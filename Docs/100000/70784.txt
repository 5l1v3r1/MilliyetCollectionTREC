<DOC>
<DOCNO> 70784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/04/son/sontur22.html </URL>
<DATE> 2002/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir Caz Festivali Hava Kuvvetleri Orkestrası ile açılacak 
</HEADLINE>
<TEXT>

     İzmir Kültür Sanat ve Eğitim Vakfı'nın İKSEV düzenlediği İzmir 9. Caz Festivali 9 Mart'ta başlayacak. 
     İKSEV'den yapılan yazılı açıklamaya göre festival, 9 Mart Cumartesi günü Hava Kuvvetleri Komutanlığı Dans ve Caz Orkestrası'nın konseri ile başlayacak. Türkiye'ye yurt dışında başarı ile temsil eden orkestra, zengin repertuvarından örnekler sunacak. 
     İzmir Büyükşehir Belediyesi, İstanbul Avusturya Başkonsolosluğu Kültür Ofisi, İzmir Alman, Fransa ve İtalya kültür merkezlerinin katkıları ile düzenlenen festivale, 12 Mart Salı günü Avusturyalı sanatçılardan oluşan We Three-One grubunun konseri ile devam edilecek. 
     Türkiye'nin önemli caz virtüözlerinden Önder Focan, 14 Mart günü konser verecek. Focan aynı gün düzenlenen bir de söyleşiye katılacak. 
     16 Mart Cumartesi günü de Almanya'nın yurt dışında ödüller kazanan ilk 
     caz gitaristi Joachim Schönecker'ın kurduğu Quartet dinlenebilecek. 
     Geçen yıl Aralık ayında ölen ünlü Fransız sanatçı Gilbert Becaud'un 20 yıl piyanistliğini yapan Gilbert Sigrist de, piyano, bas ve davuldan oluşan grubu ile caz rüzgarı estirecek. Grup 20 Mart Çarşamba günü İsmet İnönü Sanat Merkezi'nde konser verecek. 
     22 Mart Cuma günü Larry Franco Trio ve Dixinitaly Jazz Band 
     solistlerinin konseriyle devam edecek festival, 23 Mart Cumartesi günü Aydın Esen ve Rendy Esen konseri ile sona erecek. 
     






</TEXT>
</DOC>
