<DOC>
<DOCNO> 58736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/24/son/soneko06.html </URL>
<DATE> 2001/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatırımcılar, Arjantin'in borçlarını askıya almasına şaşırmadı 
</HEADLINE>
<TEXT>

     Yabancı yatırımcıların çoğu, Arjantin'in yüklü dış borç ödemelerini askıya almasına pek şaşırmazken, dikkatini yeni devlet başkanı Rodriguez Saa'nın şiddetli ekonomik durgnuluğa nasıl son verebileceğine çevirdi. 
     Uluslararası mali piyasalar, Arjantin'in dış borç ödemelerini askıya alması ihtimaline kendisini aylardır hazırlayıp zaten böyle bir gelişmeyi bekliyordu. 
     Arjantin'de alkışlanan ve geniş kesimleri rahatlatan dış borç ödemelerini askıya alma kararına bazı yabancı yatırımcılar isyan ederken, kimileri sanayilerinin tümü çöken ülkenin sallantıdaki sosyal ve sağlık programları için ümitsizcesine nakite ihtiyacı olduğu gerçeğini teslim ediyor. 
     Mayoral borsa aracı kurumu analisti Ruben Pasquali, ''Arjantin'in dış borç ödemeleri geçen hafta askıya alınabilirdi, bu süprizle karşılanmadı. Şimdi soru, ekonomi büyüyebilecek mi '' dedi. 
     Arjantin'in sorunlarının Brezilya ya da Türkiye gibi yükselen piyasalara yayılabileceği ihtimali ise son aylarda kayboldu. Ancak yatırımcılar, Arjantin'in borçlarını ödeyemez hale gelmesi fikrine alıştı. 
     Yeni devlet başkanı Rodriguez Saa, ayda 200 dolar olan asgari ücreti artıracağını, ekonomiyi canlandırmak için kısa sürede 1 milyon kişiye istihdam yaratma yanında, Arjantin'in uzun süredir kaybolan kendine güvenini yeniden kazandıracağını bildirdi. 
     






</TEXT>
</DOC>
