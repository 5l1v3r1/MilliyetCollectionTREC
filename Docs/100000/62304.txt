<DOC>
<DOCNO> 62304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/magazin/mag03.html </URL>
<DATE> 2002/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Halkın yıldızı Julia Roberts 
</HEADLINE>
<TEXT>

Hollywood’un güzel yıldızı, Halkın Seçimi Ödülleri’nde sekizinci kez en gözde bayan sinema sanatçısı’ olma onurunu aldı.. 
     ABD’de, Gallup Organizasyonu tarafından düzenlenen People’s Choice Halkın Seçimi ödülleri sahiplerini buldu. 
     Televizyondan naklen yapılan ödül töreninde, ünlü yıldız Julia Roberts, en gözde bayan sinema sanatçısı dalında 8’inci kez ödül aldı. Ülke çapında Kasım 2000 ile Ekim 2001 tarihleri arasında telefonla verilen oylarla Tom Hanks en gözde film aktörü ile drama dalında en gözde film yıldızı ödüllerini kazandı. 
     
     Yıldızlar savaşı 
     Hanks, aldığı oylarla geçen yıl bu ödüllerin sahibi olan Mel Gibson ve Denzel Washington’ı geride bıraktı. 
     Country Music yıldızı Reba McEntire, 9’uncu People’s Choice ödülünü bu kez şarkıcı olarak değil aktrist olarak kazandı. 
     McEntire komedi dizisi Reba’daki rolüyle en gözde bayan oyuncu ödülünün sahibi oldu. NBC televizyonunda gösterilen ER Acil Servis dizisi en gözde televizyon drama ödülünü peşpeşe 9. kez kazanırken, Friends Arkadaşlar ’ adlı dizi en gözde televizyon komedisi ödülüne layık görüldü. Friends’te başrol oynayan yıldızlardan ünlü aktör Brad Pitt’in eşi Jennifer Anniston da, bu rolüyle en gözde bayan televizyon oyuncusu ödülüne layık görüldü. 
     
     



 MAGAZİN 
















</TEXT>
</DOC>
