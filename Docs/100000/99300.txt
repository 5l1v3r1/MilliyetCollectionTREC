<DOC>
<DOCNO> 99300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/yasam/yas04.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk’ün Türk’ten başka dostu da var 
</HEADLINE>
<TEXT>

35 yıldır her yıl İstanbul’a gelip aynı otelde kalan Alman çift, miraslarını Türk komşularına bırakacak kadar Türkiye şığı... 
     PINAR AKTAŞ İstanbul 

     Anna Marie ve Hans Pleines, 67 yaşında iki tonton’ Alman. İlk kez 1967’de balayında geldikleri İstanbul’a, Almanya’daki Türk dostlarının da sevgileri eklenince şık olmuş. 
     35 yıldır her yaz, İstanbul’a geliyor, Kalyon Otel’in 119 numaralı odasından Prens Adaları’nı seyrediyorlar. Türk ve Türkiye sevgileri o kadar şiddetli ki, çocukları bulunmayan Pleines çifti, miraslarını şimdiden çocuklarımız ve torunlarımız’ dedikleri Almanya’daki Türk komşuları Ay ailesine bırakmışlar. 
     
Miras Türk komşulara      1967’de ilk geldiklerinde Türk dostlarının evleri dar olduğu için İstanbul’da otel arayan Pleines çiftinin yolu Kalyon Otel’le işte tam bu sırada kesişmiş. Otelin 119 numaralı odasına yerleşen çiftin İstanbul sevgisi böyle başlamış. Ve her yaz 2 - 3 hafta İstanbul’da kalmayı gelenek haline getirmişler. 
     Frankfurt yakınlarındaki Gensingen’de yaşayan Pleines çiftinin, buradaki en büyük dostları yine Türkler. Başımız sıkıştığında ilk yardımımıza koşanlar’ diye tarif ettikleri 30 yıllık dostları Ay ailesini çocukları gibi seven Pleinesler, başta 1 milyon euro değer biçilen evleri olmak üzere birçok mal ve mülkten oluşan miraslarını da yine Keramettin, eşi Elmas ile kızları Neslihan ve Aslıhan’a bırakmış. 
     
Almanlar Türklere tepkili      Almanya’da yaşayan Türklere karşı Almanların tepkili olduğunu söyleyen Pleines çifti, şunları söylüyor "Tanıdığımız Almanlar tepkilerini dile getirince onlara Türkiye’de yaşayan Türklerin buradakilere benzemediğini, hepsinin son derece modern ve üniversite okuyan insanlar olduklarını söylüyoruz. Almanya’daki Türk komşularımız da buradaki insanlara benziyorlar. Almanların yanlış anlamalarını ortadan kaldırmaya, barış elçiliği yapmaya çalışıyoruz." 
     



 YAŞAM 




















</TEXT>
</DOC>
