<DOC>
<DOCNO> 65808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/04/yasam/yas05.html </URL>
<DATE> 2002/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Amaç zarar vermemek 
</HEADLINE>
<TEXT>
Karga sorununu çözene ödül var 
İzmit’te, asırlık ağaçlara tüneyen kargalar yoldan geçenlere dışkı yağdırıyor. Belediye Başkanı, sokağı kargalardan kurtarana 2 bin dolar ödül verecek 
     MUSTAFA BAĞDİKEN İzmit DHA 

     İZMİT’TE, kenti ikiye bölen demiryolunun 1999’da yeni projeyle sahil kesimine kaydırılmasıyla burası yürüyüş yolu haline getirildi. İzmitliler’in çoluk çocuk gezdiği yol, hava karardığında ise geçilmez oldu. 
     
     Pislik bombardımanı 
     NEDENİ ise havanın kararmasıyla yüksek kesimlerden gelip asırlık çınar ağaçlarına tüneyen yüzlerce karga... Kargalar, yolu ve yürüyenleri pislik bombardımanına tutunca, herkes duruma çözüm aramaya başladı. 
     
     Üniversiteden yardım 
     SARAYBAHÇE Belediye Başkanı Hikmet Erenkaya, Kocaeli Üniversitesi’nden yardım isterken, ayrıca bu konuda geliştirilecek en iyi projeye de 2 bin dolar 2 milyar 600 bin lira ödül koyduklarını açıkladı. 
     
     En iyi proje aranıyor 
     BAŞKAN Erenkaya, "Şimdiden bazı öneriler gelmeye başladı. Amacımız kargaları öldürmeden ve onlara zarar vermeden bir çözüm bularak buradan uzaklaştırmak" dedi. 
     



 YAŞAM 














</TEXT>
</DOC>
