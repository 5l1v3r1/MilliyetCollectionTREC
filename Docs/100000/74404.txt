<DOC>
<DOCNO> 74404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/ekonomi/eko05.html </URL>
<DATE> 2002/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Enflasyona göre ÖTV 
</HEADLINE>
<TEXT>

Temmuzda başlayacak olan ÖTV yasa taslağına göre akaryakıt, içki ve sigaradan alınacak vergi aylık enflasyona göre belirlenecek 
     Türkiye, bu yılın ikinci yarısından itibaren Özel Tüketim Vergisi ÖTV ile tanışacak. Otomobillerden motor silindir hacimlerine göre yüzde 20 ile yüzde 40 arasında değişen oranlarda ÖTV alınacak. 
     Düzenleme uyarınca ÖTV’ye t bi mal, yer aldığı listedeki başka bir malın imalinde kullanılması halinde ödenen vergi, Maliye Bakanlığı’nca belirlenen esaslara göre ödenecek vergiden düşülecek. 
     
     Bir önceki ay esas alınacak 
     Akaryakıttaki maktu vergi tutarları ile içki ve sigaradan oluşan 3 sayılı listedeki mallar için maktu vergiye geçilmesi durumunda, bu tutarlar her ay, bir önceki ayda uygulanan vergi tutarları esas alınmak suretiyle DİE’nin aylık olarak ilan ettiği toptan eşya fiyatlarında meydana gelen değişim oranında artış görecek. Bu artış, ilanı izleyen günden geçerli olacak. Bakanlar Kurulu, isterse bu artışı uygulamaya koymayabilecek. 
     
     Fonlar gidiyor 
     Maliye Bakanlığı, ÖTV kanun taslağına ilişkin çalışmaları büyük ölçüde tamamladı. Yeni düzenleme ile birlikte katma değer vergisinde yüzde 26 ve yüzde 40’lık tarife uygulamadan kalkacak. Bu gruba giren mallardan yeni dönemde yüzde 28 KDV ve değişik oranlarda ÖTV alınacak. Aynı şekilde akaryakıt ürünlerinde akaryakıt tüketim vergisi ve Akaryakıt Fiyat İstikrar Fonu kesintisi yerini ÖTV’ye bırakacak. Taşıtlarda, Taşıt Alım ve Ek Taşıt Alım Vergisi ile Çevre Fonu kesintisi de bundan sonra ÖTV olarak tahsil edilecek. 
     



 EKONOMİ 














</TEXT>
</DOC>
