<DOC>
<DOCNO> 72195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/son/sonspo16.html </URL>
<DATE> 2002/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilgili "Yeni listemi önümüzdeki günlerde açıklayacağım" 
</HEADLINE>
<TEXT>

     Beşiktaş Kulübü'nün 31 Mart'ta yapılacak seçim olağan genel kurulu öncesi, başkan adaylarının çalışmaları sürüyor. 
     Genel kurulda başkanlığa yeniden adaylığını koyan ve halen kulüp başkanlığı görevini sürdüren Serdar Bilgili, yeni dönemde birlikte çalışacağı isimleri önümüzdeki günlerde açıklayacağını bildirdi. 
     Serdar Bilgili, yaptığı yazılı açıklamada, son günlerde medyada giderek artan sıklıkta kongrede kendisiyle birlikte yönetim kurulunda yer alacak üye adaylarının isimleriyle ilgili spekülatif haberler çıktığını belirterek, ''Birlikte görev yapmak istediğim arkadaşlarımın kesin listesi ileriki günlerde tarafımdan açıklanana kadar bu tür haberlere rağbet edilmemesini spor kamuoyunun bilgisine sunmak isterim'' dedi. 
     






</TEXT>
</DOC>
