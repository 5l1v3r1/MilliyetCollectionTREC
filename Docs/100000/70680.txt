<DOC>
<DOCNO> 70680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/04/son/sondun03.html </URL>
<DATE> 2002/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalı astronotlar Hubble'ı onarmak için mekikten çıktı 
</HEADLINE>
<TEXT>

     Amerikan uzay mekiği Columbia'daki astronotlardan ikisi, Hubble teleskopunu onarmak için mekikten çıktı. 
     ABD Ulusal Havacılık ve Uzay Dairesi NASA , uzayadamlarının, 11 günlük görev boyunca 5 kez uzaya çıkarak Hubble'ı modernize edeceklerini bildirdi. 
     Uzay çalışması 6.5 saat sürecek. Astronotlar, bugünkü çalışma sırasında, Hubble'ın güneş panellerinden birini değiştirecek. Panel sökülüp yerine daha küçük, fakat daha güçlü "foto-voltaik" jeneratör takılacak. İkinci panel de yarın değiştirilecek. 
     Astronotlar, daha sonra uzaya çıkışlarında da, Hubble'ın görme yeteneğini 10 kat artıracak işlemler yapacaklar. 
     Hubble, 1990'da yörüngeye yerleştirilmişti. Teleskop, 12 yılda Dünya'ya binlerce resim ve bilgi yolladı. Bu sayede, bilim adamları evrenle ilgili pek çok giz perdesini aralamayı başardılar. 
     






</TEXT>
</DOC>
