<DOC>
<DOCNO> 54322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/yazar/okur.html </URL>
<DATE> 2001/11/27/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Tele konan kuşlar’ 
</HEADLINE>
<TEXT>

     Kara kış bastırdı. Kasım zor geçiyor. Rize derken şimdi Silifke. Silifke, sular altında kalmış. Silifke’deki "Gezende Barajı"nın kapakları açılmış. Kuraklık yüzünden geçen yıl ülke genelindeki barajlarda su seviyesi en alt limitlere çekilmişti. Su olmayınca enerji tüketimindeki kaybı önlemek amacıyla böyle bir önlem alınmış, durum yüzde 33’lük verim kaybı karşımıza çıkmıştı. 
     Nereden nereye Konumuz enerji. Elektrik üretmek için barajlara, suya ihtiyaç var. Ama sel gelince çaresizlik hali böyle yansıyor işte 
     
Bulgaristan sağ olsun      Türkiye’de 2001 yılı sonunda 28.316 bin megawatt kurulu güç olacağı öngörülüyor. Ağırlık 16.608 bin megawatt ile termik santrallarda. Geri kalan hidrolik, jeotermal, rüzgar enerjisi diye sıralanıyor. Ve tüketime baktığımızda, 2001 yılı sonunda 127.9 milyar kilowatt saat elektrik tüketeceğimiz ortaya çıkıyor. Bunun 123.4 milyar kilowatt saatini üretiyoruz. Aradaki 5 milyar kilowaat saati ise ithal ediyoruz. Krize rağmen açığımız bu. Bulgaristan ve Gürcistan’dan ithalat yapıyoruz. 4 milyar kwh ile Bulgaristan ilk sırada yer alıyor. Şimdi, "Bundan bize ne Biz bize gelen faturalara bakıyoruz. Yüreğimiz daralıyor" diyebilirsiniz, üstelik haklısınız. 
     
Doğruya doğru...      Ancak kazın ayağı göründüğü gibi değil. Öncelikle elektrik sektöründe "evdeki hesabın çarşıya uyup uymadığına" bakmak lazım. Öyle ya, "karanlıkta mı kalacağız, soğuktan mı donacağız " Bu tabloya baktığımızda bunların hiçbiri olmayacak amma eğer böyle giderse, "Allah korusun" hepsi olacak. 
     
Niye mi      Önümüzdeki 5 yılı baz alırsak, Türkiye, bu dönemde 13.663 bin megawatt yatırım planlıyor. Bu planlamaya rağmen Bulgaristan’dan elektrik almaya devam edeceğimizi düşünüyoruz. Oysa Bulgaristan AB yolunda ilerliyor. Ve AB’nin "eski teknolojiyi içeren santralları bırakın" uygulamasına Bulgaristan "tamam, oldu" derse bizim ne yapacağımız stratejisi dahil değil. 
     Hal böyle olunca her yıl 6 milyar dolar yatırım da kendiliğinden ortaya çıkıyor. Bu durumda on yılda 100 milyar dolarlık bir pazar iştah kabartmaya devam ediyor. 
     
Model sorunu      Gelin görün ki sektörde sorun çok, model yok. 
     3096 sayılı kanunla "yap - işlet - devret." İşletme hakkı devirleriyle büyük patron kamudan iş alan yabancılar. 4628 sayılı yasa ile birlikte gelen yeni düzene ayak uyduramıyor. Ve enerjide tam anlamıyla bir kaos yaşanıyor. 
     Kısacası serbest piyasa sistemine geçiş konusunda "geçiş öngörüsü" olmayan bir sistemde, "fiyat" nasıl belirlenecek tartışmasıyla ortalık karışıyor. Tele konan kuşlara benzeyen yabancılar, işletme hakkı devirleriyle ilgili tahkime gitmeye hazırlanıyor. Haliyle kariyerini Başbakanlık Kanunlar Kurullar Genel Müdürü olarak yürüten ve şimdi "Enerji Üst Kurulu’nun" başkanı olan Yusuf Günay’ın sektör sınavı ise merakla izleniyor. Ve Enerji Bakanlığı 2002’de 4611 megawattlık Enka - İntergen Doğalgaz, 1116 megawattlık hidrolik, 700 megawattlık Berke ile Kırıkkale - Batman Mobil Santral’ın devreye gireceğini öngörüyor. Bir de 410 megawattlık otoprodüktör santrallarından üretim beklentisi var. 
     Hal böyle olunca söynecek fazla söz kalmıyor İş, "modelöde tıkanıyor. 
     
     







En önemli mesele 


Northwoods op 


Türk askerinin gidişi 


MHP de takiye yapıyor olabilir mi 


KKTC'li ilk general 


Vatandaş Öpüşme tokuş 


Rektörlük seçimleri 


Mesele bedel ödemek değil... 


Tele konan kuşlar’ 


Kıbrıs'ta neler oldu, neler olacak 


DİSK'in 2002 mesajı 


Türkiye’nin nüfusu 3.5 milyon 


Mal biter tenzilat biter 


İSO'da gelenekçiler birleşti 


</TEXT>
</DOC>
