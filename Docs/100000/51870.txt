<DOC>
<DOCNO> 51870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/son/sondun27.html </URL>
<DATE> 2001/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'li yetkililer ''Saldırı izi yok..'' 
</HEADLINE>
<TEXT>

     Amerikan makamları, New York'taki uçağın düşmesine bir saldırının yol açtığına dair şimdilik bir iz bulunmadığını belirttiler. 
     Uçağın düşmeden önce yardım talebinde bulunmadığı da açıklandı. Uçakta düşmeden önceki birkaç dakika içinde neler yaşandığı araştırılıyor. 
     Amerikan Federal Sivil Havacılık Yönetimi FAA , ilk belirlemelere göre, Airbus A300 tipi uçağın New York'un Queens semtine düşmesine bir terörist saldırının yol açtığı yolunda bir belirti bulunmadığını kaydettiler. 
     Yerel saatle 09.00 civarında TSİ 16.00 meydana gelen kazanın nedeni araştırılıyor. 
     Görgü tanıkları düşmeden önce uçağın kanadında alev gördüklerini belirtiyorlar. New York belediyesi de uçağın sağ motorunda bir arıza olasılığının yüksek olduğunu açıkladı. 
     Uçağın düşmeden önce bir patlama olduğu ihtimali de kuvvet kazanıyor. Uçağa yerleştirilmiş bir patlayıcı bulunup bulunmadığı henüz bilinmiyor. 
     Uçağın düştüğü yere doğru F-16 savaş uçaklarının havalandığı öğrenildi. Savaş uçaklarının uçak düştükten sonra mı havalandığı yoksa bir ihbar üzerine uçak havadayken mi harekete geçtiği de soru işaretleri arasında bulunuyor. 
     New York'tan Dominik Cumhuriyeti'nin başkenti Santa Domingo'ya gitmek üzere havalanan 587 sefer sayılı 275 yolcu kapasiteli Airbus A300 tipi iki motorlu yolcu uçağının, Quenns semtine düşmesinin ardından bazı binaların hala yandığı bildiriliyor. 
     
</TEXT>
</DOC>
