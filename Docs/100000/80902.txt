<DOC>
<DOCNO> 80902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/28/son/sonspo13.html </URL>
<DATE> 2002/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya liginde Inter son haftaya avantajlı giriyor 
</HEADLINE>
<TEXT>

     İtalya Birinci Futbol Ligi'nin bitimine 1 hafta kala, FC Inter 69 puanla lider durumda bulunurken, bu takımı 68 puanla FC Juventus ve 67 puanla da AS Roma izliyor. 
     Bu hafta 65 bin taraftarı önünde Piacenza karşısında zorlu bir 90 dakika geçiren FC Inter, ilk yarısı 1-1 biten maçtan Recoba'nın 70 
     ve Ronaldo'nun 79 serbest vuruşlardan attıkları mükemmel gollerle 2-1 galip çıkmayı başardı. Piacenza'da, Sommese 69 ve Matuzalem 80 kırmızı kartla oyun dışında kaldı. FC Inter'deki Türk temsilcileri Emre Belözoğlu ve Okan Buruk, kadroda olmalarına karşın teknik direktör Hector Cuper tarafından kendilerine şans verilmedi. 13 yıl aradan sonra şampiyonluğu yakalamak isteyen FC Inter, son 3 haftadır zorlukla galip gelirken, yarıştaki rakipleri AS Roma ve FC Juventus, farklı skorlarla galip geldi. Liderin 1 puan gerisinde bulunan FC Juventus, Brescia'yı 5-0 yenerken, AS Roma da Avrupa Şampiyonlar Ligi'ne kalma mücadelesi veren Chievo'yu yine 5-0'lık farklı skorla geçti. Bu arada ligden düşmesi daha önce kesinleşen AC Fiorentina önünde deplasmanda 81. ve 90. dakikalarda Di Vaio'nun attığı gollerle 2-1 galip gelen AC Parma, ligde kalmayı garantiledi. İlk 11'de sahaya çıkan Hakan Şükür, etkili bir oyun sergileyemezken, 46. dakikada yerini Bonazoli'ye bıraktı. Avrupa Şampiyonlar Ligi'ne kalma yarışında ise AC Milan, rakiplerinin puan yitirmesi ve Verona deplasmanından 3 puan almasıyla averajla son haftaya 4. sırada girdi. İtalya'da 5 Mayıs Pazar günü yapılacak son hafta maçlarında FC Inter, SS Lazio deplasmanına giderken, şampiyonluk yarışı veren diğer takımların maçlarında Udinese-FC Juventus, Torino-AS Roma karşılaşacak. 33. haftanın toplu sonuçları Atalanta Bergamo-Perugia 2-1, FC Bologna-SS Lazio 2-0, AC Fiorentina-AC Parma 1-2, FC Inter-Piacenza 3-1, FC Juventus-Brescia 5-0, Lecce-Udinese 1-2, AS Roma-Chievo 5-0, Venezia-Torino 1-1, Verona-AC Milan 1-2. Puan durumu FC Inter 69, FC Juventus 68, AS Roma 67, AC Milan 52, FC Bologna 52, Chievo 51, SS Lazio 50, Atalanta Bergamo 45, Torino 43, Perugia 43, AC Parma 41, Udinese 40, Piacenza 39, Verona 39, Brescia 37, Lecce 28, AC Fiorentina 22, Venezia 19. 
     





</TEXT>
</DOC>
