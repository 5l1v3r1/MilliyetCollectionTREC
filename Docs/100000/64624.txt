<DOC>
<DOCNO> 64624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/28/son/sonspo10.html </URL>
<DATE> 2002/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, izin yapmadan çalışmaya başladı 
</HEADLINE>
<TEXT>

     Diyarbakırspor ile dün daplesmanda golsüz berabere kalan Beşiktaş, izin yapmadan bugün Samsunspor maçı hazırlıklarına başladı. 
     Mahkemesi nedeniyle Almanya'ya giden teknik direktör Christoph Daum'un yokluğunda, siyah-beyazlılar antrenör Roland Koch yönetiminde çalıştı. 
     Kondisyon çalışmasının ardından, dar alanda çift kale maç oynayan futbolcuların bir hayli hırslı ve istekli oldukları gözlendi. 
     Antrenmana omzundaki sakatlığı nükseden Ahmet Yıldırım ile sakatlıkları süren Yasin Sülün, Arild Stavrum ve Ali Cansun Begeçaslan ile Afrika Kupası maçları için Mali'de bulunan Tunuslu Zoubeir Baya katılmadı. 
     Kulüp Doktoru Ayhan Optur, Ahmet Yıldırım'ın omzunda nükseden sakatlığı nedeniyle, salonda çalıştığını, Yasin Sülün'ün tedavisinin evinde sürdüğünü belirterek, ''Yurtdışında tedavisini sürdüren Stavrum'a da dön çağrısında bulunduk. Sanırım Stavrum da birkaç güne kadar takıma katılır'' dedi. 
     






</TEXT>
</DOC>
