<DOC>
<DOCNO> 67704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/15/dunya/dun02.html </URL>
<DATE> 2002/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Lahey’de video kaset savaşları 
</HEADLINE>
<TEXT>

     DIŞ HABERLER SERVİSİ 

     Hollanda’nın Lahey kentindeki Uluslararası Savaş Suçları Mahkemesi’nde, 1992 - 1995 Bosna savaşında soykırım, 1991 - 1992 yıllarında Hırvatistan’da ve Kosova’da insanlık suçu işlemekten yargılanan Sırbistan eski devlet başkanı Slobodan Miloşeviç’in 3. gün duruşması kaset savaşına sahne oldu. 
     Mahkeme savcılığının kanıt olarak gösterdiği ve toplu mezarlar, alevler içinde yanan bir ev önünde gülen Sırp askerleri ile şişmiş ceset görüntülerinin yer aldığı kasetine Miloşeviç, NATO operasyonunu suçlayan bir kasetle karşılık verdi. 
     Daha sonra sözlü savunmasına geçen Sırp lider, "Bu gördüklerileriniz, yalan ve propaganda denizinde bir gerçek damlasıdır’’ dedi ve Sırpların hiçbir savaşı başlatmadığını söyledi. Gür bir ses ve yüzünde öfke ifadesiyle konuşan Miloşeviç, savaştan sorumlu olmayan birini suçlamanın saçma olduğunu ve kendisinin teröristlere karşı mücadele ettiğini savundu. 
     



 DÜNYA 












</TEXT>
</DOC>
