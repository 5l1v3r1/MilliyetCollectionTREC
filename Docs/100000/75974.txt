<DOC>
<DOCNO> 75974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/son/sondun30.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İngilizler Ana Kraliçe'nin naaşına çiçek ve cin tonik bırakıyor 
</HEADLINE>
<TEXT>

     İngiltere Kraliçesi 2. Elizabeth'in Cumartesi günü 101 yaşında hayata veda eden annesi Ana Kraliçe'nin Windsor Şatosu'ndan alınan naaşı, Londra'ya getirildi. 
     Ana Kraliçe'nin naaşının Cuma gününe kadar bekletileceği St. James Sarayı kapısına ise Londralılar, Ana Kraliçe'nin sevdiği çiçekler, kartlar ile cin ve tonik bırakıyorlar. 
     Yorumcular, Ana Kraliçe'nin içki içmeyi sevdiğini hiçbir zaman saklamadığına dikkat çekerken, esprili kişiliğiyle Kraliyet ailesinin neşe kaynağı olan Ana Kraliçe'nin, öğlen saatlerinde hizmetçilerine, ''Hadi bana bir cin tonik hazırlayın bakalım'' dediğini hatırlatıyorlar. 
     Yaşlı kadının, ilk kadehin ardından yanındakilere dönüp, ''Artık bana biraz daha cin verirsiniz herhalde'' dediği kaydediliyor. 
     Ana Kraliçe'nin her gün 1-2 kadeh cin içtiği biliniyordu. 
     






</TEXT>
</DOC>
