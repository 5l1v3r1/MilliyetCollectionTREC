<DOC>
<DOCNO> 76509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/guncel/gun09.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Jet Fadıl’ için tutuklama kararı 
</HEADLINE>
<TEXT>

Dolandırıldıklarını iddia eden 106 gurbetçinin başvurusu üzerine soruşturma başlatan savcılık, Fadıl Akgündüz hakkında gıyabi tutuklama kararı çıkarttı. 
     İSTANBUL Milliyet 

     Bağcılar Cumhuriyet Başsavcılığı, 106 gurbetçiyi 5 milyon 867 bin mark dolandırdığı iddiasıyla hakkında soruşturma başlattığı Jet - Pa Holding Yönetim Kurulu Başkanı Mehmet Fadıl Akgündüz için gıyabi tutuklama kararı çıkarttı. Almanya’da çalışan 106 Türk vatandaşı, 1998 - 2000 yılları arasında "k r ortağı yapılacakları" vaat edilerek kendilerinden 5 milyon 867 bin mark para toplanmasına rağmen, geçen sürede k r payı almadıkları ve paralarının iade edilmediği iddiasıyla Akgündüz hakkında suç duyurusunda bulundu. Başsavcılık da Bağcılar Sulh Ceza Mahkemesi’ne başvurarak, Akgündüz’ün ifadesinin alınması amacıyla hakkında gıyabi tutuklama kararı çıkartılmasını sağladı 
     



 GÜNCEL 


























</TEXT>
</DOC>
