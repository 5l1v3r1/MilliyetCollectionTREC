<DOC>
<DOCNO> 67138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/astro/index.html </URL>
<DATE> 2002/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Elektrikli salı 
</HEADLINE>
<TEXT>

Elektrikli bir gündeyiz. Sabah 09.41 oluşan yeniay Uranüs’le birleşirken şartların hızla değiştiğini görebiliriz. Uranüs sürprizler, beklenmedik olaylar ve eskiyi geride bırakan, reformist enerjiler getiriyor. Koç’lar ani heveslere kapılarak hareket edebilirler. Grup çalışmaları ve ortaklaşa işlerde daha tutarlı olmak zorundalar. Boğa’lar kendi başlarına hareket etme isteği içindeler ama bu yüzden bazı engellerle de karşılaşabilirler. Duygusal tepkilerinde ılımlı olmaya çalışmalılar. İkizler için her şey daha güzel. Yabancılarla bir araya gelmek ve yeni kişilerle tanışmak için güzel bir gündeler. Yengeç’ler ani kararlara açıklar. Bu arada bekledikleri paraları alabilecekler. Borç alacak ilişkilerinde sürprizlerle karşılaşabilirler. Aslan’lar ortaklıklar, evlilik gibi konularda sürprizlerle karşılaşabilirler. İlişkilerinde daha toleranslı olmalarında fayda var. Başak’lar iş ortamında yenilikler yapabilirler. Şimdiye kadar kullanmadıkları yöntemleri de uygulama şansına sahipler. Ay ve Uranüs öğle saatlerinde yan yana geliyor. Bu saatlerde duygusal konularda yeni deneyimlere açığız ve var olan koşullardan kurtulmak isteyebiliriz. Terazi’ler olumlu bir gündeler. Yaratıcılıklarını kullanabilecekleri alanlara yönelmeliler. Aşkta güzel sürprizler olabilir. Akrep’lerin yapmaları gereken çok şey var ve bilinçli çaba sarf etmeleri gerekiyor. Panik olmamak için planlı olmak zorundalar. Yay’lar çevrelerinde olup biteni iyi takip ederek değişikliklerden kazanç elde edebilirler. Ani kararlarla kısa yolculuklara çıkabilirler. Oğlak’lar kişisel kazançlarını yeniden gözden geçirebilirler. Harcamalar yüksek ama yeni gelir kaynakları da bulabilirler. Kova’lar burçlarındaki yeniay sayesinde isteklerini rahatça ortaya koyacaklar. Bu arada kişisel konularda önemli adımlar atabilirler. Balık’lar biraz daha dikkatli olmak durumunda. Geçmişe ait konular yeniden ortaya çıkabilir. Ellerinde olmayan nedenlerle kendilerini kısıtlanmış hissebilirler. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
