<DOC>
<DOCNO> 91332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/siyaset/siy06.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     Türkiye’ye para cezası 
     Avrupa İnsan Hakları Mahkemesi, Altınkaya Barajı’nın inşaatı sırasında istimlak bedellerinin geç ödenmesiyle ilgili dokuz davada Türkiye’yi suçlu bularak, toplam 69 bin euro 103.5 milyar lira tazminat ödemeye mahk m etti. Gözaltı süresinin uzunluğuna ilişkin iki davada da Türkiye aleyhine karar veren AİHM, iki kişiye, 7 bin euro 10.5 milyar lira tazminat ödenmesine karar verdi. 
     
     Ecevit’in sağ kolu da hasta 
     ANKARA Milliyet 

     Başbakan Bülent Ecevit’ten sonra, hükümetteki sağ kolu olan Başbakan Yardımcısı Hüsamettin Özkan da rahatsızlandı. Yüksek tansiyon sorunu bulunan Özkan’ın önceki sabah küçük tansiyonunun yükselmesi üzerine Ecevit’in tedavisini yürüten Başkent Hastanesi Rektörü Prof. Mehmet Haberal, Başbakanlığa çağrıldı. Muayene edilen ve tansiyon ilaçları verilen Özkan, doktorların istirahat önerisi üzerine İstanbul’a gitti. 
     
     Akarcalı Sanal kumara hayır 
     ANKARA Milliyet 

     ANAP’lı Bülent Akarcalı, Spor Toto Genel Müdürlüğü’nün sanal ortamda şans oyunları oynanmasına olanak sağlayan projesine karşı çıkarak, "Sanal kumara hayır" kampanyası başlattı. 24 Haziran’da ihalesi yapılacak olan bu projenin 18 yaşından küçükleri de kumara teşvik edeceğini belirten Akarcalı, Spor Toto Genel Müdürü Mehmet Boslu’nun bu konuda gerçekleri görmediğini öne sürdü. 
     
     Arı Hareketi’nde gündem Ortadoğu 
     İSTANBUL Milliyet 

     Arı Hareketi’nce Conrad Oteli’nde düzenlenen "Ortadoğu’da Güvenlik ve İşbirliği Uluslararası Konferansı"nın ikinci gününde, "Arap-İsrail Sorunu Çözüm Önerileri" tartışıldı. İngiliz Ortadoğu uzmanı Patrick Seale, "İsrail yönetimi, Saddam yönetimi kadar tehlikeli bir hal almıştır" dedi. İsrail Hebrew Üniversitesi’nden Prof. Dr. Alon Liel de Filistin halkının başına gelenlerden Arafat’ın sorumlu olduğunu savundu. 
     



 SİYASET 












</TEXT>
</DOC>
