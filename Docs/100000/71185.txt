<DOC>
<DOCNO> 71185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/astro/index.html </URL>
<DATE> 2002/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yorucu enerjiler 
</HEADLINE>
<TEXT>

Bugün sıkı çalışmaya hazır olalım. Ay çalışkan ve ciddi Oğlak burcuna geçti. Sorumluluklar öne çıkıyor. Güneş - Pluto açısı ise yüksek konsantrasyon zamanında olduğumuzu gösteriyor. Yorucu bir gün olabilir. Koç’lar bugün aşırı noktalara gidebilirler. İlişkiler ve kariyer açısından son derece hareketli, bir o kadar da gergin gündeler. Daha temkinli olmalılar. Boğa’lar için daha rahat bir gündeyiz ama bazı görüş ayrılıkları yüzünden sürtüşmeler ortaya çıkabilir. İkizler parasal konularda, özellikle borç - alacak konularında herkese güvenmemeli, duygusal nedenlerden ötürü gerginlikler zarar getirebilir. Yengeç’ler yeni önerilere açık olurlarsa çok daha iyi edecekler. Yakın ilişkilerde yoğunluk var. Olayları tek başına yönlendirmeleri zor olabilir. Aslan’lar ise yarım bıraktıkları işlere ağırlık vermeli. Detay gerektiren konularda daha dikkatli olmaları gerekmekte. Sağlık açısından da kontrolden geçmek mümkün. Başak’lar diğerlerine göre biraz daha rahatlar. Yaratıcı konulara ya da duygusal açıdan tatmin edici konulara yönelebilirler. Terazi’ler için yorucu bir gün söz konusu. Özellikle evle ilgili uğraşlar fazla vakit alabilir. Bununla birlikte planlı hareket ederlerse son derece yapıcı da olabilecekler. Akrep’ler sözlerine önem vermeli. Etkileyici konuşmalar yapabilirler. Düzenli hareket ederek aynı anda çok şey yapabilirler. Yay’lar parasal açıdan kritik bir gündeler. Harcamalarını daha itinalı yapmalılar. Tartışmalar yüzünden de kayıplara uğrayabilirler. Oğlak’lar son derece dikkat çekici olabilirler. Kişisel alanda yeni girişimlerde bulunabilirler. Duygusal tepkilerinde biraz daha ılımlı olmaya bakmalılar. Kova’lar ellerinde olmayan nedenlerden ötürü beklemede kalabilir. Daha iyimser olmaları gerekir. Çaresizlik hissine kendilerini kaptırmamalılar. Balık’lar arkadaşlıklarına önem vermeli ve tartışmalardan uzak kalmalı. Duygusal kırılmalar sonucunda kendilerini zorda hissedebilirler. Geleceğe ait planlar yapmalılar. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
