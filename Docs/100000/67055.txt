<DOC>
<DOCNO> 67055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/son/sondun25.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Naomi uyuşturucu hikayesini duyuran gazeteyi dava etti 
</HEADLINE>
<TEXT>

     ''Top model'' Naomi Campbell, uyuşturucu müptelalığına karşı verdiği mücadeleyi yazan İngiliz bulvar gazetesi ''Mirror'' hakkında, özel hayatına müdahale ederek kişilik haklarını zedelediği gerekçesiyle dava açtı. 
     Londra'daki Kraliyet Mahkemesi'ne gri pantolon-ceket, beyaz bluz, siyah botlarla gelen Naomi, gazetede ''Naomi Uyuşturucu müptelasıyım'' başlıklı haberi görünce şoke olduğunu ve çok kızdığını anlattı. 
     Bir dönem uyuşturucu kullandığını ve tedavi olduğunu itiraf eden Naomi, bunun yanlış olduğunu ve zarar gördüğünü bildiğini, daha sonra bununla mücadele ettiğini söyledi. 
     Naomi'nin avukatı Andrew Caldecott, Naomi'yi uyuşturucu terapi toplantısından çıkarken gösteren fotoğrafla ilgili olarak, Naomi'nin haber yayımlanmadan yaklaşık 1 yıl kadar önce bu toplantılara katıldığını söyledi. 
     Caldecott, haberin Naomi'ye yakın bir kişi tarafından sızdırıldığını belirtti. 
     Mirror gazetesinden manevi tazminat isteyen Naomi, ayrıca mahkeme emriyle haberin yayınının durdurulmasını talep ediyor. 
     Gazeteyse bu davayı kaybetmesi halinde, Avrupa İnsan Hakları Mahkemesi'ne bile gidebileceğini belirtiyor. 
     






</TEXT>
</DOC>
