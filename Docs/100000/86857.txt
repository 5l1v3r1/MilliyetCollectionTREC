<DOC>
<DOCNO> 86857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/ekonomi/eko04.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet Bakanı Derviş’ten sürpriz açıklama 
</HEADLINE>
<TEXT>
Siyasette pek sevilmeyebilirim 
Devlet Bakanı Derviş, ekonomiyi çok sevdiğini belirterek, siyasete atıldığında başarılı olacağı konusunda ciddi kuşkuları bulunduğunu söyledi 
     HABER MERKEZİ 

     Tedavisi devam eden Başbakan Bülent Ecevit sonrası DSP’nin geleceği tartışılırken, öne çıkan isimlerden Devlet Bakanı Kemal Derviş, siyasete atıldığında başarılı olacağı konusunda "ciddi kuşkuları" bulunduğunu açıkladı. Derviş, siyasete girerse "Sevileceğini zannetmediğini" söyledi. 
     Ecevit’in Oran sitesindeki kütüphane evinde kontrolleri devam ederken, Derviş, "sürpriz" olarak değerlendirilen açıklamasını CNBCE televizyonuna verdiği demeçte dile getirdi. CNBCE, dün bazı bölümlerini Derviş’in kendi sesinden verdiği röportajı, bu sabah 07.00 ve 12.00’de yayınlayacağını duyurdu. 
     Derviş bugün yayınlanacak röportajda, "ekonomiyi çok sevdiğini", "bugüne kadar aldığı hiç bir kararda siyaset yapmadığını" vurguladı. "Bunu bütün samimiyetimle söylüyorum" diyen Derviş, uluslararası strateji merkezleriyle reyting kuruluşlarının raporlarına da konu olan siyasal geleceğine ilişkin merakla beklenen kararı konusunda şu ipuçlarını verdi 

</TEXT>
</DOC>
