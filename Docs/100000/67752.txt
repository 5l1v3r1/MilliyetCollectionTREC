<DOC>
<DOCNO> 67752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/15/spor/spo05.html </URL>
<DATE> 2002/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
GÜNEŞ SİTEM ETTİ 
</HEADLINE>
<TEXT>

Milli Takım Teknik Direktörü, tarihte ilk kez oynadığımız Ekvador’a karşı forma giyen oyunculara "Tarihe geçtiniz" dedi 
     BİLAL MEŞE 

     "Motive olamadılar" 
     HOLLANDA’DA oynanan hazırlık maçında Ekvador’a 1 - 0 yenilen A Milli Takım’ın Teknik Direktörü Şenol Güneş, oyunculara üstü kapalı sitem etti. Güneş, futbolcuları ilginç bir şekilde eleştirirken, "Bu mağlubiyetle tarihe geçtik. Çünkü Ekvador’a karşı tarihimizde ilk kez mücadele ettik. Bu da hiç hoş bir şey değil" dedi. Milli teknik patron, futbolcuların özel maçlara bir türlü motive olamadıklarını da söyledi. 
     
     "Takımı unutmayın" 
     ŞENOL Güneş’in, maç sonrası oyunculara yaptığı konuşmada da çeşitli uyarılarda bulunduğu ortaya çıktı. Ay - Yıldızlı hocanın, "Lig çetin geçiyor. Elbette ki, takımlarınızın başarılı olması, zorlu sezonu kazasız - belasız kapatması için her şeyi yapacaksınız. Ama burasının, Milli Takım olduğunu da unutmayın. Ay - Yıldızlı ekip, mutlaka kafanızın bir yerinde olsun. Dünya Kupası’nı hatırlayın" dediği öğrenildi. 
     
Çin’e takip      ŞENOL Güneş ve Menajer Can Çobanoğlu, Hong Kong’ta düzenlenen turnuva için dün Japonya’ya gittiler. Milli ikili, Çin’in burada oynadığı maçlara takip edecekler. Şenol Güneş, Dünya Kupası’ndaki rakibimizi ilk kez izleyecek ve bilgi toplayacak. 
     



 SPOR 





























</TEXT>
</DOC>
