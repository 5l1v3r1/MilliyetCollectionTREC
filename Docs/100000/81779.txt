<DOC>
<DOCNO> 81779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/siyaset/siy05.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlık 16 yıl sonra fark etti 
</HEADLINE>
<TEXT>

Milli Eğitim Bakanlığı, öğrencilere tavsiye ettiği "Ahirete inanıyorum" adlı kitabın tavsiye kararını nihayet iptal etti 
     YILDIZ YAZICIOĞLU Ankara 

     Milli Eğitim Bakanlığı MEB , öğrencilere cennet hayatını, kuşları, kaynak suları, elini uzatınca alınabilecek meyveleriyle anlatan ve dünya hayatını cennete oranla "hiçlik" olarak tanımlayan "Ahirete İnanıyorum" adlı kitabı, yıllarca öğrencilere tavsiye etti. "Haydi koşun cennete" gibi şiirlerle ölümü "çileli dünyadan kurtulmak" diye tanımlayan kitabın, öğrenciler üzerinde olumlu etki yapmayacağı 16 yıl sonra anlaşılabildi ve tavsiye kararı iptal edildi. 
     Hem ilköğretim çağındaki çocuklara hem de ortaöğretimdeki gençlere 15 Temmuz 1985’te MEB tarafından tavsiye edilmesi kararlaştırılan kitaptaki tanımlamalarla çocuk psikolojisinin olumsuz etkilenebileceği yeni anlaşıldı. Yazarı Yaşar Kandemir olan ve aynı zamanda Diyanet İşleri Başkanlığı Din İşleri Yüksek Kurulu’nca da 27 Temmuz 1983 tarihli kararla h l tavsiye edilen "Ahirete İnanıyorum", yeni yayımlanan MEB Tebliğler Dergisi’nin 2001 yılı fihristine göre, geçen yıl tavsiyesi iptal edilen tek kitap oldu. 
     Kitaptaki bir hik yede öğretmen, öğrencilerine cehennemi, hadislere de gönderme yaparak "ayak çukurlarına konan ateşin verdiği ıstıraptan, adamın beyni kaynar" sözleriyle açıklıyor. 
     
     Ölüme çağrı 
     Ahiret hayatındaki diriliş ise çürümüş kemiklerle ve etleri çürüyüp kemikleri parçalanmış bir eşeğe Allah’ın nasıl can verdiği gibi örneklerle anlatılıyor. Kitapta, "ahiretin dünya ile ölçülemeyecek kadar üstün, çok güzel ve yepyeni bir hayat olduğu" dile getirilirken, ölümün korkulacak bir şey olmadığı ısrarla tekrarlanıp "Bizi yeni bir sonsuz hayata kavuşturacak ölüm, kabuğumuzu kırkmaktan farksızdır" ifadesi kullanılıyor. 
     



 SİYASET 
















</TEXT>
</DOC>
