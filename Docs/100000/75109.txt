<DOC>
<DOCNO> 75109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/28/son/soneko16.html </URL>
<DATE> 2002/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, önceki kapanışa göre 284.29 puan artışla 1. seansı, 12.146.85 puandan tamamladı. 
     Hisse senetleri, 1. seansta ortalama yüzde 2.40 oranında değer kazandı. İMKB ilk seansa 11,857.71 puan seviyesinde, 4.85 puan düşüşle başladı. Endeks, seansın ilk yarısını, 228.65 puan yükselişle 12,146.85 puandan geçti. 
     En düşük 11,843.43 puana kadar gerileyen endeks, en yüksek 12,173.12 puanı gördü. 1. seans kapanışında mali endeks 499.97 puan artışla 17,002.92 puana, sanayi endeksi 121.97 puan artışla 9,774.43 puana ve hizmetler endeksi 185.65 puan artışla 7,465.61 puana yükseldi. 
     Böylece mali grup hisseler önceki kapanışa göre ortalama yüzde 3.03, sanayi grubu hisseler ortalama yüzde 1.26 ve hizmetler grubu hisseler yüzde 2.55 değer kazandı. 
     1. seansta işlem gören toplam 293 hisse senedinden 225'i değer kazandı. 21 hisse senedi değer kaybederken, 47 hissenin fiyatında ise bir değişiklik olmadı. 
     Seansta, 355 trilyon 441 milyar 798 milyon liralık işlem hacmi oluştu. 
     1. seansta Sabancı Holding, Doğan Holding, Petrol Ofisi, Yapı ve Kredi Bankası ile Turkcell en yoğun işlem gören hisseler oldular. 
     Piyasanın açılışın ardından 12,000 seviyesini zorladığı, başlangıçta hisse azında olan hareketlerin genele yayıldığı gözlendi. 
     12,000 seviyesinin üzerine çıkan ve bu seviyelerde dengelenen endeks 
     güçlü bir kapanış hareketiyle 12,146.85 puandan ilk seansı tamamladı. 
     Uzmanlar, Merkez Bankası'nın 1 Nisan tarihinden geçerli olmak üzere gösterge niteliğindeki kurların belirlenmesi, döviz alım, Türk Lirası depo alım ve gün içi repo ihalelerinde izlenecek yöntemleri yeniden belirlediği yönündeki açıklamaların yükselişte etkili olduğunu ifade ediyorlar. 
     Bu açıklamalar üzerine, dövizin Türk Lirası karşılıklarında 5-10 bin liralık artışlar oldu. 
     






</TEXT>
</DOC>
