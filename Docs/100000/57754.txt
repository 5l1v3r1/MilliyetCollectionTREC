<DOC>
<DOCNO> 57754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/18/son/sondun11.html </URL>
<DATE> 2001/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
NATO'ya göre askeri teçhizata en çok para harcayan Türkiye... 
</HEADLINE>
<TEXT>

     NATO savunma bakanları toplantıları sırasında açıklanan verilere göre, Türkiye'nin savunma bütçesinin yüzde 40'ı personele, yüzde 36,7'si teçhizata ve yüzde 5,7'si altyapıya harcanıyor. 
     Askeri personele ayrılan bütçe diliminin en küçük olduğu 3 ülke olan Türkiye, İngiltere ve ABD'nin teçhizat harcamalarının, diğer müttefiklere göre daha yüksek olduğu gözlemleniyor. 
     NATO'nun 2001 sonu verilerine göre, ittifakın 4 milyon 445 bin askeri bulunuyor. Asker sayısının ABD'de 1 milyon 482 bin, Türkiye'de 795 bin, İtalya'da 374 bin, Fransa'da 367 bin, Almanya'da 307 bin, 
     İngiltere'de 219 bin, Yunanistan'da 211 bin, Polonya'da 178 bin, İspanya'da 134 bin, Portekiz'de 70 bin ve diğer ülkelerde 50 binin altında olduğu bildirildi. Ordu, Lüksemburg'da bin askerden oluşurken, NATO üyesi İzlanda'nın ise silahlı kuvvetleri bulunmuyor. 
     NATO ülkeleri arasında, gayrı safi yurtiçi milli hasılanın GSYMH 
     yüzde 5'ini savunma harcamalarına ayıran Türkiye'yi, yüzde 4,8 ile Yunanistan izliyor. NATO ortalaması yüzde 2,5 olan bu oran ABD'de yüzde 2,9, İngiltere'de yüzde 2,4 olarak açıklandı. 
     






</TEXT>
</DOC>
