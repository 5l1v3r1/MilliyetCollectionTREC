<DOC>
<DOCNO> 86322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/yazar/ulagay.html </URL>
<DATE> 2002/05/27/ </DATE>
<TIME>  </TIME>
<AUTHOR> Osman ULAGAY  </AUTHOR>
<HEADLINE>
Kaçırdığımız trenlerin en önemlisi hangisi 
</HEADLINE>
<TEXT>

     Türkiye’nin Avrupa Birliği AB trenine son vagon olarak eklenebilmesini sağlamak için yoğun çabalar harcanıyor şu günlerde. Türkiye’nin raylar üzerinde tek başına duran "bağımsız" bir vagon olarak kalmasını isteyenler de bunu önlemek için ellerinden geleni yapıyor. 
     AB trenine eklenmek kuşkusuz önemli ama Türkiye’nin kaçırdığı trenler arasında en az AB treni kadar önemli olan başka trenler de var. Bunların başında da teknoloji treni geliyor. Geçen hafta İstanbul’da toplanan IV. Teknoloji Kongresi’ne sunulan bildirilerde de vurgulandığı gibi, teknolojideki gelişime ayak uydurmakla ekonomik kalkınma ve refaha erişme arasında çok yakın bir ilişki var. Teknoloji trenine atlamış olanların küresel ekonomide aşama yapma şansı da çok daha fazla. 
     Birleşmiş Milletler Ticaret ve Kalkınma Örgütü UNCTAD’ın son Ticaret ve Kalkınma Raporu’ndaki veriler de bunu gösteriyor. Türkiye gibi gelişmekte olan ülkelerin ihracatında yüksek teknoloji içeren ürünlerin payı, 1980’de 11.6’dan 1998’de 31’e tırmanmış. Türkiye’de ise bu oran 10’un bile altında. UNCTAD’ın "dünya ihracatındaki en dinamik sektörler" olarak belirlediği 20 sektörden de yalnızca birinde, "örme iç giyim" sektöründe Türkiye 6’lık bir pay sahibi. Diğer 19 sektörde adımız bile geçmezken Çin’in 8, Güney Kore’nin 4, Singapur’un 3 dinamik sektörde önemli pay sahibi olduğu görülüyor. 
     
Siyasetçi ekonomiye nasıl bakmalı 1      Yazının hayli iddialı görünen başlığına bakıp siyasete heves ettiğimi ya da siyasetçilere yanlarından ayıramayacakları müthiş bir reçete sunacağımı sanmayın. Amacım, Başbakan Ecevit’in hastanelik olması sonrasında doğan kafa karışıklığı ortamında sağlıklı analiz yapmayı mümkün kılacak bir çerçeve oluşturmaya çalışmak ve bu çerçeve içinde bazı sonuçlara varmak. Başkaları da farklı varsayımlarla farklı çerçeveler oluşturup farklı sonuçlara varabilirler tabii. 
     Benim analizim şu varsayımdan yola çıkıyor Bugün gelinen noktada oluşan koşulları kendine özgü nitelikleriyle değerlendirmek gerekli geçmişin ille de tekrar edeceğini düşünmek doğru değil. Bunu öncelikle vurguluyorum, çünkü mevcut durumun ve karşımızdaki seçeneklerin doğru saptanması, anlamlı bir analiz yapmanın önkoşulu gibi görünüyor bana. 
     
     İki temel seçenek var 
     Bugün gelinen noktada siyasetçinin öncelikle şu iki seçenek arasında bir seçim yapması gerekiyor. Ya 1 Uygulanmakta olan ekonomik programın tek çıkar yol olduğunu ve belli bir süre içinde hedeflenen olumlu sonuçları vereceğini kabul etmek zorunda siyasetçi ya da 2 Bu ekonomik programın aslında çıkar yol olmadığını ve er geç farklı bir politikaya ve programa geçmenin zorunlu olduğunu kabul etmek zorunda. Bu temel tercihi yapmadan analizi sürdürmek ve anlamlı sonuçlara varmak fevkalade zor görünüyor. İktidardaki ya da muhalefetteki siyasetçilerin kendi konumlarına uygun davranış tarzını belirlemek için de bu temel tercihi yapmaları gerekiyor. 
     Şimdi biz önce birinci seçeneği benimseyenlerin, yani uygulanmakta olan ekonomik programın tek çıkar yol olduğunu düşünenlerin tutarlı bir analiz yapmak için dikkate almaları gereken noktaları birer birer ele alalım. 
     
     Derviş ve programın geleceği 

</TEXT>
</DOC>
