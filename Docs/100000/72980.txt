<DOC>
<DOCNO> 72980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/16/son/sonspo21.html </URL>
<DATE> 2002/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepespor Başkanı'ndan şok iddia 
</HEADLINE>
<TEXT>

     Göztepe Kulübü Başkanı Hamdi Türkmen, Çaykur Rizespor maçının sonucuyla ilgili olarak İzmirli bir restoran sahibinin iddialarının doğru çıktığını söyledi. 
     Karşılaşma sonrası son derece sinirli olduğu gözlenen Hamdi Türkmen, Göztepe üzerine oyunlar oynandığını ve hakem rezaleti yaşandığını dile getirdi. 
     Türkmen, şunları kaydetti 
     ''Bu hakemlerle bir yere varmak mümkün değil. Bir penaltı ve bir ofsayt gol. İstediğiniz kadar gol atın hakeme yetişemiyorsunuz. Federasyon ve Başbakan Yardımcısı, Rize'yi kurtarmak istiyorsa, Göztepe'yi kurban etmesin. Dün saat 23.15'te bir duyum aldım. İsmini vermeyeceğim İzmirli bir restoran sahibi Maç 2-2 bitecek ya da Rize 3-2 kazanacak dedi. Kime şikayet edeceksiniz Böyle lig olmaz. Biz namusumuzla mücadele ediyoruz, hakemler izin vermiyor.'' Hakem hataları nedeniyle 15 puanlarının gittiğini savunan Çaykur Rizespor Kulübü Başkanı'nın maça Aydın'dan hakem atanmasına tepki göstermemesine dikkati çeken Türkmen, ''İzmir'e 100 kilometre öteden hakem atanıyor, ses çıkmıyor. Çaykur Rizespor maçına Trabzon'dan hakem verilse ben tepki gösterirdim'' dedi. 
     ''Şike çetesi'' iddiaları arasında Gaziantepspor'a yenildikleri maçın da bulunduğunu kaydeden Türkmen, ''Göztepe üzerine oyunlar oynanıyor'' diye konuştu. 
     






</TEXT>
</DOC>
