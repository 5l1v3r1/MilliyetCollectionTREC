<DOC>
<DOCNO> 52729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/siyaset/siy03.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP’lılara 10 emir’ 
</HEADLINE>
<TEXT>

     SALİHA ÇOLAK Ankara 

     Anketlerdeki olumsuz tablo üzerine ANAP’ta parti yöneticileri Sühan Özkan, Emre Kocaoğlu ve Selçuk Pehlivanoğlu, Genel Başkan Mesut Yılmaz’dan onay alarak yeni bir strateji ve örgütlenme biçimi üzerinde çalışmaya başladı. Öncelikle bir "ANAP Tanıtım Temsilciliği" sistemi oluşturuldu. Söz konusu sistem, anketlerde ANAP’ın yüzde 10, kararsızların ise yüzde 50 çıkması üzerine geliştirildi. 
     Önce kararsızların portresi çıkarıldı. "ANAP asla" diyenler, ANAP seçmeni olmasına rağmen kararsız kalanlar ile ANAP’a oy verebilecek potansiyel seçmen oranları tespit edildi. Bunun sonucunda, "ANAP’ın oylarının yarı yarıya artırılabileceği" bir strateji değişikliği üzerinde çalışılmaya başlandı. 
     ANAP Tanıtım Temsilciliği’, her sandıkta bir temsilci görevlendirecek. Bunlar sandığa 10 yeni oy getirecekler. Proje ilk etapta Ankara, İstanbul, İzmir, Antalya ve Adana’da başlayacak. Proje kapsamına daha sonra 21 il alınacak ve tüm Türkiye’de uygulanacak. 
     



 SİYASET 










</TEXT>
</DOC>
