<DOC>
<DOCNO> 83653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/spor/spo08.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel ve güzel 
</HEADLINE>
<TEXT>

Ulusal Özel Olimpiyat Oyunları’nda bini aşkın zihinsel engelli sporcu, yarışmanın mutluluğunu yaşadı. Kazanılan madalyalar, anlamlı günde annelere hediye edildi 
     VII. Ulusal Özel Olimpiyat Oyunları, dün basketbol ile atletizmde yapılan müsabakaların ardından gerçekleştirilen kapanış töreniyle sona erdi. Türkiye’de 40’ı aşkın il ve KKTC, Azerbaycan, Avusturya ile Kazakistan’dan gelen toplam binin üzerinde zihinsel engelli genç, üç gün boyunca "sporla başarmanın" mutluluğunu paylaştı. Burhan Felek Spor Sitesi’ndeki oyunlarda, katılımcıların tümüne çeşitli madalya ve hediyeler dağıtıldı. 
     KAPANIŞ töreni, duygulu sahnelerin yaşanmasına neden oldu. Engelli sporcular, Anneler Günü’nde, kendilerini yetiştiren annelerine madalyalarını hediye ederek, teşekkür etti. Özel Olimpiyatlar Türkiye Başkanı Prof. Hıfzı Özcan, "Katılım kadar, kamuoyu ilgisinin artması da sevindirci" derken, Zihinsel Engelliler Federasyon Başkanı Tarık Bitlis de, 2003’teki Dünya oyunlarına rekor sporcuyla katılacaklarının müjdesini verdi. 
     



 SPOR 



























</TEXT>
</DOC>
