<DOC>
<DOCNO> 72406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/son/sontur10.html </URL>
<DATE> 2002/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclisteki makam otomobillerinin benzin gideri... 
</HEADLINE>
<TEXT>

     TBMM'deki makama tahsisli araçların akaryakıt, bakım ve onarım giderleri geçen yıl yaklaşık 356 milyar lira oldu. 
     TBMM Başkanı Ömer İzgi, AK Parti Adıyaman Milletvekili Mahmut Göksu'nun yazılı soru önergesini yanıtladı. 
     İzgi'nin verdiği bilgiye göre, TBMM'de makama tahsisli otomobillerin akaryakıt, bakım ve onarım giderleri için 2001 yılında toplam 355 milyar 934 milyon 855 bin 942 lira harcandı. Bunun 273 milyar 7 milyon 827 liralık bölümünü akaryakıt giderleri, 82 milyar 181 milyon 520 bin 115 liralık bölümünü ise bakım ve onarım giderleri 
     oluşturdu. 
     
     12 yeni araç 
     Ömer İzgi, TBMM Başkanı seçildiği tarihten bu yana Meclis'e 6'sı makam otomobili, 6'sı da değişik hizmetlerde kullanılmak üzere toplam 12 yeni araç alındığını bildirdi. 
     Yeni makam otomobillerinden 4'ü siyasi parti gruplarına tahsis edildi. Bu otolar Grup Başkanvekilleri Koray Aydın MHP , Hüseyin Çelik AK Parti , Salih Kapusuz AK Parti ve Ömer Vehbi Hatipoğlu SP tarafından kullanılıyor. Diğer iki makam otomobili ise Başkanlık Özel Kalem Müdürü Fatih Ören ile İçişleri Komisyonu Başkanı Mehmet Pak'a tahsis edildi. 
     TBMM'ye birer ambulans, minibüs, kamyon, pikap, otobüs ve traktör de alındı. 
     






</TEXT>
</DOC>
