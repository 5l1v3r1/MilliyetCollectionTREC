<DOC>
<DOCNO> 56102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/ekonomi/eko05.html </URL>
<DATE> 2001/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğuş’ta perakende operasyonu 
</HEADLINE>
<TEXT>

Doğuş Grubu’na ait Tansaş, yine grup şirketi Macrocenter’ın yüzde 100’ünü alıyor. İki zincirin operasyonel fonksiyonları da birleştiriliyor 
     EKONOMİ SERVİSİ 

     Finansta Garanti ile Osmanlı Bankası’nı birleştiren Doğuş Grubu, şimdi de perakendecilik sektöründeki iki şirketi, Tansaş ile Macrocenter’larda güçbirliğine gidiyor. 
     Macrocenter’ın, Doğuş Holding’e ait yüzde 56, Doğuş İnşaat’a ait yüzde 44 oranındaki hissesi Tansaş’a geçiyor. Macro, Tansaş’ın iştiraki haline geliyor. Ödenmiş sermayesini 66 trilyon liradan 198 trilyon liraya çıkaracak olan Tansaş’ın dün toplanan Yönetim Kurulu, kardeş kuruluşu Macro ile satınalma, lojistik, insan kaynakları, bilgi teknolojileri, finans ve hukuk fonksiyonlarını birleştirme kararı aldı. İki şirketin tüzel kişilikleri ve markaları ise korunacak. 
     
K rlılık artacak’      Tansaş ve Macrocenter Yönetim Kurulu Başkanı Aclan Acar, "Operasyonel k rlılığımızı önemli ölçüde artıracak bu adım, her iki firma açısından da büyüme hedeflerini gerçekleştirmede itici güç olacak. Tansaş için bu gelişme, perakendecilik sektöründeki liderlik hedefine ulaşmada büyük avantaj sağlayacak" dedi. 
     
İki şirkette markalarını koruyacak      Tansaş ve Macrocenter Yönetim Kurulu Başkanı Aclan Acar, iki şirket arasında bir birleşme değil, operasyonel fonksiyonların merkezileştirilmesinin gerçekleştirileceğini, iki şirketin bağımsız olarak kendi markalarını koruyacağını söyledi. 
     



 EKONOMİ 














</TEXT>
</DOC>
