<DOC>
<DOCNO> 76995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/07/son/sonspo10.html </URL>
<DATE> 2002/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Lider Cim-Bom rahatladı 
</HEADLINE>
<TEXT>

     Birinci Süper Futbol Ligi'nde Galatasaray, zorlu Samsunspor deplasmanından 3 puanı Radu'nun golüyle kazandı. Lider Galatasaray böylece şampiyonlukta önemli bir avantaj yakalayarak puanını 66'ya yükseltti. 
     
     İlk yarı 

     Ev sahibi Samsunspor sahaya, ''Polis teşkilatının 157. kuruluş yılını kutlarız'' yazılı pankartla çıktı. 
     Maçın ilk yarısında konuk ekip daha etkili göründü. Karşılaşmanın ilk atağı da konuk ekipten geldi. Galatasaray, Samsunspor kalesinde sık görünmesine karşın istediği gole bir türlü ulaşamadı. 
     5. dakikada Hasan Şaş'ın sol taraftan kale alanına gönderdiği 
     topa, Galatasaraylı oyuncular hamle yapmayınca, savunma topu uzaklaştırdı. 7. dakikada Samsunspor ceza alanında iyi yükselen Emre'nin kafa vuruşunda, top kaleci Ali'de kaldı. 9. dakikada Samsunsporlu Furkan'ın ceza alanı dışından sert şutunda, top kale direğinin hemen yanından auta gitti. 13. dakikada Arif'in sol taraftan Samsunspor ceza alanına gönderdiği topa Ümit, kale alanı içinde dokunamadı. 17. dakikada Sauza'nın kullandığı serbest atışta, top yandan auta gitti. 29. dakikada Galatasaray'ın kazandığı serbest vuruşu Arif kullandı. Bu futbolcunun vuruşunda top kaleye giderken, son anda kaleci Ali kornere çeldi. 40. dakikada sol taraftan Arif'in kullandığı serbest atışta, Ümit ile birlikte topa yükselen kaleci Ali, meşin yuvarlağa sahip oldu. 43. dakikada Galatasaraylı Emre, Mehmet Yılmaz'a yaptığı sert hareket nedeniyle sarı kart gördü. İlk yarı 0-0 sona erdi. 
     
     İkinci Yarı 

     Samsunspor, ikinci yarıya Furkan'ın yerine Phiri'yi alarak başladı. 
     Galatasaray, ikinci yarıya yine atak başladı. Ancak Samsunspor çabuk toparlandı ve oyunda dengeyi sağladı. Son dakikalarda ise rakibinin üstüne sıkça giden Galatasaray, istediği gole Radu'nun kafa vuruşuyla ulaştı. 
     47. dakikada Ayhan'ın ceza alanı dışından sert vuruşunda, kaleci 
     Ali topu direğin üstünden kornere atmayı başardı. 
     49. dakikada sol taraftan gelişen Samsunspor atağında, Can'ın 
     kaleye paralel gönderdiği topu Mondragon üstten kornere çeldi. 
     51. dakikada Serkan Dökme, sağ taraftan ceza alanı girdikten sonra 
     topu Mehmet Yılmaz aktardı. Uygun durumdaki bu futbolcu topa kötü vurunca, Samsunspor mutlak bir golden oldu. 
     52. dakikada Galatasaraylı Victoria, rakibine yaptığı sert hareket 
     nedeniyle sarı kart gördü. 
     54. dakikada Arif'in ceza alanı içinden vuruşunda, top yandan 
     dışarı gitti. 
     58. dakikada Galatasaray'da, Ümit'in yerine Radu oyuna 
     girdi. 
     61. dakikada ceza alanı içinde kendini yere bırakan Hasan Şaş, 
     hakemi yanıltıcı harekette bulunduğu gerekçesiyle sarı kart gördü. 
     62. dakikada Galasatasaray, Batista'nın yerine Fleurquin'i 
     oyuna aldı. 
     67. dakikada sol taraftan gelişen Galatasaray atağında, 
     Victoria'nın vuruşunda kaleye gitmekte topu, Mehmet Nas son anda uzaklaştırdı. 
     70. dakikada ceza alanı içinde topla buluşan Arif'in çaprazdan 
     sert vuruşunda, kaleci Ali tehlikeyi kornerle önledi. 
     74. dakikada Samsunspor ceza alanı içinde oluşan karambolde, son 
     olarak topla buluşan Fleurquin'in vuruşu, autla sonuçlandı. 
     77. dakikada Sauza'nın ceza alanına gönderdiği topa Mehmet Yımaz 
     kafayı vurdu. Meşin yuvarlak üstten auta gitti. 
     78. dakikada ceza alanı içinde hakemi yanıltmak amacıyla kendini 
     yere bırakan Fleurquin, sarı kart gördü. 
     79. dakikada Samsunspor kalecisi Ali, aut atışını geciktirdiği 
     gerekçesiyle sarı kart gördü. 
     81. dakikada Samsunspor'da, Celil'in yerine Ertuğrul oyuna 
     girdi. 
     84. dakikada Samsunsporlu Serkan Dökme, rakibine yaptığı sert 
     hareket nedeniyle sarı kart gördü. 
     85. dakikada Galatasaray gole ulaştı. Bu dakikada güzel 
     hareketlerle sağ taraftan ceza alanına giren Ayhan, son çizgiye indikten sonra topu ön direk dibindeki Radu'ya ortaladı. Rumen futbolcunun yakın mesafeden sert kafa şutunda, meşin yuvarlak kaleci Ali'nin müdahalesine karşın filelere gitti ve Galatasaray 1-0 öne geçti. 
     87. dakikada rakibine sert bir faul yapan Galatasaraylı Ayhan sarı 
     kart gördü. 
     89. dakikada Sauza, topu ceza alanında uygun durumdaki Mehmet 
     Yılmaz'a aktardı. Kaleciyle karşı karşıya kalan Mehmet Yılmaz'ın sert vuruşunda, top kaleci Mongragon'un göğsüne çarparak kornere gitti. 
     90. dakikada Ergün'ün Samsunspor ceza alanına gönderdiği topa, 
     Radu dokunamayınca Galatasaray bir golden oldu. 
     Karşılaşma, Galatasaray'ın 1-0 üstünlüğüyle sona erdi. 
     






</TEXT>
</DOC>
