<DOC>
<DOCNO> 81037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/son/sondun26.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da lisede katliamı önceden planlanmış 
</HEADLINE>
<TEXT>

     Erfurt Emniyet Müdürü Rainer Grube, Gutenberg Lisesi'nde 16 kişiyi öldüren 19 yaşındaki katil Robert Steinhaeuser'in, olay günü okula gitmemeleri için bazı kişileri uyardığının tespit edildiğini söyledi. 
     Grube, Alman 2. televizyon kanalı ZDF'de yayınlanan ''Morgenmagazin'' Sabah magazini adlı programda yaptığı açıklamada, Steinhaeuser'in eylemi uzun bir süredir planladığının ve kendisini öldürmeye şartlandırdığının tahmin edildiğini belirtti. 
     Erfurt'taki okullarda bugün dersler, kurbanları anmak için 1 dakikalık saygı duruşuyla başladı. 
     Erfurt Belediye Sarayı'nda toplanan ve bir süre ders yapmayacak Gutenberg Lisesi öğrencilerinin psikolojik bakımları için yaklaşık 20 psikiyatrist görevlendirildi. 
     Sendikalar da bugün ülke çapında 1 dakikalık saygı duruşunda bulunurken, Birlik partilerinin CDU CSU başbakan adayı Edmund Stoiber ve CDU Genel Başkanı Angela Merkel Erfurt kentine giderek Gutenberg Lisesi önüne çiçek koydular. 
     Öte yandan, bir intihar saldırısı ihbarı üzerine Varel kentindeki bir lisede sıkı güvenlik önlemleri alındığı bildirildi. 
     Gutenberg Lisesi'ndeki katliamdan 1 gün önce kimliği belirsiz bir kişi tarafından polise iletildiği belirtilen mektupta, söz konusu şahsın okula intihar etmek amacıyla gideceğini ve ''yanında birkaç kişiyi beraberinde götüreceğini'' yazdığı kaydedildi. 
     





</TEXT>
</DOC>
