<DOC>
<DOCNO> 82110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/son/sontur02.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Milletvekili protestosu pahalıya maloldu... 
</HEADLINE>
<TEXT>

     Milletvekillerinin geleneksel protesto yöntemi olan ''Sıra kapaklarına vurma'' Meclis'e pahalıya maloluyor. 
     Milletvekillerinin tepkilerini dile getirmek için sık sık başvurdukları sıra kapaklarına vurarak gürültü çıkartma yöntemleri sıraların üzerinde yeralan elektronik oylama ve yoklama panolarını bozuyor. Genel Kurul inşaatı sırasında Alman Siemens firmasına yaptırılan panolar darbe görme nedeniyle sık sık arızalanıyor. Meclis yönetimi, bozulan panolarının büyük çoğunluğunu tamir edilemediği için değiştirmek zorunda kaldı. Edinilen bilgiye göre, özellikle son günlerde artan tartışmalı oturumlar sonucunda 100'e yakın elektronik oylama ve yoklama panosu yenilendi. 
     Sıralarda yeralan elektronik panoların bir tanesinin değiştirilmesinin yaklaşık 150 Euro'ya 180 Milyon Türk Lirası 
     malolması nedeniyle milletvekillerinin protestosu Meclis'e pahalıya mal olmaya başladı. Radyo ve Televizyonların Kuruluş ve Yayınları Hakkındaki Yasa'da yoğunlaşan sıra kapaklarına vurma protestoları üzerine birleşimleri yöneten Başkanvekilleri sık sık milletvekillerini ''Elektronik cihazları bozuyorsunuz'' diyerek uyardı. 
     





</TEXT>
</DOC>
