<DOC>
<DOCNO> 72309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/yazar/bila.html </URL>
<DATE> 2002/03/13/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
İsrail'e kim dur diyecek 
</HEADLINE>
<TEXT>

     İsrail - Filistin çatışmasında her gün onlarca insan ölüyor. Ölenlerin sayısı yüzleri çoktan aştı. Çatışma giderek İsrail'in Filistin'i işgaline dönüştü. 
     Ramallah'ı işgal etti, Arafat'ın karargahını tanklarla kuşattı, füzelerle yerle bir ediyor, her gün en az 20 - 30 Filistinli ölüyor ve dünyadan "çıt" çıkmıyor. 
     Filistinlilerin intihar saldırıları dahil, terör eylemleri de sürüyor. Elbette, bu eylemler sonucunda masum sivil İsraillerin öldüğü de gerçek. Ancak bu dengesiz savaşta, İsrail ordusunun topyekün Filistin'i işgali ve Filistinlileri "yok etme" amacıyla yaptığı saldırılara "dur" denmesi gerekiyor. 
     İşine geldiğinde bir günde Bosna'ya, Kosova'ya, Afganistan'a, Irak'a müdahale edebilen Batı dünyası, İsrail'in Filistin'i kan gölüne çevirerek işgal etmesini seyretmeyi sürdürüyor. Sadece Batı dünyası değil, Arap dünyası da olayı kenardan izlemekle yetiniyor. 
     Nazi Almanyası'nın Yahudilere uyguladığı soykırım, insanlık dışı yok etme uygulamalarını unutmuş görünen Şaron yönetimi, tek kutuplu dünya koşullarını fırsat bilerek başta Arafat olmak üzere Filistinlilerin üzerine tüm gücüyle yüklenmiş durumda. 
     Dünyanın önce bu dengesiz savaşı durdurması, kan akıtılmasına son vermesi gerekiyor. Oysa Şaron yönetimi, önce şiddet kesilsin, sonra masaya otururuz, havası içinde ama şiddeti giderek tırmandırıyor ve fırsattan istifade işgalini sürdürüyor. 
     Bu kanın durdurulması konusunda İsrail'e "dur" diyecek ne bir ülke, ne bir uluslararası kuruluş, parmağını kıpırdatıyor. 
     Dünyanın gözünü Ortadoğu'ya çevirmesi için daha ne kadar kan akması gerekiyor. 
     Afganistan ve Irak'a kilitlenmiş ABD, İsrail'i durdurmak için en küçük bir çaba harcamıyor. ABD Başkan Yardımcısı Cheney'nin bölgeye yapacağı ziyaretin gündeminde İsrail - Filistin savaşının olup olmadığı bile belli değil. Ziyaret sürecinde frene basması beklenen Şaron'un daha sonra kan dökmeye devam edeceğinden kimsenin kuşkusu kalmadı. 
     Avrupa Birliği, Kıbrıs'la ilgilendiği kadar İsrail - Filistin savaşıyla ilgilenmiyor. 
     İsrail bugün durdurulmazsa, yarın çok geç olacağı açık - seçik görünüyor. 
     
     







Devlet ve toplum 


Kar fırtınası... 


İsrail'e kim dur diyecek 


Demokrasinin grisi olmaz 


İş yok ama takma bacak verebiliriz 


Kravatlı PKK 


Orta öğretim başarı puanı 


Bankalara sermaye desteği çözüm mü 


Siyanür, hukuk, siyaset, ticaret 


Teröre karşı atom mu 


Amerika, AB üyeliğimize karşı mı 


TOBB’da ince siyaset 


Çocuk pornosu ve savcılık tutumu 


"Medeniyet öğren ayı " 


Holdingler kadın yönetici fukarası 


Eğlenceli Avrupa Dersleri 


Vergiyi siz vermeyeceksiniz 


Bu yıl enflasyon inecek ise büyüyemeyiz 


</TEXT>
</DOC>
