<DOC>
<DOCNO> 70795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/astro/index.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İkircikli bir gün 
</HEADLINE>
<TEXT>

Bugün Ay, Yay burcunda iyimserlik aşılıyor ama öğleden sonra 15.20 Satürn’le karşıt açıda olacağı için kararsızlık, endişe ve güvensizlik ve sıkıntı olabilir. Olayları tarafsız yorumlamaya özen göstermeliyiz. Koç’lar yeni şeyler öğrenmek için daha sorumlu davranmak zorunda. Eğitim hayatı açısından konsantrasyon önem taşıyor. Boğa’lar ortaklaşa parasal konular, borç alacak işleri alanlarında gerçekçi olmak zorunda. Kısıtlamalar yüzünden kendini güvende hissetmeyebilir. İkizler biraz gergin ve duygusal açıdan hassas bir günde. Karşıtlıkları görmeli ve eleştirilere de açık yüreklilik göstererek yaklaşmalı. Yengeç’in sağlığına özen göstermesinde fayda var. Özellikle zevklerine düşkün oldukları için yeni bir diyete başlamak hiç de fena olmayacak. Aslan bugün daha rahat ve kendinden emin gözüküyor. Kişisel konularda ilerleme sağlayabilir ya da başkalarını kolayca etkileyebilir. Başak’lar da gerginler. Zaten çok huzurlu olmayan bu burç gün içinde evle ilgili konular, iş hayatında çözmesi gereken yüklerle karşı karşıya. Bununla birlikte sıkı çalışarak başarıya da ulaşacak. Terazi’ler için kısa yolculuk ve hareket mümkün ama bazı engeller ya da sınırlamalar yüzünden keyfleri kaçabilir. Eldeki işlere daha iyi konsantre olmaları gerekiyor. Akrep’ler maddi konular üzerinde yoğunlaşabilirler. Parasal açıdan gerçekçi olmak ve önemli risklere girmemek gerekiyor. Yay’lar Ay yüzünden duygusal açıdan hassas bir gündeler. Özgürlüğüne düşkün Yay için sınırlanmak sıkıcı olabilir. Özellikle ilişkilerinde ortaya çıkabilecek engellere dikkat etmesinde fayda var. Oğlak’lar da sabretmeyi ve biraz olayları akışına bırakmayı öğrenmek zorunda. Hiç yoktan sebeplerden gecikmeler mümkün. Kova’lar bugün daha rahatlar ve keyifli olmaları nedeniyle bunu arkadaşlarına da yansıtacaklar. Balık’lar aşırı duyarlı ve tedirgin olmaları nedeniyle bugün daha dikkatli olmamalılar. Endişelerinin önüne geçmeleri ve evle ilgili konularda biraz daha planlı olmaya çalışmaları gerekiyor. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
