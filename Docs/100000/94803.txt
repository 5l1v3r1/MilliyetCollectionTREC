<DOC>
<DOCNO> 94803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/spor/ycil.html </URL>
<DATE> 2002/07/10/ </DATE>
<TIME>  </TIME>
<AUTHOR> HÜSNÜ ÇİL  </AUTHOR>
<HEADLINE>
1954 Dünya Kupası 
</HEADLINE>
<TEXT>

     Milli Takımımız, 2002’de Dünya üçüncüsü oldu. Bu büyük başarıdan önce, 1954 Dünya Kupası’na nasıl katıldık, o yaşta olanlar da hatırlamazlar. 
     Milli Takımımız’ın elemelerdeki rakibi İspanya idi. İlk maçı Madrid’te Chamartin Stadı’nda 4 - 1 kaybettik. Bu maçta golümüzü Recep Adanır atmıştı. 
     Sonra İstanbul’da Burhan Sargı’nın 16. dakikadaki golü ile 1 - 0 kazandık. Üçüncü maç Roma Olimpiyat Stadı’nda oynandı. 2 - 2 biten maçta gollerimizi Fenerbahçeli "canavar" lakaplı Maruf Burhan Sargın, 25 ve 66. dakikalarda attı. Maç yarım saat uzadı. Yine aynı sonuçla bitti. Bunun üzerine, o günkü kurallar gereği, kuraya başvuruldu. Franco adlı bir İtalyan çocuğunun çektiği kura sonucunda, Dünya Kupası’na katıldık. 
     İlk maçta Federal Almanya’ya 4 - 1 yenildik. Kadromuz şöyleydi Turgay Şeren Kaptan , Rıdvan Bolatlı Ank.KG , Basri Dirimlili F.Bahçe , Mustafa Ertan Ank.KG , Çetin Zeybek KP , Robert Freyol G.Saray , Erol Keskin A.D , Suat Mamat G.Saray , Feridun Burgeker F.Bahçe , Burhan Sargın F.Bahçe , Lefter F.Bahçe . 
     Tek golümüzü 3. dakikada Suat attı. Almanya’da o zaman dünya çapında Feritz Walter, Morlock gibi yıldızlar vardı. 
     20 Haziran’da ikinci maçta G.Kore’yi 7 - 0 yendik. Bu kadroda tek değişiklik Feridun’un yerine Necmi Onarıcı A.D forma şansı bulmuştu. 
     Golleri Burhan 3 , Suat 2 , Lefter ve Erol attı. Ve Milli Takımımız tarihi Federal Almanya maçına Zürih’te Grasshopper Stadı’nda çıktı. Maçı 7 - 2 kaybetti. 
     Bu maçtaki kadromuz ise şöyle idi Şükrü Ersoy Ank.KG , Rıdvan Bolatlı Ank.KG , Basri Dilimlili F.Bahçe , Naci Erdem F.Bahçe , Çetin Zeybek K.P , Robert Eryol Ank.KG , Erol Keskin A.D , Lefter F.Bahçe kaptan , Necmi Onarıcı A.D , Mustafa Ertan Ank.KG , Coşkun Taş Beşiktaş . 
     Bu maçta Feritz Walter 3 , Morlock 2 , Owalter ve Schaffer, Almanlar’ın gollerini atarken, Milli Takımımız’ın golleri Mustafa Ertan ve Lefter’den geldi. 
     Bu Dünya Kupası sırasında Futbol Federasyonu Başkanımız önce Ulvi Yenal ve aynı yıl Hasan Polat seçildi. 
     1954’te üç antrenör değiştirdik. Önce Pupo Santro İtalyan , sonra Gündüz Kılıç ve Zarko Mihailoviç Yugoslav aynı yıl Milli Takım’ın başındaydılar. 
     İşte Milli Takım’ın 1954’teki macerasında hem başkanda hem de antrenörlerde istikrarsızlık yaşanmıştı. 
     Bugün bakıyoruz da, Milli Takımımız hem süper bir jenerasyon yakalamış, hem de mükemmel bir istikrarı tutturmuş. Tabii bunların sonunda da, Dünya Kupası’nda tarihi üçüncülüğü yakalamışız. 
     



 SPOR 


























</TEXT>
</DOC>
