<DOC>
<DOCNO> 87426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/son/sontur17.html </URL>
<DATE> 2002/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Genç kız "kaçırıldım" diyerek polise sığındı... 
</HEADLINE>
<TEXT>

     Bayrampaşa'da 18 yaşındaki bir genç kız, kaçırıldığını ve kendisini alıkoyan kişilerin elinden kurtulduğunu söyleyerek polise başvurdu. 
     Alınan bilgiye göre, ''155 Polis İmdat'' telefonunu arayan N.K. 
     18 , 2 gün önce Eskişehir'den kaçırılıp İstanbul'a getirildiğini ve kendisini alıkoyan kişilerin elinden kurtulmayı başardığını anlatarak yardım istedi. 
     Polislerce Bayrampaşa Parkı'ndan alınan genç kız, yaşadığı Eskişehir'den kendisini kaçıran 3 kişinin, Bayrampaşa'daki 2 katlı bir eve getirerek burada el ve gözlerini bağladıklarını, fırsatını bulup kaçtığını söyledi. 
     Kendisini kaçıran kişilerin cinsel tacizde bulunmadığını ifade eden ve vücudunda darp izine rastlanmayan N.K, alıkonulduğunu söylediği evi ise polise gösteremedi. 
     Babasının işçi emeklisi olduğunu anlatan genç kızın Eskişehir'deki ailesiyle temas kurulmaya çalışıldığını belirten polis yetkilileri, konuyla ilgili soruşturmanın sürdürüldüğünü bildirdiler. 
     





</TEXT>
</DOC>
