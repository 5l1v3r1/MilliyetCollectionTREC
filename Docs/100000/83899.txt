<DOC>
<DOCNO> 83899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/son/sondun19.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Effenberg'den itiraf ''Takım arkadaşımın karısı ile beraberim'' 
</HEADLINE>
<TEXT>

     Bayern Münih takımının kaptanı Stefan Effenberg 33 , eşinden ayrıldığını ve takım arkadaşı Thomas Strunz'un 34 eşi Claudia Strunz 36 ile birlikte olduğunu açıkladı. 
     Bild gazetesi, Effenberg'in eşi Martina'nın, Nastassia 16 , Noel-Etienne 12 ve Kathrin 5 adlı çocuklarını alarak Florida'ya gittiğini yazdı. 
     Effenberg, eşinden ayrılmasıyla ilgili olarak, ''Artık aramızda bir evlilikte olması gereken uyum yoktu. Bu nedenle böyle bir karar verdim. Çocuklarım henüz ayrıldığımızı bilmiyor. Boşanınca Martina sürekli Florida'da yaşayacak gibi görünüyor'' dedi. 
     Effenberg, Claudia Strunz ile ilgili olarak da ''Birlikteyiz. 
     Birbirimize karşı çok güçlü duygularımız var. Daha henüz her şey yeni, ama bu duygularımı inkar etmiyorum. Sevgiden kaçılmaz. Ümit ederim insanlar bunu anlarlar'' diye konuştu. 
     Arkadaşının eşini elinden almadığını, Claudia'nın da Thomas Strunz ile artık birlikte olmak istemediğini belirten Effenberg, ''Bir dost kaybettim ama bir kadın kazandım'' dedi. 
     Thomas Strunz ise ''Eşimi hala seviyorum. Bunun dışında özel yaşantımla ilgili bir şey söylemek istemiyorum'' demekle yetindi. 
     





</TEXT>
</DOC>
