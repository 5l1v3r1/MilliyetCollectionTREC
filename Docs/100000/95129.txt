<DOC>
<DOCNO> 95129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/son/soneko19.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar 1 milyon 700 bin TL 
</HEADLINE>
<TEXT>

     Devlet Bakanı Kemal Derviş'in istifasının ardından serbest piyasada dolar 1 milyon 700 bin liraya yükseldi. 
     Kapalıçarşı döviz büfelerinde istifadan sonra dolar 1 milyon 675-1 milyon 680 bin liradan alınıp, 1 milyon 690 ile 1 milyon 700 bin lira arasında işlem görmeye başladı. 
     Euro ise 1 milyon 550- 1 milyon 650 bin liradan alınıp, 1 milyon 660-1 milyon 665 bin lira arasında satılıyor. 
     Kapalıçarşı ilgilileri, Derviş'in istifasının kendileri için sürpriz olmadığını, bu nedenle piyasaların çok fazla tepki vermediğini ifade ettiler. 
     Bankalararası piyasadaki dolar kotasyonları da Derviş'in istifasının hemen ardından alışta 1 milyon 680-1 milyon 695 bin lira, satışta 1 milyon 710-1 milyon 723 bin lira aralığına yükseldi. Daha sonra sakinleşen piyasada dolar kotasyonları saat 17.00 itibariyle alışta 1 milyon 675-1 milyon 685 bin lira, satışta ise 1 milyon 698-1 milyon 705 bin lira düzeylerine geriledi. 
     





</TEXT>
</DOC>
