<DOC>
<DOCNO> 99330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/son/sondun09.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz çiftin siyah ikizleri oldu... Çünkü spermler karışmış... 
</HEADLINE>
<TEXT>

     İngiltere'nin başkenti Londra'da tüp bebek yöntemiyle siyahi ikizleri olan İngiliz beyaz kadının tedavisinde, ''yanlış'' sperm kullanıldığı ortaya çıktı. 
     Yapılan genetik araştırmalar sonucunda, İngiliz kadının, ikizlerin biyolojik annesi olduğu, ancak beyaz eşinin çocukların babası olmadığı ortaya çıktı. Aynı dönemde merkezde tedavi gören siyahi bir çiftin genleriyle yapılan karşılaştırmada, siyahi eşten alınan spermlerin ''yanlışlıkla'' beyaz kadının yumurtasıyla döllendiği sonucuna varıldı. 
     Beyaz çiftin başvurusunu değerlendiren Yüksek Mahkeme Aile bölümü yargıcı Elizabeth Butler-Sloss'un, karar verirken bu verileri göz önünde tutacağı belirtildi. 
     Butler-Sloss, her iki çiftin ve doğan bebeklerin gelecekleri ve özel yaşamlarının gizliliğini dikkate alarak, davanın olabildiğince gizli görüleceğini bildirdi. 
     





</TEXT>
</DOC>
