<DOC>
<DOCNO> 90982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/son/soneko07.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Turkcell'in tahtası açıldı 
</HEADLINE>
<TEXT>

     Pamukbank'ın Fon'a devrinin ardından işleme kapatılan Çukurova Grubu'nun Borsa'daki 6 şirketinden Yapı ve Kredi Bankası dışındakilerin tahtaları açıldı. 
     Borsa Başkanlığı duyurusunda, Turkcell, Yapı Kredi Yatırım Ortaklığı, Yapı Kredi Sigorta, Yapı Kredi Koray Gayrimenkul Yatırım Ortaklığı ve Yapı Kredi Finansal Kiralama hisse senetlerinin sıralarının, şirketlerden istenen açıklamaların Borsa'ya ulaştırılıp duyurulması nedeniyle 1. seanstan itibaren yeniden işleme açıldığı duyuruldu. 
     Duyuruda, Yapı ve Kredi Bankası ile ilgili herhangi bir bilgiye verilmedi. 
     Pamukbank'ın Fon'a devri sonrası, grubun halka açık diğer bankası Yapı Kredi ile Turkcell'in de aralarında bulunduğu diğer şirketlerin Borsa'daki işlem sıraları geçici olarak kapatılmıştı. 
     





</TEXT>
</DOC>
