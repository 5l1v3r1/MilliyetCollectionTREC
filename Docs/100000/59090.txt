<DOC>
<DOCNO> 59090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/son/sondun18.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sovyetler Birliği'nin klinik ölümünün 10. yıldönümü 
</HEADLINE>
<TEXT>

     Çalkantılarla 1991 yılında dağılma sürecine giren SSCB'nin ''klinik ölümü'' anlamına gelen, dönemin Devlet Başkanı Mihail Gorbaçov'un görevinden istifa etmesinin 10'uncu yıldönümünde, tarihi anılar da tazeleniyor. 
     Kommersant gazetesinde bugün çıkan habere göre Gorbaçov, istifa edeceği 25 Aralık sabahında dönemin ABD Başkanı George Bush'u telefonla aradı ve önce Noel'ini kutladı, sonra da ''Noel'i şimdi rahatça kutlayabilirsiniz, çünkü SSCB artık yok'' dedi. 
     O sırada gece saatleri olan Washington'da bayrama devam etmek yerine, yoğun bir çalışma başlatıldı. Bu çalışma, dağılmadan sonra bağımsızlığına kavuşan yeni devletleri tanıma bildirisinin hazırlanması içindi. Habere göre, Washington bildiriyi bir an önce hazırlayarak, Gorbaçov'un yerine yeni bir ismin çıkarılmasının önlenmesine, dağılmadan geri dönüş olmamasına yardım etmek istiyordu. 
     Gorbaçov, Bush'a dağılmayı bildirdiği günün akşamı da TV'den Sovyet halkına hitap ederek istifasını açıkladı. O akşam Kremlin'deki Kızıl Bayrak indirilerek, yerine Rusya'nın Çarlık döneminde de kullandığı üç renkli bayrak çekildi. 
     






</TEXT>
</DOC>
