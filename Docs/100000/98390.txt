<DOC>
<DOCNO> 98390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/27/son/sontur17.html </URL>
<DATE> 2002/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamile kadını kurşunladılar, karnındaki bebeğiyle öldü... 
</HEADLINE>
<TEXT>

     Gaziantep'te 7 aylık hamile kadın, evinin önünde tabancayla öldürüldü. Genç kadının, sezaryenle alınan bebeği de kaldırıldığı hastanede hayatını kaybetti. 
     Alınan bilgiye göre, olay, Barak Mahallesi 4. Cadde 44 Nolu Sokak'ta meydana geldi. 7 aylık hamile olan Döndü Aslan, evinin önünde otururken, kimliği belirlenemeyen bir kişinin silahlı saldırısı sonucu öldü. 
     Aslan'ın, hastanede sezaryenle alınan ve kız olan bebeği, götürüldüğü Çocuk Hastanesi'nde tıbbi müdahaleye rağmen kurtarılamadı. Bebeğin da anneye ateş edilmesi sırasında yaralandığı öğrenildi. 
     Olayın tanığı olan bir kadın, Döndü Aslan ile evin önünde oturduğu sırada, çocuğunun ağladığını duyunca içeriye girdiğinde, iki kez tabanca ile ateş edildiğini duyduğunu ve dışarıya çıktığında Aslan'ı kanlar içinde yatarken bulduğunu, kimin ateş ettiğini görmediğini söyledi. 
     Olayla ilgili olarak, ''Hacı'' lakaplı bir kişinin arandığı bildirildi. 
     





</TEXT>
</DOC>
