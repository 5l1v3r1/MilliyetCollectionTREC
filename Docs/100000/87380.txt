<DOC>
<DOCNO> 87380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/son/sondun18.html </URL>
<DATE> 2002/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'ın güneybatısında çatışma 16 ölü 
</HEADLINE>
<TEXT>

     Afganistan'ın güneybatısındaki Nimroz eyaletinde polis ile yerel aşiret üyeleri arasında çıkan çatışmada, ilk belirlemelere göre 16 kişinin öldüğü bildirildi. 
     Merkezi Pakistan'da bulunan Afgan İslami Haber Ajansı AIP , Barakzai aşireti üyelerinin, eyaletin başkenti Zaranj'da gece başlayan çatışmalar sırasında roket attığını ve otomatik silahlarla ateş açtığını duyurdu. 
     AIP'deki haberde, çatışmaların sebebinin bilinmediği, ancak Barakzai aşireti ile polis şefi Abdül Kudüs arasındaki gerginliğin son zamanlarda dikkate değer ölçüde arttığı belirtildi. 
     Haberde, aşiretin ileri gelen yaşlılarından birine roketli saldırı düzenlenmesinin sorumluluğunun Abdül Kudüs'ün adamlarına atfedilmesinin, çatışmalara neden oluşturabileceği belirtiliyor. 
     





</TEXT>
</DOC>
