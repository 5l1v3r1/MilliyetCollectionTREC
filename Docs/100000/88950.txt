<DOC>
<DOCNO> 88950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/spor/yozdilek.html </URL>
<DATE> 2002/06/10/ </DATE>
<TIME>  </TIME>
<AUTHOR> MEHMET ÖZDİLEK  </AUTHOR>
<HEADLINE>
Kredi tükendi 
</HEADLINE>
<TEXT>

     Grubumuzda olmak ya da olmamak umuduyla çıktığımız Kosta Rika maçında alınan bu beraberlik, umutların ve morallerin çöküşüne neden oldu. 
     İlk maçta olduğu gibi, bu karşılaşmaya da çok gergin ve stresli çıkan Milli Takım, maç boyunca rahatsızlığını üzerinden atamadı. Özellikle ilk kırk beş dakika futbol adına hiçbir varlık gösteremeyen Ay - Yıldızlı oyuncularımız, ikinci yarının başlamasıyla biraz kıpırdandı. Özellikle Emre Belözoğlu’nun oyuna ağırlığını koyarak, takımını hareketlendirdiği zamanlarda golü de bularak rahatladı. Ancak anlamsız yere devam eden oyun içindeki gerginlik ve stres, maçı galibiyetle tamamlamamıza fırsat vermedi. Milli Takımımız’ın, çok koşan rakibi karşısında çabuk yorulması da oyundan düşmesindeki diğer bir önemli faktördü. 
     Sonuçta eline gelen şansı, rakibimize yine kendi eliyle hediye eden Milli Takımımız, artık gruptaki şasını varsayımlara bıraktı. Bu şekilde oynadığımız takdirde Kosta Rika gibi, hatta onlardan da fazla koşan Çin karşısında da zor galip geliriz. Yine de şartlar ne olursa olsun kazanılacak bir Çin maçı, gruptan çıkmamızı sağlayabilir. Ne diyelim, çıkmayan candan ümit kesilmez... Bekleyelim ve görelim. 
     



 SPOR 



































</TEXT>
</DOC>
