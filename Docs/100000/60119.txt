<DOC>
<DOCNO> 60119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/spor/aspo.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
KOŞ, SUS YA DA GİT 
</HEADLINE>
<TEXT>

Werner Lorant tam bir hücum fanatiği. Oyuncularından katı disiplin istiyor. Taviz vermiyor. Hakemlerle kavga ediyor, saha kenarında futbolcusu kadar koşuyor 
     ZEKİ DOMAÇ 

     Dörtlü defans 
     FENERBAHÇE’NİN takımın başına getirmeyi düşündüğü Werner Lorant agresif kişiliği, şovmen yapısıyla ligin yeni rengi olmaya aday. Alman hoca çalıştırdığı tüm takımlara "hücum futbolu" oynatırken, savunmasını bile bu anlayışla kurmasıyla dikkati çekti. Defans bloğunu dörtlü oluşturan Lorant, liberoyu önde oynatarak, değişik bir kurgu deniyor. 
     
     Önce golü düşünüyor 
     SAHAYA sürdüğü takımda en az dört hücuma yönelik futbolcu oynatan Lorant için Fenerbahçe’nin kadro yapısı bulunmaz bir nimet. Ancak orta alanda bu tip oyunculara fazla şans tanıdığından, çalıştırdığı takımların yediği gol oranı da hep yüksek oldu. Bu yüzden ligdeki performansı da istikrarlı olmadı. Ya dipten zirveye çıktı, ya da tepeden aşağı indi. 
     
     3 kuralı var 
     LORANT’IN bir başka özelliği ise futbolculara taviz vermeyen yapısı. Bu konuda zaman zaman çok ağır eleştiriler almasına rağmen yönetimin desteği ile hep haklı çıkmayı başardı. Futbolculardan istediği 3 temel kural ise tükenene kadar koş, öfkelensen bile sus, işine gelmiyorsa git. Maçı saha kenarından saniye saniye yaşayan Alman hoca, hakemlerle kavga ettiği için sık sık tribüne gönderiliyor. 
     
     



 SPOR 




















</TEXT>
</DOC>
