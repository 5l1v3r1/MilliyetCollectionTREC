<DOC>
<DOCNO> 63014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/son/sontur21.html </URL>
<DATE> 2002/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal'da silahlı çatışma çıktı 
</HEADLINE>
<TEXT>

     Kartal'da bir galericiden tehditle para sızdırmak isteyen kişi, polisle girdiği silahlı çatışma sonucu yaralı olarak yakalandı. 
     Alınan bilgiye göre, Pendik'de galericilik yapan bir kişi, kendisinden tehditle para sızdırılmaya çalışıldığını belirterek polise başvurdu. Adı açıklanmayan galerici, kendisini ''Çocuğunu kaçırırım, öldürürüm'' diye tehdit ederek 25 bin dolar isteyen İbrahim Kızıltop 22 adlı kişiyle, Kartal'daki eski çimento fabrikası yakınında randevulaştı. 
     Buluşma yerinde gelen İbrahim Kızıltop, burada önlem alan polisi görünce tabancayla polise ateş etti. Polisin de ateşle karşılık vermesi üzerine Kızıltop, ayak bileğinden yaralanarak yakalandı. 
     Operasyon sırasında İbrahim Kızıltop'un ateş açması sonucu göğsüne kurşun isabet eden bir polis memurunu da giydiği çelik yelek korudu. 
     Yaralı ele geçirilen İbrahim Kızıltop Kartal Dr. Lütfi Kırdar Eğitim ve Araştırma Hastanesi'nde tedavi altına alındı. 
     






</TEXT>
</DOC>
