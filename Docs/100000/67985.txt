<DOC>
<DOCNO> 67985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/16/son/sondun05.html </URL>
<DATE> 2002/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrailli askerler bir Filistinliyi öldürdü 
</HEADLINE>
<TEXT>

     Gazze'de Filistin mülteci kampına giren İsrail askerleri bir Filistinliyi öldürdü. 
     Filistin güvenlik kaynakları, İsrail ordusuna ait tank, askeri araçlar ve buldozerlerin, Gazze kentinin güneyindeki El-Burey mülteci kampına girerek, bir Filistin güvenlik noktasını yıktığını söylediler. 
     Aynı kaynaklar, İsrail askerleri ve Filistinliler arasında çıkan çatışmada bir Filistinlinin öldürüldüğünü söylerken, hastane kaynakları, çatışmada ölen Filistinlinin 17 yaşındaki Mesud Ebu Celale olduğunu açıkladılar. 
     Çatışmalarda 8 Filistinli yaralanırken, mülteci kampındaki Filistinlilerin taş ve molotofkokteylleriyle İsrail askerlerine saldırdığı belirtildi. 
     İsrail ordusu ise Filistinlilerin İsrail topraklarına ateş açmasına misilleme olarak El-Burey kampına girdiklerini ve Filistinlilerin İsrail askerlerine ateş açtığını bildirdi. 
     Bu arada Filistin Devlet Başkanı Yaser Arafat ve Almanya Dışişleri Bakanı Joschka Fischer, bugün Batı Şeria'daki Ramallah kentinde biraraya gelecek. 
     






</TEXT>
</DOC>
