<DOC>
<DOCNO> 55959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/spor/spo01.html </URL>
<DATE> 2001/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Nihat’a iyi haber 
</HEADLINE>
<TEXT>

Dizinde yırtık çıktığı için Real Sociedad ile sözleşme yapamadan İstanbul’a dönen yıldız futbolcu bir kez daha kontrolden geçti ve en geç bir ay sonra oynayabileceği belirlendi 
     En şanslı yırtık’ 
     REAL Sociedad ile sözleşme imzalamak için salı günü İspanya’ya giden ancak dizinde yırtık tesbit edilen Beşiktaşlı Nihat dün İstanbul’a döndü. Soluğu Alman Hastanesi’nde alan ve Prof. Dr. Aziz Alturfan tarafından kontrolden geçirilen genç futbolcunun en geç bir ay sonra sahalara döneceği açıklandı. Alturfan, "Nihat’ın meniskusunda, bir futbolcu için en şanslı yırtık var" dedi. 
     
     Sadece rötar yaptım’ 
     ALMAN Hastanesi’nde bu sabah artroskopi olacak olan Nihat’in iki hafta sonra düz koşulara başlayacağı, 3-4 hafta sonra da oynayabileceği belirtildi. Nihat ile birlikte gelen Real Sociedad yöneticisi Jose Luis ise transferden vazgeçmediklerini kaydetti. Nihat da, "Çok üzgünüm. Çünkü bir an önce oynamak istiyorum. Geri döneceğim. Sadece rötar yaptım. Her işte bir hayır var" diye konuştu. 
     
Demirören Hızır gibi      NİHAT’IN transferinin rötar yapması Beşiktaş’ın planlarını alt üst ederken, Fenerbahçe maçının kazanılmasının ardından 10 milyardan 20’şer milyar liraya çıkarılan prim miktarı da yönetimi sıkıntıya sokmuştu. Real Sociedad’dan gelecek parayla primleri ödemeyi düşünen yönetim, öncelikli olarak da futbolcuların hesaplarına 5’er milyar lira yatırmıştı. 
     SİYAH - Beyazlı futbolcular, kalan rakamın ödenmemesinden duydukları rahatsızlığı dile getirirken, "imdada" Asbaşkan Yıldırım Demirören yetişti. Demirören jest yaparak, primleri cebinden ödeyeceğini açıkladı. Yönetim rahat bir nefes alırken, söz verildiği şekilde Gençlerbirliği karşılaşması öncesi derbi maçının galibiyet primi oyuncuların hesabına yattı. 
     



 SPOR 






















</TEXT>
</DOC>
