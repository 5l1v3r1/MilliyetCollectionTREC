<DOC>
<DOCNO> 99783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/03/yasam/yas01.html </URL>
<DATE> 2002/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Cehennemden bir ölü çıktı 
</HEADLINE>
<TEXT>

Gümbet’in en büyük diskosu kül oldu. Tıka basa dolu diskoda, sadece tuvalette sıkışan bir Hollandalı can verdi 
     YAŞAR ANTER Bodrum DHA 

     Bodrum’un gözde eğlence merkezi Gümbet’te bir disko, sabaha karşı çıkan yangınla cehenneme döndü. Yerli ve yabancı yaklaşık 180 turistin canını zor kurtardığı cehennemde tek can veren, Hollandalı Remco Van Gorp 20 oldu. 
     Korkunç yangın, Adnan Menderes Caddesi’nde yer alan, ilçenin en büyük ve gözde eğlence mek nlarından Euro Dance Disko’da dün sabaha karşı saat 03.30 sıralarında çıktı. İşletmeciliğini Metin Tosun’un yaptığı diskonun DJ kabininde, elektrik kablolarının aşırı ısınıp erimesiyle çıkan, ses izolasyonu için kullanılan elyafın tutuşmasıyla yayılan yangın kısa sürede diskoyu sardı. 
     Alkol ve müzikle çılgınca eğlenen 180 kişi, kendilerini bir anda alevlerin ortasında bulunca diskoda büyük panik yaşandı. 
     Müşterilerin tamamı kendilerini dışarı atmayı başarsa da, aşırı alkollü olduğu belirtilen ve yangından kısa süre önce tuvalete girdiği öğrenilen Hollandalı üniversite öğrencisi Van Gorp alevler nedeniyle içeride mahsur kaldı. 
     
     Sıçramadan söndü 
     Yangına müdahale eden Bodrum Belediyesi itfaiyesi, önce alevlerin bitişikteki bar, restoran ve butiklere sıçramasını önlendi, ardından da yangını söndürdü. 
     Kullanılmaz hale gelen diskoya giren ekiplerin tuvalette bulduğu Van Gorp’un dumandan boğularak can verdiği saptandı. Dumandan etkilenen Tin Lanne 28 , Anneeke Kuenen 19 ve Maid Ma 22 da hastaneye kaldırıldı. Turistlerin 10 gün önce Bodrum’a tatile geldikleri belirtildi. 
     



 YAŞAM 





















</TEXT>
</DOC>
