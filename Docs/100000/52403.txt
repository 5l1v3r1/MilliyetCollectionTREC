<DOC>
<DOCNO> 52403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/yazar/akyol.html </URL>
<DATE> 2001/11/15/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Anayasal sıkıntı 
</HEADLINE>
<TEXT>

     ANAYASA Mahkemesi'nde ilginç bir "sorun" yaşanıyor Kürt konusunu ve Türkiye'nin üniter devlet anlayışını yakından ilgilendiren çok önemli bir mahkeme kararı iki yıldır yayımlanamıyor 
     Çünkü imzalar bir türlü tamamlanamıyor 
     Konu şu PKK'ya ve teröre karşı çıkan Kürt politikacı Şerafettin Elçi'nin Kürt kimliğinin tanınmasını savunan Demokratik Kitle Partisi DKP , Anayasa Mahkemesi tarafından 26 Şubat 1999 tarihinde kapatılmıştı. 
     Dört üye bu karara karşı oy kullanmıştı... 
     Karar ve karşı oy yazıları, Türkiye'de "ifade hürriyeti"nin sınırlarını belirlemek bakımından son derece önemli... 
     Türkiye'nin asla vazgeçilemez ilkelerinden ikisinin, "ülke bütünlüğü" ve "üniter devlet" prensiplerinin nasıl anlaşılacağı bakımından da fevkalade önemli... 
     Fakat karar iki yıldır yayımlanamıyor. Çünkü DKP'nin programını Anayasa'ya aykırı bulmayan ve kapatmaya karşı oy kullanan yargıçlardan Ahmet Necdet Sezer Cumhurbaşkanı seçilmiştir ve hala karşı oy yazısını yazmamıştır. 
     
     BU Anayasa Mahkemesi kararının uzun süreli gecikmesi üzerine Elçi, Eylül 2000'de Anayasa Mahkemesi'ne bir dilekçe vererek kararın yayımlanmasını istedi, sonuç çıkmadı. Geçtiğimiz hafta yeniden dilekçe vermiş kararın neden iki yıldır geciktiğini soruyor hatta bu gecikmenin "görev ihmali" olduğunu iddia ediyor... 
     Bugünkü Mahkeme heyetinin bu gecikmede bir kusuru yok. Sorun, Sezer'in Cumhurbaşkanı olduktan sonra "karşı oy" yazmasındaki gerçekten ciddi zorluktan doğuyor. 
     Eskiden Mahkeme üyesi iken Sezer'in Kürt konusundaki görüşleri, nihayet bir hakimin içtihadı idi. 
     Şimdi ise Sayın Sezer Cumhurbaşkanı'dır ve yazacağı "karşı oy" yazısı hukuki olduğu kadar "siyasi" önem de kazanmıştır 
     Hukuk ve yargı yol göstermez, politikaların meşruluk sınırını çizer. O sınır içinde yürütme ve yasama organları istedikleri politikaları tercih edip uygulamaya koyarlar... 
     Bir yargıç, bir partinin Kürt kimliğini programına almasını Anayasa'ya uygun bulabilir ama Cumhurbaşkanı olduktan sonra bu görüşünü ifade ederse, devletin başı olarak bir siyasi görüş belirtmiş olarak algılanır 
     Sorun burada 
     
     SAYIN Sezer'i meslek hayatından tanırım, çalışkandır. Hukuk hakimi iken de kararlarını geciktirmeden yazardı. Şimdi Cumhurbaşkanı olduğu için, yazmakta zorlandığını sanıyorum. 
     Çünkü göstereceği gerekçe, dünyada ve özellikle AB'de "devlet başkanınız böyle diyor" diye yankılanacaktır. 
     Ama bu kararın da yazılması gerekiyor Hatta Anayasa Mahkemesi'nin içtüzüğüne göre, çoğunluk kararı üyelere gönderildikten sonraki bir hafta içinde karşı oy yazılarının yazılması şart... Aksi halde karşı oy gerekçesi belirtilmeden karar yayımlanır... 
     Sezer'in hukukçu olarak ifade ettiği liberal görüşleri hep biliyoruz. Sezer şimdi aynı görüşleri ifade ederse bunlar "Cumhurbaşkanı'nın görüşleri" olarak algılanacak ve büyük yankılar uyandıracaktır. 
     Ama mahkeme kararı da bu kadar askıda kalamaz. 
     Karar, Sezer'in karşı oy yazısını yazmasıyla veya yeni içtüzüğe göre onun karşı oy yazısı konulmadan, bir an önce yayımlanmalıdır. 
     
     







Anayasal sıkıntı 


Kore'den anı 


Afgan halkını kazanmak 


Ecevit Avrupa trenini ikinci kez kaçırmak 


Kravat ve şampanya .. 


Futbol, lokomotif... 


Tıraş özgürlüktür 


Borç tuzağından çıkış 


Askeri zafer sorun oldu 


Türkiye için seve seve.. 


Hukukun bittiği yer 


Umudun yeni adı Umutsuzluk 


Bu yol Brüksel'e çıkmaz 


Defterime düştüğüm notlar 


Dolar hesaben’ gerçek değerine oturdu 


Gezgin İSO’da rövanş alıyor 


</TEXT>
</DOC>
