<DOC>
<DOCNO> 77339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/son/sondun30.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Norveçli dini örgütlerden Filistinlilere "insani kalkan" 
</HEADLINE>
<TEXT>

     Norveç'te faaliyet gösteren 3 dini örgüt, Filistin cankurtaranlarına ''insani kalkan'' olmak üzere 30 ila 40 üyesini bölgeye göndereceğini açıkladı. 
     Norveç'te yayımlanan Vaart Land gazetesinin haberine göre, Mellomkirkelig Raad ve KFUK-KFUM isimli örgütlerle işbirliği yapan girişimin öncüsü Kirkens Noedhjelp'in yetkilileri, ''daha önce Filistin cankurtaranlarına arkadaşlarını yerleştirerek iyi bir deneyim kazandıklarını'' belirtiler. 
     ''İsrail'in şeytana uymak istemeyeceğini ve örgütlerinin, temsilcilerinin cankurtaranların daha ivedi hareket etmesini sağlayacağını'' belirten Norveçli yardım örgütü yetkilileri, bölgeye askeri kontrol noktalarında, okullarda ve kreşlerde sivillere yardım edebilecek başka Norveçliler de gönderebileceklerini kaydettiler. 
     Öte yandan Rusya, geçen hafta acilen geri çağırdığı Ortadoğu Özel Temsilcisi Andrey Vdovin'in Perşembe günü yeniden bölgeye gideceğini bildirdi. 
     Vdovin'in bugün ve yarın BM, AB, Rusya ve ABD'nin katılımıyla yapılacak dörtlü toplantıda Rusya Dışişleri Bakanı İgor İvanov'a eşlik ettikten sonra bölgeye gideceği belirtildi. 
     






</TEXT>
</DOC>
