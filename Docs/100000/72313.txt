<DOC>
<DOCNO> 72313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/yazar/guclu.html </URL>
<DATE> 2002/03/13/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Orta öğretim başarı puanı 
</HEADLINE>
<TEXT>

     Üniversite giriş sınavı ÖSS için geri sayım başladı. Sınav günü yaklaştıkça öğrencilerin tedirginliği artıyor. Ama asıl önemli olan kızgınlıktan patlama noktasına gelmeleri. 
     Meslek lisesi mezunları, harcanmış bir nesil olarak büyük bir hayal kırıklığı içerisindeler. Fen liseleri de öyle. Meslek liseleri gibi fen liseleri de boşaldı. Nedeni ise eşitlik adına getirilen orta öğretim başarı puanı OÖBP uygulaması. Güya okullar ve bölgeler arasındaki fırsat eşitsizliğini ortadan kaldıracaktı. Tam tersi oldu. 
     Fen lisesinde not ortalaması 5 üzerinden 4.85 olan bir öğrenci bir başka okuldaki 2.5'luk bir öğrenciden daha az OÖBP alınca o okulda kalması tam anlamıyla enayilik oluyor. Bu yüzden ikinci sınıfın ikinci yarısından itibaren fen liselerinden kaçıyorlar. MEB, YÖK, ÖSYM de dahil hiçbir kurum çıkıp bu kaçışın gerekçelerini araştırmıyor, sorgulamıyor. Yazık hem de çok yazık .. 
     Dil bölümünden bir öğrenci, 5 üzerinden 5 ortalama ile okul birincisi olsam ve sınavdaki tüm soruları cevaplasam acaba istediğim yere girebilir miyim diye soruyor. Normal koşullarda elbette girebilmeli ama bu sisteme göre mümkün değil. 
     Örneğin öğrenci Boğaziçi Üniversitesi İngilizce Öğretmenliği'ne girmek istiyor olsun. ÖSS'de Türkiye birincisi de olsa amacına ulaşması zor. Çünkü öğretmen lisesi mezunlarına 0.15'lik ekstra OÖBP verildiği için daha az soru çözüp, daha az puan alan birisi Boğaziçi'ne girer ama Türkiye birincisi aynı sevinci tadamaz... 
     Durum böylesine vahimken ve öğrencileri böylesine üzerken hala bu konuda bir şey yapılmaması art niyetten başka bir şey değildir. 
     YÖK, ÖSYM ve MEB bu konuda sınıfta kaldı. Daha duyarlı başka kesimlerin devreye girmesi kaçınılmaz. Örneğin koalisyon ortaklarının... 
     
Mastırı olmayan öğretmen olamayacak      Öğretmenlik, istihdam potansiyeli yüksek meslekler sıralamasında önceliğini koruyor. Her ne kadar her yıl 30, 40 bin yeni öğretmen alınsa da ihtiyaç bitecek gibi değil. Öyle anlaşılıyor ki öğretmenlik önümüzdeki yıllarda da istihdama en açık mesleklerden biri olma özelliğini kaybetmeyecek. 
     Buraya kadar iyi güzel de kimler öğretmen olacak sorusu hala havada. 
     Değişik fakültelerden mezun olanlar hala neden sertifika programları açılmıyor diye isyan ediyorlar. Oysa artık sertifikalıların öğretmen olması çok zor. Bakanlığın görüşü, bundan böyle tezsiz mastırı olmayanların öğretmenliğe atanmayacakları yönünde. 
     Özellikle fen edebiyat fakültelerinde okuyanların sertifika yerine tezsiz mastıra yönelmelerinde sonsuz yarar var... 
     
Hocaların maaşı 53      Eşit işe eşit ücret kararnamesi arapsaçına döndü. Sevinenler kadar karşı çıkanlar da var. Üniversitelerde konuşulan tek konu bu. Oysa onlar da biz de üniversitelerin diğer sorunlarına ayıracağımız zamanı bu kısır tartışma için harcıyoruz. Hükümet, bu konudaki tartışmalara son verecek gerekli açıklamaları bir an önce yapmalıdır .. 
     
     







Devlet ve toplum 


Kar fırtınası... 


İsrail'e kim dur diyecek 


Demokrasinin grisi olmaz 


İş yok ama takma bacak verebiliriz 


Kravatlı PKK 


Orta öğretim başarı puanı 


Bankalara sermaye desteği çözüm mü 


Siyanür, hukuk, siyaset, ticaret 


Teröre karşı atom mu 


Amerika, AB üyeliğimize karşı mı 


TOBB’da ince siyaset 


Çocuk pornosu ve savcılık tutumu 


"Medeniyet öğren ayı " 


Holdingler kadın yönetici fukarası 


Eğlenceli Avrupa Dersleri 


Vergiyi siz vermeyeceksiniz 


Bu yıl enflasyon inecek ise büyüyemeyiz 


</TEXT>
</DOC>
