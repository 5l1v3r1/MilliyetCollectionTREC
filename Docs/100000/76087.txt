<DOC>
<DOCNO> 76087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/guncel/gun10.html </URL>
<DATE> 2002/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzanlar’a hukuk darbesi 
</HEADLINE>
<TEXT>

     İSTANBUL Milliyet 

     Özel hayatı ve yasaları hiçe sayarak telefonları şantaj amaçlı dinleyen ve yayın organlarında iftira dolu iddialara yer veren Uzan Grubu hakkında açılan davalardan birisi daha sonuçlandı. 
     Doğan Şirketler Grubu Yönetim Kurulu Başkanı Aydın Doğan, Doğan Medya Grubu Başkanı Mehmet Ali Yalçındağ ve Doğan Medya Grubu Mali İşlerden Sorumlu Başkan Yardımcısı Soner Gedik’in, avukatları aracılığıyla yaptıkları başvuru üzerine Ankara 22. Asliye Hukuk Mahkemesi’nde görülen dava dün sonuçlandı. Uzan Grubu’nun toplam 27 milyar 500 milyon lira tazminat ödemesine hükmeden mahkeme heyeti, cezanın yasal faizlerle birlikte tahsiline karar verdi. Doğan Grubu’na bağlı yayın organlarında belgelere dayanan ve haber değeri taşıyan konuların yer almasının ardından Uzan Grubu, iftira ve karalama kampanyasına girişmişti. 
     Uzan Grubu ayrıca, yasadışı dinlenmiş telefon konuşmalarını yayınlamıştı. 
     



 GÜNCEL 


















</TEXT>
</DOC>
