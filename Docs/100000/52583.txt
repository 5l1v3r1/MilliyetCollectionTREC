<DOC>
<DOCNO> 52583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/yazar/cemal.html </URL>
<DATE> 2001/11/16/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
'Türkiye'yi nasıl olsa AB'ye almazlar ' lobisi... 
</HEADLINE>
<TEXT>

     Türkiye'yi Avrupa Birliği'ne alırlar mı, almazlar mı Kimine göre bu sorunun yanıtı öteden beri olumsuzdur. "Ağzımızla kuş tutsak yine de giremeyiz" derler. 
     Bunlardan biri, son iki yazımla ilgili olarak aşağıdaki notu göndermiş internet aracılığıyla 
     "İngiltere'de yaşayan biri olarak, sizin ve sizler gibi binlerce aydın insanın hala Türkiye'nin AB'ye alınacağına inanmalarını gerçekten anlayabilmiş değilim. İyi kötü üniversite ve mastır yapmış biri olarak, olayları izleme, kavrama ve yorumlama yeteneğim olduğuna inanıyorum. 
     Hem Türk basınını hem buranın yazılı ve görsel basınını izleme şansım var. Türkiye kesinlikle umurlarında değil. Ders verdiğim okuldaki sıradan vatandaşların görüşlerinde de açıkça görmek mümkün bunu. Ne zamanki Türkiye'de olumsuz bir şey olur, ancak o zaman, o da çok kısa ve Türkiye'nin aleyhine bir koz olarak yansır haberlere... 
     İnanın Kıbrıs için de geçerli aynı şeyler... Türkiye'ye baktıkları göz ve Türkiye için düşünceleri, emin olun elli - yüz yıl önce neyse, şimdi de aynı..." 
     Elektronik posta böyle diyor. 
     İngiltere'de yaşayan okurumuz, AB'den umudu çoktan kesmiş, boşuna nefes tüketmeyin demeye getiriyor. 
     Bu bir lobi 
     "Türkiye'yi nasıl olsa AB'ye almazlar" lobisi... 
     Önce Türkiye AB'nin neresinde 
     Bugün Avrupa'da yaşayan Türk vatandaşlarının sayısı 3.5 milyon... Türkiye'nin dış ticaretinin yüzde 50'si Avrupa'yla... Türkiye'nin döviz kazançlarının yüzde 65'i yine Avrupa'dan... 
     Avrupa'da çalışan Türk işçilerinin her yıl Türkiye'ye gönderdikleri döviz 5 milyar dolar civarında... Avrupa'dan Türkiye'ye sermaye yatırımları toplamın yüzde 70'i... 
     Dışarıdan Türkiye'ye gelen toplam turist içinde Avrupa'nın payı yüzde 80'le 90 arasında... 
     Türkiye, yarım yüzyıldır Avrupa Konseyi'nin üyesi... 1963'ten beri Ortaklık Antlaşması var AB ile... 1995'ten beri Gümrük Birliği'nin, yani Avrupa'nın 'ekonomik alanı' içinde... 
     İki yıldır da aday ülke... 
     Yine iki yıldır 'Avrupa Ordusu'na katılmayı, Türkiye'nin ulusal güvenlik çıkarları açısından şart görüyor. 
     Bütün bunlar neyin işaretleri 
     Tek bir şeyin 
     Türkiye Avrupa'yla iç içe. 
     Hem de çok iç içe... Bu nedenle de Avrupa'dan kopmak istemiyor. "Nasıl olsa bizi Avrupa'ya almazlar" lobisinin öncelikle bu gerçeği göz önünde tutması lazım. 
     Daha önemlisi Türkiye, Avrupa'nın paylaştığı değerler sistemini Atatürk'le birlikte bir uygarlık projesi olarak benimsemiş durumda. Bu amaçla sayısız anlaşmanın altına Türkiye Cumhuriyeti Devleti olarak imzayı koymuş ve demokratik hukuk devletiyle pazar ekonomisini, siyasetle ekonomide serbest yarışma kurallarını kabul etmiş durumda. 
     Bu kadar adımı niye atmış Türkiye 
     Çıkarını Avrupa'da gördüğü için... Ekonomik refah ve güvenlik çıkarları açısından Avrupa'yla bütünleşmenin doğru olduğuna inandığı için... 
     Peki, Türkiye olarak bütün bunların gereğini yaptık mı 
     Yapmadık. 
     Eksiklerimiz az değil. 
     Önce bu eksiklerimizi tamamlayalım. Çünkü eksik olanı yapmak, Türkiye'nin kendi çıkarlarına hizmet etmektir. "Nasıl olsa bizi almazlar" lobisinin bir de bu noktayı göz önünde tutması lazım. 
     
Avrupa hülyası...      Biz önce gereğini yapalım 
     Avrupa Birliği buna rağmen ipe un serebilir mi 
     Olabilir. 
     Ama bu durumda bir kaybımız olmaz. Çünkü gereğini yapmak, zaten çağdaş uygarlık yolunda ilerlemektir. 
     Lobinin göz ardı etmekten kaçınması gereken bir gerçek daha var 
     Türk insanının Avrupa hülyası... 
     Kamuoyu yoklamalarına da yansıyan bu gerçeğe göre, çocuklarının geleceğini Avrupa'da görenlerin oranı da yüzde 70'in altına düşmüyor Türkiye'de. 
     Bunu da unutmayın 
     
     







Avrupa haklı mı 


Apo balığı 


İftar yemekleri 


'Türkiye'yi nasıl olsa AB'ye almazlar ' lobisi... 


Ekonomiye şef değneği 


Yasaları koruması gerekenler çiğniyor 


Kotasyon indirimi henüz erken 


Bu kez de yüz yüze... 


İmajımız kırmızı kart görmesin 


Toprak malik nesini 66 trilyona satıyor 


Yolsuzluk sarmalının ucu nerede 


Şenol'un haklı isyanı 


Yeni Ulusal Program 


Kredi kartıyla alışverişte de indirim dönemi 


Bu ülke için seve seve yazılmış yazı 


Şehr - i Ramazan 


</TEXT>
</DOC>
