<DOC>
<DOCNO> 89655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/son/sonspo03.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Kupası'nda yarın hangi maçlar var 
</HEADLINE>
<TEXT>

     17. Dünya Kupası finallerindeki grup 
     maçları, yarın D ve H gruplarındaki mücadelelerle sona erecek. 
     Ev sahibi ülkelerden 4 puanlı Japonya, H Grubu'ndaki son maçında, 1 puanlı Tunus ile karşılaşacak. Osaka kentindeki Nagai Stadı'nda TSİ 09.30'da başlayacak maçta, Gilles Veissiere Fransa , Frederic Arnault Fransa ve Haidar Koleit Liberya hakem üçlüsü görev yapacak. 
     Aynı gruptaki diğer mücadelede ise Shizouka kentindeki Shizouka Stadı'nda, TSİ 09.30'da 2 puanlı Belçika ile 3 puanlı Rusya karşı karşıya gelecek. Karşılamayı, Danimarka'dan Kim Milton Nielsen, İngiltere'den Philip Sharp, Hindistan'dan Komaleeswaran Sankar hakem üçlüsü yönetecek. 
     D Grubu'nda yer alan ev sahibi ülkelerden 4 puanlı Güney Kore, güçlü rakibi 3 puanlı Portekiz ile mücadele edecek. Güney Kore'nin Incheon kentindeki Dünya Kupası Stadı'nda yapılacak maç, TSİ 14.30'da start alacak. Maçta, Arjantin'den Angel Sanchez düdük çalacak. 
     Sanchez'in yardımcılıklarını Ali Al Traifi Suudi Arabistan ve Ferenc Szekely Macaristan yapacak. 
     Grubun diğer maçında ise 4 puanlı ABD ile şampiyonada şansı kalmayan puansız Polonya, Güney Kore'nin Daejeon kentindeki Dünya Kupası Stadı'nda, TSİ 14.30'da karşılaşacak. Mücadelede, Çin Halk Cumhuriyeti'nden Lu Jun, Ekvador'dan Bomer Fierro ve Hollanda'dan Jaap Pool hakem üçlüsü görev alacak. 
     





</TEXT>
</DOC>
