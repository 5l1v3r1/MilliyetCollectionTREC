<DOC>
<DOCNO> 72653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/ekonomi/eko11.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kararname vekillere yaradı 
</HEADLINE>
<TEXT>

     ANKARA Milliyet 

     Kamu personeli arasındaki maaş farkını gidermeye yönelik hazırlanan ve kamuyounda "eşit işe eşit ücret" olarak bilinen görev tazminatlarını düzenleyen kararname milletvekillerine yaradı. 
     Cumhurbaşkanı Ahmet Necdet Sezer tarafından imzalanarak dünkü Resmi Gazete’de yayımlananan kararnameye göre, vekillerin maaşlarında yaklaşık 800 milyon lira artış gerçekleşecek. 
     Kamuoyuna ilk defa Milliyet tarafından duyurulan kararname 15 Ocak ve 14 Temmuz tarihleri arasında geçerli olacak. Kararname uyarınca Başbakanlık Müsteşarı’nın 290 olan özel hizmet tazminatı oranı 345’e çıkarıldı. Milletvekillerinin yolluk ve ödenekleri en yüksek devlet memuru sayılan Başbakanlık Müsteşarı’nın maaşına göre belirlendiğinden, parlamenter maaşlarında da yaklaşık aylık 800 milyon lira artış olacak. Böylece vekiller yasa ile yapamadıkları zammı, kararname sayesinde alacak. 
     



 EKONOMİ 



















</TEXT>
</DOC>
