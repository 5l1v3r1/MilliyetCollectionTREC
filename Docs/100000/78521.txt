<DOC>
<DOCNO> 78521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/15/son/sontur08.html </URL>
<DATE> 2002/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezaevi'nde kadın tutuklunun yanına girmek isterken yakalandı 
</HEADLINE>
<TEXT>

     Kartal Özel Tip Kapalı Cezaevi'nde bir adli tutuklu, aynı blokta kalan bir kadın tutuklunun koğuşuna girmek isterken yakalandı. 
     Alınan bilgiye göre, cezaevinde Sol C Blok 2. koğuşta kalan 25 yaşındaki bir adli tutuklu, gece 01.00 sıralarında, infaz koruma memurlarının koğuşu gözetlemek için kullandıkları küçük mazgalı, küçük bir cisim kullanarak açtı. 
     Daha sonra ip bağladığı bir paspasın sopasını buradan sarkıtıp sarkaç gibi kullanarak yemek mazgalının sürgüsünü de açan tutuklu, mazgaldan koridora çıktı. 
     Koridordaki izleme kamerasını elbisesiyle örterek kapatan tutuklu, kendi koğuşunun yanındaki 1. koğuşun yemek mazgalını açtıktan sonra 30 yaşındaki bir kadın tutuklunun koğuşuna girmek istedi. Ancak kamera görüntülerini izleyen görevlinin kameranın örtüldüğünü fark etmesi üzerine buraya gönderilen görevliler, koğuşa girmek isteyen tutukluyu yakaladılar. Olayın meydana geldiği blokta, Mavi Çarşı katliamı hükümlüleri ile travestilerin kaldığı öğrenildi. 
     





</TEXT>
</DOC>
