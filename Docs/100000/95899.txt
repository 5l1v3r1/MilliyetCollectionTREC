<DOC>
<DOCNO> 95899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/dunya/dun01.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Chirac’ın suikastçısı Çakal’ değil salakmış 
</HEADLINE>
<TEXT>

Ünlü romancı Frederick Forsyth, filmi de yapılan Çakal’ın Günü’ adlı romanını anımsatan, Chirac’a karşı önceki günkü suikast girişiminin faili için Bu adam tam bir salak’ dedi... 
     DIŞ HABERLER SERVİSİ 

     Fransa Cumhurbaşkanı Jacques Chirac’a önceki gün Fransız Milli Günü sırasında Paris’teki Champs Elysees Bulvarı’nda yapılan suikast girişimi, beyaz perdeye de aktarılan 60’lı yılların en çok satan romanı "Çakal’ın Günü"nü hatırlatırken, romanın yazarı Frederick Forsyth, saldırgan için "salak" benzetmesinde bulundu. 
     Romanında 60’lı yıllardaki bir "14 Temmuz" geçit töreni sırasında Cumhurbaşkanı Charles de Gaulle’e karşı bir suikast düzenlenmesini konu edinen Forsyth, Chirac’a tüfeğiyle ateş eden 25 yaşındaki Maxime Brunerie için "Bu adamın tam bir salak olduğu aşik r" dedi. 
     Daily Telegraph gazetesine demeç veren Forsyth, şunları söyledi "Benim kitabımdaki karakter, suikast girişimini çok dikkatli hazırlamış eğitimli bir suikastçıydı. Brunerie’nin Milli günde suikast girişiminde bulunması yerindeydi ama yapabileceği en kötü şey halka açık yerde tüfek kullanmasıydı. Tüfek, birkaç saniye içinde görülebilir. Tabanca ise kalabalık içinde bir profesyonelin tercih edeceği silah olurdu. Beceriksizce yapılan bir girişim ve adamın amatör olduğu belli." "Çakalın Günü" romanında, İngiliz suikastçı Fransa Cumhurbaşkanı’nı öldürmesi için radikal bir örgüt tarafından kiralanıyor. Kendisini savaş gazisi gibi gösteren tetikçi, suikast için özel tasarlanmış silahını koltuk değneğine gizliyordu. 
     
Cumhurbaşkanı Jacques’ı vatandaş Jacques kurtardı      PARİS Milliyet 

     Fransız Milli Günü 14 Temmuz resmigeçidi sırasında suikast girişimine uğrayan Cumhurbaşkanı Jacques Chirac’ın hayatını, vatandaş adaşı Jacques Weber’in kurtardığı ortaya çıktı. 
     Başkente ulusal bayram törenlerini izlemeye gelen Alsace’lı bir turist olan Jacques Weber yanındaki seyircinin Cumhurbaşkanlığı Şeref Kıtası’nı alkışlamadığını görünce "Böyle bir şeref kıtasının dünyada eşi yok " demek için döndüğünde, bir namlunun korteje doğru uzandığını görmüş ve yapışıp, hedefi saptırmış. 
     



 DÜNYA 











</TEXT>
</DOC>
