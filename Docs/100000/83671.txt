<DOC>
<DOCNO> 83671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/yasam/yas15.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Asansör Hasan’ın Azrail’i oldu 
</HEADLINE>
<TEXT>

     ŞAKİR AYDIN İstanbul 

     Bağcılar’da 10 yaşındaki Hasan Yılgan, ailesiyle düğün için gittiği Bağcılar Kültür Merkezi’nin asansör boşluğunda ölü olarak bulundu. Yılgan ailesi oğulları Hasan’ı da alarak düğüne gitti. Herkes eğlenceye daldığı sırada Hasan Yılgan ortadan kayboldu. Bir çocuğun Hasan’ın asansör boşluğunda olduğunu söylemesi üzerine bodrum kattaki kanlar içindeki cesete ulaşıldı. Olay yerinde inceleme yapan polis, Hasan’ın kafasının parçalandığını belirledi. Geniş çaplı soruşturma başlatan polis, iki ihtimal üzerinde duruyor. Birincisi Hasan’ın dördüncü kattan asansör boşluğuna düştüğü yönünde. İkincisi ihtimale göre de Hasan oyun oynarken kilitli olan kapıyı bir yolunu bularak açtı, sonra da hareket eden asansörün altında kaldı. 
     



 YAŞAM 






















</TEXT>
</DOC>
