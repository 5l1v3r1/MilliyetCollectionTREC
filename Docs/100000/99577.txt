<DOC>
<DOCNO> 99577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/yazar/tamer.html </URL>
<DATE> 2002/08/02/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
İzmit’te işsiz, mutsuz, umutsuz ve öfkeli bir kalabalık bulduk 
</HEADLINE>
<TEXT>
Halk komünist olmuş 
Dürüst olduklarına bir inansak komünist partiye bile oy veririz’ diyen İzmitliler, YTP’yi mevcut iktidarın uzantısı, Kemal Derviş’i ise IMF’nin adamı olarak görüyor... 
     İlk durağımız İzmit’te öfkeli, tepkili, işsiz, mutsuz, umutsuz, burnundan soluyan bir kalabalık sarıverdi çevremi. Soru sormama fırsat bırakmadan, lafı birbirlerinin ağzından kaparak, makineli tüfek gibi döktüler içlerini... Kimi zaman birbirleriyle kavga edecek gibi oldular, kimi zaman medyaya olan öfkelerini benden çıkarmayı denediler. Bu arada çiçek verenler, Adapazarı, Sapanca ve Gölcük’ten bizleri görmek için gelen sürekli okurlarımız da yok değildi. 
     
     Boşanan boşanana... 
     Uzun yol şoförüyken krizle birlikte işsiz kalan Fevzi Görev, "Burada duracağınıza adliye kapısına gidin. Aileler dağılıyor, boşanan boşanana... Onları yazın" diye haykırıyor yüzüme. İşsiz kalıp evini geçindiremez hale geldiği için eşi, çocuklarını da alıp babasının evine gitmiş. Boşanma davasının başladığı şu günlerde adam perişan. Parasızlık ailesini dağıtmış. Lassa’dan emekli işçi Sait Deniz, 21 yaşındaki ODTÜ mezunu oğlunun sigorta Hastanesi’nde 150 milyon maaşla temizlik işçisi olarak çalışmasını hazmedemiyor. "Bugün 5 çocuğuma İsviçre’de iş bulayım ben de onlarla oraya gider, İsviçre Türkiye’ye savaş açarsa elime tüfeği alıp takır takır Türkleri öldürürüm" derken öfkesinin boyutlarıyla beni ürkütüyor. 
     Şoför ve oto tamircisiyken 1.5 yıldır işsiz olan Veli Kaya’nın tepkisi ise son günlerde sık duyulan cisnten "İlk fırsatta Türkiye’den kaçmak istiyorum." Ama dahası da var "Türk olduğumdan utanıyorum." 
     
     Yeter ki dürüst olsun 
     TIR’ımıza rastgele konuk olan İzmitlilerin oyları da AKP ve CHP’ye, yani Türkiye geneline ilişkin anket sonuçlarından farklı değil. Yeni Türkiye Partisi mi dediniz YTP buralarda, onları işsiz, aşsız hatta eşsiz bırakan bugünkü iktidarın uzantısı olarak görülüyor. Peki ya Kemal Derviş Ağızlarından koro halinde ilk çıkan, "Derviş, Amerika’nın ve IMF’nin adamı " Bu tanıma cılız da olsa itiraz sesleri yükseliyor. Derviş’in CHP gibi ateşli taraftarları yok ama solu birleştirme çabalarını, uzlaşma arayışlarını takdirle karşıyanlar var. Bu arada geçim sıkıntısı nedeniyle örf ve adetlerimizi bile koruyamaz hale geldiğimizden yakınan İzmitliler ve Bolulular komünist olmuşlar Gün boyunca gerek İzmit’te, gerekse Bolu’da partilerin tümüne güvensizlik dile getirilirken "Komünist parti olsa, vallahi oyumu ona veririm, yeter ki dürüst olduklarına inanayım" diyenlere rastlamak hayli şaşırtıcıydı. 
     
     Bolu’da tablo farklı 
     Bolu’da bambaşka bir tabloyla karşılaştık. İzmit’te babası yol parasını veremediği için okuldan ayrılmak zorunda kalan 9 - 10 yaşındaki çocukların yerine Bolu’da futbol sahası isteyenler sardı çevremizi. İkisi sıfır numara kazıtmış saçlarını, Hasan Şaş olacaklar. Tabii futbol sahası yapılırsa... Bir diğeri Ümit Davala saç modelini fark etmeyince, tepesindeki yele gibi saçları gözüme sokuyor. Çoğunun rüyası İlhan Mansız. Ama saçlar yeterince uzayamamış. Bolu’da sük net hakim. Belki öğleden sonranın rehavetinden, belki kentin geçmişten gelen zenginliğinden. Tedarikçileriyle birlikte 15 bin kişiye istihdam sağlayan Mudurnu Tavukçuluk’un kapısına kilit vurulup, bin 300 kişinin işten çıkarılmasını bile şaşılası bir sük netle anlatıyorlar. 
     
     







Derviş’in niyeti 


Fasarya 


Soru ve cevap 


Derviş h l arıyor 


Amp l ve 6 Ok önde 


Büyük semah 


Hangi üniversite Devlet mi, özel mi 


Toplumun asıl isteği yenilenme 


Doksan beş kritik gün... 


Piyasa solcuları, para yolcuları’ 


Bir profesörün unutamadıkları... 


Ortanın solunda buluşma 


Halk komünist olmuş 


İhtiyar çocuklar ve çocuk adamlar 


Irak riski’ni fakirlik’ olarak 67 milyon paylaşacağız 


</TEXT>
</DOC>
