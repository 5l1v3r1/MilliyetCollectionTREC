<DOC>
<DOCNO> 98072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/siyaset/siy07a.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
MGK, Irak’ı konuştu 
</HEADLINE>
<TEXT>

     Milli Güvenlik Kurulu’nun MGK temmuz ayı olağan toplantısı, her yıl olduğu gibi Maslak’taki Harp Akademileri Komutanlığı’nda yapıldı. Cumhurbaşkanı Ahmet Necdet Sezer başkanlığındaki toplantıya Başbakan Bülent Ecevit, Başbakan Yardımcısı Devlet Bahçeli, Genelkurmay Başkanı Orgeneral Hüseyin Kıvrıkoğlu, kuvvet komutanları ve ilgili bakanlar katılırken, Başbakan Yardımcısı Mesut Yılmaz, sel felaketi yaşanan Rize’de incelemelerde bulunduğu için gelemedi. Dışişleri Bakanı Şükrü Sina Gürel’in de katıldığı toplantının ilk gündem maddesi, ABD’nin olası Irak operasyonu oldu. 
     
     Tek paragraflık açıklama 
     Yaklaşık 3.5 saat süren toplantıyla ilgili MGK Genel Sekreterliği’nden yapılan açıklamanın ilk parafgarında katılımcıların isimleri yer alırken, ayrıca şu ifadelere yer verildi 
     "Toplantıda ülke genelindeki güvenlik ve asayiş durumu, dünyada ve bölgemizde meydana gelen ve ülkemizi ilgilendiren dış politik gelişmelerle, ABD’nin Irak rejimini değiştirmeye yönelik olası bir harek tının ülkemize ve bölgeye etkileri değerlendirilmiştir." 
     



 SİYASET 













</TEXT>
</DOC>
