<DOC>
<DOCNO> 52799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/son/soneko05.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta nasıl geçti 
</HEADLINE>
<TEXT>

     ABD Doları, uluslararası döviz borsalarında geçen hafta önemli para birimlerinin çoğu karşısında değer kazandı. Altın fiyatları ise düştü. 
     Doların Japon Yeni karşısındaki değeri, New York döviz borsasının Cuma günkü kapanışında son üç haftanın en yüksek düzeyine çıktı. 
     New York döviz borsasının Cuma günkü kapanışında euro, 88.19 sentten 88.43 sente, dolar da 122.38 yenden 122.82 yene yükseldi. 
     Japon Merkez Bankası'nın Japon Yeni'nin değer kazanmasını önlemek için piyasalarda ağırlığını hissettirmeye devam etmesi ve Japon bankalarının sağlığından duyulan endişe, yeni geriletirken, dolar, yen karşısında daha da güçlenip, 122.50 yen sınırını da geçti. 
     New York döviz borsasında dolar, İsviçre Frangı, Kanada Doları karşısında değer kazanırken, Alman Markı, Fransız Frangı ve İtalyan Lireti karşısında geriledi. İngiliz Sterlini 1.4319 dolardan 1.4280 dolara düştü. 
     Londra borsasında geçen hafta başında 88.46 sentten işlem gören euro, Cuma günkü kapanışta 88.52 sente yükseldi. Geçen hafta başında Londra borsasında 4.14 dolardan işlem gören gümüşün ons fiyatı, 4.12 dolara düştü. ABD'de sınai üretimin Ekim ayında azaldığının açıklanmasının olumsuz etkisiyle, New York menkul kıymetler borsası Wall Street'te Dow Jones Endeksi geçen haftanın sadece üç işlem gününde 318 puan yüzde 3.3 arttı. Dow Jones Endeksi geçen hafta yüzde 2.7, Nasdaq Bileşik Endeksi yüzde 3.8, Standard and Poors S P 500 Endeksi yüzde 1.6 oranında puan kazandı. Nasdaq ile S P endeksleri geçen sekiz haftanın altısında sürekli puan kazandı. Londra borsasında FTSE-100 Endeksi geçen hafta 46.80 puan artışla 5 Eylül'den bu yanaki en yüksek kapanış değerine, 5,291.0 puana çıktı. Tokyo borsasında Nikkei Endeksi geçen hafta 433.38 puan artışla 10,649.09 puana yükseldi. New York borsasında Aralık ayı teslimatı ham petrolün varil fiyatı 58 sent artışla 18.03 dolara benzinin galon fiyatı 1.38 sent artışla 50.22 sente, Aralık ayı teslimatı fuel-oil'in fiyatı 1.09 sent artışla 2.18 sente yükseldi. 
     






</TEXT>
</DOC>
