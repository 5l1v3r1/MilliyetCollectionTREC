<DOC>
<DOCNO> 87125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/yasam/yas04.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Rekor kırmak şansa kaldı 
</HEADLINE>
<TEXT>

Atletizmde kırılabilecek bütün rekorlara ulaşan insan bünyesi, yeni rekorlar için rüzgar, irtifa, kural değişikliği ve yeni ilaçlardan medet umuyor... 
     DIŞ HABERLER SERVİSİ 

     Bilim adamları, atletizm rekorlarının büyük bölümünün, artık sporcuların becerileriyle değil, "şans eseri" kırıldığını söyledi. Bu iddiaya gerekçe olarakda, insanın sporda fiziksel limitlerinin sonuna dayandığı gösterildi ve bundan sonra mevcut dereceleri ilerletemeyeceği savunuldu. 
     İngiltere’nin başkenti Londra’daki Kings College araştırmacılarına göre, 1980’den bu yana 200 metre, 1500 metre ve maraton gibi koşu yarışmalarında elde edilen rekorlardaki yükselişin üçte ikisi rüzgar, mevsim ya da irtifa gibi kontrol edilemeyen faktörler sayesinde gerçekleşti. 
     
     İşe teknoloji de karıştı 
     "Sporcular şu an doğal limitlerinin sonuna dayanmasına rağmen nasıl olup da bazı dallarda tarihi rekorlar kırabiliyor " sorusuna yanıt arayan bazı bilim adamları, bunu yeni kurallara, teknolojik ilerlemelere ve hatta yeni doping ilaçlarına bağladı. 
     



 YAŞAM 



















</TEXT>
</DOC>
