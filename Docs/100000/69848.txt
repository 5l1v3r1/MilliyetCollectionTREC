<DOC>
<DOCNO> 69848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/son/sonspo13.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Alex Ferguson 3 yıl daha Manchester United'ın başında 
</HEADLINE>
<TEXT>

     İngiltere'nin önde gelen kulüplerinden Manchester United, menajeri Alex Ferguson ile 3 yıl daha görevde kalmasını sağlayacak yeni bir sözleşme imzaladıklarını açıkladı. 
     16 yıldır Manchester United'ın başında olan 60 yaşındaki İskoç 
     çalıştırıcı, bu süre içinde takıma 7 İngiltere Premier Ligi ve Avrupa Şampiyonlar Ligi şampiyonluğu kazandırdı. 
     Sezon sonunda sözleşmesinin bitmesiyle emekliye ayrılmayı planlayan Ferguson'un 2005 yılının Haziran ayına dek görevde kalmayı kabul etmesiyle sözleşmesi yenilendi. 
     Ferguson, 1986 yılında Manchester United'a gelmeden önce çalıştırdığı Aberdeen takımına da hem lig hem de Avrupa Kupa Galipleri Kupası'nı kazandırdı. 
     İngiltere'de takımına üst üste 3 lig şampiyonluğu kazandıran ilk teknik direktör olan Ferguson'un başındaki Manchester United, şu anda ligde yine 3 puan farkla lider. İngiliz ekibi, Avrupa Şampiyonlar Ligi'nde de dün gece Fransa'nın FC Nantes takımını 2. tur grup maçında 5-1 yenerek başarılı çizgisini sürdürdü. 
     






</TEXT>
</DOC>
