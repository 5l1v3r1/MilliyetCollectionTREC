<DOC>
<DOCNO> 88856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/09/son/sonspo01.html </URL>
<DATE> 2002/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Boksta dünyanın kralı Lewis... Tyson'ı sekizinci raundda devirdi.. 
</HEADLINE>
<TEXT>

     İngiliz boksör Lennox Lewis 36 , Dünya Ağır Sıklet Şampiyonluğu için karşılaştığı rakibi Mike Tyson'ı 35 , nakavtla yenerek ''Dünya Ağır Siklet Boks Şampiyonu'' unvanını korudu. 
     Lewis, Tyson'ı ABD'nin Tennessee eyaletinin Memphis kentinde yapılan maçın 8. raundunda nakavt etti. 
     Tyson ile Lewis, 6 Nisan'da, Las Vegas'ta karşı karşıya geleceklerdi. Ancak, geçen ocak ayında düzenlenen basın toplantısında, iki boksör arasında kavga çıkınca, Nevada Eyaleti yetkilileri, karşılaşmaya lisans vermeyi reddetmişti. 
     Daha sonra, Washington Boks ve Güreş Komisyonu, Tyson-Lewis maçının yapılabilmesi için gerekli lisansı vermeyi kabul etmişti. 
     Tecavüz suçundan hakkında çeşitli davalar açılan Tyson'a, 1997 yılında Evander Holyfield ile yaptığı unvan maçında, rakibinin kulağını ısırdığı için 1 yıl süreyle maç yapmama cezası verilmişti. 
     





</TEXT>
</DOC>
