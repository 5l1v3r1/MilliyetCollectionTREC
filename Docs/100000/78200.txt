<DOC>
<DOCNO> 78200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/son/sonspo09.html </URL>
<DATE> 2002/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray maçı 2-0 kazandı... 
</HEADLINE>
<TEXT>

     Stat Güngören Belediye Hakemler Orhan Erdemir xx, Binali Kartal x, Bahattin Duran xx İstanbulspor Zdravkov x, Pinto x, Saffet x, Zeki x, Petkov xx, Güven x Dk. 38 Haluk x , Selçuk x, Saidou xx, Murat xx, Ferdi x, Cenk xx Galatasaray Mondragon xx, Perez xx, Vedat xx, Bülent Korkmaz xxx, Victoria xx, Fleurquin xx, Ergün xx, Batista xxx, Hasan xxx, Ümit xx, Arif xxx Goller Dk. 19 Saffet kendi kalesine , Dk. 38 Arif penaltıdan 
     Kırmızı Kartlar Dk. 22 Ferdi, Dk. 37 Zdravkov İstanbulspor 
     Galatasaray çekinerek çıktığı maçta üç puana zorlanmadan ulaştı. İstanbulspor'un önce kendi kalesine attığı gol, ardından gelen penaltı ile maçta sonuç erken geldi. 
     Ancak Galatasaray'ın maç boyunca oynadığı futbol seyircisini tatmit etmedi. İstanbulspor özellikle ikinci yarıda 9 kişi kalmasına karşın rakibine karşı daha iyi bir futbol sergiledi. 
     Galatasaray Teknik Direktörü Lucescu da devre arasında üç oyuncu değişikliğini birden kullandı. Bu yüzden ikinci yarının başında sakatlanan Hasan Şaş ve Perez maçın ikinci yarısını seke seke oynamak zorunda kaldılar. 
     Tribünleri dolduran binlerce seyircisinin büyük desteğiyle maça başlayan Galatasaray özellikle Hasan Şaş'ın sol taraftan geliştirdiği ataklarla İstanbulspor kalesinde tehlikeler yarattı. 
     Maçın ilk golü ise 18. dakikada geldi. Ceza sahasına uzatılan bir ara pasa depar atan Arif çizgiye inip ortaladı. Kalecinin hemen önündeki Saffet topu çıkartmak isterken kendi kalesine attı. 
     Maçın 22. dakikasında hakem Orhan Erdemir, Hasan Şaş'a sert giren İstanbulsporlu Ferdi'yi kırmızı kartla oyundan attı. 
     Maçın 38. dakikasında uzun bir topa Ümit Karan ile İstanbulspor kalecisi Zrdavkov birlikte çıktı. Zdravkov'un büyük hatasından yararlanan Ümit topu aşırdı. Top boş kaleye doğru giderken kaleci Ümit Karan'ı iterek düşürdü. 
     Hakem penaltı noktasını gösterirken kırmızı kartını da bariz gol şansını engellediği gerekçesiyle kaleci için çıkarttı ve İstanbulspor 9 kişi kaldı. 
     Penaltı atışını kullanan Arif, kaleye o dakikada geçen Haluk'un solundan topu ağlarla buluşturdu 2-0 43. dakikada Fleurquin'in pasıyla sağ taraftan ceza alanına giren Ümit, kaleci Haluk ile karşı karşıya kaldı. Bu futbolcunun yaptığı aşırtma vuruşta, top üstten auta gitti. 
     Maçın ikinci yarısında ise her iki takım da oyunu kontrol altında tutmaya çalıştı ancak gol pozisyonu bulmakta zorlandı. 
     49. dakikada Hasan'ın uzun pasında ceza alanında kaleciyle karşı 
     karşıya kalan Niculescu, kaleye vurmak yerine pas vermeyi tercih edince, araya giren İstanbulspor savunma oyuncuları topu uzaklaştırdı. 
     79. dakikada sol kanatta ceza alanı dışından Bülent'in sert 
     şutunda, kaleci Mondragon'dan seken topu sağ çaprazda önünde bulan Saidou, ceza alanına ortaladı. Ancak meşin yuvarlağı savunma uzaklaştırdı. 
     Böylece Galatasaray ligde çekinerek çıktığı İstanbulspor maçında kolay bir galibiyete ulaşarak şampiyonluk yolunda önemli bir mesafe kaydetti. 
     
</TEXT>
</DOC>
