<DOC>
<DOCNO> 85620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/yasam/yas06.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendi çocuklarını kalkan yaptılar... 
</HEADLINE>
<TEXT>

Mülteci taşıyan tekne, sahil güvenlik botları uyarı ateşi açınca çocuklarını güverteye çıkardı, ama kurtulamadı 
     SİLİFKE DHA 

     İçel Silifke’de kadın ve çocuklar da dahil yaklaşık 200 kaçağın İtalya’ya gitmek üzere bindiği balıkçı teknesi, müthiş bir operasyonla yakalandı. Jandarma, ihbar üzerine Silifke - Anamur arasındaki Yeşilovacık sahilinde bekleyen Hayri Reis’ adlı tekneye operasyon başlattı. Bunun üzerine kaçaklar, kaptan Ali Can’ı tehdit ederek demir aldırdı. Ancak jandarma, tekneye binemeyen ikisi insan taciri dokuz kişiyi yakaladı. Açılan tekne ise üç Sahil Güvenlik botu, bir helikopter ve hücumbotlarla takibe alındı. 
     
     Altı yaralı var 
     Tekne uluslararası sulara doğru yol alırken, kaçaklar da taciz ateşini engellemek için teknenin güvertesinde çocuk ve kadınları canlı kalkan yaptı. Tekne Kıbrıs Rum Kesimi karasularına girmeden durduruldu. Taciz ateşi sırasında yaralanan altı kaçak KKTC’de tedaviye alındı. 
     



 YAŞAM 






















</TEXT>
</DOC>
