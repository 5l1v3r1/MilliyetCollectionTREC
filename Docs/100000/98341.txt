<DOC>
<DOCNO> 98341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/27/son/sondun11.html </URL>
<DATE> 2002/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, BM'de Ortadoğu kararını veto etmekmek için 4 koşul ileri sürdü 
</HEADLINE>
<TEXT>

     ABD'nin, BM Güvenlik Konseyi'nde Ortadoğu ile ilgili karar tasarılarını veto etmemesi için 4 koşul ileri sürdüğü ve bu şartlardan birinin terörün kınanması olduğu bildirildi. 
     Resmi kaynaklara göre, ABD'nin BM Daimi Temsilcisi Büyükelçi John Negroponte, dün gece kapalı oturumda yaptığı konuşmada, bu şartları terörizmin kınanması, üç ''terör'' örgütü İslami Cihad, Hamas ve El Aksa Şehitleri Tugayı'nın kınanması, taraflara çözüme ulaşılması çağrısı yapılması ve İsrail'den Filistin topraklarından çekilmesinin istenmesi durumunda, İsrail'in güvenliğinin sağlanması için gerekli adımların atılması olarak sıraladı. 
     Negroponte, BM'nin Ortadoğu ile ilgili tüm karar tasarılarında bu koşulların yerine getirilmesini istediklerini belirtti. 
     





</TEXT>
</DOC>
