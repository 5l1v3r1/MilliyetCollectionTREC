<DOC>
<DOCNO> 87566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/02/son/sontur15.html </URL>
<DATE> 2002/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan "İktidar, ülkeyi adeta hastaneye çevirdi" 
</HEADLINE>
<TEXT>

     AK Parti Genel Başkanı Recep Tayyip Erdoğan, ''Siyasi iktidar ülkeyi adeta hastaneye çevirdi'' dedi. 
     Erdoğan, partisinin Nevşehir'de düzenlediği 1. Danışma Kurulu toplantısına telefonla katılarak partililere seslendi. Her an saçimle karşı karşıya kalınabileceğini belirten Erdoğan, partililerinden yarın seçim olacakmış gibi çalışmalarını istedi. 
     Türkiye'nin siyasi, ekonomik ve sosyal alanlarda kriz yaşadığını ifade eden Erdoğan, şunları söyledi 
     ''Siyasi iktidar ülkeyi adeta hastaneye çevirdi. Her alanda yaşanan ciddi krizlerin tek çözümü AK Parti'de. Gerek kamuoyu yoklamaları, gerekse düzenlediğimiz mitinglerdeki coşku, bunu ortaya koyuyor. Bu durum bazılarını rahatsız ediyor. AK Parti'nin önünü kesmeye yönelik zaman zaman hakkımızda bir şeyler yazıp çiziyorlar. 
     Sizler, kesinlikle bunlara aldırmadan görevinizi yapın. Biz kendi işimize bakalım.'' AK Parti TBMM İdare Amiri ve Nevşehir Milletvekili Mehmet Elkatmış da sıkıntılara çözüm üretip ülkeyi düze çıkaracak tek partinin AK Parti olduğunu savundu. 
     Toplantı, daha sonra basına kapalı devam etti. 
     





</TEXT>
</DOC>
