<DOC>
<DOCNO> 75824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/01/son/sonspo11.html </URL>
<DATE> 2002/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe, Başkent'te "kırmızı"ya takılıyor 
</HEADLINE>
<TEXT>

     Fenerbahçeli futbolcular, bu sezon Ankara'da yaptığı lig maçlarının ikinsinde de kırmızı kart gördü. 
     Ligin 20. haftasında Ankaragücü ile deplasmanda karşılaşan Fenerbahçe'de, maçın 74. dakikasında Abdullah ve 81. dakikasında da Yusuf gördüğü kırmızı kart nedeniyle oyun dışında kalmıştı. 
     Dün akşam da Gençlerbirliği karşısında Mustafa kırmızı kart görürken, sarı-lacivertli futbolcular, bu sezon gördükleri 4 kırmızı kartın 3'ünü Ankara'da hanelerine yazdırmış oldular. 
     Bu arada, Fenerbahçe'nin kırmızı kart gördüğü maçlarda galibiyet elde edememesi de dikkat çekti. 
     Sarı-lacivertli takım, 14. hafta Zoran Mirkoviç'in kırmızı kart gördüğü maçta Beşiktaş'a 2-1, 20. hafta Abdullah ve Yusuf'un kırmızı kart gördüğü Ankaragücü maçında 3-2 mağlup olurken, dün akşam Mustafa'nın kırmızı kartla oyun dışı kaldığı Gençlerbirliği maçında da 1-1 berabere kalarak puan kaybettiler. 
     






</TEXT>
</DOC>
