<DOC>
<DOCNO> 75721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/01/siyaset/asiy.html </URL>
<DATE> 2002/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
SOHBET ODASI 
</HEADLINE>
<TEXT>

Amerika Türkiye’yi kullanacak Irak’a müdahale size pahalıya patlar 
68 kuşağının temsilcisi Pakistanlı yazar Tarık Ali, Irak operasyonunun Türkiye için iki risk doğuracağını iddia ediyor Kuzey Irak’ta özgürlük savaşçısı haline gelen Kürtler, Türkiye’dekileri de harekete geçirir, ayrıca islamcı fundamentalizm yükselişe geçer’      DERYA SAZAK 

Kitabınızdaki, fundamentalizm çatışması’ kavramı tam olarak neyi ifade ediyor 
     Dünyayı köktendincilik değil, ABD’nin emperyal fundamentalizmi tehdit ediyor. Tüm dini fundamentalizmler yenilgiye mahkum. Çünkü ABD dozer gibi ezip geçiyor. Irak’a saldırırsa Pakistan gibi Türkiye’yi kullanacak. 
     
Türkiye’yi bekleyen risk nedir 
     Irak’a karşı savaşması için Kuzey Irak’ta bir Kürt oluşumu gerçekleşirse bunun Türkiye açısından sonucu gayet açıktır. Bu durumda Irak’ta Kürtler özgürlük savaşçısı haline gelecektir, Türkiye de bundan etkilenecektir. 
     
     İslami tepki doğacaktır 
Nasıl 
     Benzer özgürlüğü Türkiye’deki Kürtler de isteyebilir ve ABD Türk elitlerinin bu durumda ne düşüneceğini asla kafaya takmaz. İkinci bir tehlike de Türkiye içindeki İslamcı fundamentalizmin yükselişe geçme olasılığıdır. 
     
Operasyon radikal İslami tepkiyi mi tetikler 
     Kesinlikle... Laik hükümetlerin yaptığı budur, Amerikan bayrağına sarılıp, boy gösteriyorlar, Müslüman ülkelere saldırıyorlar diyeceklerdir. İslami gruplar arasında bugün iki akım var birisi ılımlı, seçimlere katılan Avrupa’daki Hıristiyan demokratik partiler gibi... Diğeri, radikal İslam. 
     
     İran kabuk değiştiriyor 
Radikal İslamın yükselişi 1990’larda durmadı mı 
     Evet, bunda İran’daki reformların payı büyük. ABD Başkanı Bush’un, çılgınlık yaparak şer ekseni’nin bir parçası olarak tanımladığı İran aslında Hatemi yönetiminde giderek ılımlı rejime dönüşüyor. İran çok iyi bir örnek, ABD’nin müdahale etmediği koşullarda değişimi gözlüyorsunuz. İran’ın nüfusunun yüzde 70’i otuz yaş altında insanlardan oluşuyor ve bu genç nüfus Şah rejimini görmedi, Humeyni döneminde mollalarla, diktatörlükte yaşadılar. İran’daki reformların geleceği konusunda çok iyimserim. 
     
     Suudi ailesi devrilmeli 
Reform dediniz, İslam rönesansı ya da aydınlanması ne kadar mümkün 
     Bence Suudi Arabistan’daki Suudi ailesi devrilirse, onlardan kurtulursa İslam dünyası, refom sürecinin önü açılacak. 
     
Körfez Savaşı nedeniyle üsleri ABD’ye açan Kral’a karşı, kutsal topraklar’ı koruma söylemi Usame’nin doğuşunda etkili olmadı mı 
     Büyük tehlike bu... Ancak Müslüman dünyada bizim gibi düşünen milyonlarca kişi var. Bence öne çıkartılması, vurgulanması gereken ilk nokta bütün Müslümanların Kuran’daki ayetleri din adamları kadar yorumlama hakkına sahip olmalarıdır. Ben laikliği savunuyorum. İslami demokratik partilerin seçimlere katılımı da bu sistemde mümkün olabilmelidir. 
     
     Önemli olan şey petrol 
Radikal İslamla, terör arasındaki bağlantı nasıl kesilecek 
     İslamla ilgisi yok 11 Eylül’ün. Soğuk savaş döneminde yapılanlar geri tepiyor. 
     
İslam dünyası 11 Eylül’ün etkisiyle özeleştiri yapıp kendi seçeneklerini yaratabilecek mi 
     ABD egemenliğini, düşünce alanında alt edecek bir güç olsa iyi olurdu. IMF ve Dünya Bankası, mollalar gibi işlev gördü, onlar da dinsel fundamentalizm gibi tek yol neoliberalizm’ inancında. Ayrıca ABD İslam dünyasını denetlemeye çalışıyor. Tek önemli olan petrol. 
     
Medeniyetler çatışması yok      Dünya için asıl tehdidin İslam değil, Amerika olduğunu savunan Tarık Ali, Huntington’ın bile artık medeniyetler çatışmasından söz etmediğini söylüyor 
Kitabınız Huntington’ın Medeniyetler Çatışması’na bir meydan okuma mı Siz tehdidi İslam’da değil, ABD’de mi arıyorsunuz 
     Huntington’ın kendisi de artık içinde yaşadığımız dünyanın, medeniyetler çatışmasından çok Müslümanlar arası savaşlar dönemi olarak tanımlanabileceğini söylüyor. Ona göre şu anda en derin ayrılıklar İslam dünyasında yaşanıyor. Ben bunu eleştiriyorum. Huntington’ın tezi geçersiz. İslam fundamentalizmi ABD tarafından soğuk savaş döneminde komünizme karşı güç olarak yaratıldı. Mısır’daki Müslüman Kardeşler, Pakistan’daki İslami Cemaat, Suudi Arabistan’daki Vahabiler ABD tarafından desteklendi. 
     
     ABD maskeyi çıkardı 
1980’lerdeki yeşil kuşak projesinin Sovyetler sınırında Afganistan’ın işgali sonrasında Mücahitler ve Taliban’ı görüyoruz. 
     İnsanlar, ABD’ye gittiğimde bana cihat’ın ne anlama geldiğini soruyor. Ben de Brzezinski’ye sorun, diyorum. Çünkü Brzezinski Carter döneminde ABD Başkanı’nın Ulusal Güvenlik Danışmanı Pakistan - Afganistan sınırında mücahitlere Tanrı adına savaşınızı gerçekleştirin, kafirlere karşı savaşmaktan kaçınmayın’ diyen kişidir. Chalmers Johnson adlı tarihçi ve CIA analisti 11 Eylül’den önce bir kitap yayımladı,’Geri Tepme.’ Kitapta, ABD’nin dünyada ve Ortadoğu’da uyguladıklarının bir geri tepme şeklinde döneceği söyleniyordu. 11 Eylül’den sonra gördük ki, ABD maskesini çıkarıp şunu ilan etti En güçlü ülke biziz ve bunu sürdüreceğiz.’ 
     
Tarihteki Roma İmparatorluğu gibi, ancak Paul Kennedy gibi stratejistler, ABD’yi uyarıyor, küresel egemenlik aynı zamanda yüksek askeri harcamaları dayatıyor. Yükselişten sonra çöküş başlıyor. 
     Doğru, kitabımda iki Amerikalı generalin görüşlerine yer veriyorum, onların görüşü de askeri harcamaların eninde sonunda ABD’nin gücünü zayıflatacağı yönünde. Geçmişteki başkanlardan Eisenhower’ın bu konuda uyarıları vardır ama kim dinliyor Bush yönetimindeki Cheney - Rumsfield ikilisine bakın. 
     
Truva atı Türkiye Avrupa kalesindeTürkiye’yi Avrupa kalesi önünde bekleyen Truva atına benzetmişsiniz. İçeri almayacaklar mı bizi 
     Herkes AB üyeliği önündeki engeli Kürt sorunu olarak görüyor ama değil. Korktukları şey yoğun göç yaşanması. Kültürel ve ırksal kimlik sorunları da ürkütüyor. 
     
Türkiye’ye 11 Eylül sonrası biçilen rol modeline ne diyorsunuz 
     Atatürk döneminde önemli reformlar yapıldı. Demokratikleşme tam sağlanamasa da son dönemde epey ilerleme gözleniyor. Ordunun demokrasi içindeki yeri tam olarak tanımlanır, Türkiye ılımlı İslam sistem içinde yerini alır, Kürtlerin kültürel özerkliği sağlanırsa Türkiye bölgenin en güçlü ülkesi haline gelir. 
     
Sovyetlerin çöküşüyle rüyadan uyandık...Everest Yayınları’ndan çıkan Fundamentalizmler Çatışması’ kitabınızla 11 Eylül sonrası ABD’nin dünya egemenliğini, İslamı ve moderniteyi sorguluyorsunuz. Nar Ağacının Gölgesi adlı romanınız yayımlandığında, iflah olmaz muhalif şimdi de edebiyatla meydan okuyor’ denilmişti. 1960’larda Vietnam’la başlayan muhalif ruhunuz günümüzde hangi karşıtlığı içeriyor 
     1960’larda düşmanımızın kim olduğunu biliyorduk, o dönemdeki Vietnam karşıtı gösteriler ABD’nin kalbinde de yapılıyordu. Pentagon önünde binlerce asker bizimle savaşa hayır’ dedi. O tepkilerin etkisi 11 Eylül’den daha fazlaydı. 68 kuşağı olarak daha iyi bir dünya yaratmak istiyorduk. Özgürlükçü sosyalizme inanmıştık. Ama Sovyetler Birliği’nin çöküşüyle bir dönem sona erdi. 
     
Arafat kendi ipini çekti...Arafat’ın trajedisine ne diyorsunuz İsrail’in Filistin üzerindeki baskısı nasıl son bulacak 
     Ortadoğu’daki en büyük trajedi, Filistin sorunu. Birçok Arap lideri, bu insanlara ihanet etti. İsrail’den yana tutum aldı. Oslo süreci başladığında Edward Said Barış yürümez’ dedi, çünkü Filistin’e tanınan haklar kısıtlıydı. Sonuçta ortaya bir Filistin bürokrasisi çıktı ama devlet yok. 
     
Arafat yok edilirse ne olur Hamas, İsrail’i Cehenneme çeviririz’ diyor. 
     Üzerinde durulması gereken nokta şu Hamas nasıl yaratıldı Laik ve ilerici güçleri saf dışı bırakabilmek için MOSSAD tarafından yaratılmış bir fundamentalist hareket Hamas. Kontrolden çıktılar. 
     
İntihar saldırılarına ne diyorsunuz 
     İnsani açıdan kabul edilemez. İsrail’i caydıracak tek güç, ABD’dir. 
     
     İsrail’e çok bağlı kaldı 
Arafat kendi ipini çekti’ diyorsunuz. 
     İntifada aynı zamanda Filistin liderliğindeki yozlaşmaya, meseleleri çok otoriter yoldan halletmeye karşı da başlamıştı. Bence Arafat İsrail liderlerine çok bağımlı kaldı ve tuzağa düşmüş oldu. 
     
Suudi Veliaht Prensi Abdullah’ın barış planına ne diyorsunuz 
     Plan ABD’Ye ait, fazla geçerliliği olmaz. 
     
İsrail - Filistin çatışması ABD’nin Irak harekatını nasıl etkileyecek 
     Bu da Abdullah’ın planını açıklıyor. Mısır ve Suudi Arabistan, ABD’ye Filistin’deki cinayetler devam ettikçe Irak’a saldıramazsınız dediler. Bence Irak operasyonu ertelenecek. 
     
Türk Silahlı Kuvvetleri’nin, Kabil’deki barışı destek gücü komutasını devralacak olmasına ne diyorsunuz 
     Bence ABD, içinde bir Müslüman devletin yer aldığı durum yaratmak istiyor. Ama işe yarayacağını sanmıyorum, Amerika da Üs kurup, çekilir. Afganistan’da istikrar kolay sağlanamaz, Karzai de kalıcı olamayacak. 
     



 SİYASET 











</TEXT>
</DOC>
