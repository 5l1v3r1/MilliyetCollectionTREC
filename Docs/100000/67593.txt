<DOC>
<DOCNO> 67593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/son/sondun05.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kilit tanık Şeyh Ömer "ABD'li gazeteci öldü.." 
</HEADLINE>
<TEXT>

     Wall Street Journal gazetesi muhabiri Daniel Pearl'ün kaçırılmasının kilit tanığı Şeyh Ahmed Seid Ömer, gazetecinin öldüğünü söyledi. 
     Şeyh Ömer, Pakistan'ın Karaçi kentindeki mahkeme salonunda, Amerikalı gazeteci Pearl için ''Bildiğim kadarıyla öldü'' dedi. 
     Adam kaçırma suçundan yargılanan Şeyh Ömer, duruşmada Pearl'ü kaçırdığını da itiraf etti, ancak gazetecinin nerede ya da ne zaman öldürüldüğüyle ilgili bilgi vermedi. 
     Amerikalı gazeteci Pearl, aşırı dinci militanlarla ilgili araştırma yaptığı Pakistan'da 23 Ocak'ta kaçırılmıştı. 
     Şeyh Ömer, dün Lahor kentinde yetkililere teslim olmuştu. 
     






</TEXT>
</DOC>
