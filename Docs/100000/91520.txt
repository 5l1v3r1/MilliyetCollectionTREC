<DOC>
<DOCNO> 91520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/23/spor/aspo.html </URL>
<DATE> 2002/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Vatan size minnettar 
</HEADLINE>
<TEXT>
ALLAHIM, BU NE MUTLULUK 
Ay-Yıldızımız yine pırıl pırıl parladı, Dünya’ya Türk’ün gücünü kanıtladı. Japonya’daki aslanlar, Türkiye’yi coşkunun, zevkin doruğuna çıkardı. Senegal’i sahadan sildik, galibiyet golünü uzatmaya sakladık. İlhan Mansız’ın altın golüyle yarı finale sıçradık. Rakip Brezilya, fark etmez, finale odaklandık 
     Fotoğraflar Yaşar Saygı 

     Unutulmaz an 
     O, 94. dakikayı unutabilir miyiz hiç Rüştü’nün elle attığı pası, Arif’in sürükledikten sonra düşerken, topun sekişini, Ümit’in sağdan enfes kavisli ortasını ve İlhan Mansız’ın, Dünya’nın en büyük golcülerini kıskandıracak muhteşem vuruşunu unutabilir miyiz Hayır... Bu dakikayı artık Dünya da unutmayacak, Ay - Yıldız’ın önünde saygıyla eğilip, bileğinin hakkıyla yarı finale sıçrayan Türkiye’yi alkışlayacak. 
     
     Çok kaçırdık 
     SENEGAL karşısında ilk yarıdaki futbolumuz, aslında galibiyetin sinyalini veriyordu. Pas yüzdemizin an be an yükselişi, savunmamızın dikkati ve oyun kontrolümüz ile Afrika temsilcisini bayıltmıştık bile. Ama Hakan Şükür ile yakaladığımız o pozisyonlar, bağıra bağıra kaçarken kahrolduk. İkinci yarıda da biz kovaladık, Senegal kaçtı, ama uzatmada yakalandı, yarı final biletini bize bıraktı. Ondan sonra, coşku, coşku, coşku... 
     
SENEGAL 1 Sylva 5 2 Daf 5 4 M.Diop 5 13 Diatta 5 17 Coly 6 10 Fadiga 5 15 S.Diao 5 19 B.Diop 5 6 A.Cisse 5 7 H.Camara 4 11 Diouf 4      
TÜRKİYE Rüştü 10 Bülent 10 Fatih 10 Alpay 10 Ergün 10 Tugay 10 Emre Belözoğlu 10 Arif Dk.91 10 Yıldıray 10 Ümit Davala 10 Hasan Şaş 10 Hakan Şükür 10 İlhan Dk.67 10      
     YEDEKLER 22 Cissokho, 16 Diallo, 21 Beye, 5 Ndour, 12 Faye, 23 Mak. Ndiaye, 14 Musa Ndiaye, 20 S.Ndiaye, 9 S.Camara, 18 Thiaw, 8 Traore 
     YEDEKLER 12 Ömer, 23 Zafer, 2 Emre Aşık, 16 Ümit Özat, 20 Hakan Ünsal, 19 Abdulah, 14 Tayfur, 7 Okan, 13 M.İzzet, 15 Nihat 
     GOL İlhan Mansız Dk.94 
     SARI KARTLAR Emre Belözoğlu, İlhan Mansız, Cisse, Camara, Daf 
     HAKEMLER Oscar Ruiz Kolombiya , Jorge Rattalino Arjantin , Miguel Giacomuzzi Paraguay 
     
İSTATİSTİKLER  Senegal Türkiye TOPLAM ŞUT 7 5 KALEYİ BULAN ŞUT 2 2 FAUL 18 18 KORNER 1 7 OFSAYT 2 2 TOPA SAHİP OLMA 41 59      
Ayağını seveyim      Uzatmanın henüz dördüncü dakikasıydı. Arif düşürüldü avantaja bırakılan topu Ümit sürdü. İlhan’a müthiş bir top çıkardı. İlhan gelişine nefis vurdu, Ay - Yıldızlı ekip altın golle yarı finali buldu. İlhan Mansız da espirili bir şekilde Ümit’in kramponlarını okşarken gözleriyle "Ayağını seveyim" der gibiydi. 
     
İçime doğdu      Altın golüyle tarihin altın sayfalarına yeni bir zafer ekleyen İlhan, maça girerken ağları havalandıracağını hissettiğini söyledi 
     DÜNYA Kupası’nda yarı finale kalarak, ülkeyi sevince boğan Milli Takım’da futbolcuların maçtan sonraki sevinci görülmeye değerdi. Ay - Yıldızlı ekibimizi zafere taşıyan İlhan Mansız ise, oyuna girerken golü atacağının içine doğduğunu söyledi. Golcü futbolcu, "kenardayken ne hissettin" sorusu üzerine, "Tabii ki bu pozisyonda ben olsam ne yapardım diye düşünüyorsunuz. Daha sonra maça girince, kendinizi hazırlamış oluyorsunuz" dedi. 
     İKİNCİ yarının ortasına doğru rakibin fizik gücünü tamamen tükettiğini hatırlatan İlhan, "Bunu iyi değerlendirdik. Oyuna girdikten sonra gol atacağıma inanmıştım. Çünkü defansta yorgun düşmüşlerdi. Hazırdım ve onlardan daha kuvvetliydim" ifadelerini kullandı. Çok mutlu olduğunu vurgulayan genç yıldız, "Gruptan çıkınca rakiplerimizin bizden fazlası olmadığını gördük. Özgüvenimiz geldi. İnşallah Brezilya’yı da yeneceğiz" açıklamasını yaptı. 
     
Hem üzdü hem üzüldü      Hakan Şükür hayatının en sıkıntılı maçını çıkardı, kaçırdığı gollerle hayal kırıklığı yarattı. Oyundan çıkarken bir hayli düşünceli olan yıldız oyuncu, maç bitiminde ilk olarak yerine giren ve yarı finali getiren golü atan İlhan Mansız’a sarıldı. 
     
Hasan Şaş maçın adamı      MİLLİ Takım’ın başarısında en büyük pay sahiplerinden biri olan Hasan Şaş, FIFA tarafından Senegal maçının kahramanı seçildi. Süper bir futbol oynayan ve tüm Dünya’yı bir kez daha kendisine hayran bırakan yıldız futbolcu, Türkiye’nin Çin ile oynadığı grup maçında da yine maçın kahramanı unvanını almıştı. Otoriteler, Hasan’ın Senegal karşısındaki performansına da tam not verdiler. 
     
     Yarı final eşleşmesi 
25 Haziran Salı 14.30 Seul 
     Almanya - G.Kore 
26 Haziran Çarşamba 14.30 Saitama 
     Brezilya - Türkiye 
     



 SPOR 






























</TEXT>
</DOC>
