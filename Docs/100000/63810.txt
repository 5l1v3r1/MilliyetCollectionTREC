<DOC>
<DOCNO> 63810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/son/sonspo15.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor 0 - Gençlerbirliği 2 maç bitti 
</HEADLINE>
<TEXT>

     Birinci Süper Futbol Ligi'nde Samsunspor, sahasında Gençlerbirliği'ne 2-0 yenildi. 
     Samsunspor, Gençlerbirliği karşısında ilk yarıyı 1-0 yenik kapadı. 
     Oyuna, ev sahibi Samsunspor başladı. 3. dakikada Phiri'nin ceza alanının hemen önünden kullandığı serbest vuruşta top defanstan oyuncularnıdan döndü. 
     10. dakikada Thomas'ın sol taraftan kullandığı korner atışında, 
     Samsunspor defansının çıkarmak istediği topla buluşan Nihat'ın şutunda meşin yuvarlak yandan dışarı gitti. 
     11. dakikada Phiri'nin sağ taraftan kullandığı korner atışından 
     gelen topla buluşan Serkan Dökme'nin vuruşunda top kalecide kaldı. 
     Aynı dakika içinde Ömer'in kaptırdığı topla rakip ceza alanına giren Serkan Dökme, Ertuğrul'la paslaştıktan sonra bir anda kaleci ile karşı karşıya kaldı. Vuruşunda kaleci Patrick'den dönen topu bu defa Mehmet Yılmaz tamamladı, kaleye giden topu defans oyuncuları çıkardı. 
     16. dakikada Filip sol taraftan taşıdığı topla ceza sahasına 
     girdikten sonra bir anda kaleci ile karşı karşıya kaldı, vuruşunda top direğin üstünden dışarı gitti. 21. dakikada Mehmet Nas'ın sağ taraftan geliştirdiği atakta defans oyuncularının çıkardığı topla tekrar buluşan Mehmet Nas pasını ceza alanı dışındaki Ertuğrul'a aktardı. Bu futbolcunun rövaşatasında top yandan dışarı çıktı. 25. dakikada konuk ekip öne geçti. Bu dakikada Nihat'ın sağ taraftan getirdiği topla ceza alanı içinde buluşan Thomas, sert bir vuruşla durumu takımını 1-0 öne geçirdi. 31. dakikada Gençlerbirliği'nden Beyhan, rakibe giden topa eliyle müdahale edince, sarı kartla cezalandırıldı. 38. dakikada orta alandan aldığı topla Ercan'dan sıyrılan Youla, ceza alanına girdikten sonra topu Filip'e aktarmak istedi. Ancak araya giren Baido tehlikeyi uzaklaştırdı. 43. dakikada Ferdi'nin ceza alanı önünde topla buluşturduğu Alper, kaleci Göksel ile karşı karşıya kaldığı pozisyonda topu kalecinin üstünde aşırmak istedi. Ancak vuruşunda meşin yuvarlak üsten dışarı gitti. Karşılaşmanın kalan bölümlerinde tarafların çabaları sonucu değiştirmedi ve ilk yarı Gençlerbirliği'nin 1-0 üstünlüğüyle sona erdi. 
     İkinci yarı... 
     47. dakikada sağ taraftan Pihiri'nin kullandığı korner atışında 
     Kenan'ın kafa ile kaleye gönderdiği top direğin yanından dışarı gitti. 
     53. dakikada Baido'nun ceza alanına ortasına Ertuğrul yükseldi, 
     kafa vuruşunda top kalecide kaldı. 
     57. dakikada Müslüm'ün kulandığı korner atışından gelen topu Kenan 
     kafa ile kaleye gönderdi, defansın müdahalesiyle top tekrar kornere çıktı. 
     60. dakikada Samsunsporlu Kenan, 61. dakikada da Pihiri 
     rakiplerine sert girdikleri gerekçesiyle sarı kart gördü. 
     68. dakikada Müslüm'ün kullandığı serbest vuruştan gelen topla 
     ceza alanı içinde buluşan Phiri'nin kafa vuruşunda Beyhan'a çarpan top kornere çıktı. 
     70. dakikada Samsunspordan Mehmet Nas çıktı, oyuna Hakkı x dahil 
     oldu. 
     73. dakikada Gençlerbirliği'den Alper yerini Cafer'e x , 
     Samsunspor'dan Phiri de Vural'a x bıraktı. 
     76. dakikada Cafer'in ceza alanı içinden attığı şutta, top kaleci 
     Göksel'de kaldı. 
     80. dakikada Ertuğrul'un ceza sahasına gönderdiği topa Mehmet 
     Yılmaz vurdu, top az farkla dışarı çıktı. 
     82. dakikada Gençlerbirliği'den Thomas çıktı oyuna Mustafa 
     dahil oldu. Aynı dakika içinde Samsunspor'dan Serkan Dökme de yerini Furkan'a bıraktı. 
     84. dakikada Celil'in sol taraftan ortasında ceza alanı içinde 
     meydana gelen karambolde topu önünde bulan Ertuğrul, uygun durumda olmasına rağmen topu kaleciye teslim edince, takımı adına önemli bir fırsatı kullanamamış oldu. 
     85. dakikada hakeme itiraz eden Samsunsporlu Vural sarı kart 
     gördü. 
     88. dakikada Cafer'in kaleci ile karşı karşıya kaldığı pozisyonda 
     vuruşunda top kalecide kaldı. 
     89. dakikada Gençlerbirliği'de Ferdi çıktı, yerine Tarık 
     girdi. 
     Karşılaşmanın uzatma dakikalarında konuk ekip farkı 2'ye çıkardı. 
     Tarık'ın sağ taraftan ceza alanına gönderdiği topla buluşan Youla'nın vuruşunda top ağlara gidince, maçın skoru belirlendi 2-0. 
     






</TEXT>
</DOC>
