<DOC>
<DOCNO> 76126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/yasam/yas03.html </URL>
<DATE> 2002/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Oy veren haz’ alacak 
</HEADLINE>
<TEXT>

Devlet Başkanlığı için aday olan eski striptizci Cindy Lee, kazanırsa daha seksi bir Fransa ve Ulusal Haz Günü vaat ediyor.. 
     DIŞ HABERLER SERVİSİ 

     Seçilirse ilk icraatları, genelevlerin yasallaştırılması, cezaevlerine genelev açılması ve Ulusal Aşk Günü’ olacak. 
     Bu sözleri veren de, bir masal kahramanı’ değil.. Bizzat, Fransa’da 21 Nisan’da birinci turu düzenlenecek cumhurbaşkanlığı seçimlerine adaylığını koyan eski striptizci Cindy Lee... 
     Son yılların en renklisi olması beklenen seçimlerin yaklaşık 50 adayı arasında favoriler, muhafazak r Devlet Başkanı Jacques Chirac ve sosyalist Başbakan Lionel Jospin olsa da, Cindy Lee de en azından seçimlere kattığı değişik renkle adından hayli söz ettiriyor. Marihuananın serbest bırakılması sözünü veren bir postacı ve Marsilya Belediye Başkanlığı seçimlerinde yüzde 4 oy alan Sosis’ adında bir köpeğin de katıldığı Fransa Cumhurbaşkanlığı adaylarının arasında kuşkusuz en seksi olanı, eski striptizci Lee... 
     
     Liselere baştan çıkarma’ dersi 
     Haz Partisi’ adına adaylığını koyarak Daha seksi bir Fransa’ sloganıyla yola çıkan 29 yaşındaki Lee’nin seçimi kazanması durumunda yapacakları arasında, yalnızlar için Acil Aşk Servisi’ kurulması ve eğitim müfredatına baştan çıkarma’ derslerinin konulması da var. 
     
     
     



 YAŞAM 













</TEXT>
</DOC>
