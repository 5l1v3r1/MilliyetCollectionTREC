<DOC>
<DOCNO> 75998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/son/soneko16.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, önceki kapanışa göre 37.33 puan artışla 1. seansı, 11,658.88 puandan tamamladı. 
     Hisse senetleri, 1. seansta ortalama yüzde 0.32 oranında değer kazandı. 
     İMKB ilk seansa 11,620.72 puan seviyesinde, 0.83 puan düşüşle başladı. Endeks, seansın ilk yarısını, 9.77 puan gerilemeyle 11,611.78 puandan geçti. İkinci yarıda da sakin bir seyir izleyen endeks, ilk seansı 11,658.88 puandan tamamladı. 
     En düşük 11,554.30 puana kadar gerileyen endeks, en yüksek 11,763.17 puanı gördü. 1. seans kapanışında mali endeks 138.04 puan artışla 16,447.45 puana ve hizmetler endeksi 85.82 puan artışla 7,165.65 puana çıkarken, sanayi endeksi 58.86 puan düşüşle 9,326.28 puana indi. 
     Böylece mali grup hisseler önceki kapanışa göre ortalama yüzde 0.85, hizmetler grubu hisseler ortalama yüzde 1.21 oranında değer kazanırken, sanayi grubu hisseler ortalama yüzde 0.63 oranında değer yitirdi. 
     1. seansta işlem gören toplam 293 hisse senedinden 149'u değer kazandı. 52 hisse senedi değer kaybederken, 92 hissenin fiyatında ise bir değişiklik olmadı. Seansta, 138 trilyon 992 milyar 585 milyon liralık işlem hacmi oluştu. 
     1. seansta Yapı ve Kredi Bankası, Doğan Yayın Holding, Doğan Holding, Vestel ve Petrol Ofisi en yoğun işlem gören hisseler oldular. 
     Piyasa güne canlı ve hareketli bir başlangıç yaptı. Bir süre sonra 11,700 seviyelerine ulaşan endeks için 11,800-12,000 aralığı, halen direnç özelliğini devam ettiriyor. Aşağı yönde ise 11,400-11,500 aralığında satışların azalacağı düşüncesi var. Uzmanlar, ikinci seansta da piyasanın 11,800 seviyelerini test edebileceğini kaydediyorlar. 
     






</TEXT>
</DOC>
