<DOC>
<DOCNO> 69449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/25/son/sonspo06.html </URL>
<DATE> 2002/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü 4 büyükleri aynı sezonda yenen ikinci takım oldu 
</HEADLINE>
<TEXT>

     Birinci Süper Futbol Ligi'nde sezonun flaş takımı Ankaragücü, Trabzonspor galibiyetiyle zirvedeki yakın takibini sürdürürken, aynı zamanda Türk futbol tarihine geçti. 
     Başkentin sarı-lacivertli ekibi, 1987-88 sezonunda Malatyaspor'un ardından, bu sezon, ligde şampiyonluklar elde eden Beşiktaş, Fenerbahçe, Galatasaray ve Trabzonspor'u yenerek aynı sezonda 4 büyükleri yenen ikinci takım unvanını aldı. 
     Malatyaspor, 1987-88 sezonunda kendi evinde Galatasaray'ı 3-1, Beşiktaş'ı 5-3, Fenerbahçe'yi 1-0, deplasmanda da Trabzonspor'u 3-2 yenme başarısını göstermişti. 
     Ankaragücü ise bu sezon şimdiye dek yaptığı maçlarda Ankara'da Galatasaray ve Fenerbahçe'yi 2-1, Trabzonspor'u 4-2 yenerken, Beşiktaş'ı da deplasmanda 2-1 mağlup etti. 
     Bu arada, bu sezon şimdiye dek Beşiktaş ve Fenerbahçe'yi 1-0, Trabzonspor'u da 2-1 yenen İstanbulspor, ikinci yarıda Galatasaray'ı yenmesi durumunda, bu unvanı kazanacak 3. takım olacak. 
     






</TEXT>
</DOC>
