<DOC>
<DOCNO> 57309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/15/spor/spo02.html </URL>
<DATE> 2001/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk anons 
</HEADLINE>
<TEXT>

Fenerbahçe taraftarının kendisine ve federasyona küfür etmesi üzerine hakem Ali Aydın iki kez anons yaptırdı. Başkan Aziz Yıldırım bile tribünleri yatıştıramadı 
     GALATASARAY Teknik Direktörü Lucescu’nun "terör yuvası" sözlerine hedef olan Şükrü Saracoğlu Stadı’nda dün ilk kez küfür nedeniyle anons yaptırıldı. Sarı - Lacivertli taraftarların, hakem Ali Aydın ve Futbol Federasyonu’na küfürlü tepkisi Başkan Aziz Yıldırım’ı da kızdırdı. Hakem iki kez maçı durdurup, anons yaptırırken, Yıldırım da Şeref Tribünü’nde ayağa kalkıp, taraftarların olumsuz tezahüratlara nokta koymasını istedi. 
     ALİ Aydın, ilk anonstan sonra protestolar kesilmeyince, yine oyunu durdurup, kaptan Mustafa Doğan’ı yanına çağırdı ve tribünlerin uyarılmasını istedi. Bunun üzerine küfürlü tezahüratlar kesildi, ancak maçın bitiş düdüğüyle birlikte yoğun bir şekilde Ali Aydın protesto edildi. Yöneticiler de maçın hakemine tepki gösterirken, bayan yönetici Zeynep Sabancı’nın el hareketleriyle protestoya katılması dikkati çekti. 
     
Büyük ilgi      Milliyet’in 48. yılın Sporcusu Anketine Fenerbahçe Başkanı Aziz Yıldırım, Asbaşkan Mahmut Uslu ve yönetici Zeynep Sabancı’nın yanı sıra İstanbul İl Müdürü Vedat Bayram da katıldı. Tüm hızıyla devam eden ankette son 15 güne girildi. 
     
Notlar      Kampa ziyaret 
     FENERBAHÇELİ yöneticilerden Uğur Dündar, Ali Yıldırım ve Hamdi Akın, maç öncesi Samandıra’yı ziyaret ederek, Mustafa Denizli’ye transfer isteyip istemediğini sordular. Denizli’den, "Biz bu kadroyla şampiyon oluruz" yanıtını alan yöneticiler, futbolcularla bilardo oynayıp, moral verdikten sonra kamptan ayrıldılar. 
     
     Fedak r Revivo 
     İSRAİLLİ oyuncu, doktorların olumsuz raporuna rağmen 1.5 ay aradan sonra dünkü karşılaşmada sahaya sürüldü. Revivo oynamakta ısrar edince, Denizli tarafından maç kadrosuna alındı, ardından da 86. dakikada oyuna girdi. 
     
     Andersson’a moral 
     FENERBAHÇELİ taraftarlar, bu sezon sıkça eleştirilen İsveçli golcü Kenneth Andersson’a moral verebilmek için yoğun tezahüratta bulundu. Tecrübeli futbolcu da kendisini mutlu eden bu sevgiye iyi oyunuyla karşılık verdi. 
     
     Denizli isyan etti 
     FENERBAHÇE’NİN sakin tavrıyla tanınan teknik direktörü Mustafa Denizli, dün hakem Ali Aydın’ın ters kararlarına isyan etti. Kenarda sinirli tavırlarıyla dikkat çeken Denizli, daha sonra gelen gollerle rahatladı. 
     
     Mustafa cezalı 
     SARI - Lacivertli ekipte defansın başarılı ismi Mustafa Doğan, Bursaspor maçında gördüğü sarı kartla cezalı duruma düştü. Ligde dördüncü sarı kartını alan bu futbolcu, ilk yarının son maçında Diyarbakırspor deplasmanında forma giyemeyecek. 
     
Nasıl oynadılar      FENERBAHÇE 
     RÜŞTÜ 
     Moshoeu’nun attığı golde kaleyi boşaltması hataydı. Onun dışında tazı gibiydi. Bu nasıl sakatlık dedirtecek cinsten performans gösterdi. 
     
     MİRKOVİC 
     Çok eleştiri alan Fenerbahçe savumasının en diri ve savaşan oyuncusuydu. Liberoda hatasız oynadı. 
     
     JOHNSON 
     Olası bir başarısızlıkta çok eleştirileceğini düşünerek adeta topları kazanmak için rakibine vücudunu siper etti. 
     
     MUSTAFA DOĞAN 
     Klasik adam markajı görevinde iki başarısız haftadan sonra etkili oldu. Bursaspor’un gol silahı Okan’ı sahadan sildi. 
     
     ALİ GÜNEŞ 
     Koruduğu kanatta savunmada hata yapmamaya özen gösterdi. Ofansa fazla destek verememesine rağmen aldığı görevi yerine getirdi. 
     
     HAKAN 
     Al - ver işlerinde gayet iyi. Boşa çıkmalarda istekliydi. Ama rakip kaleye yanaşmaktan çekinir bir hali vardı. 
     
     ABDULLAH 
     Hücum presin önderiydi. Orta alanda oyun kuruculuk üstlendi. Rakip adına tehlike üretecek paslar yaptı. 
     
     YUSUF 
     Topu ayağında tutsa arkadaşları, tutmasa kendisi oyundan düşüyor. Yeteneği rakibi tehdit ettiği için takıma yararlı oldu. 
     
     ALİ AKDENİZ 
     Fenerbahçe adına maçı çeviren golün soğukkanlı kahramanıydı. Pozisyonu zorlaması ve attığı kritik çalım beceri isterdi. 
     
     ANDERSSON 
     İsveçli golcü bir çok fırsattan yararlanamamasına rağmen bir gol atıp, bir de asist yaptı. Çok mücadele etti. 
     
     SERHAT 
     Geçen haftaların gerginliği üstündeydi. İlk golü atıp rahatladı. Acemice hatalar yapmasına rağmen çok koştu. 
     
     CEYHUN 
     Karşılaşmanın son dakikalarında oyuna girdi. Neden görev aldığını ne kendisi anladı, ne de tribündeki seyirciler. 
     
     REVİVO 
     Uzun bir aradan sonra seyirci ile buluştu. Yine klas hareketler yapıp çok önemli futbolcu olduğunu bir kez daha gösterdi. 
     
     ÜMİT ÖZAT 
     Son dakikada oyuna girdi. Kendini gösteremeden karşılaşma bitti. Adeta zaman geçirmek için oyuna alındı. 
     
Seyirci küstü      GEÇEN seneden beri Şükrü Saracoğlu Stadı’nı dolduran ve 24 maçlık galibiyet serisinin en önemli kahramanı olan Fenerbahçe seyircisi, dün tribünleri boş bıraktı. Yönetimin çağrısına rağmen taraftarlar maça ilgi göstermezken, 40 bin kişilik stadda, 4 bin biletli taraftar vardı. Karaborsa bilet satmaya çalışanlar da büyük zarar etti, ellerinde kalan biletlere yarı fiyatına müşteri bulamadılar. 
     
     



 SPOR 





















</TEXT>
</DOC>
