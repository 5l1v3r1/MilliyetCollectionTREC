<DOC>
<DOCNO> 74995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/28/guncel/gun02.html </URL>
<DATE> 2002/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Sosyal Hizmetler İl Müdürlüğü uzmanları, B.’nin evindeydi 
</HEADLINE>
<TEXT>
Minik B.’nin hali Gemici’yi kızdırdı 
TV programlarına çıkıp göbek atan minik B.’nin ailesi hakkında yasal işlem başlatan Gemici, "Bu yaşta çocuğa kadın rolü yüklemişler" diye isyan etti 
     GÜLAY FIRAT İstanbul 

     Türkiye’nin ünlü starları tarafından reyting uğruna televizyon şovlarında çıkarılarak göbek attırılan küçük B.’nin durumu devleti harekete geçirdi. Sosyal hizmetler uzmanları, B.’nin evine giderek incelemelerde bulunurken, Devlet Bakanı Hasan Gemici, B.’ye "çocuk yaşta kadın rolü" yüklendiğini söyledi. Bu arada ailesinin söylediği gibi minik B.’nin 6 yaşında değil, 8 yaşında olduğu, dolayısıyla yaşıtı diğer çocuklar gibi okula gitmesi gerektiği de ortaya çıktı. 
     Daha önce çocuklarını kötüye kullanan ve velayet hakkını suiistimal eden her davranışla ilgili derhal işlem başlattıklarını anımsatan Bakan Gemici, B’nin ailesi hakkında da inceleme ve yasal işlemlerin başlatıldığını dile getirerek şunları söyledi "Velayet hakkı hak değil ödevler bütünüdür. Aileler, Çocuğuma dansözlük yaptırırım, okula göndermem’ diyemez. Derse, Türk Medeni Kanunu gereği velayet haklarını kaybedebilecekleri gibi, Türk Ceza Kanunu kapsamında da ceza yaptırımına maruz kalacaktır." 
     
     Geçim sıkıntısı çekiyoruz’ 
     Milliyet’in haberi üzerine dün B.’nin Bağcılar’daki evinde incelemede bulunan Sosyal Hizmetler İl Müdürlüğü’ne bağlı iki uzman, aileyle B.’nin durumunu konuştu. Aile, geçim sıkıntısından yakınarak, kızlarındaki yeteneğin görülmesini istediklerini söylediler. Sosyal Hizmetler İl Müdürü Kahraman Eroğlu, yapılan incelemenin ardından, "Çocuk rastlantı sonucu oyuncu olmuş, aile pişman" dedi. 
     
RTÜK Açık yayın ihlali      RTÜK Başkanı Nuri Kayış da, uzmanlarının konuyla ilgili rapor hazırladıklarını belirterek, kararın çarşamba günü verileceğini kaydetti. Kanalların RTÜK Kanunu’nun 4. maddesinin m bendini ihlal ettiğini söyleyen Kayış, "Açık yayın ihlali var. Okula gitmesi gereken bir çocuğun dansöz olarak ekrana getirilmesi, hem çocuğun ruh sağlığına zararlı, hem de yaşıtları için sakıncalı" dedi. 
     
Avşar ve Tatlıses B.’den habersizmiş      B.’yi programa çıkaran starlar, konuyla ilgili açıklama yapmazken, danışman ve program yöneticileri şöyle konuştu 

</TEXT>
</DOC>
