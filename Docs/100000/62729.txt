<DOC>
<DOCNO> 62729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/yazar/gunes.html </URL>
<DATE> 2002/01/17/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
İnsanın tek gerçeği 
</HEADLINE>
<TEXT>

     Ömür. İnsanın sahip olabileceği en değerli servet. Yaşandıkça var. Yaşanamazsa değeri yok. Yani varlık olmaktan çıkıyor. Doğumla ölüm arasında, kimine göre kısa, kimine göre uzun süreyi tanımlıyor. Kimi onu sırma gibi işliyor, yaşıyor, paylaşıyor, her anını mutluluğa dönüştürmeye çalışıyor. Ne kadar yaşarsa yaşasın süre kısa geliyor. Kimi ise bir ham bir rüya olarak oracıkta bir köşeye bırakıp gidiveriyor. 
     Ömür bir gerçek değil, sadece bir rüya. Bir görsellik. Bazen tamamlanıyor. Bazen de yarım kalıyor.. İnsanın tek gerçeği ise yaşamının bir biçimde son bulması. Ölüm gerçeğin ta kendisi ... çünkü yaşam ne kadar geçiciyse, ölüm de o kadar kalıcı. Sonsuz mutluluk elbette olmuyor. Ama ölüm, o yalnızca sonsuzluğu ifade ediyor. 
     Koca dünyada, onca sevebileceğimiz insan varken, "sen ömürlere bedelsin" diye o değerli serveti harcayıvermek açıkçası şaşırtıyor. Duygu işte. Kimilerine göre sevgiyi ölçmeye kantar yetmezken, kimine göre ise dirhem bile sevgiye ayar yapamıyor. Oysa yaşamın değeri sevdikçe artıyor. 
     Yaşam öylesine bir duygu ki, paylaşıldıkça tükenmiyor. Aksine paylaştıkça çoğalıyor. Yaşamın kendisi de bir duygu bütünü değil mi Hissedebildiğimiz kadar yaşıyoruz. 
     Ölüm bir gerçekse, cenaze rüyada olunduğunun farkına varılışıdır. Bazı cenazeler cami avlusunda kalabalık oluşturur. Cenaze sahibi çok önemli bir kişiyse ona başsağlığına gidilir. Bazı kalabalık cenazelerde mevta çok önemli bir kişiyse oluşur. Gidenlerin bir kısmı dua ve anmaya değil, törende bulunmaya, görünmeye çalışırlar. Bunlar rüyada olduklarını bir türlü farkına varamayanlardır . 
     Oysa bazı cenazeler vardır ki, içtenlikle sevenlerinden oluşur. İşte rüyadan uyanan mevta ile rüyada olduklarının farkında olanların buluştuğu an odur.. Çok sevdiklerimizi yitirdiğimizde ölümü anımsıyoruz. Çünkü rüyadayız. Ölüm gerçeğiyle cenazelerde irkilsek bile, hemen rüyamıza dönüyoruz. Sanki yaşam sonsuz 
     Ülkemizde insan tipi de değişti. Bir önceki kuşakta daha içine kapanık, dedikodudan uzak ve toplum için yaşayan insan tipinden, dünyaya daha açık, biraz da birbirini çekiştiren, kendi için yaşayan insan tipine geçtik. İyi mi oldu bilemiyorum. "Dünyaya açık" olacağız derken, Cumhuriyet’in çelebilikle alıştırdığı sanatsever, duygularını şiirleştiren Akdenizli insanımızı yitiriyoruz. Ut çalan genç subayların yerini, kol düğmesinin markasını tartışan yuppiler aldı. Hangisi daha iyi 
     Foça’da bir cenaze vardı. Gidemedim. Çok sevdiğim biri E. Alb. Cahit Tanör için rüyada olduğumun bilincine ulaşacaktım. Her cenaze aynı etkiyi yapmıyor. Çok sevdiğinizde, yaşamı çok paylaşmış olduğunuzdan, farkına varış da o denli diri oluyor. Anılar gözümün önünde geçit yaptılar. Gelecekle ilgili tasarılarım da azaldı. Yaşlandım mı nedir 
     Yaşamın tek gerçeği ölümse, rüyanın da en güzel tarafı insanları sevmek. Rüyayı paylaşmak. Gelin bu rüyayı paylaşalım. 
     
     







Örgüt ve birey 


Tarih tekerrür... 


Bush'tan Ecevit'e tam destek 


Ecevit'in Washington sloganları üzerine... 


Nazım yüzünden başıma gelenler 


Derviş ve keramet 


Krakerle gelen ecel 


İnsanın tek gerçeği 


Ya biz ABD’ye nasıl bakıyoruz 


Lara’lar için ağlamak yeterli mi 


Bilgi arbitrajı... 


Cumhurbaşkanım Bu insanlar için af yetkinizi kullanınız 


Asparagas haberin müellifi diyor ki 


Ecevit'e ABD rüzgarı 


Dubai içi evliliğe 70 bin dirhem 


Dolar fiyatı yakında ya "U" ya "V" yapar 


Mavi Akım iddianamesi çıkıyor 


</TEXT>
</DOC>
