<DOC>
<DOCNO> 67328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/ekonomi/eko01.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlar gelirlerini kaptırmadı 
</HEADLINE>
<TEXT>

Sağlık, Tarım, Kültür ve Turizm bakanlıkları, yerel yönetimler tasarısındaki belediyelere devredilecek yetki ve gelirlerine ilişkin maddeleri çıkarttırdı 
     ANKARA Milliyet 

     TBMM İçişleri Komisyonu’nda, yerel yönetimler yasa tasarısında her bakanlık yetkilerini ve gelirlerini korumaya yönelik değişiklik önergeleri verdirdi. 
     Sağlık ile Tarım bakanlıklarının geçen haftadan beri yaptıkları kulisler sonucu, belediyelerin gıdalarla ilgili işyerlerine ruhsat vermesine ilişkin düzenleme tasarıdan çıkarıldı. "TBMM’ne bağlı milli saraylar hariç kamu kurum ve kuruluşları tarafından işletilen her türlü müze ve ören yerlerinin giriş ücretlerinin yüzde 50’si, belediye ve mücavir alan sınırları içinde belediyelere, bu alanlar dışında il özel idarelere ödenir" hükmü de verilen bir önergeyle tasarıdan çıkarıldı. 
     
     Konaklama vergisi de kalktı 
     Komisyonda, Turizm Bakanı Mustafa Taşar’ın tepkisiyle otel, motel, tatil köyü, pansiyon gibi yerlerde yatak ücretinin yüzde 1’i "konaklama vergisi" alınması ve bunların belediyelere aktarılmasına ilişkin düzenlemede tasarıdan çıkarıldı. 
     Müze ve ören yerlerinin giriş ücretlerinin yüzde 50’sinin belediye mücavir alan sınırları içinde belediyelere, bunların dışında da il özel idarelerine ödenmesini öngören hükümde kaldırıldı. 
     Genel Bütçe vergi gelir tahsilatının yüzde 1’inin köy birliklerine, "İller Bankası’nın kazancının yüzde 55’lik kısmı ile birleştirilerek" aktarılması hükümü "İller Bankası’nın yüzde 55’lik kısmı kendi değerlendirmesine göre dağıtmasını" sağlayacak şekilde değiştirildi. 
     At yarışı biletlerinden 40 bin lira kesilmesine ilişkin hüküm Türkiye Jokey Kulübü’nün itirazı üzerine metinden çıkarıldı. 
     Maliye Bakanlığı bürokratları belediyelere kaynak aktarılmasını öngören madde hükümlerine, "istikrar paketine aykırı" gerekçesiyle karşı çıktı. 
     
Bürokratlar cimri ve kıskançlar’      İçişleri Komisyonu’ndaki görüşmelerde, Başkan Mehmet Pak, Türk Belediyeler Birliği Başkanı Aytaç Durak’ı, milletvekillerine ve bürokratlara oturacak yer kalmadığı gerekçesiyle, yerinden kaldırdı. Durak salonu terk ederken, MHP’li üyeler, "Belediye başkanlarını aylardır dinliyoruz. Daha fazla dinlemeye gerek yok" dedi. 
     Durak ise şöyle konuştu "Sağlık Bakanı simitçinin, Tarım Bakanı kasapların, İçişleri Bakanı çayhane, düğün salonu ruhsatını, Bayındırlık Bakanı imar yetkisini bırakmak istemiyor. Bunları bakanlar değil, cimri, kıskanç, yetkilerini dağıtmak istemeyen bürokratlar istiyor. Bizi makamlarının önünde bekletmekten zevk alıyorlar." 
     
Hemşeri vergileri geliyor      Tasarıyla, belediyelere şu ek gelirler aktarılacak 

</TEXT>
</DOC>
