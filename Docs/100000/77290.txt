<DOC>
<DOCNO> 77290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/yasam/yas12.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Turistler gelmeden kaçakları önden geldi 
</HEADLINE>
<TEXT>

Yurt dışına kaçmak için Çanakkale kırlarında uygun bir çıkış yolu arayan 37 şaşkın Çinli mülteci yakalandı... 
     ERDEM SÜREK Çanakkale DHA 

     Ukrayna’dan satın aldığı Varyag uçak gemisini Türk boğazlarından geçirmek için Türkiye’yi resmi tatil güzerg hı içine alan Çin’den, turist yerine kaçaklar geldi. Çanakkale’de yasadışı yollardan yurtdışına gitmeye çalışan 37 Çinli yakalandı. 
     
     Çoban ihbar etti 
     Musaköy arazilerinde sırt çantalarıyla dolaşan kalabalık bir grup gören çoban Tahir Koç, jandarmaya ihbarda bulundu. Olay yerine gelen jandarma ekipleri, arazide dolaşan Çinlileri görünce önce şaşırdı, daha sonra bir araca bindirerek merkeze götürdü. Çoğu 20 - 25 yaşları arasında olan ve aralarında 7 kadının da bulunduğu gruptan İngilizce bilen olmadığı için ifade alamayan jandarma ekipleri, Çince bilen bir tercüman aramaya başladı. 
     Yetkililer, jandarma merkezinde bekletilen Çinli grubun, muhtemelen iyi bir iş vaadiyle Türkiye’ye getirildiğini, yasadışı yollardan yurtdışına götürülmek üzere bir otobüsle bölgeye bırakıldığını ve pasaportları olmadığını bildirdi. 
     



 YAŞAM 
























</TEXT>
</DOC>
