<DOC>
<DOCNO> 76492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/ekonomi/eko04.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Her ihaleye girecek değiliz’ 
</HEADLINE>
<TEXT>

Koç Holding Bilişim Grubu Başkanı Ali Koç, Telekom ve sektördeki ihalelerle rakamlar uygun olursa ilgileneceğiz. Her ihaleye gireceğiz demek yanlış olur’ dedi 
     EKONOMİ SERVİSİ 

     Koç Holding Bilişim Grubu Başkanı Ali Koç, Telekomünikasyon sektöründe 2003’ten itibaren liberalizasyonun yeni fırsatlar ve büyüme alanları yaratacağını söyledi. 
     Apple’in en son ürünü iMac’in tanıtım toplantısında soruları yanıtlayan Koç, kendilerinin de özellikle geniş bantlı sektörlere ilgi duyduklarını vurguladı. Türk Telekom’un TT özelleştirme olmasa dahi dünyadaki yeni teknolojileri getirmesine razı olduklarını kaydeden Koç, "Önemli olan Batılı operatörler gibi bölgesine hakim bir telekom kurumu olması. Bu devletin elinde de çok rahat olabilir" dedi. TT’nin dünyayla rekabet edebilecek yegane şirketlerden biri olduğunu belirten Koç, "Bu şirketin üzerine titrememiz lazım" diye konuştu. 
     
     Dikkatli adım atacağız’ 
     GSM 1800 ihalesi yapılırken belli bir rakama kadar çıktıklarını hatırlatan Koç, "O zaman belki yüksek rakam vermek akıl k rı bir işti ama bugün olmuyor" dedi. Koç, TT ve sektördeki ihalelerle ilgili bir soruyu "Koç, yan sanayi de ekleyecek olursak 200 bin aileyi etileyecek bir grup. Biz her adımı dikkatli atmak zorundayız. Her ihaleye gireceğiz’ demek yanlış olur. Her ihaleyle ilgileneceğiz, rakamlar tutarsa girmeye çalışacağız" diye yanıtladı. 
     Ali Koç, 2001’de bilişim sektöründe yavaşlama olduğunu, 2002’de de aynı büyüme oranlarına ulaşacaklarına inandığını belirterek, "Kriz, savaş olmadığı müddetçe bilişimin önü çok açık" dedi. 
     



 EKONOMİ 


















</TEXT>
</DOC>
