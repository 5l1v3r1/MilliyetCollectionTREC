<DOC>
<DOCNO> 87698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/son/soneko18.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Mayıs ayı enflasyonu açıklandı 
</HEADLINE>
<TEXT>

     Devlet İstatistik Enstitüsü DİE , bu yılın Mayıs ayında, bir önceki aya göre toptan eşya fiyatlarının TEFE yüzde 0.4, tüketici fiyatlarının TÜFE yüzde 0.6 oranında arttığını açıkladı. 
     DİE'den yapılan açıklamaya göre, Mayıs ayında yıllık enflasyon ise toptan eşyada yüzde 49.3, tüketici fiyatlarında yüzde 46.2 olarak belirlendi. 
     2002 yılının 5 ayında, enflasyon oranları toptan eşyada yüzde 11.2, tüketici fiyatlarında ise yüzde 11.3 oldu. 
     Bu arada Mayıs ayı itibarıyla 12 aylık ortalamalara göre yıllık enflasyon ise toptan eşyada yüzde 73.6, tüketici fiyatlarında yüzde 61.7 olarak hesaplandı. 
     Devlet İstatistik Enstitüsü'nün DİE açıkladığı rakamlara göre, yıllık enflasyon, toptan eşya fiyatlarında TEFE yüzde 49.3, tüketici fiyatlarında TÜFE ise yüzde 46.2 oldu. 
     Buna göre yıllık enflasyon, geçen yılın aynı döneminin, toptan eşya fiyatlarında 8.4 puan, tüketici fiyatlarında ise 6.2 puan altında gerçekleşti. 
     Geçen yıl enflasyon, toptan eşyada yüzde 57.7, tüketici fiyatlarında yüzde 52.4 olmuştu. 
     
     AYLIK ENFLASYON 

     DİE'den yapılan açıklamaya göre, Mayıs ayında, bir önceki aya göre, toptan eşya fiyatları yüzde 0.4, tüketici fiyatları ise yüzde 0.6 oranında arttı. 
     Geçen yıl Mayıs ayında, toptan eşya fiyatlarındaki artış yüzde 6.3, tüketici fiyatlarındaki artış ise yüzde 5.1 olmuştu. 
     Buna göre, aylık bazda enflasyon oranları, 2001 yılı Mayıs ayına göre toptan eşyada 5.9 puan, tüketici fiyatlarında ise 4.5 puan aşağıda gerçekleşti. 
     Bu yıl Ocak-Mayıs döneminde enflasyon oranları toptan eşyada yüzde 11.2, tüketici fiyatlarında ise yüzde 11.3 oldu. Geçen yıl bu rakamlar sırasıyla yüzde 40.5, yüzde 28.3 olarak gerçekleşmişti. 
     Öte yandan, Mayıs itibariyle 12 aylık ortalamalara göre yıllık enflasyon, toptan eşyada yüzde 73.6, tüketici fiyatlarında ise yüzde 61.7 olarak hesaplandı. 
     2001 yılı Mayıs ayında, 12 aylık ortalamalara göre yıllık enflasyon, toptan eşyada yüzde 42.3, tüketici fiyatlarında da yüzde 45.3 olmuştu. 
     Türkiye genelinde Mayıs ayında tüketici fiyatlarındaki ortalama artış yüzde 0.6 olurken, iller bazında bakıldığında fiyatların Adana'da yüzde 0.1 oranında gerilediği görülüyor. 
     Yıllık bazda en düşük fiyat artışı ise yüzde 43.6 ile İstanbul'da kaydedildi. 
     Devlet İstatistik Enstitüsü'nün DİE seçilmiş bazı iller itibariyle belirlediği tüketici fiyatları endeksine göre, aylık bazda fiyatların gerilediği tek il Adana olurken, en az fiyat artışının yaşandığı iller arasında yüzde 0.1 ile Antalya, Denizli, Diyarbakır, Gaziantep, İçel, Kayseri ve yüzde 0.2 ile de Konya ve Malatya yer aldı. 
     Aynı dönemde, fiyatların en fazla arttığı il ise yüzde 2.5 ile Samsun oldu. Bu ili yüzde yüzde 1.1 ile İzmir ve Erzurum ve yüzde 1.0 ile de Ankara izledi. 
     Mayıs ayı itibariyle son bir yılda tüketici fiyatlarında yüzde 43.6 ile en düşük artış İstanbul'da yaşandı. Bu ili yüzde 44.9 ile 
     Ankara, yüzde 45.3 ile Denizli, yüzde 45.7 ile de Bursa izledi. 
     Yıllık fiyat artışlarının en yüksek gerçekleştiği il ise yüzde 59.1 ile Diyarbakır'da oldu. 
     
     BÖLGELER 

     Bölgeler itibariyle aylık bazda, Mayıs'ta, Akdeniz Bölgesi'nde yüzde 0.3 oranında fiyat düşüşü kaydedildi. 
     Mayıs'ta tüketici fiyatlarındaki artış, Marmara Bölgesi'nde yüzde 0.7, Ege Bölgesi'nde yüzde 1.2, İç Anadolu Bölgesi'nde yüzde 0.6, 
     Karadeniz Bölgesi'nde yüzde 0.8, Doğu Anadolu Bölgesi'nde yüzde 0.4 ve Güneydoğu Anadolu Bölgesi'nde de yüzde 0.3 olarak gerçekleşti. 
     Öte yandan, Mayıs ayı itibarıyla yıllık enflasyon, Marmara'da yüzde 44.2, Ege'de yüzde 47.3, Akdeniz'de yüzde 51.9, İç Anadolu'da yüzde 45.7, Karadeniz'de yüzde 49.9, Doğu Anadolu'da yüzde 49.7 ve Güneydoğu Anadolu'da ise 52.5 olarak belirlendi. 
     

     
</TEXT>
</DOC>
