<DOC>
<DOCNO> 80196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/son/sontur07.html </URL>
<DATE> 2002/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yahya Murat Demirel hastaneye kaldırıldı... 
</HEADLINE>
<TEXT>

     Egebank Davası kapsamında cezaevinde tutuklu bulunan Yahya Murat Demirel, hastaneye kaldırıldı. Demirel'in götürüldüğü hastanede yeterli donanım olmadığı için üniversite hastanesine gitmesi için tekrar cezaevine döndü. 
     Alınan bilgiye göre, Kartal Özel Tip Kapalı Cezaevi'nde tutuklu bulunan Demirel, cezaevi ambulansıyla, saat 10.20 sıralarında Kartal Dr. Lütfi Kırdar Eğitim ve Araştırma Hastanesi'ne getirildi. 
     Demirel'i hastaneye götüren ambulansta uyuşturucu kaçakçılığı suçundan aynı cezaevinde yatan Örfi Çetinkaya'nın da bulunması dikkat çekti. 
     Egebank davası kapsamında tutuklu bulunan Yahya Murat Demirel, getirildiği hastanede gerekli testlerin yapılması için 2 Mayıs 2002 tarihine randevu verilmesinden sonra cezaevine geri götürüldü. 
     Kartal Özel Tip Kapalı Cezaevi'nde tutuklu bulunan Demirel, saat 10.20 sıralarında getirildiği Kartal Dr. Lütfi Kırdar Eğitim ve 
     Araştırma Hastanesi'nde, ambulanstan indirilmedi. 
     Poliklinikler ve başhekimliğin bulunduğu binanın önünde aracın içinde yaklaşık 45 dakika bekletilen Demirel, daha sonra cezaevine götürüldü. 
     Kartal Dr. Lütfi Kırdar Eğitim ve Araştırma Hastanesi Başhekimi Opr. Dr. Muzaffer Yıldız, Demirel'in dosyasında yapılan incelemede, şeker rahatsızlığı dolayısıyla hastaneye getirildiğinin anlaşıldığını söyledi. 
     Dosya incelemesi sonucu ''Oral Glukot Tourans'' ve ''C-Peptid'' testlerinin yapılmasının kararlaştırıldığını belirten Başhekim Yıldız, bu nedenle 2 Mayıs 2002 tarihine randevu verilen Demirel'in, cezaevine geri götürüldüğünü kaydetti. 
     





</TEXT>
</DOC>
