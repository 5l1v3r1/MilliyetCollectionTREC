<DOC>
<DOCNO> 93695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/son/soneko13.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, önceki kapanışa göre 102.76 puan artışla 1. seansı, 9,111.13 puandan tamamladı. 
     Hisse senetleri, 1.seansta ortalama yüzde 1.14 oranında değer kazandı. 
     Endeks, ilk seansa 9,041.48 puan seviyelerinden başladı. 1. Seansta ilk yarı 66.88 puan artışla 9,075.25 puandan geçildi. En düşük 9,005.54, en yüksek de 9,112.92 puanı gören endeks, seansı 9,111.13 puandan tamamladı. 
     Seans kapanışında mali endeks 111.75 puan artışla 11,306.70 puana, hizmetler endeksi 30. puan artışla 5,650.62, Sanayi endeksi 132.46 puan artışla 8,894.47 puana yükseldi. 
     Böylece mali grup hisseler önceki kapanışa göre ortalama yüzde 1.00, hizmetler grubu hisseler ortalama yüzde 0.54, sanayi grubu hisseler ortalama yüzde 1.51 değer kazandı. 
     1. seansta işlem gören toplam 279 hisse senedinden 181'i değer kazandı, 65 hisse senedi değer kaybetti. Toplam 33 hissenin fiyatında değişiklik olmadı. 
     Seansta, 88 trilyon 217 milyar 641 milyon liralık işlem hacmi oluştu. 
     1. seansta Tüpraş, Sabancı Holding, Yapı Kredi Bankası, Doğan 
     Holding Yayıncılık ve Garanti Bankası en yoğun işlem gören hisseler oldular. 
     Dün açıklanan enflasyon verileriyle birlikte güne alıcılı başlayan piyasanın seansın ilerleyen saatlerinde 9,000 seviyesi üzerinde dengelendiğine işaret eden uzmanlar, dün çıkan asılsız haberlerle yaşanan fiyat hareketlerinden sonra endeksin 8,500 desteğinde tutunduğunu kaydediyorlar. 
     Borsa uzmanları, endeksin buradan destek alarak 9,100 direncini zorladığını belirterek, bugün gerçeklestirilecek ekonomi zirvesinden çıkacak açıklamaların beklendiğini ifade ediyorlar. 
     





</TEXT>
</DOC>
