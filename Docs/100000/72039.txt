<DOC>
<DOCNO> 72039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/ekonomi/eko03.html </URL>
<DATE> 2002/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Halk Bankası KOBİBANK olsun’ 
</HEADLINE>
<TEXT>

     Sanayi Bakanı Ahmet Kenan Tanrıkulu, AB kriterleri dikkate alınarak bir KOBİ Tanımı Yasası hazırlandığını bildirdi. TOBB Başkanı Rifat Hisarcıkloğlu da Halk Bankası’nın bir KOBİBANK işlevi görecek hale getirilmesini istediklerini söyleyerek, bu yöndeki önerilerini bir ay içinde sunacaklarını kaydetti. 
     TOBB ve Sanayi Bakanlığı tarafından hazırlanan KOBİ Gelişim Projesi ortak çalışma protokolü imza töreninde konuşan Tanrıkulu, yasanın uluslararası rekabete uygun bir KOBİ tanımlaması yapmayı amaçladığını söyledi. Proje kapsamında Sanayi Bakanlığı ile KOSGEB ve TOBB’un ortak çalışma yapacağını kaydeden Tanrıkulu, proje sayesinde KOBİ’lerin esnek ve dinamik yapılarına uygun sonuçlar ortaya çıkarılacağını ve çözümler üretileceğini belirtti. 
     
     Yabancılar da olacak 
     Törende konuşan TOBB Başkanı Hisarcıklıoğlu da Halk Bankası için TESK ile beraber ağırlıkla yurt dışındaki KOBİ’lere hizmet veren bir banka ile görüştüklerini söyledi. "TOBB olarak tek başımıza hisse almamız söz konusu değil" diyen Hisarcıklıoğlu, bir finans modeli üzerinde çalıştıklarını, yurtdışındaki kuruluş ile bu konuda görüşmelerin sürdüğünü kaydetti. 
     Tanrıkulu ise sorular üzerine, Halk Bankası’nın KOBİ’lere kredi veren bir kurum haline getirilebilmesi için yurt dışından kaynak da sağlanabileceğini vurguladı. 
     



 EKONOMİ 

















</TEXT>
</DOC>
