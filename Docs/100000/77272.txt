<DOC>
<DOCNO> 77272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/spor/spo08.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kara Tahta 
</HEADLINE>
<TEXT>

Neron’lara son çağrı      Olayların yorumu "gerginlik" olmaktan çıktı artık. Protesto boyutlarını çok aşan, vurdulu - kırdılı saha içi olayları başladı. Bursa’daki kupa finalinde sokakları savaş yerine döndüren sonra Malatya’da seyirci ile futbolcuları yeşil zeminde yumruklaştıran bir patlama bu. Antalya’daki daha vahim. Hakem ile futbolcu birbirine giriyor. 
     Günler önce "Neler oluyor bize " diye sormuştuk, artık olanlar oldu. Yaydan çıkmış bir ok var ve kime rastlarsa "patlama" meydana geliyor. 
     Şampiyonluk peşindeki takımların futbolcularına "Nasılsın " diye sorsanız, sert sert bakıyorlar. Küme düşenler, sadece bakmıyor, üstüne kelimeler ekliyor. Hakemler klasik rapor yazma eylemlerini bırakmış, infazı kendileri hallediyor. Seyirciler sanki üzülecek başka şey kalmamış gibi takımları için dövünüyor, sahaya atlıyor, vuruyor, kırıyor. 
     Futbol Federasyonu’nu ve kulüpleri yönetenler artık "Neron" edasından sıyrılıp, sorumlu olduklarını anlamalılar. Çünkü bu gemide "fare" kalmadı. 
     
     HAFTANIN SÖZÜ 
     Hakem Kadir Tozlu, maç yönetmeye yönetmeye tozlanmış. 
Trabzonsporlu Hami 




 SPOR 






























</TEXT>
</DOC>
