<DOC>
<DOCNO> 77925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/yasam/yas02.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu da sınıftaki Hortum Müslüm’ 
</HEADLINE>
<TEXT>

Gaziantep’te gürültü yapan çocukları hortumla’ sıra dayağına çeken öğretmen ’ Müslüm Arslan, neredeyse küçük Cuma’nın gözünü çıkarıyordu 
     METİN ILIKSOY Gaziantep DHA 

     Nizip’in Mustafa Nevzat Tuncel İlköğretim Okulu’nda, Ağaç yaşken dövülür’ felsefesiyle çalışan Fen Bilgisi öğretmeni Müslüm Arslan hakkında, 8’inci sınıf öğrencisi Cuma Bozdal’ı hastanelik ettiği iddiasıyla soruşturma açıldı. 
     Öğretmen ’ Arslan 50 , nöbetçi olduğu dün, teneffüste gürültülü şekilde tartışan 14 yaşındaki Cuma ve bir grup arkadaşını önce uyardı. Ancak küçük öğrenciler Arslan’ın sözlerine kulak asmadı. 
     Bunun üzerine öğrencileri yanına çağıran Arslan, hepsini plastik hortumla sıra dayağına dizdi. Hortum sırası gelen Cuma, korkup elini çekince, savrulan hortum gözüne isabet etti. 
     
     Elini çekmese..’ 
     Aldığı hortum darbesiyle gözü şişip moraran küçük Cuma, Okul Müdürü Hüseyin Kekçe tarafından Devlet Hastanesi’ne götürüldü. 
     Burada kendisine 3 gün iş göremez’ raporu verilen öğrencinin gözünde kalıcı hasar olup olmadığının belirlenmesi için 10 gün sonra kontrole gelmesi istendi. Gözü bandajlı halde eve gelen oğlunu görünce sinirlenen anne Naile Bozdal da 40 , Arslan hakkında İlçe Milli Eğitim Müdürlüğü’ne şik yette bulundu. 
     Anne Bozdal, "Milli Eğitim yetkilileri öğretmen hakkında soruşturma başlatıldığını söyledi. Eğer çocuğumda kalıcı bir hasar meydana gelirse, o zaman hakkımızı yargı yoluyla arayacağız" dedi. 
     Öğrencisini döven öğretmen Arslan ise, kendisini şöyle savundu "Öğrenciler gürültüyle kavga edip küfürleşiyordu. İkaz ettim ama dinlemediler. Hortumla ellerine vurmak istedim. Cuma geri çekilince gözüne geldi, kaza oldu." 
     



 YAŞAM 




















</TEXT>
</DOC>
