<DOC>
<DOCNO> 50339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/yasam/yas05.html </URL>
<DATE> 2001/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Etiler’de çifte cinayet 
</HEADLINE>
<TEXT>

Kriz nedeniyle iflas eden gazinocu, ayrılmak isteyen zengin dul sevgilisini ve oğlunu tabancayla vurarak öldürdü 
     Etiler’de Ayşen İmaçel ve oğlu Hakan Kemaloğlu, ayrılmak istediği sevgilisi Turgut Çevik tarafından silahla öldürüldü. İmaçel, manken Berna Aracı’nın, kendisine saldırdığını öne sürerek hakkında dava açtığı şarkıcı Seren Serengil ve eşi Ozan Kaçmaz aleyhinde şahitlik yapmıştı. 
     Etiler İhsan Aksoy Caddesi’nde dün saat 16.30’da meydana gelen olay şöyle gelişti 
     Esenler’de bir müzikhol işleten ve ekonomik kriz nedeniyle iflas eden Turgut Çevik 31 , maddi durumu iyi olduğu öğrenilen sevgilisi Ayşen İmaçel’in 59 evine geldi. Evde İmaçel’in oğlu Hakan Kemaloğlu ve eşi Songül’ün de bulunduğunu gören Çevik, bir ara lavaboya gitti ve silahını hazırladı. Çevik, tekrar salona girerek önce kendisinden ayrılmak isteyen sevgilisine, sonra da oğluna ateş açtı. Eşi ve kayınvalidesi öldürülen Songül Kemaloğlu kaçarak canını kurtardı. Çevik, otomobiline binerek kayıplara karıştı. Polis, olayla ilgili soruşturmanın sürdüğünü kaydetti. 
     



 YAŞAM 




















</TEXT>
</DOC>
