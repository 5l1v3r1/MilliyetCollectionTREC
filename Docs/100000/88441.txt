<DOC>
<DOCNO> 88441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/spor/spo08a.html </URL>
<DATE> 2002/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldıray’dan, Güneş’e sitem 
</HEADLINE>
<TEXT>

Kicker’e, Brezilya maçında oyundan alınmasına anlam veremediğini söyledi 
     ZEKİ DOMAÇ FRANKFURT 

     MİLLİ Takımımız’ın başarılı oyuncusu Yıldıray Baştürk, Almanya’nın ünlü Kicker dergisinde yer alan demecinde Teknik Direktör Şenol Güneş’e isyan etti. Yıldıray’ın mükemmel oynadığını yazan ve nefis bir gol pası verdiğini hatırlatan dergi, yıldız futbolcunun değiştirilmesi konusunda da, "Ben sahanın en iyisiydim. Bir antrenör böyle bir şeyi nasıl yapar " sözlerine yer verdi. 
     YILDIRAY’IN Kosta Rika maçında kulübede kalmaktan korktuğunu ileri süren dergi, Güneş’in değişiklik konusundaki, "Brezilyalılar orta sahada büyük hakimiyet kurmuştu. Gidişatı değiştirmek için Yıldıray’ı çıkardım" savunmasına da yer verdi. Kicker, Güneş’in, Ümit Davala gibi mücadeleci bir futbolcuya görev vermesinin sözleriyle çeliştiğini yazdı. 
     



 SPOR 































</TEXT>
</DOC>
