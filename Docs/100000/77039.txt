<DOC>
<DOCNO> 77039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/08/siyaset/siy07.html </URL>
<DATE> 2002/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Dostlar’a İngilizce dersi 
</HEADLINE>
<TEXT>

     SALİHA ÇOLAK Ankara 

     Türkiye - ABD Dostluk Grubu üyesi milletvekilleri, Amerikalı meslektaşlarıyla rahat diyalog kurabilmek amacıyla İngilizce öğrenmek için harekete geçti. Meclis’in 145 üye ile en kalabalık dostluk grubunu oluşturan vekiller, çevirmen kullanılan resmi toplantılardan çok ikili konuşmalarda kulis yaparken etkili olabilmek için dillerini geliştirmeye karar verdi. Dil sorunu yaşayan vekillerin imdadına Türk - Amerikan Derneği yetişti. Dernek, gruba bir mektup gönderdi. Dernek Başkanı Donald Cofman imzalı mektupta, Türkiye - ABD Dostluk Grubu’nun önemi vurgulanarak, her iki ülke arasındaki ilişkilerin gelişmesi açısından dilin önemine dikkat çekildi. Kurs yeri ve zamanı milletvekillerinin yanıtlarına göre netleşecek. Çoğunluk, "işyeri" tercihinde bulunursa kursların Meclis’te verilmesi gündeme gelecek. 
     



 SİYASET 













</TEXT>
</DOC>
