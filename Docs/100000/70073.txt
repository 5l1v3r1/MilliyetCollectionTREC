<DOC>
<DOCNO> 70073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/son/sontur20.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Susurlukçular memuriyetten çıkartıldı 
</HEADLINE>
<TEXT>

     İçişleri Bakanlığı, Susurluk hükümlüsü emniyet müdürü İbrahim Şahin'in 20 Şubat'ta kendi isteğiyle emekliye ayrıldığını, aynı davadan mahkumiyetleri onanan diğer 7 sanık polisin ise DGM kararı uyarınca memuriyetten çıkartıldrıklarını bildirdi. 
     İçişleri Bakanlığından yapılan yazılı açıklamada, İstanbul DGM'nin kesinleşen Susurluk davası kararı uyarınca, sanık emniyet görevlilerinin memuriyetten çıkartıldıkları belirtildi. Açıklamada, Özel Harekat Dairesi emrinde görevli 3. Sınıf Emniyet Müdürü İbrahim Şahin'in 19 Şubat'ta 
     İçişleri Bakanı Rüştü Kazım Yücelen'in onayıyla "isteğiyle emekliye sevk edildiği", 20 Şubat'ta ise kadrosundan ilişiğinin kesildiği kaydedildi. DGM, Şahin'i yaşamı boyunca kamu hizmetlerinden yasaklamıştı. 
     Hükümlü polis memuru Ayhan Akça'nın, Özel Harekat Dairesi kadrosunda görevli iken Emniyet Genel Müdürlüğü Yüksek Disiplin Kurulu'nun 3 Kasım 1998 tarihli kararıyla meslekten çıkarma cezasına çarptırıldığı ve kurumla ilişkisinin kesildiği de duyuruldu. 
     Açıklamada, hükümlü podlis memuru Ziya Bandırmalıoğlu'nun da, Özel Harekat Dairesi'de görevli iken 27 Ocak 1997'den itibaren 17 Şubat 1997 tarihli Bakanlık 
     Makam Onayı ile memuriyetten çekilmiş sayıldığı, ayrıca Emniyet Genel Müdürlüğü Yüksek Disiplin Kurulu'nun 28 Ağustos 1997 tarihli kararıyla meslekten çıkarıldığı da bildirildi. 
     DGM kararıyla 3'er yıl kamu hizmetlerinden yasaklanan ve İçişleri Bakanı Rüştü Kazım Yücelen'in 27 Şubat 2002 tarihli onayıyla, Ankara Emniyet Müdürlüğü kadrosunda görevli hükümlü polis memurları Ayhan Çarkın, Ercan Ersoy, Enver Ulu, Mustafa Altunok ve Oğuz Yorulmaz da memuriyetlerinin sona erdirilmesine karar verildi. 
     Söz konusu işlemlerin, Devlet Memurları Yasasının 48. 
     maddesinin 1.fıkrası delaletiyle 98. maddesinin b bendi gereğince yapıldığı da belirtildi. 
     






</TEXT>
</DOC>
