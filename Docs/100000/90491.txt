<DOC>
<DOCNO> 90491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/yazar/myilmaz.html </URL>
<DATE> 2002/06/18/ </DATE>
<TIME>  </TIME>
<AUTHOR> Mehmet Y. YILMAZ  </AUTHOR>
<HEADLINE>
Dünya dönüyor sen ne dersen de... 
</HEADLINE>
<TEXT>

     Bill Boggs, "Olduğun yerde durmak, hızla değişen dünyada en hızla geri gitme yoludur" diyor. 
     Bir toplantı nedeniyle iki gün geçirdiğim Berlin’de en çok hatırladığım sözlerden biriydi bu... 
     Şu son on yılda dünyanın nereden gelip nereye gittiğini çoğu kez çıplak gözle görme olanağı buldum. 
     Ülkelerin, insanların, kavramların nasıl değiştiğini, ilerlemek için nasıl çaba gösterdiklerini izledim... 
     Birçok yere aralıklarla iki - üç kere gitme olanağım oldu. 
     Değişimi görmek için yeterli bir zaman aralığı varsa dünyanın birçok toplumunun nasıl geliştiğini, nasıl ilerlediğini de görebiliyorsunuz... 
     Bir tek cep telefonu teknolojisinin keşfi ve geliştirilmesinin Finlandiya ve İsveç’e sağladıklarını görmek bile yeterli... 
     Ya da İrlanda... Bilgisayar teknolojilerindeki gelişmeleri iyi izleyip, ona göre yeniden örgütlenen bir toplumun neleri başarabileceğini gösteren iyi bir örnek... 
     
Yerimizde sayıyoruz      Dünya son on yılda, alıp başını giderken ve mesafeler giderek daha da kapanmaz hale gelirken bir de bizim uğraştığımız, konuştuğumuz şeylere bakın... 
     En temel demokratik hakları bile tartışmaya devam ediyoruz... 
     Eğitim sistemimiz hiçbir işe yaramıyor. Ne bir okula kapağı atanı doğru dürüst eğitip o eğitimine uygun bir iş alanı yaratabiliyoruz, ne de üniversite kapısında öylece bıraktığımız genç insanların gelecekleriyle ilgili bir planımız var... 
     En önemli uluslararası sorunumuz Kıbrıs konusunda politikamızın ne olduğunu doğru dürüst bilen birisi var mı aramızda Bu konuyu en çok konuşan politikacılarımız dahil olmak üzere 
     Keith Hammond, "Yapmadığımız iyi hamleler, yaptığımız kötü hamlelerle aynı sonuçları doğurabilir" derken sanki Türkiye’nin Kıbrıs politikasını özetliyor gibi... 
     
Planınız var mı      Avrupa Birliği’ne üyelikten yana olanlar, bu sürecin Türkiye’ye neler kazandırabileceğini rakamlarla, açık olarak ortaya koydular... 
     Bu verilerin doğru ya da yanlış olduğunu tartışmıyorum. Sadece şunu sormak istiyorum Avrupa Birliği’ne karşı olduklarını söyleyenlerin Türkiye için nasıl bir gelişme vizyonuna sahip olduklarını biliyor musunuz Ne tür bir planları var Türkiye, batıdaki komşularıyla ve müttefikleriyle giderek açılan mesafesini kapatmak için ne yapacak 
     
Toplum çıldırmış olmalı      İçi boşaltılmış bir "ulusal onur" kavramının arkasına gizlenenlerin gelecek için ne düşündüklerini biliyor musunuz 
     Avrupa Birliği’nin dışında kalmanın dezavantajlarına karşın avantajları nelerdir Canımızın istediğini asmak, düşüncelerini söyleyenleri cezalandırmak mı Bunlar gençlerimize gelecekte iş sağlayacak mı 
     Rita May Brown "Delilik aynı şeyi sürekli tekrar edip farklı sonuçlar beklemektir" diyor. 
     Yıllardır hep aynı şekilde davranmakta ısrar ettiğimiz halde bazı şeylerin düzelebileceğini düşünüyor olmamızın nedeni bütün toplum olarak çıldırmış olmamız mı 
     
     







Hoşgörü... 


Fogg’un vedası 


Ecevit’ten ekonomi uyarısı 


Türkiye’yi hızla içine kapatan kısırlık 


Kıllarınız sizi ele veriyor 


Sınıfta kalma hepten kalksın mı 


AB bir de yaşam şeklidir... 


Dünya dönüyor sen ne dersen de... 


Piyasaların nabzı 


Boğaz ve Boğaziçililer 


DSP’de muhalif 10’lar 


Gönüllü kuruluşun gönülsüz üyesi 


Batan da yaşayan banka da krediyi kesti 


</TEXT>
</DOC>
