<DOC>
<DOCNO> 95472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/yasam/yas07.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Susam Sokağı’na AIDS’li kukla 
</HEADLINE>
<TEXT>

Çocukları AIDS’e karşı bilgilendirmek için harekete geçen yapımcılar, Susam Sokağı’nın kahramanları arasına bir de HIV virüsü taşıyan kukla ekledi... 
     DIŞ HABERLER SERVİSİ 

     Televizyon dünyasının en ünlü çocuk programlarından Susam Sokağı, çocukları AIDS’e karşı eğitmek üzere, kahramanlarının arasına bir de AIDS’li kukla katıyor. 
     Dünyada AIDS’in en yaygın olduğu 8 Güney Afrika ülkesinde gösterilecek versiyonlarda yer alacak kahraman, çocuklara AIDS’linin dünyasını ve bu hastalıkla mücadeleyi anlatacak. 
     
     Kahramanımız kadın 
     Yeni kahramanın siyah mı, yoksa beyaz mı olacağı henüz belirlenmezken, kadın olacağı kesinleşti. AIDS’li kahramanın adı ise Takalani olacak. İlk kez ABD televizyonlarından gösterildiği 1969’dan beri dünyada milyarlarca çocuğun eğitiminde önemli rol üslenen Susam Sokağı’nın kukla ailesinin yeni üyesi saygıdeğer, kendine güvenli ve herkesin sevdiği biri olacak. 
     
     Eğlendirirken eğitecek 
     Susam Sokağı’nın Amerikalı yapımcısı Joel Schneider, programın 3 ila 7 yaş grubu çocuklara hitap ettiğini anımsatarak "AIDS’le ilgili vereceğimiz mesajlar da Parmağım kesilirse ne yapmam gerekir ’, AIDS’liler de bizim gibi insanlardır’ türünden çocukların kolayca anlayabileceği şeyler olacak" dedi. 
     AIDS’in en büyük felaket kabul edildiği Güney Afrika ülkelerinde ortalama her dokuz kişiden biri bu hastalıkla boğuşuyor. 
     



 YAŞAM 




















</TEXT>
</DOC>
