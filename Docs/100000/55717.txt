<DOC>
<DOCNO> 55717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/son/sontur12.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş'tan Kıbrıs için "Birleşik Devletler" modeli 
</HEADLINE>
<TEXT>

     KKTC Cumhurbaşkanı Rauf Denktaş ile Rum Yönetim Lideri Glafkos Klerides arasında Lefkoşe'de yapılan görüşme ile ilgili olumlu yakınlar sürerken Denktaş'in görüşmede çizdiği unsurların Kıbrıs'ta yeni bir ilişki modeli anlamına geldiğine dikkat çekiliyor. 
     Türkiye'nin büyük desteğini alan Rauf Denktaş, ısrarla yaptığı girişimler sonucunda Lefkoşe'de gerçekleştirilen yüzyüze görüşmede yaptığı açılış konuşmasında Türk tarafının Lüksemburg Zirvesi'nden bu yana ısrarla savunduğu Konfederasyon sözcüğüne yer vermedi. Denktaş'ın, Kıbrıs'ta iki ortak devletin esit statüsü ve eşit egemenliğine dayalı, tek uluslararası temsiliyeti olan yeni bir ortaklık yapısını önerdiğine işaret ediliyor. 
     Denktaş'ın açılış konuşmasına ilişkin olarak yapılan değerlendirmelerde Denktaş'ın Kıbrıs için bir vizyon ortaya koyduğu ifade ediliyor. İki halkın adanın ortak sahibi olduğuna işaret edilirken geleceğin şekilendirilmesinde karşılıklı saygı ve anlayış ortamında "gerçekçilik"in temel bir gereklilik olduğunun altının çizildiğine dikkat çekiliyor. 
     Kısa bir süre önce Kıbrıs Rum Kesimini ziyaret eden AB Komisyon Başkanı Renato Prodi'nin "AB'nin iki tarafın anlaşmaya varacağı çözüme uyayacağı" beyanına Türk tarafınca verilen öneme Denktaş tarafından yansıtıldığı de belirtiliyor. Prodi'nin açıklamasının, dolaşım, yerleşim ve mülkiyet haklarının gereğini savunan Rum tarafının şimdiye kadar ısrarla dile getirdiği "Çözüm, AB Müktesebatına uyumlu olmalı" tezini çürüttüğü düşünülüyor. Denktaş'ın, siyasi bir çözüm çerçevesinde Kıbrıs ortaklığının AB üyeliğinin desteklendiği yolundaki ifadenin yeni bir unsuru oluşturduğuna dikkat çekilirken Denktaş'ın konuşmasında Türkiye ile Yunanistan arasında 1960 antlaşmalarıyla oluşturulan dengenin de korunduğu belirtiliyor. 
     İKİLİ KOMİTE Bu arada, Denktaş'ın, Kıbrıs sorununun tüm ana unsurlarının görüşülmesi ve güven artırıcı önlemlerin belirlemesi amacıyla iki liderin eşbaşkanlığında ikili bir komitenin kurulması önerisinin gerçekleşip gerçekleşemeyeceği henüz bilinmiyor. Görüşme sırasında komite önerisine herhangi bir yorumda bulunmadığı belirtilen Klerides'in komite önerisine yeşil ışık yakıp yakmayacağı belli olmadığı ifade ediliyor. 
     Denktaş'nın Kıbrıs vizyonunu "net bir biçimde ve teredüte yer bırakmadan" ortaya koyduğu belirtilirken Ocak ortasında başlatılacak olan yüzyüze görüşme sürecinin "yeni bir süreç, yeni bir anlayış" oluşturduğuna işaret ediliyor. 
     Bu arada, yeni süreçte kapsamlı bir çözüme yönelik ciddi adımların atılabileceği umudu da dile getiriliyor. 
     Öte yandan, Ocak ayında başlatılacak olan sürecin doğrudan görüşmelerin çerçevesinde ve Kıbrıs'ta gerçekleşek olmasının, dolaylı görüşmelerde müzakere sürecinin başlaması için yeterli zemin oluşturulamadığını savunan Türk tarafı için önemli bir kazanç olarak görülüyor. Türk tarafının, doğrudan görüşmeler yapılmasını ve bunların Lefköşe'de gerçekleşmesini önerirken her iki lider için "daha rahat" koşulların sağlanacağı, fikirler üzerinde yoğunlaşabilmeleri için daha çok olanak verileceği inacından hareket ettiği öne sürülüyor. 
     BM'nin yeni sürecte nasıl bir rol oynayacağı da tartışılıyor. Görüşmeler sonrası BM Genel Sekreteri Kıbrıs Özel Temsilcisi Alvaro de Soto'nun yaptığı açıklama, BM'nin yeni süreçte rol oynamaya devam edeceğini gösteriyor. 
     Soto'nun açıklaması, görüşmelerin BM Genel Sekreterinin "iyi niyet" misyonunun çerçevesinde gerçekleşeceğini, Genel Sekreterin Ocak'ta biraraya gelmeleri için iki lidere davet yapacağını, görüşmelerin BM'nin Lefköşe'deki konutunda yapılacağını ortaya koyuyor. Buna karşın, yeni görüşme sürecinde dolaylı görüşmelere göre BM'nin daha arka planda kalacağı düşünülüyor. 
     






</TEXT>
</DOC>
