<DOC>
<DOCNO> 89719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/ekonomi/eko06.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı sermaye satıldınız demek değil’ 
</HEADLINE>
<TEXT>

Mercedes Benz Türk Direktörler Kurulu Başkanı Till Becker, yabancı sermayenin IMF’ye bağlılığını azaltacağını söyledi 
     EKONOMİ SERVİSİ 

     Mercedes Benz Türk Direktörler Kurulu Başkanı Till Becker, doğrudan yabancı yatırımın "Türkiye’nin dışarıya satılması" anlamına gelmeyeceğini belirterek, gelecek yabancı sermayenin özellikle IMF’ye bağlılığın azalması için çok önemli olacağını kaydetti. 
     Otomotiv Yan Sanayicileri Derneği’ nin TAYSAD "Neden Türkiye, Neden Türk Otomotiv Yan Sanayi" konulu panelde konuşma yapan Becker, bugüne kadar 500 milyon dolarlık yatırım yaptıklarını söyledi. 
     Türkiye’de ürettikleri araçları 60 ülkeye ihraç ettiklerini anlatan Becker, Türkiye’nin krizlere karşın kendisini çok çabuk toparladığını ifade etti. Devlet Bakanı Kemal Derviş’in doğru işler yaptığını kaydeden Becker, Derviş’in yaptıklarının çok iyi sonuçlar doğuracağına inandığını belirtti. 
     
     Rakip Ford değil Polonya’ 
     Türkiye’de yabancı yatırımın gelişmesini sağlayacak ortamın yetersiz olduğunu kaydeden Becker, "Biz Türkiye’yi biliyoruz, ama başka yatırımcıları buraya çekmeniz gerekiyor. Benim rakibim Ford, Temsa, Man değil, Hindistan, Polonya. Çünkü orada maliyet düşük" dedi. 
     Devlet Bakanı Tunca Toskay da, "Türkiye’nin otomotiv sektöründe daha büyük roller üstlenirken Avrupalı ortaklarıyla daha yakın bir işbirliğine girmeye ihtiyacı var. Hükümet olarak işbirliğine destek vermeye devam edeceğiz" diye konuştu. 
     



 EKONOMİ 



















</TEXT>
</DOC>
