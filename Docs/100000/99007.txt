<DOC>
<DOCNO> 99007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/guncel/gun09.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Adalet, bıraktığı Demirağ’ı arıyor 
</HEADLINE>
<TEXT>

     ANKARA Milliyet 

     Turgut Özal’a suikast girişiminde bulunan Kartal Demirağ’ın da af yasasına yönelik yorum farklılığından kaynaklanarak salıverildiği ortaya çıktı. Demirağ, Özal’ın başbakanlığı döneminde, 1989’da gerçekleştirdiği suikast girişimi ve Merkez Bankası Başkanı Yaman Törüner’i tehdit ettiği gerekçesiyle mahk m edilmişti. Son çıkan "Şartla Salıverilme Yasası"ndan yararlanmak için Nevşehir Ağır Ceza Mahkemesi’ne başvuran Demirağ, buradan çıkan kararla tahliye edildi. Ancak Ankara DGM Başsavcılığı’nın başvurusu üzerine 2 No’lu DGM, Demirağ hakkındaki tahliye kararlarını kaldırdı. DGM, infazın kaldığı yerden devam etmesine karar vererek, Demirağ’ın dosyasını Nevşehir’e gönderdi. Nevşehir Ağır Ceza Mahkemesi dosyayı inceleyecek ve Demirağ’ın yakalanmasına karar verebilecek. 
     



 GÜNCEL 














</TEXT>
</DOC>
