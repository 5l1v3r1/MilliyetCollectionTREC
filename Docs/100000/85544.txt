<DOC>
<DOCNO> 85544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/astro/index.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Zor dengeler 
</HEADLINE>
<TEXT>

Ay bugün, Terazi’nin ikinci bölümünden, yanan yoldan geçiyor. İlişkilerimizde yıpratıcı davranışlardan uzak kalmalıyız. Bize kolay gözüken yollara sapmak yerine ilişkilerde güvene önem vermek gerekiyor. Hızlı karar veren Koç’lar için kararsız kalmak kolay olmayabilir. Halbuki başkalarının görüşlerine de ihtiyacı var. Duygusal tepkilerini ölçülü yapmak zorunda. Boğa’lar detaylara önem vermedikleri sürece doğru hareketi seçmekte zorlanabilirler. İş ortamında yorucu koşullar söz konusu. Sabırlı olmayı denemeliler. Çok yönlü İkizler bugün yaratıcılığını kullanacak fırsatlara sahip. Bazı abartılar söz konusu olabilir. Aşk hayatında dengeleri iyi korumak gerekiyor. Yengeç’ler koşturmaca içinde olabilirler. Özellikle yakın çevrede ilgilenilmek isteyen kişiler gündeme gelebilir. Başkalarının duygusal ihtiyaçlarına da özen göstermek gerekiyor. Aslan’lar hızlı bir gündeler. Yapacakları çok şey söz konusu. Özellikle kısa yolculuklar, hareket ve çok sayıda konuşma dikkat çekiyor. Başak’lar parasal konularda gevşek davranabilirler. Bazı harcamalar sonradan can sıkıntısına neden olabilir. Terazi’ler ortaya koydukları yeni düşüncelerle herkesi etkileyebilir. Duygusal konuları öne çıkarmak mümkün. Bu arada ailevi konular da söz konusu olabilir. Kuşkucu Akrep’ler endişe ve gerginliklerden uzak kalmalılar. Nedensiz yere olayları aşırı büyütüp daha sonradan acı çekebilirler. Başkalarının iyi niyetine de güvenmeliler. Özgürlüğüne düşkün Yay bugün çok sayıda alternatifle karşı karşıya. Yeni teklifler alabilirler. Grup çalışmaları olabilir. Oğlak ise işle ilgili konulara yoğunlaşmakta. Başkalarının dikkatini çekmek daha kolay olacak. Kova’lar rahat hissedebilecekleri bir gündeler. Bu arada yeni görüşler, yabancılarla beraberlikler olumlu sonuçlar getirecek. Pratik düşünmeye bakmalılar. Balık’ların parasal konularda bazı gerginlikleri olabilir. Ortağın ya da eşin parası gündeme gelebilir. Yeni kaynaklar bulmak mümkün. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
