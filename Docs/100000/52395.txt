<DOC>
<DOCNO> 52395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/yasam/yas04.html </URL>
<DATE> 2001/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Çok hain’ bir aşk hikayesi 
</HEADLINE>
<TEXT>

Sarah, Hüseyin'le evlenip İngiltere'ye yerleştirmek için 14 ay ve binlerce sterlin harcadı. Hüseyin ise oturma hakkı aldığının ikinci günü, başka bir kadına kaçtı 
     NEVSAL ELEVLİ Londra 

     İngiltere bu günlerde bir Türk genci ile İngiliz kadın arasındaki 'hazin'likten öte 'hain' bir aşkın öyküsünü konuşuyor. 
     The Sun gazetesinde yayımlanan habere göre herşey, bir turizm acentasında çalışan 23 yaşındaki Sarah'ın, Kuşadası'nda barmenlik yapan 26 yaşındaki Hüseyin Kalender'le tanışmasıyla başlıyor. Sarah Türk gencine sırılsıklam aşık oluyor ve evlenmeye razı ediyor. Ardından, tam 14 ay boyunca binlerce sterlin harcayıp uzun hukuki mücadeleleri de kazandıktan sonra, eşine İngiltere vizesi almayı başaran Sarah, mutluluktan uçmaya başlıyor. 
     Ancak bu uçuş, çok kısa sürüyor. 
     
     O benden hamile’ 
     Ne olduysa, Hüseyin İngiltere'ye gelince oluyor. Norhants kentinin Kettering kasabasındaki evlerinde iki gün kalan Hüseyin Kalender, bir akşam Sarah'a 'Bara gidiyorum' deyip evden çıkıyor ve ancak bir hafta sonra geri dönüyor. 
     Evde eşiyle bir hafta daha kalan Hüseyin, daha sonra 'Pasaportumu arkadaşımda unuttum' bahanesiyle evden bir kez daha ayrıldı ve bu kez geri gelmiyor. 
     Daha sonra eve telefon eden Hüseyin'in Sarah'a, "Türkiye'de tanıştığım bir İngiliz kızla beraberim ve benden hamile" demesiyle, gençkız yıkılıyor. 
     Şu an sırra kadem basmış olan Hüseyin Kalender'in, avukatları aracılığıyla boşanma davası açtığı belirtiliyor. Eşini İngiltere'ye getirmek için milletvekillerini araya sokan, şimdi kendini aşırı 'aşağılanmış' hisseden Sarah ise, Hüseyin'i kovdurmak için elinden geleni yapacağını söylüyor. Sarah'nın babası Michael Dumpich'in söyledikleri ise, biraz daha sert 
     "Elime geçirirsem Hüseyin'e neler edeceğimi düşünmek bile istemiyorum.." 
     



 YAŞAM 




















</TEXT>
</DOC>
