<DOC>
<DOCNO> 91911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/spor/spo11a.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Erzik’ten Çizme’ye savunma 
</HEADLINE>
<TEXT>

FIFA Hakem Komitesi Başkanı, İtalya basınına, Dünya Kupası’nda hakemlerin atanmasıyla ilgili sistemin iyi işlediğini söyledi 
     DÜNYA Kupası’na ikinci turda G.Kore’ye yenilerek elenen İtalya’da, hakem seçimlerinden dolayı FIFA’ya karşı eleştiriler sürüyor. Avrupa’dan çok az sayıda hakemin görev yaptığı için hedef seçilen FIFA’nın, en iyi hakemleri yeni vermeye başladığı görüşleri savunuldu. İspanyol Villar’ın FIFA Hakem Komisyonu’ndan istifa etmesi de memnuniyetle karşılandı. 
     İTALYANLAR’IN, "FIFA içinde gücünü kullanarak Türkiye maçlarına iyi hakemleri aldırdı" diyerek eleştirdiği Şenes Erzik ise, İl Messaggero gazetesinde, "Şu andaki sistem iyi ve temiz. Genç futbolcular gibi hakemler de şans verilmeye layıklar. Bilanço yapmanın zamanı olmasa da kupada iki büyük hata yapıldı. Ama bunların nedeni endişelerdi" açıklamasını yaptı. 
     



 SPOR 



































</TEXT>
</DOC>
