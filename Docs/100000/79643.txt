<DOC>
<DOCNO> 79643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/son/sonspo13.html </URL>
<DATE> 2002/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor 4 - Yimpaş Yozgatspor 3 maç bitti 
</HEADLINE>
<TEXT>

     Birinci Süper Lig'de Kocaelispor, Yimpaş Yozgatspor'u 4-3 yendi. 
     Kocaelispor, kendi sahasında Yimpaş Yozgatspor ile yaptığı maçın ilk yarısını 2-1 yenik kapadı. 
     Karşılaşmaya durgun başlayan ev sahibi Kocaelispor, rakibin orta alandaki hakimiyetine engel olamayınca yediği gollere, yalnız bir kez yanıt verebildi. 
     Yimpaş Yozgatspor ise sergilediği iyi futbolun sonucunda, bu yarıda 2 gol buldu. 
     8. dakikada konuk ekipten Cengizhan, orta alandan geliştirdiği 
     atakta topu Preko'ya çıkardı. Ceza alanına giren Preko'nun sert vuruşunda, top yandan auta çıktı. 11. dakikada Yimpaş Yozgatspor ilk golünü buldu. Bu dakikada Cengizhan'ın sol kanattan yaptığı serbest vuruşta, Selim sağ kanatta topla buluştu. Bu futbolcunun düzelterek sert vurduğu top, kalecinin sağından filelerle kucaklaştı 1-0 14. dakikada ev sahibi takımın beraberlik golü geldi. Lazarov'un sol kanattan çıkardığı topla buluşan Ayew, ceza alanının sağ çaprazından sert vurdu. Top, Diallo'nun müdahalesine rağmen filelerle buluştu 1-1 21. dakikada sağ kanattan gelişen Kocaelispor atağında, Ayew'in ortasında topla buluşan Lazarov, sert vurdu. Uygun pozisyonda yapılan bu vuruşta, top üstten auta gitti. 34. dakikada konuk ekipten Hüseyin'in pasında topla ceza alanının sağ köşesinde buluşan Hamza, kaleciyle karşı karşıya kalınca sert vurdu. Bu top kaleci Ahmet'ten döndü. Pozisyona ikinci kez hakim olan Hamza yine sert vurdu, ancak top yandan auta çıktı. 38. dakikada rakibine arkadan müdahale eden Yimpaş Yozgatspor kaptanı Cihat sarı kart gördü. 39. dakikada Kocaelispor kaptanı Nuri, hakemin köşe vuruşu kararına itiraz ettiği için sarı kart gören ikinci oyuncu oldu. 45. dakikada konuk ekibin ikinci golü geldi. Cengizhan'ın pasında topla ceza alanının sağında buluşan Preko, sert vurdu. Top, kaleci Ahmet'in sağından filelere gitti 2-1 İlk yarı bu skorla kapandı. Ev sahibi ekip ikinci yarıya hızlı başlamasına rağmen, ilk bölümlerde etkili olamadı. Ancak, maçın son 10 dakikalık bölümündeki ataklarıyla sonuca gitmeyi bildi. Yimpaş Yozgatspor ise ilk yarı skorunun oluşturduğu rehavetle, ikinci yarıyı kendi sahasında kabul etti. Uzun süre oyun düzenini değiştirmeyen konuk ekip, buna rağmen yenilgiye engel olamadı. 47. dakikada Yimpaş Yozgatspor'da Hamza'nın sağ kanattan geliştirdiği atakta topla buluşan Preko, yakın mesafeden sert vurdu. Kaleci Ahmet Şahin bu topu yumruklayarak mutlak bir golü önledi. 60. dakikada, ev sahibi ekipten Aleks'in pasında defansın arkasında topla buluşan Lazarov'un kalecinin üstünden aşırtarak gönderdiği top, direkten döndü. Defans tehlikeyi uzaklaştırdı. 70. dakikada Kocaelispor'da Ayew çıktı, yerine Hasan xx girdi. 75. dakikada konuk ekibin kalecisi Diallo, oyunu geciktirdiği gerekçesiyle hakemden sarı kart gördü. 78. dakikada Yimpaş Yozgatspor'da Sumiala, yerini Moses'e x bıraktı. 79. dakikada Kocaelispor serbest vuruş kazandı. Sol kanatta kazanılan vuruşu Aleks kullandı. Bu futbolcunun sert vuruşunda, top yan direkten oyun alanına döndü. 80. dakikada Kocaelispor'da Ahmet Arslaner çıktı, yerine Cenker xxx oyuna girdi. 81. dakikada konuk ekibin ceza alınında meydana gelen karambolde, kaleciden dönen topla buluşan Cihan sert vurdu. Bu top, kalecinin sağından filelere gitti 2-2. 82. dakikada Kocaelispor kaptanı Nuri'nin sol kanattan yaptığı ortada topla buluşan Cenker, ceza alanında çarpraz pozisyonda sert vurdu. Meşin yuvarlak, Yimpaş Yozgatspor filelerine gitti 3-2. 83. dakikada Yimpaş Yozgatspor'da Mehmet'in yerine Cem Karaca xx oyuna girdi. 88. dakikada, ev sahibi ekibin kaptanı Nuri'nin sağ kanattan yaptığı ortada topla buluşan Cenker sert vurdu. Bu top, farkı ikiye çıkaran gol oldu 4-2. 89. dakikada, Kocaelispor'da Lazarov'un yerine Cihan Erdil oyuna dahil oldu. 90. dakikada Yimpaş Yozgatspor'dan Atakan, sağ kanattan köşe atışı kullandı. Bu topla buluşan Cem Karaca'nın yakın mesafeden vuruşunda meşin yuvarlak ağlara gitti 4-3. Karşılaşma, Kocaelispor'un 4-3'lük galibiyetiyle sona erdi. 
     





</TEXT>
</DOC>
