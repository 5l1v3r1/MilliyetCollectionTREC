<DOC>
<DOCNO> 58958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/son/sonspo22.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Olaylı maçın hakemi Selçuk Dereli yorum yapmadı 
</HEADLINE>
<TEXT>

     Galatasaray ile Yimpaş Yozgatspor arasında yapılan lig maçında, Galatasaraylı futbolcu Sergen'in rakip takım oyuncusu Hüseyin'e tekme attığı iddia edilen pozisyondaki tavrı nedeniyle eleştirilere uğrayan hakem Selçuk Dereli, ''Herkes fikirlerini söylemekte serbesttir'' dedi. 
     Erzincan'da Endüstri Meslek Lisesi'nde beden eğitimi öğretmeni olarak görev yapan ve okuldan sevk alarak uzun süredir evinden çıkmayan Dereli, bugün antrenman yapmak için Erzincan 13 Şubat Şehir Stadyumu'na geldi. 
     Burada gazetecilerin kendisine, Galatasaray-Yimpaş Yozgatspor karşılaşması hakkında sorulan sorularını yanıtsız bırakan Dereli, ''Yorum yapmak istemiyorum ama herkes fikirlerini söylemekte özgürdür'' dedi. 
     Öğretmenlerinin karşılaşmada, doğru kararlar verdiğini ve maçı iyi yönettiği görüşünü savunan Dereli'nin öğrencileri ise, gazetecilere, ''Öğretmenimiz bu konuda profesyoneldir. Onun hata yaptığına inanmıyoruz'' şeklinde görüşlerini belirttiler. 
     






</TEXT>
</DOC>
