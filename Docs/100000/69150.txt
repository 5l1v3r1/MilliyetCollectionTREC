<DOC>
<DOCNO> 69150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/23/son/sonspo02.html </URL>
<DATE> 2002/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Jason Kidd ve New Jersey Nets doludizgin... 
</HEADLINE>
<TEXT>

     ABD Profesyonel Basketbol Ligi'nde NBA , 16. hafta mücadelesine, bu sabaha karşı yapılan 7 maçla devam edildi. 
     Atlantik Grubu lideri New Jersey Nets, kendi sahasında New York Knicks'i 22 sayı farkla yenerek 54. maçında 37. galibiyetini aldı. Üst üste 5. galibiyetini alan ev sahibi ekibi, bu maçta galibiyete taşıyan isimler olarak, sezonun en yüksek skorlu maçını çıkaran ve 22 sayıyla oynayan Richard Jefferson, 20 sayıyla Kerry Kittles, 17 sayı, 7 ribaunt ve 11 asistle Jason Kidd ve 16 sayı ve 7 ribauntla da Keith Van Horn dikkati çekti. 
     Konuk ekipte ise Latrell Sprewell, 30 sayı, 6 ribaunt ve 4 asistlik performans göstermesine karşın yenilgiyi önleyemezken, Othella Harrington ve Shandon Anderson, 10'ar sayıda kaldı. 
     Merkez Grubu lideri Milwakuee Bucks da Ray Allen'ın 28 sayı, 13 ribaunt ve 8 asist, Sam Cassell'in de 25 sayı, 4 ribaunt ve 6 asistlik başarılı performanslarıyla kendi sahasında Golden State Warriors'ı geçerek, . maçında 31. kez galibiyetle tanıştı. 
     Ev sahibi ekipte ayrıca Glenn Robinson 15 sayı, Anthony Mason da 14 sayı ve 12 ribauntla galibiyete katkıda bulunurken, konuk takımda 
     ise Jason Richardson'ın 35 sayı ve 5 asistlik performansı, galibiyete yetmedi. Warriors'da ayrıca Bob Sura 16 sayı, Gilbert Arenas da 14 sayı, 4 ribaunt ve 10 asistle oynadı. Lige, yarın sabaha karşı yapılacak 8 maçla devam edilecek. NBA'de, günün maçlarında alınan sonuçlar şöyle 
     
     
Indiana Pacers 93 - Cleveland Cavaliers 103 Toronto Raptors 72 - Detroit Pistons 80 Charlotte Hornets 94 - Los Angeles Lakers 96 New Jersey Nets 115 - New York Knicks 93 Chicago Bulls 91 - Phoenix Suns 83 Milwakuee Bucks 116 - Golden State Warriors 112 Seattle Supersonics 99 - Atlanta Hawks 96 
     






</TEXT>
</DOC>
