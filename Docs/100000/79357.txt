<DOC>
<DOCNO> 79357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/ekonomi/eko04.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
TEKSTİLDE ORTAK OLALIM 
</HEADLINE>
<TEXT>

Türkiye’nin tekstilde en büyük rakiplerinden Çin’in Başbakanı Zhu Rongji’den işbirliği teklifi geldi. Rongji, Tekstil ve tekstil makinelerinde işbirliği oluşturarak üçüncü ülkelere ihracat yapalım’ dedi 
     FATİH ÇINAR 

     Çin Başbakanı Zhu Rongji Türkiye ziyaretinin son gününde Türk işadamlarıyla buluştu. Dış Ekonomik İlişkiler Kurulu Türk - Çin İş Konseyi ve Çin Halk Cumhuriyeti Ankara Büyükelçiliği’nin Çırağan’da verdiği yemeğe katılan Zhu Rongji, tekstilde işbirliğinden Türkiye’den ihraç ettikleri otomobillerin sayısını artırmaya kadar pek çok iyimser mesaj verdi. 
     Bir katılımcının tekstildeki antidampingle ilgili sorusu üzerine Rongji, "Bu uygulamayı çok az yapıyoruz. Çin artık Dünya Ticaret Örgütü’ne katıldı. Bundan sonra örgütün kurallarına göre anlaşmazlıklar çözülebilir" dedi. Başka bir katılımcının özellikle basic temel ürünlerde Çin’in Türkiye’nin rakibi olarak görüldüğünü belirterek, "Rekabeti dostluk ve işbirliğine çevirme konusunda bir projeniz var mı " sorusu üzerine Rongji, şöyle dedi "Tekstil ürünleri ve tekstil makineleri konusunda iki taraf işbirliği oluşturarak üçüncü ülkeye ihracat yapabilir. Sektörü birbirine tamamlayarak sorunu çözümleyebiliriz." Rongji, ayrıca beyaz eşya alanında da işbirliği yapılabileceğini söyledi. 
     
     İpek Yolu Avrupa’ya uzanacak 
     Konuşmasında, tarihi İpek Yolu’nun Çin’den İstanbul’a uzandığını da hatırlatan Rongji, "Yeni İpek Yolu iki ülkeyi birbirine bağlayarak Avrupa’ya kadar uzanacaktır" dedi. Türkiye ile işbirliği potonsiyelinin yüksek olduğunu belirten konuk Başbakan, "Çin’den bir yatırım araştırma heyeti Türkiye’ye gelip araştırma yapacak" diye konuştu ve Türkiye’de daha çok Çince bilen görmek istediklerini söyledi. 
     Konuşmaların ardından basına kapalı yapılan çalışma yemeğine, Devlet Bakanı Tunca Toskay, Çin’in Ankara Büyükelçisi Yao Kuamngi, Türkiye’nin Pekin Büyükelçisi Rafet Akgüner, İstanbul Valisi Erol Çakır, Koç Holding Yönetim Kurulu Başkanı Rahmi Koç, Sabancı Holding’ten Demir Sabancı, Altan Öymen ve İstanbul Altın Borsası Başkanı Serdar Çıtak’ın da aralarında bulunduğu iş dünyasından çok sayıda kişi katıldı. 
     
Bin araba aldık, beğenirsek 10 bin daha alırız’      Çin Başbakanı’na toplantıdan evvel bir Türk işadamı "Bin araba aldınız, bunun sayısını artırmayı düşünmez misiniz " diye bir soru yöneltti. Başbakan’ın yanıtı netti "1000 tane araba aldık. Bu umutlu bir başlangıçtır. Arabalardan memnun kalırsak 10 bin tane de alırız sonra bunu 100 bine de çıkartırız." Bilindiği gibi Çin Anadolu Honda’dan bin adet araba almıştı. 
     
Türkiye olimpiyat pastasından pay istedi      Türkiye’nin Çin’den isteklerini Başbakan Yardımcısı Devlet Bahçeli şöyle özetledi 

</TEXT>
</DOC>
