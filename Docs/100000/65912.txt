<DOC>
<DOCNO> 65912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/04/son/sontur26.html </URL>
<DATE> 2002/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Dört çocuklu kadın, çapkın kocasını tabancayla vurdu... 
</HEADLINE>
<TEXT>

     Gaziosmanpaşa'da 4 çocuk annesi bir kadın, başka kadınlarla birlikte olduğu gerekçesiyle 25 yıllık eşini, silahla ağır yaraladı. 
     Cebeci Mahallesi 2572 Sokak 24 numarada bulunan döküm atölyesinin sahibi Sabri Kayalı 52 , 
     işçileri tarafından, yazıhanesinde başından 3, kolundan da 1 kurşunla vurulmuş halde ağır yaralı olarak bulundu. Kayalı, Şişli Etfal Hastanesi'ne kaldırılarak tedavi altına alındı. Olayla ilgili soruşturma başlatan polis, Sabri Kayalı'nın, Cebeci Mahallesi 2458 Sokak'taki evinde yaptıkları incelemede, ortadan kaybolan eşi Kadriye Kayalı'ya ait mantoda, kan izlerine rastladı. Araştırmalar sonucu Kayalı'nın, başka kadınlarla birlikte olduğu ve bu nedenle sık sık tartıştığı 25 yıllık eşi Kadriye Kayalı tarafından silahla yaralandığını belirleyen polis, 4 çocuk annesi kadını yakalamak amacıyla çalışmalara başladı. 
     






</TEXT>
</DOC>
