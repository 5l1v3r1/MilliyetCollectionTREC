<DOC>
<DOCNO> 86669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/spor/spo01.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Cordoba tamam 
</HEADLINE>
<TEXT>

Beşiktaş, Kolombiyalı kaleci ile dün el sıkıştı, B.Juniors ile bonservis için pazarlığa başladı 
     Oktay açıkladı 
     YABANCI kaleci arayışlarını sürdüren Beşiktaş’ın, Kolombiya Milli Takımı’nın tecrübeli eldiveni Cordoba ile anlaştığı bildirildi. Asbaşkan Kıvanç Oktay, Cordoba ile aralarında bir pürüz olmadığını dile getirip, "Sıra Boca Juniors ile işi bitirmeye geldi." dedi. Siyah - Beyazlılar’ın ayrıca Roma’nın Brezilyalı defans oyuncusu Zago ile de ilgilendiği öğrenildi. 
     
     Mondi’ye taş 
     OKTAY, Cordoba’ya övgüler yağdırarak, "Cordoba, Mondragon’un 3. kaleci olduğu Kolombiya Milli Takımı’nın bir numaralı kalecisi. Yani Beşiktaş’ta oynamaya yakışacak bir kariyeri var" diye konuştu. Öte yandan Siyah - Beyazlılar, Samsunspor’un başarılı kalecisi Göksel ile de her konuda anlaştı. Menajer Sinan Engin, Göksel ile hafta içinde imza atacaklarını açıkladı. 
     
Sergen uçuyor      Beşiktaş’ta ikinci kaptanlığa getirilen yıldız futbolcu, "Hayallerim artık gerçekleşti" dedi 
     
10 numara önemsiz’      BEŞİKTAŞ ile yolları yeniden buluşan Sergen Yalçın, ikinci kaptanlığın kendisine verilmesinin keyfini yaşıyor. Küçüklüğünden beri en büyük hayalinin Milli Takım’da oynayıp, Beşiktaş’ta kaptanlığa gelmek olduğunu söyleyen yıldız futbolcu, "Bu gelişme hayatımın en önemli olayıdır" dedi. Sergen, 10 numaralı forma konusunda da her hangi bir takıntısının olmadığını belirterek, "Sonuçta sırtımdaki numara değil, ayaklarım futbol oynuyor" yorumunu yaptı. 
     
Engin’e teklif      MENAJER Sinan Engin, 1. Lig takımlarının gözdesi oldu. En son Ankaragücü Başkanı Cemal Aydın’ın, Ersun Yanal’ın görevi bırakmasının ardından, Engin’i arayıp, takımın başına geçmesini önerdiği bildirildi. Beşiktaş Menajeri’nin bu teklif karşısında, "Serdar Bilgili ile görüşmeniz gerekir. Ancak bence hiç sormayın bile" cevabını verdiği öğrenildi. 
     
Feyyaz Uçar’ın Alper ısrarı      MIRCEA Lucescu’nun yardımcılığına getirilen Feyyaz Uçar, Denizlispor’da talebesi olan Alper’in alınması için girişimlerini sürdürüyor. Uçar’ın Lucescu’ya genç futbolcu için detaylı bir rapor verdiği öğrenildi. Geçen sezon Denizlispor’da kiralık olarak forma giyen Alper’in Gaziantepspor ile 4 yıllık daha sözleşmesi bulunuyor. Stoper mevkinde oynayan genç futbolcu için Beşiktaş temaslarını sürdürüyor. 
     
Taraftarların güveni sarsıldı      MONDRAGON’UN, Galatasaray’a kaptırılmasının ardından, taraftarların Serdar Bilgili yönetimine olan güveninde azalma olduğu ortaya çıktı. Internet dünyasında en çok ziyaret edilen siteler arasında yer alan "www.herseyimizsin.comöda yapılan "100. yılda yönetim yeterli transferleri yapabilecek mi " anketine katılanların yüzde 57’si "Hayır yapamayacak" yanıtını verdi. Olumlu düşünenler yüzde 36’da kalırken, yüzde 7’lik bir bölüm kararsız kaldı. 
     



 SPOR 




























</TEXT>
</DOC>
