<DOC>
<DOCNO> 98041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/ekonomi/aeko.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Alfa Romeo Türkiyeli oluyor 
</HEADLINE>
<TEXT>

Koç Holding Otomotiv Grubu Başkanı Aydın Çubukçu, Fiat’ın, Stilo modelinin yanı sıra, Alfa Romeo üretimini de Türkiye’ye kaydırmasının gündemde olduğunu söyledi 
     EKONOMİ SERVİSİ 

     Tofaş’ın Doblo projesi ile zarardan kurtulup, Türkiye’nin en büyük ihracatçısı haline geldiğini belirten Koç Holding Otomotiv Grubu Başkanı Aydın Çubukçu, "Şimdi Doblo benzeri sürükleyici bir proje bulmak için neredeyse 24 saat düşünüyoruz" dedi. Çubukçu, gündemdeki yeni projelerden birinin Alfa Romeo üretiminin Türkiye’ye kaydırılması olduğunu belirtti. 
     Çubukçu, "Gelecekte Fiat’ın, Avrupa’da çok tutulan modeli Stilo’nun üretimi ve yine Fiat’ın çatısı altında bulunan Alfa Romeo’nun üretimi ve montajı Türkiye’de gerçekleşebilir. Bunun için görüşmelerimiz devam ediyor" diye konuştu. 
     
     Türkiye’nin avantajı 
     General Motors GM ile Fiat’ın ortak otomobil üretmeyi düşündüklerini, bu üretim için de Türkiye’nin potansiyel aday gösterildiğini belirten Çubukçu, "İtalya’daki fabrika, yeni model üretimi için oldukça pahalı bir yer haline geldi. Tüm bu modellerin üretimi için en avantajlı adayız" şeklinde konuştu. 
     Türkiye’nin ucuzluk ve coğrafi avantajlarının yanı sıra, kaliteli ve verimli üretim gibi avantajları da olduğunu anlatan Çubukçu, "Tofaş, Türkiye’de araştırma ve geliştirmeye en çok yatırım yapan şirket. Fiat tesisleri arasında da en kaliteli üretimi en verimli şekilde yapanların başında geliyor" dedi. 
     Tofaş’ın daha önce Zeytinoğlu Grubu’nda bulunan Alfa Romeo distribütörlüğünü aldığını ifade eden Çubukçu, "Alfa Romeo’nun bozulan imajını düzeltmeye çalışıyoruz. Tofaş değil, Fiat markasıyla algılanması için uğraşıyoruz. Büyük bayilerimizde satmaya başladık. Türkiye’de ciddi pazarı var. Burada üretilmesi halinde iç pazar satışlarında zorlanacağımızı düşünmüyorum" diye konuştu. 
     
     Fiat’ın sıkıntısı geçici 
     Fiat’ın yaşadığı sıkıntıya da değinen Çubukçu şöyle devam etti "Fiat’ın yaşadığı maddi sıkıntının geçici olduğuna inanıyoruz. K r getirmeyen işlerden çekiliyor. Verimli olmayan işletmeleri kapatıyor, satıyor. Şirketin yüzde 20’lik hissesine sahip olan GM’den 2004’e kadar süre talebinde bulundu. Bu süre içinde sorunlarını aşamazsa kendisini satın almasını isteyecek. Fiat’ın GM tarafından satın alınması Tofaş’ı etkilemeyecek. Yolumuza GM’in ortağı olarak devam ederiz." 
     
     1.342 milyon euro ihracat 
     Grubun bu yılın ilk yarısında 1 milyar 342 milyon euro’luk ihracat yaptığını kaydeden Çubukçu, bu rakamın Türkiye ihracatının yüzde 11’i olduğunu belirterek, "İhracata yoğunlaşarak krizlerden fazla etkilenmeyen bir yapıya kavuştuk. Bundan sonra da hedefimiz global pazarlarda oynayarak, global k rlar elde etmek olacak" şeklinde konuştu. 
     
Amiral Gemisi artık Tofaş      Tofaş’ın Türk sanayiinin ihracat, üretim, istihdam ve verimlilik açısından en başarılı şirketi olduğunu anlatan Aydın Çubukçu, şirketin aynı zamanda Koç Grubu’nun da lokomotifi haline geldiğini söyledi. Çubukçu, bu yılın ilk altı ayında 86 bin otomobil ihraç ettiklerini ve 638 milyon dolarlık ihracat yapıldığını vurguladı. Tofaş ile Arçelik’in arasında yıllardır bir kıskançlık olduğunu, iki şirketin aynı grupta olmasına rağmen ezeli rakipler gibi çekiştiğini belirten Çubukçu, Tofaş’ın son iki yıldır başarısıyla "Koç’un Amiral Gemisi" olarak tanınan Arçelik’ten bu unvanını alabileceğini de sözlerine ekledi. 
     
Profilo Telra’yı yıl sonuna kadar alırız’      Beko Yönetim Kurulu Üyesi de olan Aydın Çubukçu, Profilo ile Beko’nun flörtünün 1995 yılından bu yana devam ettiğini belirterek, "Bu yılın sonuna kadar birleşme kararı verilecek" dedi. 
     Çubukçu, Profilo ile birleşmenin koşulları üzerinde görüştüklerini belirterek, "Birleşme Beko çatısı altında olacak. Beko ismi değişmeyecek. Telra’nın değeri kadar hisseyi, Profilo’ya verip şirkete ortak edeceğiz" diye konuştu. 
     Çubukçu, Telra ile evliliğinden sonra Beko’nun Avrupa’nın en büyük televizyon üreticisi haline geleceğini, yılda 7 milyon adetlik bir üretim hacmine sahip olacağını sözlerine ekledi. 
     
     



 EKONOMİ 


















</TEXT>
</DOC>
