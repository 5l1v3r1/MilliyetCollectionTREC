<DOC>
<DOCNO> 98613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/29/yasam/yas01.html </URL>
<DATE> 2002/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçük kazadan büyük FACİAYA 
</HEADLINE>
<TEXT>

Reşadiye’de kaza yapan baba oğul o şokla yola çıkınca, bir yolcu otobüsünün altında kaldı. Otobüs, ardından da Kelkit Nehri’ne uçtu 8 ölü, 30 yaralı 
     TOKAT, AYDIN DHA 

     Tokat Reşadiye’de bir yolcu otobüsü, kaza yaptıktan sonra yola çıkan bir baba - oğula çarptı, ardından Kelkit Nehri’ne uçtu. Sekiz kişinin can verdiği, 30 kişinin yaralandığı kaza şöyle gerçekleşti 
     İstanbul’dan Erzurum’a giden Yaşar Güner 45 yönetimindeki Erzurum Dadaş Turizm’e ait 34 YIC 25 plakalı yolcu otobüsü, dün saat 03.15 sıralarında, daha önce kaza yapmış 34 YV 165 plakalı otomobillerinden kaza şokuyla karayoluna çıkan Ahmet Altun 37 ve oğlu Uğur’a 10 çarptı. 
     
     Kaptan kontrolü kaybetti 
     Baba - oğul kaza yerinde hayatlarını kaybetti. Çarpma nedeniyle kaptan şoför Güner’in kontrolünü kaybettiği otobüs de, yoldan çıkarak Kelkit Nehri’ne uçtu. Kaza sonucu otobüs yolcularından Gökçe Memişoğlu 6 , Fatma Alan 40 , Enes Alan 9 , Selim Yarar 9 , Esra Gülcü 8 ile kimliği belirlenemeyen 30 yaşlarında bir kadın can verdi. Tedavi altındaki yaralıların isimleri şöyle Eyüp Karakaya, Aydemir Daş, Ramis Aydemir, Özlem Kaya, Hınnar Dursun, Ali Boztaş, Ebru Yıldız, Mahide Yiğit, Umut Yiğit, İbrahim Bayrak, Gülsüm Yiğit, Muammer Yıldırım, Bahar Yıldız, Sevgi Alkan, Yaşar Güner, Rahime Onursal, Mehtap Gülcü, Harun Bayrak, Yılmaz Yılmaz, Nihat Dursun, Saliya Sevinç, Seher Ecevit, Kemal Bayram, Serkan Yılmaz, Kemal Arslan, Hatice Alan, Duygu Dursun, Sevil Memeoğlu, Meryem Kılınç ve Gökhan Memeoğlu. 
     
     Söke’de feci kaza 3 ölü 
     Bu arada Aydın’ın Söke İlçesi’nde, önündeki cipe çarptıktan sonra şarampole yuvarlanan cipteki Hayrani Badaş, oğlu Mehmet 4 , kızı Hale 14 , kaza yerinde öldü. Cipin içinden güçlükle çıkartılan Badaş’ın eşi Şefika Badaş, kızları Nazan Badaş, Fatma Badaş ve Demet Badaş ağır yaralandı. 
     
Levhaya saplandı      MESUT ÇATAK Bolu DHA 

     Bolu’da yoldan çıkarak yol kesim levhasına saplanan’ araçta 5 kişi öldü, bir kişi yaralandı. TEM Paşaköy Turnikeleri’ne 900 metre kala meydana gelen kazada Ankara’dan İstanbul’a giden Mustafa Bazaroğlu 44 yönetimindeki 34 YKP 08 plakalı otomobil, aşırı hız ve uykusuzluk sonucu bariyerlerin bittiği noktadan yolun ortasına girerek tabelaya çarptı. Levhaya asılı kalan araçta Mustafa, Ayten 39 , kızı Nesrin 2 ve Hacı Ali Bazaroğlu 75 olay yerinde, Rahibe Bazaroğlu 70 ise kaldırıldığı SSK Bolu Hastanesi’nde yaşamını yitirdi. Tuna Bazaroğlu 12 ise tedavi altına alındı. 
     
Yağmur yağdı böyle oldu      İzmir’de sadece 5 dakika yağan yağmur kazaya yol açtı. Varan Turizm’e ait yolcu otobüsü, kaygan zemin yüzünden devrildi. Emrullah Sezgin 37 yönetimindeki 34 TD 9855 plakalı Varan Turizm otobüsü, İzmir - Çeşme otobanı girişinde, yerin kaygan olması yüzünden direksiyon hakimiyetini kaybetti. Önce demir bariyerlere vuran otobüs, daha sonra yan yatarak devrildi. Can kaybının olmadığı kazada, SHP’li eski milletvekili Mustafa Yılmaz’ın da aralarında bulunduğu 15 kişi hafif yaralandı. 
     



 YAŞAM 



















</TEXT>
</DOC>
