<DOC>
<DOCNO> 99867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/04/dunya/dun02.html </URL>
<DATE> 2002/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Harekat bölgesel savaşa yol açabilir 
</HEADLINE>
<TEXT>

     NEW YORK Milliyet 

     New York Times gazetesi, Amerikan saldırısı sonrasında "yenilmiş ve dağılmış bir Irak’ın bölgesel savaşa yol açabileceğini" yazdı. 
     Gazetenin "editörün köşesi" bölümünde yayınlanan makalede, "Irak’ın karışık etnik yapısının güç kullanılarak bir bütün halinde tutulduğu" belirtilerek, "parçalanmış bir Irak’ın İran’ın saldırmasına neden olabileceği, Türkiye’yi korkutabileceği ve hatta bölgesel bir savaşa yol açabileceği" belirtildi. 
     
     Almanya örneği 
     İkinci Dünya Savaşı sonrası Almanyası gibi uzun süreli bir Amerikan işgalinin ardından yeni bir Irak’ın kurulması senaryosunun "gerçekçi görünmediği" belirtilen makalede, Amerikan askerlerinin hızlıca çekilmesinin de intikam arayacak yeni bir diktatör doğurabileceğine işaret edildi. Makalede, 11 Eylül saldırılarının şokunu hala üzerinden atamayan Amerikan halkının savaş beklentisiyle iyice bıçak sırtında yaşamaya başladığı ifade edildi. 
     



 DÜNYA 












</TEXT>
</DOC>
