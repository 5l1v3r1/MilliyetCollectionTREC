<DOC>
<DOCNO> 93860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/son/sondun05.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
New York Times "Irak'a 3 noktadan saldırılması öngörülüyor" 
</HEADLINE>
<TEXT>

     New York Times gazetesinin haberine göre, Irak'ın işgaliyle ilgili taslak Amerikan planı, ülkenin onbinlerce asker tarafından çeşitli yönlerden işgalini öngörüyor. 
     Gizli askeri plan hakkında bilgisi olduğu belirtilen bir kişinin gazeteye yaptığı açıklamaya göre, planda, Irak lideri Saddam Hüseyin'i devirmek için ülkenin hava, kara ve deniz güçlerince üç ayrı yönden işgal edilmesi hedefleniyor. 
     Planda, 8 ülkede konuşlanmış yüzlerce uçağın binlerce hedefe çok büyük hava akını başlatmasının yanı sıra özel opesyon güçleri ya da Merkezi Haberalma Teşkilatı CIA ajanlarının, kitle imha silahları ve füzelerin bulunduğu laboratuvarlarla depolara operasyon düzenlemesi öngörülüyor. 
     Ancak yetkililer, planda adı geçen ülkelerden hiçbirine, saldırıda rol alıp almayacakları konusunda resmen danışılmadığını söylediler. 
     Planın, Florida'ya bağlı Tampa'daki Merkez Komutanlığı'ndaki komutanlar tarafından hazırlandığı belirtildi. 
     Üst düzey bir savunma yetkilisi ise ''Şu anda kavramsal düşünme aşamasında bulunduklarını'' söyledi. 
     





</TEXT>
</DOC>
