<DOC>
<DOCNO> 82003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/spor/spo03.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kral'a 3 yıldızlı taç 
</HEADLINE>
<TEXT>

34 maçlık maratonu zirvede tamamlayan Galatasaray, 15. şampiyonluğunu Ali Sami Yen Stadı’nda coşkuyla kutlayacak. Cim Bom’a kupası maçtan sonra Ulusoy tarafından verilecek 
     ERHAN TELLİ 

     2001 02 sezonunu birinci olarak tamamlamayı garantileyen Galatasaray, 15. şampiyonluğunu kutlamak için son hazırlıklarını da tamamladı. Ali Sami Yen Stadı’nı bir gelin gibi süsleyen Sarı - Kırmızılı taraftarlar, üç yıldızla birlikte gelen şampiyonluk tacını muhteşem bir geceyle başlarına takacaklar. Stat dışında Taksim ve Beyoğlu’nda da çeşitli etkinlikler yapılacak. 
     TÜM biletlerin tükenmesiyle 21 bin 500 kişinin tanıklık edeceği muhteşem gecede taraftarlar, Kenan Doğulu’nun şarkılarıyla coşacak. Son olarak Futbol Federasyonu Başkanı Haluk Ulusoy, şampiyonluk kupasını maç bitiminde oyunculara verecek. Karşılaşmayı yönetecek Murat Ilgaz da 90 dakikanın bitiminde hakemlik yaşantısını noktalayacak. 
     
Gidiş biletleri İPTAL      SEZON sonunda Avrupa’ya transfer olmak için temaslarını süren Hasan Şaş ve Ergün Penbe’ye, "dur" emri geldi. Fatih Terim’in takımın başına geçmesinin kesinleşmesi ile birlikte iki futbolcuyla görüştüğü ve hiç bir takımla anlaşmamaları için uyardığı öğrenildi. Yöneticiler de oyunculara "Size ihtiyacımız" var diyerek, yeni sözleşmeler için zemin yarattılar. 
     
Köfteye hücum      Sarı - Kırmızılı oyuncular, Suat’ın Ataköy’den sonra Eminönü’ndeki ikinci köfteci dükkanının açılışına katıldı. Açılışa çevredeki esnaf ve taraftarlar da büyük ilgi gösterdi. Yabancı oyuncular, Özel Tarhan Koleji’ni ziyaret ederken, B.Bülent, Ergün, Kerem de Özel Bilge Kaan Lisesi’ndeki panele katıldı. 
     

</TEXT>
</DOC>
