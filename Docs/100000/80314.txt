<DOC>
<DOCNO> 80314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/son/sondun05.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaser Arafat'ın morali iyi 
</HEADLINE>
<TEXT>

     Filistin Devlet Başkanı Yaser Arafat'ın kardeşi Fethi Arafat, Filistin liderinin moralinin iyi olduğunu ve İsrail'in Ramallah'taki karargahına uyguladığı kuşatmaya rağmen kendini çok özgür hissettiğini söyledi. 
     Mısır'ın başkenti Kahire'de basın toplantısı düzenleyen Fethi Arafat, "Devlet Başkanlığı görevini yapıyor, kendini çok özgür hissediyor ve morali çok iyi" dedi. 
     Filistin Kızılayı'nın başkanlığını yürüten Fethi Arafat, Filistin lideriyle her gün temasta bulunduğunu ve Yaser Arafat'ın kendisine özellikle insani yardım konusunda talimat verdiğini belirtti. 
     Kahire'deki Filistin hastanesinin de yöneticiliğini yapan Fethi Arafat, İsrail ordusunun, Cenin mülteci kampıyla birlikte Batı Şeria'nın diğer bölgelerine girmekte zorluk çeken ambulansların ve insani yardım personelinin işini kolaylaştırmadığını da sözlerine ekledi. 
     





</TEXT>
</DOC>
