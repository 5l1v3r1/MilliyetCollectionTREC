<DOC>
<DOCNO> 52905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/18/yazar/pulur.html </URL>
<DATE> 2001/11/18/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Çavuş Cemilöden Türkan Şoray’a 
</HEADLINE>
<TEXT>

          GALATASARAY'dan Tünel'e doğru yürüyünüz, sağdaki Elhamra Pasajı'na giriniz, ikinci kata çıkınız, orada sizi, 183 film, 4 televizyon dizisi, 4 kitap ve 50 ödül karşılayacaktır. 
     Bu 183 filmi Türkan Şoray çevirmiştir, bu 50 ödül ona verilmiştir, bu dört kitap onun için yazılmıştır, bu sergiyi "Açık Şehir ve Karşı Sanat Çalışmaları" Türkan Şoray için düzenlemiştir. 
     Film afişleri, fotoğraflar, resimler, yazılar ve bir odada siyah - beyaz Türkan Şoray filmleri, oturup seyredebilirsiniz... 
     Türkan Şoray nerelerde yoktur ki 
     Hastane koridorlarında, işaret parmağını ağzına götürüp "sus" diyen hemşire "Türkan Şoray 
     Çiklet kapaklarındaki Türkan Şoray 
     Gripin kutularındaki Türkan Şoray 
     Teneke karamela kutularındaki Türkan Şoray 
     Ayakkabı boyacısının sandığındaki Türkan Şoray 
     Komet'in, Mevlüt Akyıldız'ın, Gül Bolulu'nun, Işıl Döneray'ın, Aslan Eroğlu'nun, Biles Öcal'ın, Feyyaz Yaman'ın resimlerinde düzenlemelerinde ve grafik çalışmalarında Türkan Şoray... 
     Murathan Mungan'ın şarkı sözünde, Fatih Özgüven'in, Ünsal Oskay'ın, Perihan Mağden'in, Tuğrul Eryılmaz'ın, Taner Ay'ın yazılarında Türkan Şoray... 
     Ve Yeşilçam'ın kütüğünü tutan Agah Özgüç'ün kitabında Türkan Şoray... 
     Türkan Şoray, için, ne ararsanız bu kitapta bulabilirsiniz. 
     Serüvenin başlangıcından bugüne kadar. 
     Hani "32 kısım, tekmili birden" diye bir sinema deyimi vardır ya 
     
     HAYAT üzerine çoookkk deyim ve deyişler söylenmiştir. 
     "Hayat, tesadüflerden ibarettir" deyimi de bunlardan biridir. 
     Türkan Şoray'ın sinema serüveni de, bu deyimi doğrular. 
     Türkan Şoray, ortaokul ikinci sınıfa giden bir kızdır. Karagümrük'teki evlerinde, kendisinden üç yaş büyük bir kız, bir abla vardır Emel Yıldız... 
     Emel Yıldız "Köyde bir kız sevdim" filminde başrol oynayacaktır set'e Türkan'ı alıp gider... Sonra... 
     Sonrasını Türker İnanoğlu'ndan dinleyeceğiz 
     "Başrolü Emel Yıldız oynayacaktı, yanına komşu kızı Türkan'ı da alıp gelince, set'i tatil ettim, Türkan Şoray'ı bu role daha uygun buldum ve Emel Yıldız'ın yerine onu aldım." 
     Tesadüflerin, rastlantıların hayatımızdaki yerini reddedebilir miyiz 
     
     TÜRKAN Şoray için, o kitaplar yazılmasaydı, o resimler yapılmasaydı, o sergi açılmasaydı... 
     "Çavuş Cemil"in asker arkadaşı "Halis"e gönderdiği kartpostalın arkasındaki, kırık, dökük iki cümle, sanırız ona yeterdi. 
     1970'li yıllarda, Tuzla çavuş talimgahından, "Çavuş Cemil" herhalde bir pazar günü, çarşı iznine çıkmış, postanenin önünde bir Türkan Şoray kartpostalı almış ve arkasına şöyle yazıp, asker arkadaşı "Halis"e göndermiş 
     "Halis, bakmıya doyamıcan 2 göz, öpmiye doyamıcan bir dudak gönderiyorum. 
     Bizim tertipe selam." 
     Kitaplar da yazılmasaydı, resimler de çizilmeseydi, sergiler de açılmasaydı, "Çavuş Cemil"in bu duyguları Türkan Şoray'a yetmez miydi 
     
     







Siyah beyaz 


Mumcu'yu hiç ciddiye almıyorum 


Tarihin iliklerine işlediği bir yerde beyaz gece 


Öteki ada 2 


Bulgaristan sosyalizme dönecek mi 


Hayatımızın değişmeyenleri ve İş Bankası 


Kadın kaprisi hayatımızın rengidir 


"Çavuş Cemilöden Türkan Şoray’a 


2002'ye girerken güvenoyu 


Piyasalar dediğiniz yalan - dolan 


Deprasyon’ kılavuzu 


Sadece futbolcularımız gol atıyorlar 


Şenol Güneş ve Derviş bir yol ayrımında 


Ordu insanın aklını karıştırıyor 


Kamusal çıkar hologramlanıyor 


</TEXT>
</DOC>
