<DOC>
<DOCNO> 54327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/yazar/yilmaz.html </URL>
<DATE> 2001/11/27/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
İSO'da gelenekçiler birleşti 
</HEADLINE>
<TEXT>

     İstanbul Sanayi Odası'nda seçimlere iki gün kala, saflar keskinleşiyor. Geçtiğimiz perşembe akşamı İSO Meclis Başkanı adayı Hüsamettin Kavi ile Yönetim Kurulu Başkan adayı Tanıl Küçük bir iftar yemeği verdi. 
     İSO tarihindeki iki - üç isimden biri olan eski Meclis Başkanı İbrahim Bodur yemeğe katılmakla kalmayıp, Kavi ve Küçük'ü destekler bir konuşma da yaptı. 
     
Bodur Garipsedim      Bodur, kendisi Meclis Başkanı olduğu yıllarda İSO Yönetim Kurulu Başkanlığı koltuğunda oturan Nurullah Gezgin'in kızı Meral Gezgin Eriş'in, Küçük'ün karşısındaki adaylığını bakın nasıl yorumladı 
     "Meral kızımız, değerli bir arkadaşımız. İktisadi Kalkınma Vakfı'nda hizmet veriyor. Avrupa Birliği sürecinde bu hizmetlerinden daha da yararlanmak isteriz. İSO'da bir gelenek vardır. Yönetim kurulunda bir süre çalışılır ve ondan sonra başkanlığa aday olunur. Kan değişimi kanın hepsi alınarak sağlanmaz, yavaş yavaş değiştirilir. Bu davranışını garip karşıladım..." 
     Bodur günün realitesini temsil eden bakış açısını siyasete de uyarladı 
     "Türkiye iki hayalci başbakan gördü. Biri sanayi hamlesi laflarıyla Necmettin Erbakan, diğeri de köy kentlerle Bülent Ecevit'tir." 
     Ecevit'in okul arkadaşı da olduğunu söyleyen Bodur "Ama Sayın Ecevit edebiyat bölümündeydi" diyerek, noktayı koydu. 
     Bodur'un Kavi ve ekibine destek vermesi ile İSO Yönetim Kurulu Üyesi olan kızı Zeynep Bodur'un da, yeri belirlenmiş oldu. Oysa İSO da yıllarca Meral Gezgin'in babası Nurullah Gezgin ile Zeynep Bodur'un babası İbrahim Bodur omuz omuza çalışmışlar ve Özallı yılların unutulmaz muhalif seslerinden olmuşlardı. 
     
Dinçkök de konuştu      Seçim bu, kimi zaman ayrı listelerden de dostluklar çıkabiliyor. Buna örneği İSO Meclis Başkanlığı'na yeniden aday olmayacağını açıklayan Ömer Dinçkök verdi. Yemekte konuşan Dinçkök, Kavi'nin bir dönem kendisinin karşısında aday olan Memduh Hacıoğlu'nu desteklediğini, ancak seçimlerden sonra kol kola çalışıldığını söyledi. 
     Dinçkök'ün "seçim biter, kulisler unutulur" mesajını vermesi ileride ne kadar işe yarar bilinmez. Benim edindiğim izlenim, Meral Gezgin "Geleneksel seçim yöntemlerinde topyekün bir farklılaşmayı" hedefliyor. Bu eğer bir seçimlik söylem olursa, tutarlı durmayacaktır. O nedenle Gezgin tavrını sonuna kadar götürerek ya iktidar, ya muhalefet olacaktır. 
     Yemekte Koç ve Sabancı gruplarının da tavırları ortaya çıktı. Kavi'nin yönetim kurulu üyelerinden Ali Sabancı, Küçük'ün listesinde yerini alacak. Koç Topluluğu'ndan Kavi'nin yönetim kurulunda bulunan Necati Arıkan emekliliği dolayısıyla yerini Beko yöneticilerinden Uran Tiryakioğlu'na bırakacak. Küçük'ün listesindeki yeni isimlerden birisi de mobilya sektöründeki Tuna Çelik'in veliahtı Nuri Tuna. Kavi'nin İSO Meclis Başkan Vekili Adayı ise Öztiryaki çelik mutfak malzemeleri üreticisi Yusuf Öztiryaki. 
     
Duran çekildi      Kavi ekibinin yemeğinde, Gezgin'den bir kopma da yaşandı. Gezgin'in Kavi'ye rakip olarak çıkardığı Meclis Başkan Adayı Oktay Duran, "Kavi lehine çekildim" dedi. Bu durumda Gezgin'in Meclis Başkan Adayları içinde lastik sanayicisi ve İSO'da yönetim tecrübesi olan Yavuz Doğan ile Türkiye İhracatçılar Meclisi Başkanı eski Başkanı Okan Oğuz'un isimleri geçiyor. Dün akşam Gezgin'in iftar yemeğinde zannederim bu isimler de netleşecektir. 
     Kavi ve Küçük'ün yemeğinde büyüklerden fire verilmedi gibi. Eski İSO Başkanlarından Şaban Çavuoğlu, duayen Mehmet Şuhubi, ilaç sektörünün önde gelen isimlerinden Kaya Turgut, Sabancı Topluluğu'ndan Oğuz Karahan, akaryakıtçıların başkanı İsmail Aytemiz, Yalım Erez'in oğlu Salih Erez ve İSO'nun yakından tanıdığı Recep Yazıcı, Engin Koyuncu gibi sanayiciler bu yemekte buluştu. 
     
Akın'ın başına gelen      Sivil toplum kuruluşlarındaki seçimler, "değişimin" gerçekleştiği odaklar haline getirilebilirse gerçek başarı burada olur. Bu konuda Fenerbahçe Yönetim Kurulu Üyesi, MESS'in Ankara ve Anadolu Bölgesi Temsilcisi, TÜGİAD eski Başkanı Hamdi Akın'ın üç yıl önceki TİSK seçimleri hala hatırlardadır. Mesut Yılmaz'ın telefonu ile Akın adaylıktan çekilmeye zorlanmış, Refik Baydur TİSK'de yeniden yeniden seçilmişti Bu sene Baydur yine aday. 
     
     
     







En önemli mesele 


Northwoods op 


Türk askerinin gidişi 


MHP de takiye yapıyor olabilir mi 


KKTC'li ilk general 


Vatandaş Öpüşme tokuş 


Rektörlük seçimleri 


Mesele bedel ödemek değil... 


Tele konan kuşlar’ 


Kıbrıs'ta neler oldu, neler olacak 


DİSK'in 2002 mesajı 


Türkiye’nin nüfusu 3.5 milyon 


Mal biter tenzilat biter 


İSO'da gelenekçiler birleşti 


</TEXT>
</DOC>
