<DOC>
<DOCNO> 97095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/21/spor/spo04.html </URL>
<DATE> 2002/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Devran girişimi 
</HEADLINE>
<TEXT>

     TRABZONSPOR, Çaykur Rizespor’un sağ kanat oyuncusu Devran için yeniden kolları sıvadı. Çaykur Rize Teknik Direktörü Fuat Yaman’ın, yöneticilere, "Devran’ın bu kafayla takıma yararlı olacağını sanmıyorum" sözleri üzerine harekete geçen Bordo - Mavililer, yıldız futbolcu için yeni bir teklif hazırladılar. Yöneticiler, "Devran bizim uzun süredir takip ettiğimiz bir isim. Eğer Rize ile yolları ayrılırsa, onu takımımıza kazandırmak isteriz" dediler. 
     ALMANYA’DAKİ son hazırlık maçında Trabzonspor bugün Alman 1. Lig takımlarından Duisburg ile karşılaşacak. Duisburg’ta oynanacak olan karşılaşmanın başlama saati 18.00. Teknik Direktör Samet Aybaba, E.Rhina karşısında beklenen performansı sergileyemediklerini dile getirip, "Henüz taşlar yerine oturmadı. Duisburg maçı eksiklerimizi görmemiz açısından çok önemli" diye konuştu. 
     



 SPOR 




















</TEXT>
</DOC>
