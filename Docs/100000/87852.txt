<DOC>
<DOCNO> 87852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/son/sondun14.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Televizyon miniklerde de şişmanlık sebebi 
</HEADLINE>
<TEXT>

     Televizyonun, anaokulu çağındaki çocuklarda da şişmanlık nedeni olduğu saptandı. 
     Televizyon karşısında geçirilen saatlerin büyüklerde ve gençlerde şişmanlığı körüklediğini daha önceki araştırmalarda saptayan uzmanlar, TV karşısında oturularak geçirilen zamanın, 4 yaşındaki çocuklarda da aynı sonucu yarattığını belirledi. 
     Columbia Üniversitesi uzmanları, çocukların 2 yaşında televizyon seyretmeye başladıklarını, erken önlem alabilmek için çocukların odasına televizyon konulmaması gerektiğini kaydetti. 
     ABD'de siyah, beyaz ve İspanyol 2 bin 761 düşük gelirli ailenin çocuğu denek olarak kullanıldı. 
     Araştırmada, fazla kilosu bulunan çocukların, televizyon ve video karşısında daha fazla zaman geçirdiği saptandı. 
     Odasında televizyon bulunan çocukların, olmayanlara göre haftada 4.8 saat daha fazla televizyon karşısında zaman geçirdiği kaydedildi. 
     Uzmanlar TV Video karşısında daha fazla zaman geçiren çocukların, izledikleri proğramlardan etkilendiklerini de belirtti. 
     Araştırmada ayrıca, eğitimli ailelerin çocuklarına daha az TV Video izlettiği belirlendi. 
     İtalya'da 2-8 yaş arası çocuklar üzerinde yapılan başka bir araştırma, az eğitim görmüş annenin, TV Video izleme konusunda çocuklarına daha pozitif davrandığını ortaya koydu. Az eğitimli İtalyan anne, daha fazla televizyon ve video izleyen çocukların, daha az suça yöneldiğine inanıyor. 
     Araştırma raporu, Amerikan Pediatrik Akadamesi'nin, Journal adlı yayın organında yer aldı. 
     





</TEXT>
</DOC>
