<DOC>
<DOCNO> 87122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/yasam/yas01.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Minik Ayşe’nin feci sonu 
</HEADLINE>
<TEXT>

Annesine özenip çamaşır yıkamaya kalkan minik Ayşe, merdaneli makinenin içine düşüp bir kaşık suda can verdi... 
     BÜNYAMİN YIL Adana DHA 

     Adana’da merdaneli çamaşır makinesinin su dolu kazanına düşen henüz 4 yaşındaki Ayşe Cengiz, çırpına çırpına boğularak öldü. 
     Acı olay, Barbaros Mahallesi’nde dün sabah saatlerinde meydana geldi. Anne Emine Cengiz 22 , yıkadığı çamaşırları asmak için çatıya çıktığı sırada, minik kızı Ayşe de, banyoda kapağı açık halde bırakılan eski tip merdaneli çamaşır makinesinin üzerine çıktı. Ardından annesine özenip çamaşır yıkamaya kalkışan minik Ayşe, makinenin üzerine fazla eğilince dengesini kaybedip baş üstü su dolu kazana düştü. 
     
     Annenin feryatları yetmedi 
     Çatıda çamaşırları asıp aşağı inen anne Emine Cengiz, kızının vücudunun yarısını kazanın içinde görünce çılgına döndü. 
     Çığlıklar içinde miniği kazandan çıkaran anne Cengiz’in feryatları üzerine üst katta oturan amcası Ali ve halası Zeynep Cengiz de olay yerine koştu. Kendinden geçmiş halde Adana Devlet Hastanesi’ne götürülen minik Ayşe, yapılan müdahalelere rağmen kurtarılamadı. Üç kardeşin ortancası olan minik Ayşe’nin ölümü Cengiz ailesini perişan ederken, polis soruşturma başlattı. 
     



 YAŞAM 



















</TEXT>
</DOC>
