<DOC>
<DOCNO> 75491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/son/sondun12.html </URL>
<DATE> 2002/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Filistin'deki yabancıların tahliyesini istedi 
</HEADLINE>
<TEXT>

     İsrail'in Filistin topraklarındaki yabancıların tahliye edilmesini istediği bildirildi. 
     Filistin Uluslararası İşbirliği Bakanı Nebil Şaat, İsrail'in Tel Aviv'deki yabancı askeri ataşelerden, ''tamamen işgal'' düşüncesiyle Filistin topraklarındaki vatandaşlarını tahliye etmesini istediğini belirtti. 
     Bu arada, İsrail topraklarındaki bir Arap yerleşim bölgesinde çıkan çatışmada bir Filistin öldü, bir İsrail askeri de ağır yaralandı. 
     İsrail polisi, çatışmanın Batı Şeria'nın hemen yanındaki İsrail topraklarında Tulkarim kenti yakınlarında meydana geldiğini belirtti. 
     Lübnan'ın başkenti Beyrut'ta da BM temsilciliği önünde toplanan yaklaşık 3 bin Lübnanlı ve Filistinli, Filistinlilere uluslararası koruma sağlanması isteğiyle bir gösteri yaptı. 
     






</TEXT>
</DOC>
