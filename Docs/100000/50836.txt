<DOC>
<DOCNO> 50836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/spor/spo03.html </URL>
<DATE> 2001/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu’ya garanti 
</HEADLINE>
<TEXT>

Galatasaray, Fatih Terim ile ilgili spekülasyonları önlemek için Rumen hocayla dört yıllık sözleşme yapacak. Yönetim, teklifi yarın götürecek 
     HALİL ÖZER 

     İşlem çabuklaşacak 
     CİM - BOM, Fatih Terim’in görevden alınmasının ardından önlemini aldı. Yönetim, Terim’in dönüşüyle ilgili spekülasyonlardan etkilenmemesi için Lucescu’ya dört yıllık sözleşme imzalatacak. Sarı - Kırmızılılar, geçtiğimiz günlerde Rumen hoca ile mukavele yenilenmesi için karar almışlardı. Ancak Terim bombasının patlamasının ardından işlemi çabuklaştırmak isteyen yönetim, yarın Lucescu’ya teklifi iletecek. 
     
     Altaylı önerdi 
     YÖNETİM bugün özel toplantı yaparak, Lucescu konusunu karara bağlayacak. Florya’da dünkü yönetim zirvesinde, Rumen hocayla ilgili ilk öneriyi Fatih Altaylı gündeme getirdi. Altaylı’nın, spekülasyonlara engel olma fikri üyeler tarafından kabul edildi. Altaylı, "Fatih Terim’in, Milan’dan ayrılmasına üzüldük. Ama Galatasaray’a şu anda dönmesi söz konusu değil. Bizim hocamız var" ifadelerini kullandı. 
     
     İkili pazarlık 
     FLORYA’DAKİ yönetim toplantısında, Gençlerbirliğili Tolga ve Fatih Akyel konusu da gündeme geldi. Başkan Mehmet Cansun’un bugün Tolga için Başkan İlhan Cavcav ile görüşmesi ve transferi sonuçlandırması karara bağlandı. Ayrıca Fatih için de Mallorca ile pazarlık başlatılması benimsendi. Bu arada M’penza ve Sphear’dan kulüp bulmaları istendi. Ancak iki oyuncu, satıştan para isteyen yönetime karşı çıktı. 
     
Oynamak istiyorum’      ERHAN TELLİ 

     GALATASARAY’IN kulübede unutulan genç gurbetçi yıldızı Berkant, sonunda patladı ve sadece Milliyet’e konuştu. Yedek beklemekten sıkıldığını ve hocası Lucescu’dan bir şans beklediğini söyleyen 20 yaşındaki genç oyuncu "Artık oynamak istiyorum" dedi. Berkant, "Çok gencim ve hırslıyım. Kimse oynamadan, yedek kulübesinde oturarak tecrübe kazanmaz" diye konuştu. 
     GURBETÇİ yıldız, iyi bir golcü olduğuna inandığını belirterek, "Benim yerim forvet. Daha önce hep bu bölgede oynadım. Galatasaray’da formayı kapabilmek için durmadan çalışıp, mücadele veriyorum. İnşallah amacıma ulaşıp, hedeflediğim başarıyı yakalayacağım. Yapacağım işlerle de kalıcı olmak istiyorum. Galatasaray’ın gururu, gerçek bir yıldız olmak için hazırım" dedi. 
     
Galatasaray yükselişte      ULUSLARARASI Futbol Tarihi ve İstatistikçileri Federasyonu IFFHS tarafından açıklanan Ekim ayı dünya sıralamasında Galatasaray iki basamak atlayarak 277.5 puanla 4. sıraya yükseldi. Değerlendirmede Fenerbahçe de dört sıra çıkarak 64.’lüğe yerleşti. Bu iki kulübün dışında ilk 100’e başka Türk takımı giremedi. 
     
Dünya sıralaması Takım Puan Ülke 1. Liverpool 376 İngiltere 2. Barcelona 322 İspanya 3. B.Münih 289 Almanya 4. GALATASARAY 277,5 Türkiye 5. Boca Juniors 266 Arjantin      
Florya’nın hırsızı      GALATASARAY’IN Florya Tesisleri’nde bir süredir futbolcular para ve cep telefonlarının kaybolduğundan şikayet ediyordu. En son Teknik Direktör Lucescu’nun da 3 bin doları çalınınca ortalık karıştı. Yöneticilerin araştırması sonunda videocu olduğu söylenen bir personel suçunu itiraf etti ve kulüpten uzaklaştırıldı. 
     
Uyanık Mallorca      İSPANYOL Kulübü, bedavaya aldığı Fatih’i beş milyon dolara satabileceğini açıkladı. Galatasaray’ın da tekrar gündemine gelen yıldız futbolcu için Kulüp Başkanı De’Alamnay, "Bir takım sıkıntıları olduğunu biliyoruz. Hatta bazı takımlarla da görüşüyormuş. Gitmek isterse fiyatı belli" açıklamasını yaptı. 
     



 SPOR 
























</TEXT>
</DOC>
