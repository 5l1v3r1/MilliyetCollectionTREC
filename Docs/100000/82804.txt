<DOC>
<DOCNO> 82804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/son/sondun30.html </URL>
<DATE> 2002/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Queen'in Bohemian Rhapsody'si tüm zamanların en iyi şarkısı 
</HEADLINE>
<TEXT>

     Rock müzik grubu Queen'in ''Bohemian Rhapsody'' adlı parçası, İngiltere'de tüm zamanların en iyi şarkısı seçildi. 
     Guiness Dünya Rekorları'nın yayınladığı, 31 bin kişinin katıldığı oylamaya göre, John Lennon'un ''Imagine''ını geride bırakan ''Bohemian Rhapsody''ye verilen ödülü, grubun bateristi Roger Taylor aldı. 
     Queen'in gitaristi Brian May, başkent Londra'da Dominion tiyatrosunda düzenenlenen ödül töreninde yaptığı konuşmada, ''Bohemian Rhapsody''nin klasikleştiğini, böylece kendilerini unutulmaz kıldığını belirterek, ''Hatırlandığımız için teşekkürler'' dedi. 
     Oylamaya göre, ''Bohemian Rhapsody''nin ardından ilk 10'a giren diğer parçalar ise şöyle 
     2-Beatles, ''Imagine'' 
     3-Beatles, ''Hey Jude'' 
     4-Abba, ''Dancing Quenn'' 
     5-Madonna, ''Like a Prayer'' 
     6-Robbie Williams, ''Angels'' 
     7-Beatles, ''Penny Lane Strawberry Fields Forever'' 
     8-Spice Girls, ''Wannabe'' 
     9-Beatles, ''Yesterday'' 
     10-Beatles, ''Let It Be'' 
     Müzik listelerinin başına ilk kez 1975 yılında giren ve 6 dakika süren ''Bohemian Rhapsody'', grubun AIDS hastası solisti Freddie Mercury'nin ölümünden sonra düzenlenen yardım kampanyası çerçevesinde 1991 yılında tekrar piyasa sürülmüş ve ezgisi değiştirilmeden ikinci kez liste başı olan ilk şarkı olmuştu. 
     İki ayrı yılbaşında liste başı olma özelliğine de sahip olan ''Bohemian Rhapsody'', müzik listelerindeki liderliğini 14 hafta korumuştu. Grup, içindeki zor ezgiler nedeniyle şarkıyı hiçbir zaman canlı çalmamıştı. 
     





</TEXT>
</DOC>
