<DOC>
<DOCNO> 95819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/15/son/sondun42.html </URL>
<DATE> 2002/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Komisyonundan Fas'a İspanyol adasındaki işgale son ver 
</HEADLINE>
<TEXT>

     AB Komisyonu, Akdeniz'de yerleşimin bulunmadığı küçük bir İspanyol adasına asker çıkaran Fas'tan, ''mümkün olan en kısa zamanda'' askerlerini çekmesini istedi. 
     Komisyon Sözcüsü Jonathan Faull, günlük olağan basın toplantısında soruları yanıtlarken, Perejil adasının AB toprağı olduğunu, ''işgalin en kısa zamanda son bulmasını'' istediklerini, İspanya ile tam bir dayanışma içinde olduklarını söyledi. 
     Bu sürtüşmenin devam etmesinin, Fas-AB ilişkilerini olumsuz etkileyeceğini anlatan Faull, anlaşmazlığın ''barışçı ve diplomatik yöntemlerle'' çözülmesi gereği üzerinde de durdu. 
     AB düzeyinde önlemler de alınabileceğini ifade eden Sözcü, ''Fas ile iyi ilişkileri sürdürmek istediklerini'' ancak bu tür durumlarda AB üyesi ülkeler ve AB Komisyonu arasında tam bir dayanışma olduğunu ifade etti. 
     





</TEXT>
</DOC>
