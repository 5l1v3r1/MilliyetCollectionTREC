<DOC>
<DOCNO> 66390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/son/sondun15.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Le Figaro "Türkiye acelesi olan ülke" 
</HEADLINE>
<TEXT>

     Fransız Le Figaro gazetesi, ''Türkiye'nin her alanda reform yapmak için acelesi olan bir ülke olduğu'' yorumunu yaptı. 
     Gazetenin ''Ankara yolsuzlukla mücadeleye hazır'' başlıklı yazısında, IMF'nin hafta başında Türkiye'ye 12 milyar dolar tutarında kredi vermeyi kabul ettiği hatırlatılarak, AB'nin demokratikleşme alanında Ankara'ya karşı ısrarlı olduğu kaydedildi. 
     Yazıda, IMF'nin kredisine karşılık Türkiye'nin bir dizi reformu yerine getirmesi gerektiği hatırlatıldı. 
     Ekonomiden sorumlu Devlet Bakanı Kemal Derviş'in yolsuzlukla mücadele konusunda hazırladığı eylem planını önümüzdeki günlerde açıklayacağı hatırlatılan yazıda, Türkiye'de ilk kez siyasi yaşamın finasmanı konusunun da ciddi biçimde tartışmaya açıldığı bildirildi. 
     






</TEXT>
</DOC>
