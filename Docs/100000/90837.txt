<DOC>
<DOCNO> 90837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/ekonomi/eko05.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
NİYET MEKTUBU GİTTİ, EKONOMİ YÖNETİMİ RAHATLADI, IMF MEMNUN 
</HEADLINE>
<TEXT>
Operasyonlar tamamlandı... 
BDDK Başkanı Akçakoca, "Pamukbank kararı ile bankacılığın güçlendirilmesi operasyonu bitti" dedi 
     ANKARA Milliyet 

     Bankacılık Düzenleme ve Denetleme Kurulu BDDK Başkanı Engin Akçakoca, Pamukbank’ın Fon’a alınmasının operasyondaki kararlılığın göstergesi olduğunu vurguladı. 
     Bankacılık sektörünün güçlendirilmesi operasyonunun tamamlandığını, Türkiye’nin yüzde 8 - 9 sermaye yeterliliğine sahip bir sektöre kavuştuğunu vurgulayan Akçakoca, "Bundan sonra işinizi iyi yapmaz, risklerinizi iyi analiz etmez, özkaynağınızı iyi koymazsanız bu sektör ve bu ekonomi size katkıda bulunmayacak" dedi. Enflasyon muhasebesi sonucu banka bilançolarının zarar göstermesinin normal olduğunu belirten Akçakoca, bu teknik sonucu, takipteki alacakların kredilere oranının yüzde 6.5’ten 25’e çıktığını, teminatların 38 katrilyondan 28 katrilyona düştüğünü bildirdi. Akçakoca bundan sonra yapılması gereken en önemli işin sektörün k rlılığını sağlayacak önlemleri almak olduğunu söyledi. 
     Yapı ve Kredi’nin sermaye yeterliğinin yasal sınırın üstünde bulunduğunu kaydeden Akçakoca, Pamukbank’la hukuki ilişkisi nedeniyle bu bankanın yönetiminin Fon’a alındığını kaydetti. Akçakoca, Yapı ve Kredi hisselerinin Fon’a geçmediğini, sadece Fon haklarını kullanacağını ifade etti. Akçakoca, "Hakim ortakların hissesini satmasını isteyebilir misiniz " sorusu üzerine, "Görüşmeler sonunda açığa kavuşacak. Mülkiyeti yine hakim ortaklar kullanacak. Biz alabiliriz, üçüncü şahıslara satılabilir, önemli olan nakte dönüşmesidir" dedi. 
     
     İştirakler konusunda hassasız 
     "Pamukbank grubunun ilişkileri bakımından Fon’un, Yapı Kredi’nin yüzde 40’ına sahip olup olmadığı" şeklindeki soruya Akçakoca, "O civarda bir rehin söz konusu" yanıtını verdi. Akçakoca, grubun iştirakleriyle ilgili olarak da "hassasiyet" gösterildiğini belirterek "Bu konudaki önlemlerimizi de bu düşünceyi esas alarak alıyoruz" dedi. 
     
Sevinçliyim daha güçlüyüzBankacılıktaki son operasyonu değerlendiren Bakan Derviş, "Bu iş bitmiştir. Artık daha güçlüyüz" dedi 
     ANKARA Milliyet 

     Devlet Bakanı Kemal Derviş, niyet mektubunun IMF’ye gönderilmesi ve bankacılık sektöründeki operasyonun tamamlanması ile birlikte ekonomideki belirsizliğin sona erdirdiğini söyledi. Dün, Başbakan Yardımcısı Devlet Bahçeli ile görüşmesinin ardından açıklamalarda bulunan Derviş, son bankacılık operasyonundan mutlu olduğunu belirtti. Derviş, "Bu iş bitmiştir. Bankacılık sistemi güçlüdür ve ayaktadır diyebilme olanağımız daha fazla. Artık bu iş bitmiştir diyebiliriz" dedi. 
     
     Buzlar eridi 
     Siyasal belirsizliklerin de ortadan kaldırılmasıyla ekonomideki dalgalanmaların biteceğini belirten Derviş’in, Bahçeli ile görüşmesine ilişkin olarak, "Görüşmeden çok mutlu oldum ve çok yararlandım. Sayın Bahçeli kendi görüşlerini aktardı. Program konusunda kesin desteğini de bir daha belirtti" şeklindeki sözleri, aralarındaki buzların eridiği şeklinde değerlendirmelere de yol açtı. 
     Bu görüşme öncesinde Başbakan Yardımcısı Hüsamettin Özkan’la da Kardemir konusunu değerlendiren Derviş, Başbakan Ecevit’in BDDK kararlarına ilişkin önceki gün yaptığı açıklamaların, gelişmeler üzerinde önemli etkisi olduğunu vurguladı. Ecevit’e desteğinden dolayı teşekkür eden Derviş, daha sonra şöyle konuştu 
     "Kamu dengesindeki gelişmeler program çerçevesinde. Bunu mayıs rakamlarında gördük. Aksama veya sapma yok. Belirsizliklerin ekonomik boyutu bugün dün açıklığa kavuştu, niyet mektubu imzalandı. IMF İcra Kurulu’nun toplanması, sermayelendirme operasyonunun da bitmesi belirsizliği iyice azaltacaktır." 
     
     Milli felaket olmaz 
     Kemal Derviş, daha önce seçim tarihinin belirlenmesi ile ilgili görüşlerinin hatırlatılması üzerine, "Ben erken seçim olsun diye açıklama yapmadım. Bir gün böyle bir durum olursa, seçim durumunda kalınırsa milli felaket olmaz dedim. Programda sapma olmazsa, o zaman siyasal düzeyde her zaman değişiklik olabilir. Koalisyon ortamı yaşıyoruz, değişiklikler veya seçim olabilir. Seçim değişiklikleri ekonomiyi altüst eder psikolojisinden kurtulmamız lazım" dedi. 
     



 EKONOMİ 























</TEXT>
</DOC>
