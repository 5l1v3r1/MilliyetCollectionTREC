<DOC>
<DOCNO> 75398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/ekonomi/eko11.html </URL>
<DATE> 2002/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
AB, Gümrük Birliği’ni deldi 
</HEADLINE>
<TEXT>

     ANKARA Milliyet 

     ABD’nin demir çelik ürünlerinde gümrük duvarlarını yükseltme kararının ardından AB de 15 demir çelik ürününe tarife kotası uygulama kararı verdi. 
     AB’ye aday ülkelerin de dahil edildiği kota kapsamına Türkiye de alındı. Böylece, kota kapsamına alınan bazı ürünlerin Gümrük Birliği ve Avrupa Kömür ve Çelik Topluluğu AKÇT ile imzalanan Serbest Ticaret Anlaşması’na dahil olduğu ve anlaşmaların delindiği ortaya çıktı. 
     AB açıklamasına göre kotalar, her bir ürün grubu için son üç yılın ithalat ortalamasına yüzde 10 eklenerek tespit edildi. Kotanın dolması durumunda kotayı aşan miktarlar için yüzde 14.9 ile yüzde 26 arasında ilave gümrük vergisi konulmasına karar verildi. Devlet Bakanı Tunca Toskay, "AB Komisyonu’na bir yazı gönderilerek acil istişare talebinde bulunuldu ve Türkiye’nin karşı önlem hakkının saklı olduğu belirtildi" dedi. 
     



 EKONOMİ 



















</TEXT>
</DOC>
