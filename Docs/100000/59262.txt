<DOC>
<DOCNO> 59262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/son/sondun03.html </URL>
<DATE> 2001/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya ve Çin'de 4 idam... 
</HEADLINE>
<TEXT>

     Çin'in kuzeyinde, madencilik hakları ve rüşvet konularında çıkan bir kavgada 14 köylüyü öldürmekten mahkum 2 kişi idam edildi. 
     Xinhua Daily Telegraph gazetesi, Shanxi eyaletinin başkenti Taiyuan yakınlarındaki Jinzhong mahkemesinin, söz konusu kişilere yardım eden zanlıyı da ömür boyu hapis ve kurbanların ailelerine yaklaşık 90 bin dolar tazminat ödemeye mahkum ettiğini bildirdi. 
     Çin'de idamlar, mahkumların kafalarına kurşun sıkılarak infaz ediliyor. 
     Japonya'da da cinayetle suçlanan 2 kişinin idam edildiği bildirildi. 
     Kyodo haber ajansı, mahkumlardan birinin, başkent Tokyo'nun 269 kilometre batısındaki Nagoya Cezaevi'nde, diğerinin de Tokyo'da asılarak idam edildiğini bildirdi. 
     Bu idamların, 2000 yılı Kasım ayından bu yana, Başbakan Juniçiro Koizumi'nin yönetimi sırasında infaz edilen ilk idamlar olduğu belirtildi. 
     






</TEXT>
</DOC>
