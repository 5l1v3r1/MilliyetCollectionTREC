<DOC>
<DOCNO> 53762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/23/son/sonspo06.html </URL>
<DATE> 2001/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor, İstanbul'a umutlu gitti... 
</HEADLINE>
<TEXT>

     Yarın akşam Ali Sami Yen Stadı'nda Galatasaray ile karşılaşacak olan Samsunspor, İstanbul'a umutlu gitti. 
     Hafta içinde günde tek çalışmayla Galatasaray maçına hazırlanan ve bu maçın hazırlıklarını dün yaptığı son çalışmayla tamamlayan Karadeniz ekibi, bu sabah uçakla İstanbul'a hareket etti. 
     Teknik direktör Yücel Uyar, hareket öncesi yaptığı açıklamada, Galatasaray'ın çok güçlü bir rakip olduğunu ve maç öncesi de kağıt üzerinde favori gösterildiğini belirtti. Uyar, ''Ancak bu sezon oynadığımız zor maçlardan puan çıkarmayı başardık. İstediğimiz oyunu ortaya koyabilirsek İstanbul'dan puanla döneceğimize inanıyorum'' diye konuştu. 
     Uyar, rakiplerinin çok koşan bir ekip olması nedeniyle özellikle orta alanda görev vereceği futbolcuların performansının, bu maçın sonucunda etkili olacağını da söyledi. 
     Samsunspor'un, İstanbul'a giden Galatasaray maçı kafilesinde şu futbolcular yer aldı 
     Ercan, Celil, Hakkı, Ertuğrul, Serkan, Kenan, Vural, Göksel, Müslim, Phiri, Ofosu, Serkan Dökme, Mehmet Yılmaz, Baido, Allum, Can, Adnan, Mehmet Nas ve Furkan. 
     






</TEXT>
</DOC>
