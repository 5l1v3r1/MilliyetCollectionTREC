<DOC>
<DOCNO> 59670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/30/guncel/gun12.html </URL>
<DATE> 2001/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
TEKZİP 
</HEADLINE>
<TEXT>

     "Mahkeme beraat kararı verdi" 
     Sayın Muhatap, 
     Gazetenizin 05 Ekim 2001 tarihli nüshasının 14. sahifesinde "Hoca’nın kasası yine sahnede "Hacca götürme vaadiyle 7 yıl önce topladığı hacıları ortada bırakan Erbakan’ın gizli kasası Beşir Darçın’ın ortağı olduğu şirket yeniden hac organizasyonuna soyundu." Başlığı ile verilen haberde "Beşir Darçın’ın hacca götürme vaadi ile 1993 - 94 yıllarında birçok kişiden para topladığı ancak parasını aldığı kişileri hacca götürmediği, bu sebeple Ankara 11. ceza hakimliğinde açılan davadan ceza aldığı, aldığı hapis cezasının para cezasına çevirildiği, Erbakan’ın gizli kasası olan Beşir Darçın’ın yeniden hac organizasyonuna soyunduğu "na dair bir neşriyatta bulunulmuştur. Söz konusu haber ve muhteviyatı asılsız, hayali ve maksatlı olup gerçekleri de tamamen saptırmaya yöneliktir. 
     Şöyleki 1993 - 94 yıllarında şahsımın ortağı oldağu Van Der Zee isimli seyahat şirketi hacı sayısının Suudi Arabistan hükümeti tarafından Türkiye’ye tanınan belli sayıdaki kontenjanı aştığı için bu hizmeti yerine getirememiştir. Ancak mücbir sebeple bu hizmetin ifa edilememesinden dolayı hacı adaylarından alınan paralar tüm hacı adaylarına kesintisiz olarak iade edilmiştir. 
     Bu arada duruşma yapılmaksızın sadece evrak üzerinde Ankara 11. Sulh Ceza Hakimilği’den verilen para cezasına dair hukuka aykırı karar, vaki itirazımız üzerine Yargıtay 2. Ceza Dairesi’nce bozulmuş ve Ankara 5. Asliye Ceza Mahkemesi’nin 09.03.1995 tarih ve 95 49 müteferrik sayılı kararıyla, verilen para cezasını havi 11. Sulh Ceza Mahkemesi’nin kararı ORTADAN KALDIRILMIŞ ve de Ankara 19. Asliye Ceza Mahkemesinin 21.12.1995 tarih ve 95 424 - 1133 E.K. sayılı kararında, isnad olunan emirlere riayetsizlik suçu oluşmadığından BERAATİNE KARAR VERİLMİŞTİR. 
     Türkiye’nin en eski ve köklü turizm şirketi olan Van Der Zee, başta TURSAB olmak üzere yabancı seyahat kuruluşlarından, yaptığı turistik faaliyetlerin sebebi ile pek çok sertifika ile ödüllendirilmiştir. 
     Kanunlara saygılı, dürüst ve devlete vergisi veren bir iş adamı olarak gazetenizin bu haksız ve hukuka aykırı yayını ile şahsının "eski bir siyasi partinin liderinin gizli kasası olarak kamuoyuna tanıtılması", şahsiyet haklarına ticari meslek, itibar ve onuruma fevkalade ağır bir tecavüz niteliğinde olup, böyle bir isnadın kabulu de asla mümkün değildir. 
     Söz konusu haberin gerekli araştırma ve inceleme yapılmadan gazetenizde yayınlanması, kamuoyunda şahsım ve ortağı bulunduğum VanDer Zee seyahat şirketi hakkında yanlış bilgilendirme ve imaj kaybına sebebiyet vermiştir. 
     Netice itibari ile her türlü hukuki ve cezai hak talep ve dava haklarımız saklı kalmak kaydıyla iş bu cevap ve düzeltme yazısının 5680 Sayılı Basın Kanununun 19. maddesi gereğince mahkemeye baş vurmak zorunda kalınmaksızın gazetenizin yayınlanacak ilk sayısının tüm baskılarında aynı sayfa, sütün ve puntolarla tamamının yayınlanmasını talep ederim. Saygılarımla 12.10.2001 
     CEVAP VE DÜZELTME 
     TALEBİNDE BULUNAN 
     BEŞİR DARÇIN 
     



 GÜNCEL 

















</TEXT>
</DOC>
