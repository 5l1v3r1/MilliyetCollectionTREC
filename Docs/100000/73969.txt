<DOC>
<DOCNO> 73969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/yazar/gunes.html </URL>
<DATE> 2002/03/22/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Yabancı sermaye hesaplarının yönü 
</HEADLINE>
<TEXT>

     Dün ödemeler dengesinin cari hesaplarını değerlendirmiş, ihracatın arttığını ancak döviz gelirlerimizin düştüğünü belirtmiştik. Gerçi döviz giderlerimiz çok daha fazla düştüğünden nette döviz kazançlarımız yükseliyor. Ancak bu ekonomik durgunluktan kaynaklanıyor. 
     Gelelim ödemeler dengesinin sermaye hesaplarına. Yani ülkenin döviz borç - alacak ilişkisine. İşler iyiye gidiyor gibiyse, o ülkeye yatırım akar. 2000 yılında doğrudan yatırımlar net olarak 112 milyon dolardı. İçeride yatırım yapanlar 982 milyon dolardı, ama dışarıda 870 milyon dolarlık yatırım yapılmıştı. Yani ülkemiz giderek cazibesini yitiriyordu. 
     
Aria harareti azalttı, Telekom tuz biber ekti      Bu yıl doğrudan yabancı sermaye yatırımları net olarak 2.8 milyar dolara çıkmış. Bu müthiş artışın bir nedeni bu aralar birinci kuruluş yıldönümünü kutlayan Aria'nın ülkeye soktuğu 1.5 milyar dolar. Üstelik bu para tam da kriz gününde ülkeye girdiğinden biraz olsun harareti almıştı. Ancak bu yıl aynı zamanda yurtdışında yatırım yapma eğilimi 500 milyon doların altına düşmüş. Yatırımcının dışarı gidecek mecali mi kaldı Evde yangın var. Gerçi, Aria hariç, yabancı sermaye 1.8 milyar dolara fıladığına göre durum pek de fena değil. 
     Portföy yatırımlarına, yani sıcak paraya gelince. 2000 yılında başlayan girişler kasım kriziyle çıkışa dönüştü. 2001 yılında bu çıkışın hızlandığı biliniyordu. Sadece şubat ayında 3.6 milyar dolar çıkmış. İlginçtir bir süre duraklasa da, temmuzda Telekom kriziyle beraber 900 milyon dolara yakın bir çıkış daha yaşanmış. 
     
Dış borçlanmalar azalıyor      Elde edilen uzun vadeli kredilere gelince. 2000 yılında yurtdışından 17.5 milyar dolar borç alınmış, 13.8 milyar dolar da ödenmişti. Yani net borçlanma 4.3 milyar dolardı. 2001 yılında net borçlanmanın 1.1 milyar dolara düştüğü görünüyor. Ama bu, hem daha az borçlanıldığından 12.6 milyar dolar , hem de ödemelerin yükselmesinden 14.4 milyar dolar kaynaklanıyor. Kısacası, 2001 yılında dış borçlanmaların azaldığı gözleniyor. 
     Elde edilen kısa vadeli sermaye hareketleri, yani kısa vadeli borçlara gelince. 2000 yılında 4.2 milyar dolar net borçlanma yapılmış. Oysa 2001 yılında net 11 milyar dolarlık borç geri ödendiği gözleniyor. Yani alınan borçtan 11 milyar dolar daha fazla ödeme yapılmış. Döviz kurunun o dönemlerde fırladığı yerler şimdi daha iyi anlaşılıyor. Yalnızca mayıs - haziran aylarında 5.3 milyar dolarlık net kredi geri ödemesi ne demek 
     Görülen manzara şu. 2001 yılında cari işlemlerde döviz giderlerimiz hayli daralmış. Çünkü ithalat çok daralmış. Ancak sermaye hesaplarında işler farklı. Ülkeye giren döviz azalmış, dış borçlar ise ödenmeye başlamış. 2000 yılında şu veya bu yolla 3.4 milyar doları IMF'den olmak üzere, net 13 milyar dolara yakın para girmişti. Bu yıl ise IMF'den 10.2 milyar dolar girdi, ama 14 milyar dolara yakın da para çıktı. Bunun 3 milyar dolara yakını yabancı sermaye girişiyle telafi edildi. Ve haliyle döviz dengeleri çok değişti. İyileşen ne oldu derseniz Sıcak para kovuldu, cari işlemler geçici olarak düzelmeye başladı ve doğrudan yabancı sermaye artmaya başladı. 
     
     







Sezen Diyarbakır’da 


Amerikan geyiği 


Cheney’nin gezisi 


Tayyip Erdoğan’ın işi zorlaşıyor 


Kasımpaşa - Çankaya 


Kütahya Dumlupınar Üniversitesi 


Yabancı sermaye hesaplarının yönü 


Cheney yanlış mı anlaşıldı 


Nevruz’da zafer işareti... 


Danıştay, Aktaş’ için harekete geçti 


AKP’de Tayyip istifa sesleri 


İnsanların seslerini duyurması... 


Son imparator 


BDDK'ya ödeme yok, Çörtük 40 ortak 


Şakadan beter okur ve kahramanlara En içten saygılarımla... 


İngiltere’ye gidemeyen de, giden de dertli 


</TEXT>
</DOC>
