<DOC>
<DOCNO> 98703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/29/son/sontur10.html </URL>
<DATE> 2002/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya'nın inanılmaz cazibesi... Turist sayısında patlama.. 
</HEADLINE>
<TEXT>

     Antalya, turizmdeki ''dayanılmaz cazibesi''ni sürdürüyor. Antalya'ya dün uçakla 36 bin 100 yabancı turist giriş yaparken, aynı tarih itibariyle yılbaşından bu yana bölgeyi ziyaret eden turist sayısı 2 milyon 498 bin 112 oldu. 
     Antalya Valiliği'nden alınan bilgiye göre, dün Antalya Havaalanı Dış Hatlar Terminali'ne 36 bin 100 turist giriş yaptı. Bu rakamla Antalya, pazar günleri kırdığı ''gelen yolcu'' sayısı rekorlarına bir yenisini daha eklemiş oldu. Geçen hafta pazar günü Antalya'ya 33 bin 525 turist gelmişti. 
     Yetkililer, yılbaşından bu yana bölgeye, dün itibariyle 2 milyon 498 bin 112 turistin geldiğini, geçen yıla göre turist sayısında yüzde 7 oranında artış olduğunu bildirdiler. Yetkililer, geçen yılın aynı döneminde Antalya'yı ziyaret eden turist sayısının ise, 2 milyon 338 bin 830 olduğunu kaydettiler. 
     Temmuz ayında 30 binin üzerinde yolcu gelen günler şöyle 
     6 Temmuz 32 bin 257 , 14 Temmuz 33 bin 759 , 19 Temmuz 11 bin 974 , 21 Temmuz 33 bin 525 , 26 Temmuz 33 bin 107 , 28 Temmuz 36 bin 100 . 
     Son 4 yılda Temmuz ayında Antalya'ya gelen turist sayıları ise şöyle 
     1998 1 milyon 271 bin 703 , 1999 958 bin 597 , 2000 1 milyon 564 bin 711 , 2001 2 milyon 338 bin 580 
     
     ANTALYA'NIN CAZİBESİ'' 
     Devlet Havalimanı ve Meydanları Antalya İşletme Müdürlüğü'nden alınan bilgilere göre, Antalya'yı en fazla Alman, Rus, Avusturyalı ve Hollandalı turistler tercih ediyor. 
     Geçen yılın Haziran ayına oranla Alman turist sayısında yüzde 43 oranında artış meydana geldi ve bu yıl Haziran ayına kadar Antalya'ya gelen Alman turist sayısı 477 bin 55 oldu. Almanları, yüzde 15 artışla 171 bin 610 Rus turist izlerken, yüzde 7 oranındaki artış ile Avusturyalı turistler üçüncü sırada yer aldı. 
     Hollandalı, Fransız ve İsveçli turist sayısı oranı da yüzde 3'er arttı. 
     





</TEXT>
</DOC>
