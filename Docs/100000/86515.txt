<DOC>
<DOCNO> 86515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/yazar/zbirand.html </URL>
<DATE> 2002/05/28/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Dünya değişiyor, biz ise direniyoruz 
</HEADLINE>
<TEXT>

     Roma 
     Üzülmemek işten bile değil. 
     Dünyada öyle değişimler yaşanıyor, öylesine önemli gelişmeler oluyor ve bizler bütün oluşumun öylesine dışında yaşıyoruz ki, inanılır gibi değil. 
     Bugün Roma’da, NATO açısından "tarihi" diye nitelendirilen bir doruk toplantısı var. Bu dorukta, önemli belgeler imzalanacak ve Rusya, NATO’nun belirli konularda ortağı konumuna girecek. 
     Böyle bir şeyi düşünebilir miydiniz 
     İsterseniz birkaç gün öncesine gidelim ve Moskova’daki Rus-ABD doruğuna bakalım. 
     Bir zamanların süper gücü, Amerika’nın baş düşmanı, genişlemesini durdurabilmek için trilyonlarca dolarlık silahlanma yarışına girilen, Başkan Reagan tarafından "şeytan imparatorluğu" diye adlandırılan Rusya, ABD ile işbirliğini resmileştirdi. 
     Putin, Washington ile itişmek yerine, Bush’un elini sıktı, sırtını sıvazladı ve birbirinden önemli anlaşmalar imzaladı. 
     Uzun menzilli nükleer silahlarını üçte iki oranında azalttı. Terör ile mücadelede, İran, Irak gibi ülkelere karşı ABD ile birlikte hareket etmeyi kabullendi. ABD’nin Orta Asya Cumhuriyetleri ve Kafkaslara girmesine onay verdi. 
     Hiç kompleks duymadı. 
     Muhalifleri tarafından "Amerika’ya teslim olmak, egemenliğinden ödün vermekle" suçlanmasına rağmen, hiç aldırmadı. Korkmadı. Ülkesinin bölünebileceği veya Amerika’nın arkasına takılmanın getireceği sakıncaları ileri sürenleri elinin tersiyle silip atıverdi. Değişen dünya koşulları karşısında gerçekçi davrandı. Geçmişin hesaplarını ve eski kavramları bir yana bıraktı. Amerika ile işbirliği yaptığı taktirde, ülkesinin özellikle ekonomik açıdan uzun vadede k rlı çıkacağını hesapladı ve imzaları bastı. 
     Büyük bir vizyona sahip 
     olduğunu gösterdi. 
     Amerika ile işbirliğini ön plana çıkardı. Ülkesini, dünyanın tek süper gücünün yanına çekti. Dengeleri değiştirdi. Ekonomisini güçlendirdikten sonra, 
     belki yine rekabete gireceği, hatta belki 
     yine farklı kamplarda yer alabileceği 
     günleri bekleyecek. 
     
Şimdi de NATO ile ortaklık kuracak      Moskova’daki bu gelişmeden sonra, Roma’da NATO ile anlaşma imzalayacak. Belirli konularda NATO ile kurulacak bir konsey çerçevesinde politikalar oluşturacak. 
     Bütün bu gelişmeler, Rusya’nın batı camiasına giderek daha fazla katılmasıdır. Sadece siyasi ağırlığını arttırmakla yetinmeyecek. Batı dünyası ile ekonomik ilişkilerini daha da yoğunlaştırabilecek. 
     Putin bu yaklaşımıyla, ülkesine son derece önemli bir viraj aldırmış oluyor. Dünya dengelerinde kartların yeniden açlımasını sağlıyor. Avrupalıların kaygılı bakışları arasında, Washington’un "öncelikli" müttefikler listesinin içine giriyor. 
     
Bu arada, bizler nelerle uğraşıyoruz      Böylesine baş 
     döndürücü gelişmeler yaşanırken, bir de kendimize bakalım. 
     Avrupa Birliği tartışmaları h l , 
     ülkemize karşı bölücü bir komplo ile 
     karşı karşıya bulunduğumuz 
     varsayımlarına dayandırılıyor. 
     Geçmişin kuşkularından 
     kendimizi kurtaramıyoruz. 
     Türkiye’nin nasıl lig atlayacağını, ekonomik yönden nasıl güçleneceğini, bölgedeki etkinliğini her yönden nasıl arttıracağını düşünmek yerine, içi boş korkularla yaşıyoruz. 
     Açılmak yerine, içimize kapanmaya çalışıyoruz. 
     Avrupa’yı nasıl ikna edeceğimizi değil, Avrupa’ya zorla kendi koşullarımızı kabul ettirmenin yollarını deniyoruz. 
     Büyük düşünemiyoruz. 
     Aynı durum Kıbrıs için de geçerli. 
     Türkiye, eline geçirdiği tarihi bir fırsatı nasıl değerlendirebileceğini düşünmek ve olan gücüyle bastırmak yerine, boş yere zaman harcıyor. Ankara’daki dağınıklık müzakerelere de yansıyor. Kıbrıs sorununu çözüp 50 yıllık kısır bir sorundan kurtulmak varken, h l soğuk savaş döneminin kavramlarıyla hareket ediyoruz. H l sloganlarla konuşuyor, Vatan-Millet-Sakarya edebiyatı ile zaman harcıyoruz. 
     Dünyanın nereye gittiğini görmüyoruz. 
     Bırakın küreselleşmeyi, giderek kasabalılaşıyoruz. Uzun vadeli çıkarımız Avrupa Birliği’ne girmek, Kıbrıs ve Ege sorunlarından kurtulmak değilmiş gibi hareket ediyoruz. 
     Vizyonsuz liderler, çapsız politikacılar ve dar görüşü kadrolar sayesinde yerimizde sayıyoruz. El oğlu ise, kompleks duymadan gereken kılığa giriyor, dünyanın değişen koşullarını en iyi şekilde değerlendiriyor. 
     İşte bundan dolayı onlar kazanacaklar, bizler olduğumuz yerden bu gelişmeleri seyretmekle yetineceğiz. Sonuçta, özeleştiri yapmak yerine, başkalarını suçlayıp, "Türk’ün Türk’ten başka dostu yoktur" deyip kendi kendimizi avutacağız. 
     Gelin de üzülmeyin, kahrolmayın ve sinirlenmeyin... 
     
     







Necip Fazıl ve Türkeş 


Kiev’de Türk tadı 


Ecevit Polemik yok 


Diyarbakır kararlı 


Yaşamın kıyısında 


Tarih sayfaları arasında... 


Hocaların maaşı 57 


Nükleer savaş çıkar mı 


Sait Faik "rahmet" istedi... 


Komplo skandalı Başbakanlık Teftiş Kurulu’nda 


Çiller’in seçim stratejisi 


İlk 4 ayda sadece 12 bin otomobil satıldı 


Anadolu üreticisi yeni yapılanma arayışında 


Gümrükçü, başı dik dolaşana kadar 


</TEXT>
</DOC>
