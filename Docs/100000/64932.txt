<DOC>
<DOCNO> 64932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/yasam/yas00.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir dönem satanizmin karanlık dünyasında yaşayan A.Ç.’den korkunç itiraflar... 
</HEADLINE>
<TEXT>
Ayinlerin tek amacı uyuşturucu ve seksti 
A.Ç. ayın 3’ü ve 13’ünde yapılan ayinlerde erkeklerin, bakire kızları etkileyip cinsel ilişkiye girebilmek için kedi kanı içtiğini anlattı... Ayinlerde uyuşturucu kullanıldığını belirten A.Ç., Baba’ denilen liderlerin güçlerini ispat için gençleri intihara sürüklediğini ileri sürdü 
     İSTANBUL Milliyet 

     Hayatlarının baharında intiharı seçen gençlerin ardında oluşan sis perdesi aralanınca ortaya satanistlerin Baba’ adını verdiği sözde tarikat liderleri ortaya çıktı. Satanizmi ele alan Kanal D’nin haber programı Haber Özel, bu akşam gençleri intihara sürükleyen bu tuzağın arkasındaki fuhuş ve uyuşturucu gerçeğini ortaya koyacak. Haber Özel’in görüştüğü A.Ç. adlı genç, bir zamanlar labirentlerinde kaybolduğu satanizmin korkunç yanlarını anlattı. A.Ç, arkadaşlarıyla birlikte şeytan için her ayın 3 ve 13’ünde düzenledikleri ayinlerde, bakire kızlara satanist erkekler tarafından tecavüz edildiğini öne sürdü. 
     
     Akmar uyuşturucu merkezi’ 
     A.Ç’nin iddiasına göre, "Baba" diye adlandırılan satanist liderler, psikolojik bunalım içinde olan gençleri intihara sürüklemek için sürekli telkinde bulunuyor. Birçok faili meçhul cinayetin arkasında satanistlerin olduğunu iddia eden A.Ç. de, tüm bunlara uyuşturucunun yol açtığını söylüyor. Gruba katılan gençlerin uyuşturucuya alıştırıldığını ve ayinlerin uyuşturucuyla yoğrulmuş seks partilerine dönüştüğünü öne süren A.Ç’ye göre, polisin yaptığı tüm çalışmalara rağmen Kadıköy’deki Akmar Pasajı adeta uyuşturucu merkezi. 
     
     Kanlar içinde seks yapıyorlar 
Ayin sırasında kedi kestiklerini gördün mü 
     Ayin sırasında hatunları etkilemek için kedileri keserek kanlarını içtiklerini çok gördüm. 
     
Sadece kadın için mi 
     Evet, kızlar için. Bu kadar basit. Önce ayin şeklinde başlayabilir. Kanlar içinde seks yapıyorlar. 
     
Pentagramın birden yanmasına ne dersin 
     Ama onu bizimkiler yapıyordu. Gaz döküp yakıyorlardı. Etraftakileri kandırmak için. Suratlarındaki maskeler hep kız tavlamak için. Ayinlerde uyuşturucu veriyorlardı. Sen hiç 18 yaşından büyük satanist diye ortaya çıkıp intihar eden gördün mü 
     
İntihara meyilli psikolojik telkin veriyorlar mı 
     Tabii veriyorlar. Adamların amacı o zaten. Gruba katılanların birçoğu sorunlu şekilde ayrılıyor. Birçoğu da ölüyor. Belki bir düzine biliyorum. 
     



 YAŞAM 























</TEXT>
</DOC>
