<DOC>
<DOCNO> 64720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/spor/spo06.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
BİZLER İNANDIK... 
</HEADLINE>
<TEXT>

Kamuoyunda, hakem hatalarının genellikle Galatasaray’ın lehine sonuçlar doğurduğu inancı güçlenmeye başladı. İşin vahim yanı, böyle düşünenlere göre, son dönemlerin moda tezahüratından başka yapacak bir şey kalmadı 
     TAMER BAĞLAN 

     Hafta arası seyircisiz, Pazar akşamı zeminsiz futbol oynamak zorunda kalan Beşiktaşlılar, ikinci devrenin lideri Malatyasporlular, güçlü bir rakip karşısında 2 - 0’lık yenilgiden farka ulaşan Denizlisporlular ve diğerlerinden özür dileriz. Çünkü onlardan bu hafta fazla söz edemeyeceğiz. Ne olur peşin hüküm vermeyin İnanın, aslında biz de kötülerden söz etmeyi fazla sevmeyiz... 
     Ne var ki, futbol denilen oyunun en sağlam durması gereken temel taşlarının gün geçtikçe güvenilirliğini yitirmesi karşısında başka ne yapabiliriz. Bırakın tarafsızları, hatalardan en çok fayda gören Galatasaraylılar’ın bile rahatsız olmaya başladığı Merkez Hakem Kurulu’nun başı, yöneticileri ve bünyesindeki bazı hakemleredir serzenişimiz... 
     Nedir hakemlerin ve onları yönetip yönlendirenlerin görevi Adil olmak. Önyargısız, cesur, dürüst, tarafsız... Bir gramı bile şaşmayan terazi kadar hassas, çifte standartsız... 
     Ne yazık ki, büyük bir çoğunluğa göre hal böyle değil. Özellikle zirve yarışında hataların genellikle aynı takım lehine sonuçlar doğurduğu, hakem atamalarının dışarıdan yönlendirildiği, kimi hakemlerin son anda değiştirildiği, hatta işlerin Federasyon Başkanı tarafından idare edildiği söyleniyor, kimse pek oralı değil "Sütte leke var biz de yok " deyişi neredeyse tek savunmaları, Ulusoy’u kastederek sarfettikleri "Biz patrona bağlıyız" cümlesi kendilerince en önemli lafları. Belki farkında bile değiller ama bu aslında en büyük gafları... 
     Özeleştiri yapmaya bile yanaşmayan, "Konuşmamız yasak " çağdışılığı ile esrarengizliklerini iyice arttıran bu müesseseye, bu kapalı kutuya insanlar nasıl güvenecek Ne tür bir endişedir bu her türlü ithama ve bazen açıkça hakarete uğrayanlara kendini savunma hakkını bile vermeyecek. Emek hırsızlığı’ yapıldığına inananların sayısı her hafta biraz daha artarken, bu yöneticilerle bu iş nasıl sağ salim bitecek... 
     Ne olur İstifa mı edeceksiniz, tövbe bi daha yapmayacak mısınız, şeffaflaşacak mısınız, artık ne yapacaksanız yapın da kurtulalım. Kapalı kapıların ardını bırakıp yalnızca sahada olup bitenlerle, sporla uğraşalım... 
     Aksi halde, böyle düşünenler tepki koymak için yapılan haksızlıklara, cümle alem dökülecek sokaklara...Ve inanmayan varsa hala spor dışı oyunlar oynandığına, inandırmak için sığınacaklar o meşhur slogana Bizler inandık, siz de inanın... 
     



 SPOR 


























</TEXT>
</DOC>
