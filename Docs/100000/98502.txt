<DOC>
<DOCNO> 98502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/son/soneko03.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
7 milyara silah 
</HEADLINE>
<TEXT>

     Makina ve Kimya Endüstrisi Kurumu MKEK Genel Müdürlüğü'nün en pahalı ithal silahının satış fiyatı, KDV'siyle birlikte yaklaşık 7 milyar liraya ulaşıyor. 
     En düşük fiyattan ithal silah sahibi olmak isteyen bir kişinin ise yaklaşık 618 doları 1 milyar 50 milyon lira gözden çıkarması gerekiyor. 
     Ruhsat ücreti hariç 362 milyon lira ile 7 milyar lira arasında değişen fiyatlarla satışa sunulan MKEK silahları, bazen aşırı talep üzerine yok satıyor. 
     Türkiye'de ithal ve yerli silahın pazarlayıcısı konumundaki MKEK Genel Müdürlüğü'nün pazarladığı silahlar arasında, en yüksek fiyatı 4 bin 134 dolarla yaklaşık 7 milyar lira ''Heym marka SD 30 G modeli ve 7 MM RM çapındaki yivli av tüfeği'' alırken, bunu 3 bin 648 dolarla yaklaşık 6 milyar 200 milyon lira ''Heym marka SR 30 N 30.06 çapındaki yivli av tüfeği izliyor. 
     Tabancalar arasında ise ''Tanfoglio-Sar marka, P 19 H.Crom model, 9 MM çaplı'' silah 2 bin 1 dolardan satılırken, ithal silahların en ucuzu ''Rossi marka, M 874 2 model, 38 SP çaplı silah'' 577 dolardan alıcı buluyor. 
     
     YERLİ SİLAHLAR 
     MKEK'in üretimini yaptığı yerli silahlar ise ithal fiyatlara göre daha ucuz fiyattan satışa sunuluyor. 
     MKEK'in, Çankırı, Kırıkkale ve Ankara'daki silah fabrikalarında üretilen silahları 362 milyon lira ile 1.5 milyar lira arasında satılıyor. 
     Yerli silahların en pahalısı,''Sarsılmaz Kılınç 2000 Lıgt marka, 9 MM çaplı ve altın işlemeli'' silahı 1 milyar 596 miylon 735 bin liradan reyonlarda sergileniyor. 
     Yerli ve ithal fişekler ise 900 bin lira ile 10 milyon lira arasında değişen fiyatlarla müşterilere sunuluyor. 
     





</TEXT>
</DOC>
