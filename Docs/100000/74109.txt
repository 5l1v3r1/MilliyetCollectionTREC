<DOC>
<DOCNO> 74109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/guncel/gun10.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
8 trilyonluk kaçak sigara vurgunu 
</HEADLINE>
<TEXT>

     HAKAN ŞANLITÜRK Ankara 

     MİT, Jandarma ve Emniyet ile koordineli bir çalışma sistemi oluşturan Gümrük Muhafaza Genel Müdürlüğü ekipleri, son yılların en büyük sigara kaçakçılığını ortaya çıkardı. Gürbulak, Kapıkule, İstanbul ve Mersin’de yapılan Duman Operasyonu’nda, mali boyutu 8 trilyon lirayı bulan sigara kaçakçılığı saptandı. Operasyon kapsamında DYP Ağrı Milletvekili Musa Konyar’ın amcasının oğlu Ekrem Konyar ile Murat Can gözaltına alınırken, ele geçirilen sigaranın yaklaşık 4 milyon paket olduğu kaydedildi. 
     Alınan bir ihbar üzerine harekete geçen Gümrük Muhafaza elemanları, 3 gün önce Güntur A.Ş. Cen Ka A.Ş. ve Süper Gümrüksüz A.Ş.’nin depo ve satış mağazalarına baskın düzenledi. Marlboro, Benson Hedges, Rothmans ve Regal marka sigaraların taklit ve kaçak olduğu ortaya çıkarken, ekipler sayım işlemini ancak 3 günde bitirebildi. 
     
     Uzakdoğu’dan da geliyor 
     Sahte sigaralar, yaygın olarak Çin, Rusya, Bulgaristan, Gürcistan, Makedonya ve Kuzey Kore’de imal ediliyor. Yasadışı yollardan ülkeye giren bu sigaralar free - shoplar, marketler, bakkallar, büfeler ve sokak tezg hlarında sahte bandrollerle satılırken, devlet de vergi kaybına uğratılıyor. 
     



 GÜNCEL 


















</TEXT>
</DOC>
