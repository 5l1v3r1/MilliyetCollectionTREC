<DOC>
<DOCNO> 98561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/29/astro/index.html </URL>
<DATE> 2002/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Şansınızı deneyin 
</HEADLINE>
<TEXT>

Hafta akıcı ve şanslı enerjilerle açılıyor. Koç burcundaki Ay biraz sabırsız ama başlangıçlar yapmak için olumlu şartlar var. Koç, Aslan ve Yay burçları bundan yararlanacak. Koç’lar kişisel girişimlerinden fayda sağlayabilirler. Duygularını açıklamaktan çekinmiyorlar. Şans onlardan yana olacak. Boğa’lar daha dikkatli olmalılar. Duygusal konularda bazı belirsizlikler olmasına karşın, sabırlı olmak kazandıracak. İkizler hareketli bir günde. Haftanın ilk gününde yeni tanışmalar, grup çalışmaları söz konusu. Önceden verilen sözleri de unutmamak gerekiyor. Yengeç’ler kendilerini baskı altında hissedebilirler. İş hayatında öne çıkmak için değişik fırsatlar söz konusu. İş hayatındaki gelişmeler yeni kazançlar da getirebilir. Aslan’lar akıcı enerjilerle rahat biçimde ilerleyebilirler. Yeni kişiler ya da çevrelerle bir araya gelmek onları heyecanlı kılmakta. Risk almaya eğilim yüksek. Başak’lar maddi konularda eşin ya da ortağın parasından yararlanabilecekler. Duygusal konularda da kendilerini baskı altında hissetmeden hareket edebilecekler. Terazi’ler kararsızlık çekebilirler ama ortaklaşa konularda destek görmekteler. Yapıcı önerilerden yararlanabilirler. İlişkiler açısından heyecanlı bir gün olabilir. Akrep’ler günlük işlerde daha başarılılar. Kendilerine özen göstermek, sağlık ve düzen konularında yenilikler yapmak onları iyimser kılacak. Yay’lar aşkta şanslılar. Bu alanda daha cesur ve maceraya açıklar. İstediklerini kolay elde edebilecekleri, şansın onlara yardım edeceği bir gündeler. Oğlak’lar dikkatlerini kişisel konulara, evle ilgili işlere vermiş olabilirler. Tamamlamaları gereken işler var ve olumlu başlangıçlar yapabilecekler. Kova’lar yeni düşünceler ve orijinal çıkışlar açısından zengin bir gündeler. Kısa yolculuklar, hareket ve iletişim de onları canlı tutacak. Yakın çevrede canlılık var. Balık’lar parasal açıdan şanslılar. Aradıkları kaynağı bulmakta zorlanmayacaklar. Çalışma kapasitelerini de yükseltebilirler. 

            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
