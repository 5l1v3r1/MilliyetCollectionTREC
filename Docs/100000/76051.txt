<DOC>
<DOCNO> 76051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/son/sontur14.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İHD İstanbul Şube Başkanı'na PKK soruşturması... 
</HEADLINE>
<TEXT>

     İstanbul DGM Cumhuriyet Başsavcılığı, İnsan Hakları Derneği İHD İstanbul Şube Başkanı avukat Eren Keskin hakkında, ''Terör örgütü PKK'ya yardım ve yataklık etmek'' suçundan soruşturma başlattı. 
     İstanbul DGM Cumhuriyet Savcısı Hadi Salihoğlu, İHD tarafından hazırlanan ''Anadil bir haktır'' başlıklı rapor ve ''Haydi Nevruz'a'' başlıklı özel sayı ile Nevruz Tertip Komitesi'nin hazırladığı basın açıklamasını okumasından dolayı Keskin hakkında, TCK'nın 169. 
     maddesinde düzenlenen ''Terör örgütü PKK'ya yardım ve yataklık etmek'' suçu yönünden soruşturma açtı. Soruşturma kapsamında Savcı Salihoğlu'na ifade veren Eren Keskin, hakkındaki suçlamayı reddederek, ''yapılan çalışmaların insan hakları mücadelesinin temel meseleleri olduğunu'' kaydetti. 
     






</TEXT>
</DOC>
