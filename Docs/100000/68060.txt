<DOC>
<DOCNO> 68060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/17/guncel/gunz1.html </URL>
<DATE> 2002/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     THK kurbanlarıAfyon’a gidecek 
     Türk Hava Kurumu THK , vekaleten keseceği kurbanları, depremden zarar gören bölge halkına dağıtılmak üzere Afyon’a gönderecek. 
     THK’dan yapılan açıklamada, vekaleten kurban bedelinin 100 milyon lira olarak belirlendiği kaydedilerek, bu şekilde kurban kestirmek isteyenlerin ödemelerini bankalar aracılığıyla, ya da kuruma ait "www.thk.org.tr" internet sitesinden kredi kartıyla yapabilecekleri belirtildi. THK’nın özellikle büyük yerleşim birimlerinde oluşturacağı kesim merkezlerinde hijyenik bir ortamda, dini kurallara uygun, veteriner kontrolünde kurban kesileceği bildirilen açıklamada, vatandaşların bu merkezlere kendi kurbanlarını da getirebilecekleri ifade edildi. Vekaleten kurban bedelinin yatırılabileceği bankalar ise şöyle Ziraat Bankası Heykel Şubesi 154432, İş Bankası Ankara Şubesi 5301092, İş Bankası Ankara Şubesi 3346513 Amerikan Doları . 
     
     
     Liberation’unFogg yorumu 
     Fransız Liberation gazetesinde yayınlanan bir haber yorumda, Avrupa Birliği’nin AB Türkiye Temsilcisi Karen Fogg’un elektronik posta yazışmalarının sızdırılması olayının, "devletin yüksek kademeleri tarafından organize edilmiş olabileceği" ileri sürüldü. 
     Liberation, skandalın, Türkiye’de AB yanlıları ile AB karşıtları arasındaki çekişmede, karşıtların daha etkin olduğunu ortaya koyduğu belirtildi. AB’ye giriş için gerekli reformların kasten ağırdan alındığı ileri sürülen yorumda, DSP ve MHP’nin yasalarda AB’ye uyum sağlanmasına karşı gösterdikleri direncin ordu tarafından desteklendiği iddia edildi. 
     n MİNE KIRIKKANAT Paris 
     
     Vali fırça çekti Müdürün gelsin 
     Rize Valiliği’nde önceki gün, kamu kurum ve kuruluşlarının müdürleriyle bürokratlarının katıldığı İl Koordinasyon Kurulu toplantısında, 2001 yılı yatırımları değerlendirildi. Köy Hizmetleri, Karayolları, Bayındırlık ve TEDAŞ gibi kurumların müdürleri sırasıyla 2001 yılı yatırımlarını anlattı. Sonra kürsüye Orman Bölge Müdür Yardımcısı Mehmet Özçelik geldi. Özçelik, yatırımları anlatmaya başladığı sırada Rize Valisi Bülent Karaçöl, "Neden müdürün gelmedi de seni gönderdi" diye sordu. Vali, yanıt vermeye çalışan Özçelik’i kürsüden indirerek konuşturmadı. Karaçöl, "Orman Bölge Müdürü Vehbi Şimşek, ne toplantıya katıldı, ne de telefon açarak mazeret bildirdi. Toplantımız ciddiye alınmalı. Yaptığım hareket Özçelik’in kişiliğiyle ilgili değildir. Vali olarak benim tavrımdır" dedi. n MUHAMMET KAÇAR DHA 
     
     Datça’da ölüAkdeniz foku 
     Datça Kızlan Köyü sahilinde ölü Akdeniz foku bulundu. Fokun ölüm nedeni anlaşılamadı. Kızlan Köyü’nün Gereme mevkiinde kıyıya vuran ölü foku çocuklar gördü. Nesilleri hızla tükenen ve zaman zaman Datça sahillerinde görülen foklardan birinin ölümü köyde büyük üzüntü yarattı. Dalgıç ve balıkçı Selçuk Yılmaz, gövdesinde derin çizikler görülen fokun, balıkçı ağlarına takılmış olabileceğini söyledi. Fokun gövdesindeki çiziklere ağın neden olabileceğini belirten Yılmaz, "Foklar bazen ağlara takılıyor ve zarar veriyor. Balıkçılar öldürmüş olabilir" dedi. 
     n SİNAN KARA Datça DHA 
     
     
     
     
     
     
     
     
     
     
     
     
     
     
     
     



 GÜNCEL 





















</TEXT>
</DOC>
