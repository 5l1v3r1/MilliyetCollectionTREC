<DOC>
<DOCNO> 85849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/yazar/pulur.html </URL>
<DATE> 2002/05/24/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Ararat" filmi ve şehit tıbbiyeliler 
</HEADLINE>
<TEXT>

     ALLAH eksikliğini göstermesin, yine küçük çaplı bir kıyamet kopuyor, Ermeni yönetmen Egoyan'ın çevirdiği "Ararat" filminde Türklere saldırılıyormuş, iftira ediliyormuş... 
     Ya ne bekliyordunuz 
     Filmi Cannes'da seyreden Vecdi Sayar'ın izlenimlerinin başlığı "Ararat Aldatmacası" Cumhuriyet, 21 Mayıs 2001 
     Bunun neresi aldatmaca 
     Belki aldananlar vardır ama... 
     Egoyan, benim amacım soykırımı tartışmak değil, ben kişisel bir film yaptım, demiş... 
     Dengeli ve ölçülü sinema yazarı olan Vecdi Sayar, "Filmi seyrettikten sonra, yönetmene hak vermek mümkün değildir" diyerek yine de nezaketi elden bırakmıyor. 
     Bu yüzden Egoyan'a "ırkçı" nitelendirmesini yakıştıramıyorsa da sonunda "Film buram buram nefret kokuyordu" diye noktayı koyuyor. 
     Eğer, Vecdi Sayar gibi demokrat, hoşgörülü, objektif bir sinema yazarı, böyle diyorsa, varın siz filmin nasıl bir film olduğunu anlayın... 
     
     ALDANANLAR bermutad yine aldandı, çok şükür ki, bu memlekette bu konularda hiç aldanmayanlar da var. 
     Lakin aldanmayanların da soracağı, bir şey var 
     Bu filme bu kadar tepki gösterilmesine bakıp, sanki ulusal değerlerimize, geçmişimize, tarihimize çok bağlıymışız da, bu tepkiyi gösteriyoruz sanacaklar. 
     Ne münasebet 
     
     GEÇENLERDE Gelibolu'da hazin bir anma töreni yapıldı, kaç kişinin haberi oldu, hangi gazetede kaç satır, hangi televizyonda kaç dakika gösterildi 
     Bu anma töreni 1. Cihan Savaşı'nda Çanakkale'de şehit düşen tıp fakültesi öğrencileri için yapıldı. 
     Enver Paşa'nın hamasi bir konuşmasıyla coşan binlerce öğrenci, bir gecede askere yazılır, kısa bir eğitimden sonra cepheye sürülür, 18 Mayıs 1915'i 19 Mayıs 1915'e bağlayan gece, daha bıyıkları terlememiş, acemi tıbbiyeliler taarruza kaldırılır ve düşmanın topçu ateşiyle 3 saat içinde hepsi şehit düşer. Tıp Fakültesi 1921'de mezun veremez. 
     
     "ARARAT" filmine gösterdiğimiz tepkiyi, onları bu şekilde cepheye sürenlere gösterip, şehitleri bu tepkiye eşdeğer bir biçimde anıyor muyuz 
     Eğer, Prof. Dr. Cengiz Kuday olmasaydı, böyle bir anma töreni yapılacak mıydı 
     2002'nin genç tıbbiyelileri 87 yıl önce şehit düşen tıbbiyelileri anabilecekler miydi 
     
     ARARAT filmi Türklere nefret kusuyormuş... 
     Ya ne bekliyordunuz 
     
     







Çağdaşlaşma 


"Annene sor bakalım, ateşimi geçirecek bir ev ilacı biliyor mu " 


Çadır yaşamı... 


AB düğümü 


Manisa denenmemişi deneyecek mi 


Çankaya - AB hattı 


İnönü Üniversitesi kabuk değiştiriyor 


Japonlar bankacılıkta küme düştü 


Liderler arasında uyum yeter mi 


Cannes ellerinde sazım çalınır 


Komplo skandalında neler oluyor 


"Ararat" filmi ve şehit tıbbiyeliler 


Sezer’den AB zirvesi 


Bir koltukta 50 yıl 


Sizde "vatan haini" bir hal var 


İstikrarsızlık risk primi’ni yükseltir 


</TEXT>
</DOC>
