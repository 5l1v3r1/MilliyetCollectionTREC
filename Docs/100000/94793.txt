<DOC>
<DOCNO> 94793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/spor/spo03.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Agustine operasyonu 
</HEADLINE>
<TEXT>

Galatasaray, Nanni’yi yetersiz bulmasının ardından gözünü Ankaragücü’nün golcüsüne çevirdi. Yönetim, Başkent kulübüne bir oyuncu, artı para önerdi 
     Terim onayladı 
     TRANSFERDE defansa ve forvete takviye arayan Sarı - Kırmızılı kulüpte, Ankaragücü’nün Ganalı santrforu Agustine gündeme girdi. Arjantinli forvet Nanni’den Ahmet Ceyhan’ın verdiği rapor doğrultusunda vazgeçen Galatasaray, Fatih Terim’in de onayını alarak, bu transfer için düğmeye bastılar. İki kulübün yöneticileri müthiş bir pazarlığa girişirken, çok gizli yürütülen görüşmelerde, siyahi golcünün de transfere sıcak baktığı bildirildi. 
     
     Telefon trafiği 
     YÖNETİM, Ankaragücü’ne Agustine’ye karşılık olarak bir futbolcu, artı para teklif etti. Sarı - Lacivertliler ise, bu rakamı artırmanın planlarını yapıyor. Galatasaraylı yöneticiler, Terim ile de sürekli temasa geçip, görüşmeler hakkında kendisine bilgi veriyorlar. Telefonla yürütülen pazarlığın hafta sonuna kadar sonuçlanması bekleniyor. Yöneticiler, perşembe günü Avusturya’da Terim’le yapılacak zirveye kadar transferi çözmeyi hedefliyorlar. 
     
Aslan’dan gol şov      YENİ sezon hazırlıklarını Avusturya’da sürdüren Galatasaray özel maçta zayıf rakibi Rottenmann’a gol yağdırdı 17 - 0 Yaklaşık bin 500 kadar gurbetçinin izlediği karşılaşmanın ilk yarısı 7 - 0 kapanırken Sarı - Kırmızılılar’ın gollerini Serkan 4 , Ümit Karan 3 , Pinto 3 , Murat 2 , Berkant 2 , Balic, Batista ve Sedat kaydetti. 
     
Balic’e itici güçSarı - Kırmızılı taraftarlar, Boşnak yıldıza sahip çıkarak, kendisinden bu sezon çok şey beklediklerini ifade ettiler 
     SÜRPRİZ transferi çeşitli spekülasyonları da peşinde getiren Balic ile taraftarlar arasındaki buzlar erime yoluna girdi. Gazetemizdeki röportajında "Artık UltraAslanım. Kefen lafı ağzımdan çıkmadı. Bana inansınlar" sözleri üzerine taraftarlar dernekleri ve internet sitelerinde Boşnak oyuncuya sahip çıkılması ve tüm camianın kendisine destek vermesi yolunda görüşler yer aldı. 
     
Cim-Bom kalesi emin ellerde      AVUSTURYA kampında gösterdikleri performansla kaleciler Fatih Terim’den tam not aldılar. Mondragon’un bonservisinin alınması, yedekte bekleyen Kerem ile Mehmet Bölükbaşı’nın müthiş form grafiği teknik heyetin yüzünü güldürdü. Kaleci Antrenörü Eser Özaltındere, "Bizde sorun yaşanmaz. Hepsi çok formda" diye konuştu. Bu arada Mondragon’un, Türkçe’yi iyice söktüğü gözlendi. 
     
Waltner’den ret yanıtı      MACARİSTAN’DA Zalaegerszeg takımında forma giyen Robert Waltner denenmeyi kabul etmedi. Menajerlerin tavsiye ettiği milli forvet, bu sezon ligde 16 gol atmıştı. Waltner’in, "İsterlerse görüşürüm ancak idmana çıkmam" dediği öğrenildi. 
     
Erhan - Faruk umutsuz      AVUSTURYA kampında Erhan Namlı ve Faruk’un yakın çevrelerine kadroya girmekte umutsuzluk yaşadıklarını söyledikleri bildirildi. Takımın kalabalık olması nedeniyle forma şansı bulamayacakları endişesine kapılan iki oyuncunun, teklif almaları halinde ayrılmaya hazır olduğu ileri sürüldü. 
     
Sami Yen’de tam mesai      GALATASARAY’IN bu sezon da maçlarını Ali Sami Yen Stadı’nda oynamayı planlaması üzerine tesislerde yoğun çalışmalar yapılmaya başlandı. Çimleri bakıma aldıklarını belirten staddan sorumlu yönetici Orhan Yüzen, personelle birlikte tam mesai yaptıklarını söyledi. 
     



 SPOR 


























</TEXT>
</DOC>
