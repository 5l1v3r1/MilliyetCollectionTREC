<DOC>
<DOCNO> 68850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/son/sonspo02.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray-Liverpool maçından soyunma odası notları... 
</HEADLINE>
<TEXT>

     Futbolda, Avrupa Şampiyonlar Ligi 2. tur grubundaki 3. maçında, deplasmanda İngiltere'nin Liverpool takımıyla golsüz berabere kalan Galatasaray'da, teknik direktör Mircea Lucuscu, karşılaşma sonrasında yaptığı açıklamada, ''Bizim için çok önemli bir puan'' dedi. 
     Bulundukları grubun zorlu olduğunu, maçın da çok zorlu geçeceğini bildiklerini belirten Lucescu, şöyle konuştu 
     ''Karşımıza 10 gün dinlenmiş bir rakip çıktı. Ancak iyi kapandık. 
     İlk yarı iyi top çevirdik. Hatta forvetimiz iyi olsaydı, gol bile atabilirdik. Rakip normal oyununu oynayamayınca, taç, korner ve faullerden yararlanarak, uzun toplar kullanmak istedi ve bunun sonucunda da karambol yaratıp, gol atmak istedi, ancak başarılı olamadı. Savunmamız çok dikkatliydi.'' Lucescu, hakemin kararıyla ilgili olarakta Emre'nin kartının doğru, Ümit Karan'a gösterilen kartın yanlış olduğunu söyledi. 
     Rövanş maçında birçok eksiklerinin olacağına dikkati çeken Mircea Lucescu, ''Günde güne eksiliyoruz. Önümüzde lig maçı var. Umuyor o maçta başka futbolcular kaybetmeyiz. Önemli olan İstanbul'daki Roma maçında kaybettiğimiz 2 puanı Barcelona ve Liverpool deplasmanlarından 1'er puan alarak kapattık'' diye konuştu. 
     Kaleci Mondragon, kendileri için 1 puanın önemli olduğunu belirterek, ''Sade benim değil, takımımın başarısı. Ben sadece görevimi yaptım'' dedi. 
     Kaptan Bülent Korkmaz da maç sonrasında, ''Biz Avrupa'da Türkiye'yi en iyi şekilde temsil ederiz. Yalnız Liverpool maçını düşünürken, Türkiye'de hekes bizi eleştiriyordu. Daha hakkaniyetli eleştiriler bekliyoruz'' diye konuştu. 
     
     Liverpool cephesi 
     Liverpool Teknik Direktörü Phil Thompson da maçtan sonra yaptığı açıklamada, ''Çok önemli 2 puan kaybettik'' dedi. 
     Çok pozisyona girdiklerini, ancak gol atamadıklarını anlatan Thompson, ''Kullanamadığımız pozisyonlardan biri yüzde yüzdü. Gol şansımıs çok fazlaydı, kullanamadık. Gruptan çıkma şansımız sürüyor. 
     Diğer maçın da beraberliğini düşünerek, son ana kadar neyin en olacağı belli olmaz. Herkes sonuna kadar mücadelesini sürdürür'' diyerek sözlerini tamamladı. 
     






</TEXT>
</DOC>
