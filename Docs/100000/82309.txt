<DOC>
<DOCNO> 82309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/06/ekonomi/eko01.html </URL>
<DATE> 2002/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
En az üç ay vadede önümüzü görmeliyiz 
</HEADLINE>
<TEXT>

Ekonomideki en büyük sıkıntının vade kısalığı olduğunu belirten Oyakbank Genel Müdürü Mehmet Özdeniz, En azından üç ay vadede geleceğimizi görmeliyiz’ dedi 
     FİNANS SOHBETLERİ KADİFE ŞAHİN 

     Belirsizlikler nedeniyle uzun vadeli kararların alınamamasının ekonominin önündeki en büyük olumsuzluk olduğunu bildiren Oyakbank Genel Müdürü Mehmet Özdeniz, önümüzde görülebilir sürenin en azından üç, altı ay veya bir yıla çıkması gerektiğini söyledi. "Vadeli işlem yaparken o tarihlere kur belirleyebiliyor muyuz, biz ona bakarız" diyen Özdeniz, şöyle konuştu 
     "Eğer o kuru belirleyemiyorsak orada tereddüt oluşur. Bankalarda vadeli mevduat şu anda 45 gün civarında. Dolayısıyla öncelikle bu vadelerin uzaması lazım. İnsanların yatırım kararlarını ve planlamalarını biraz daha uzun vadeye yönelik belirleyebilmeleri gerekiyor. Bu da ancak ekonomiye daha fazla güven duyulması ile mümkün olacak." 
     
     Kurallar tam uygulanmalı’ 
Mayısta nasıl bir tablo ortaya çıkacak 
     15 Mayıs önemli tarih. Enflasyondan arındırılmış bilançolar o tarihte belli olacak. BDDK bundan sonraki kararlarını tamamen bu bilançolar üzerinde alacak. Ayrıca zaten bankalar temmuzdan itibaren tamamen enflasyondan arındırılmış bilanço sistemine göre muhasebe kayıtlarına geçecek. Bu bir geçiş dönemi. Ondan sonra sektörde tamamen Avrupa normlarına uygun muhasebe esasları oturacak. 
     
Büyük darbeler yemiş bir sektörde bunu yapmak doğru olur mu 
     Biz ülke olarak geçmişte olayları kendimize göre çok fazla deforme ettik. Kalkınan ekonomi diyerek hep birilerine ayrıcalık sağlandı. Bu olayları artık kaldırmalıyız. Sıkıntımız ne ise bu sıkıntılarımızı bilmeliyiz. En azından Batı normları ile ölçülebilir seviyeye getirmeliyiz. 
     
Bilançolar ortaya çıkınca sektörde güçlükler yaşanabilir mi 
     Olabilir. Konmuş kurallar var. Denetimler sonucu bu kuralların uygulanması için ne gerekiyorsa yapılacağına inanıyorum. Çünkü o zaman kuralların inandırıcılığı olur. Dolayısıyla eğer bir bankanın BDDK’nın koyduğu kurallar çerçevesinde ek bir sermaye koyması, destek alması veya bir ortak alması gerekiyorsa bunun gereği neyse yapılmalı. Yapılmadığı takdirde geçtiğimiz aylarda atılan adımların hiçbirinin önemi kalmayacak. Biz bu adımların atılmasını destekliyoruz. 
     
Serbest piyasada belirlenen döviz kuru hakkında ekonomi yönetiminin açıklamalarda bulunmasını doğru buluyor musunuz 
     Resmi ağızlardan yapılan her türlü açıklamanın piyasaya mutlaka etki yapacağını düşünmek lazım. Verilen bütün beyanlar olumlu gelişmeleri yansıtmak için yapılıyor. Ancak bir olayın çok fazla tekrar edilmesi veya çok fazla iyimser bir görüntü oluşturulması bu ülkede artık insanları tedirgin ediyor. Geçmişte çok fazla örnek yaşandı. Bu olmayacak’ dendi ertesi gün oldu. İnsanların tekrar kazanılması gerekiyor. Nasıl biz bankacılar konuşma yasaklısıysak, birtakım gerçekleri kendimizde tutuyorsak herkes de böyle davranmalı. 
     
     Reel faiz 10 olmalı’ 
     Özdeniz, "Faiz şu an yüzde 20’lerde. Bu yıl reel faizler yüzde 20’den, 10 - 12’ye indirilebilirse hem sıcak para akışı aniden kesilmez hem de hedefe ulaşılır" dedi. 
     Oyakbank’ın 2003 sonuna kadar bütün illerde olacağını bildiren Özdeniz, "Bankalar Birliği’nin sıralamasında 12’inciyiz. Ama bir kaç yılda ilk beşte olmak istiyoruz." 
     
     Enflasyon yavaş düşmeli’ 
     Eflasyonda yaşanan düşüşün birden bire ve hızlı bir şekilde olmaması gerektiğini bildiren Özdeniz, "Yavaş yavaş düşen bir enflasyonun sosyal etkilerinin çok daha az olacağını düşünüyorum" dedi. Satın alma gücünün aniden düşmesinin kişiyi daha fazla tetikte tutacağını belirten Özdeniz "Yılsonu enflasyonunun 38 - 42 aralığında gerçekleşeceğini tahmin ediyorum" diye konuştu. 
     



 EKONOMİ 















</TEXT>
</DOC>
