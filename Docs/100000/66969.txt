<DOC>
<DOCNO> 66969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/ekonomi/eko02.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Reel sektöre sıra gelmez 
</HEADLINE>
<TEXT>

Bankalara özkaynak desteği konusunda Devlet Bakanı Derviş ile polemiğe giren İstanbul Ticaret Odası Meclis Başkanı Atalay Şahinoğlu, paranın reel sektöre gelmeyeceğini savundu 
     Kadife Şahin Finans Sohbetleri 

     İstanbul Ticaret Odası İTO Meclis Başkanı ve Nuh Çimento Şirketler Grubu Genel Koordinatörü Atalay Şahinoğlu, bankalara verilecek sermaye desteğinin reel sektöre yansıyacağına inanmadığını söyledi. 
     Şahinoğlu, "Bankalar bu kadar perişan olduktan sonra IMF’den gelen bütün kaynaklar bankalara gidecek. Şu ana kadar bu işe 20 milyar dolar gitti. Ancak bu operasyonun kanunu çıktı, yapılacak" dedi. 
     Reel sektörün içinde bulunduğu olumsuz koşullardan kendi başına ne kadar sürede çıkacağının da önemli olduğunu belirten Şahinoğlu, "Reel kesim için yeni bir dünya kurulacak. El değiştirmeler olacak. Ama zaten çoğu bankaların elinde. Keşke bankalar önce ellerinde olan bu işletmeleri çalıştırmayı başarsalar" diye konuştu. Bankaların ellerindeki kaynakları sanayi kesiminden kaçırmaya çalıştığını ileri süren Şahinoğlu, "Haksız tarafları var mı Nasıl alacağım, kriz var’ diyorlar" dedi. 
     
     Paranın bir kısmı reel sektöre ayrılsın 
Reel sektörün sorunlarından niçin bankalar sorumlu tutuluyor 
     Ekonominin içinde bulunduğu durumun en büyük nedeni bankalar. Türkiye’de bankaların yıllarca bankacılıkla alakaları olmadı. Bunun sorumlusu devlettir. Bankalar halktan topladıkları parayı yüksek fiyattan borç batağına batmış olan devlete sattılar. Devlet de kurulmuş olan bu saadet zincirinin bir parçası oldu. Türkiye’de Faizler yüksek olsun, döviz enflasyona göre yükselsin ve dışardan sıcak para gelsin’ dendi. Ben buna şeytan üçgeni diyorum. Türkiye’yi yönetenler enflasyon, döviz kuru, faiz sarmalında ülkeyi batırdılar. 
     
Bu tabloda reel kesimin hiç suçu yok mu 
     Reel sektörün ve ticaret kesiminin kusuru da yine devletin kusurudur. Memlekette enflasyon ve faiz yüksek. Kazandıkları paradan vergilerini vermeleri halinde batacaklar. Muhasebe oyunları veya kaçaklarla idare ediyorlar. 
     
Çözüm nedir 
     Bankalara destek veren devlet Ben size bu kadar fon veriyorum. 2-3 milyar dolarını reel sektöre ayırın’ desin. Emin olun 5 milyar doları reel sektörü canlandırmak için kullanılsın Türkiye’nin işi biter. Yoksa, bankalar kurtulur ama paralarını yine devlete satarlar. 
     
Toprakbank grup kredisinden battı      Toprak Grubu’nda çalışırken Toprakbank yönetimine hiç girmediğini belirten Şahinoğlu, Toprakbank’ın devlete geçmesindeki en büyük yanlışın Toprak Grubu şirketlerine yasal limitlerin üzerinde kredi kullandırmak olduğunu söyledi. "Benim çalıştığım dönemlerde Halis Bey, banka şirket ilişkilerinde yasal boyutta kalmaya çok itina gösterirdi" diye konuşan Şahinoğlu şöyle devam etti "Ancak daha sonra ekonomik kriz uzadı. Kredi alma imk nları daraldı. Bir de Halis Bey yatırımcı bir insan. Güneydoğu’ya yatırım yapacağım’ diye hedefleri vardı. Birkaç yatırımını ben engelledim. Makarna, bisküvi yatırımlarını ben mani oldum. Yağ dedi, baktım ki kararlı, ayrıldım." 
     
Bazı bankalar zorla kredi veriyor      Bazı yerli ve yabancı bankaların kredi vermek için mali bünyesi sağlam şirketlerin kapılarını çaldığını belirten Şahinoğlu, hatır için 1 milyon dolar kredi aldıklarını söyledi. Nuh Çimento nasıl olsa paramı geri verir’ diye para vermeye çalışıyorlar diyen Şahinoğlu, şöyle konuştu "Hatır için kıramadık 1 milyon dolarlık kredi aldık. Yalvarıyorlar illa para al’ diye. Bizim paraya ihtiyacımız yok. Bankalar panik içinde, parasını sağlam olarak geri alacakları müşteri arıyorlar. Bize gelen yabancı bankaydı. Çalışan müdür arkadaş da sevdiğimiz biri, kıramadık. Böyle olmasına karşın reel kesimin büyük bir bölümü bugün bankalar ile kavgalı." 
     
Korkan parayı geri getiremedik      Türkler’e ait yurtdışında bulunan paraların tutarı hakkında telaffuz edilen rakamların sağlıklı bir menşei olmadığını belirten Şahinoğlu, ancak tahminlerin çok da yanlış olmadığını söyledi. Ekonomik istikrarsızlık ve krizler nedeniyle Türklerin tasarruflarını dışarda tuttuğunu belirten Şahinoğlu şöyle konuştu "Yurtdışında çalışan Türklerin 100 milyar dolar civarında birikimleri olduğu tahmin ediliyor. Biz bu parayı Türkiye’ye getirmeyi başaramadığımız gibi yaşanan son krizlerde de paralarını götürebilenler dışarıya götürdüler. Şu son 2 yıl içinde 15 - 20 milyar dolar para dışarı çıktı. Bunlar gerçeğe yakın tahminlerdir." 
     



 EKONOMİ 











</TEXT>
</DOC>
