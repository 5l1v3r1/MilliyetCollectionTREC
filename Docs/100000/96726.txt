<DOC>
<DOCNO> 96726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/yazar/altan.html </URL>
<DATE> 2002/07/19/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Demagoglar saltanatının sonuna doğru 
</HEADLINE>
<TEXT>

     Psikolojiyi de müsbet bir bilim durumuna getirmek için, insandan insana değişmeyen "doğal yasaları"nı bulmaya çalışanların, neredeyse daha yüzyıl önce saptadıkları gibi insanoğlu yaşı ilerledikçe, yakın geçmişini daha hızlı unutup, uzak geçmişini - örneğin çocukluğunu - daha net hatırlamaya başlıyor. 
     
     Göztepe yine sıcak mı sıcak... Dev beton yapıların arasına sıkışıp kalmış miniskül ağaçlarda yaprak bile kıpırdamıyor... 
     Bendenizin çocukluğunun büyük ve bakımlı bahçeler ortasındaki ahşap köşklerden, yer yer çamlıklardan ve ekin tarlalarıyla toprak yollardan oluşan Göztepe’si, bir sayfiye yeriydi. Şişli’deki, Harbiye’deki, Nişantaşı’ndaki, Maçka’daki apartman daireleri kapanır Göztepe’de kiralanmış, bahçeler içindeki ahşap evlere yazlığa gelinirdi... 
     Ceviz ağaçlarının, atkestanelerinin, çamların ev damlarından daha yüksek olduğu dönemlerdi... 
     En sıcak günlerde dahi esinti kesilmezdi. 
     
     Cumhuriyet’le birlikte, bireysel bir sahibi bulunmayan tapusuz, kadastrosuz ülke toprakları, "Hazine’ye yani efendim kullanım biçimleri iktidar siyasetçilerinin iradesine bırakıldıktan sonra taşra, önce yavaş, sonra daha hızlı, sonra daha da hızlı İstanbul’u yağmalamaya girişti. 
     2. Dünya Savaşı’nın dışında kalabilmek için, Hitler’e aşırı yaklaşımın bir ödünü olarak, yapay ve görüntü bir "demokrasi"ye geçildikten sonra hem oy hatırına, hem de yağmaların sağladığı çıkarlar ortak olduğu için İstanbul’un da yağma edilmesine göz yumuldu... 
     
     Eski Göztepe ve dolaylarındaki, genellikle Osmanlı paşalarına ait köşklerin mirasçıları ya parasız yaşlı dul kadınlardı, ya mesleksiz yaşlı, yapay bir burjuvazi uzantıları... 
     Birden ortaya çıkıveren "yap - satöçıların, kendilerine miras kalmış yerlere verdikleri tekliflerle büyülendiler... 
     Böylece eski bahçeli köşklerin yerinde, katları "yap - satöçılarla bölüşülmüş tepelerden bakıldığında rezalet bir görünümdeki, irilik ufaklı beton ve sık yapılar yükseldi... 
     Doğal olarak eski esintiler de kesildi... 
     Kestirmeden zengin oluverme hırsı, Doğa’ya uyumlu kalmaya boşverdiğinde, farkına varmadan büyük bedeller ödemeye başlar... Örneğin Göztepe’nin eski esintileri kesiliverir... 
     Sanırız bunun en dramatik tablosu da, bir İstanbul depreminden sonra yaşanacak... 
     Bazı toplumlarda insanlar, birbirlerini kazıklamayı bir "yaşam biçimi" olarak benimsese de, Doğa’yı kazıklama olanağı yoktur. Bedeli büyük ödenir. 
     
     Besbelli ki 21. yüzyıl, eski yüzyıllara oranla harika bir yüzyıl olacak... 
     Türkiye için de, bu böyle... 
     Artık geçmişte kalmış olan son iki yüzyılda en başarılı yaşam örneği, iktidardaki bir siyasetçinin yaşamıydı. Onların adı "büyük adam"a çıkmıştı. 
     Ben de küçüklüğümde, yaşlıların yere düşürdükleri bir şeyi, hemen alıp kendilerine verdiğimde verdiğim şeyle birlikte ellerini tavana doğru kaldırarak 
     - Büyük, büyük, büyük adam ol, derlerdi. 
     
     Şimdi yeni yüzyıl, iktidar siyasetçiliğini "başarılı yaşam" modeli olmaktan çıkarıyor. 
     Çünkü "ekonomi" "ulus - devletöten, "ulus - devlet"e değişen siyasetçilerin iradesine göre, değişik değişik uygulanabileceği sanılan, bir mekanizma olmaktan çıkıyor... 
     Ekonomi, evrensel ve saydam olma koşuluyla, kendine özgü bir olgu... Ve modern teknolojilerin aydınlattığı, bu "yeni gerçek" nedeniyle "ulus - devlet" dönemi de, sürecini tamamlıyor. 
     Görünen o ki, 21. yüzyıl "Dünya vatandaşlığı"nın yollarını hazırlayacak... 
     Bizdeki "statüko"cularla "değişimöciler de, bunun ilk göstergesi... 
     
     Fransız İhtilali’yle birlikte ortaya çıkan "ulus - devlet" biçimlenmesi, aynı zamanda bir demagoglar saltanatı da yarattı. Artık bu saltanat, can çekişmekte ve genellikle hamasete dayalı demagojilerin yerini, ekonomik analizler almakta... 
     
     Sovyetler’e karşı, Washington’un Ortadoğu’da yer yer azdırdığı ırkçılığın söndürülmesini yine Washington üstlenmekte ve Kemal Derviş gibi üst düzey ekonomi uzmanlarına büyük işler düşmekte kesinlikle üstesinden gelecekleri büyük işler... Demagoglar saltanatı çürüdükçe, Türkler de daha çok bütünleşecekler yeni çağla... 
     
     







Kürtler ve partiler 


Demagoglar saltanatının sonuna doğru 


Seçim sonrası tablo 


Ecevit ABD’ye söz vermedik 


Baş olmak Ya da uzlaşma kültürü... 


Hocam Metin Toker 


10 milyarlık okullar hani nerede 


Neyin seçimi, kimin geçimi 


"Yarınödan önce "dün"ü yakalamalı... 


Cem ve Derviş’in ilk hataları 


Adamın şiiri mi özel hayatı mı 


Derviş’in arayışı 


Hani yabancı şirket, rüşvetle iş yapmazdı 


Vergi 25, açık 18 katrilyon 


</TEXT>
</DOC>
