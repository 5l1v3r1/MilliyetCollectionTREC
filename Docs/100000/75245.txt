<DOC>
<DOCNO> 75245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/yasam/yas11.html </URL>
<DATE> 2002/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Allahını seven sıkı tutsun 
</HEADLINE>
<TEXT>

     Nevşehir’de, şarampole yuvarlanmak üzere olan otomobilin içinden son anda kurtulan sürücü, aracını çekici gelene kadar çevredekilerin de yardımıyla tutarak şarampole düşmesini önledi. 
     Ahmet Çetin’in kullandığı 50 EU 257 plakalı otomobil, Nevşehir - Gülşehir yolu Sulusaray Beldesi yakınlarında aşırı hız nedeniyle yoldan çıkarak 50 metrelik uçurumun kenarında son anda durabildi. Uçurumun kenarında asılı kalan otomobilin içinden çıkmayı başaran Çetin, aracı, şarampole devrilmemesi için çevredekilerin de yardımıyla uzun süre tuttu. Olay yeri yakınındaki benzin istasyonundan gelen traktöre bağlanan iple çekilmeye çalışılan otomobil, kurtarılamayınca polisten yardım istendi. Yaklaşık yarım saat süren çalışmalar sonucu otomobil, polisin olay yerine gönderdiği çekici ile kurtarılabildi. 
     
     



 YAŞAM 
























</TEXT>
</DOC>
