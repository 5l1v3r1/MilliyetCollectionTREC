<DOC>
<DOCNO> 50792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/dunya/dun02.html </URL>
<DATE> 2001/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkler Irak’a girsin, iş biter’ 
</HEADLINE>
<TEXT>

Nixon'un ruhuyla röportaj 
     DIŞ HABERLER SERVİSİ 

     Amerika'nın en etkili köşe yazarlarından William Safire dün New York Times'ta yayımlanan yazısında çağdaş dünyayı tehdit eden radikal İslamcı akımlara karşı tek çıkış yolunun Türkiye'den geçtiğini yazdı. 
     Safire, "Türk Kartı" başlıklı makalesinde, eski ABD başkanlarından Richard Nixon'la yaptığı hayali röportaja yer verdi. "Mezarından cep telefonuyla soruları cevaplayan" Nixon, terörizmle savaşan Bush yönetiminin ilk yaptıklarını doğru bulduğunu belirtti. Fakat global manzarayı göremediklerini savunarak "Gerçek düşmanlarını görüp dev bir strateji hazırlamaları gerekiyor. Düşmanımız bin Ladin ve örgüt hücreleri değil, tüm İslam dünyasını tehdit eden hareket. Suudi ve Kuveyt petrolünü ele geçirip güçlenmek, nükleer, biyolojik silahlar üretmek istiyor" dedi. 
     
     Şimdi anahtar Türkiye’ 
     Hayali röportajda tehlikeyi durdurmanın yollarına da değinen Nixon, komünizmin gücünü "Çin kartını" kullanıp sol hareketi ikiye bölerek kırdıklarını hatırlattı "Sizin kuşağın kullanacağı kart Türkiye'dir" dedi. Ve şu planı önerdi "Ben olsam hemen Ankara'yla pazarlığa oturur, Irak'a girmelerini önerirdim. Türkiye'ye katılacak bu bölge Saddam'ın petrolünün yarısını üretiyor. Saddam'ın biyolojik, nükleer silah üretimi ve terör ilişkileri hızlı bir savaş harek tını mazur gösterir. Hava desteği sağlarız. Onlar Bağdat'ta dost hükümet kurar. Petrolü pompalar, OPEC'i kurtarırlar. AB Türkiye'ye kapısını açar. Türkiye, Kürt sorununu çözer." 
     



 DÜNYA 












</TEXT>
</DOC>
