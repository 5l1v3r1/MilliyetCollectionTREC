<DOC>
<DOCNO> 54838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/spor/spo03.html </URL>
<DATE> 2001/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
FORMA SAVAŞI 
</HEADLINE>
<TEXT>

Galatasaray’da Murat Sözkesen ve Batista’nın takıma katılmasıyla rekabet üst düzeye çıktı. Teknik Direktör Lucescu, aslara gözdağı verdi ve "Herkes iki misli çalışacak" dedi 
     ERHAN TELLİ 

     Çalışan kazanacak 
     SARI - Kırmızılı ekipte kadronun zenginleşmesiyle birlikte futbolcular arasındaki rekabet de doruğa çıktı. Batista ve Murat Sözkesen’in transferleri takım içinde yeniden büyük bir forma savaşı başlattı. Bu durumdan son derece memnun kalan Teknik Direktör Mircea Lucescu, as oyuncuları uyarmayı ihmal etmedi ve "Bundan sonra formayı giyebilmek için herkes iki misli çalışacak. Savaşan formayı kapacak" açıklamasını yaptı. 
     
     Lucescu mutlu 
     İKİ transferin birlikte çıktıkları ilk antrenmanda futbolcular arasındaki rekabet herkesin dikkatini çekti. Florya’daki idmanda oyuncuların çalışma isteği ve hırsı teknik heyetin yüzünü güldürdü. Batista’nın orta sahaya canlılık getirdiği gözlenirken, Murat Sözkesen de çapraz koşuları ve mücadeleci futboluyla beğeni topladı. Lucescu’nun iki oyucunun performansından son derece memnun kaldığı bildirildi. 
     
Murat oynuyor      İstanbulspor karşılaşmasının hazırlıklarını dün tamamlayan Galatasaray’da Erzurum maçında ayaklarında yara oluşan Ümit Karan bugün forma giyemeyecek. Bu futbolcunun yerine Murat Sözkesen’in ilk onbirde sahaya çıkması bekleniyor. 
     
Bilette damping      SARI - Kırmızılı yönetim, seyirciyi tribüne çekmek için 75, 35, 20, 11.5 ve 6 milyon 750 bin lira olan bilet fiyatlarını yarı oranında indirdi. Numaralı tribün 43 milyon 500, kapalı üst 16 milyon 500, kapalı alt 9 milyon 500, açık 5, eski açık da 3 milyon 500 bin liraya çekildi. Ayrıca İstanbulspor maçı için özel indirim yapıldı ve biletlerin 40 - 15 - 8 - 4 ve 2 milyon 500 bin liradan satılacağı açıklandı. 
     



 SPOR 





















</TEXT>
</DOC>
