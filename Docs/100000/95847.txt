<DOC>
<DOCNO> 95847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/15/son/soneko30.html </URL>
<DATE> 2002/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kahkonen, Maliye Bakanı ile görüştü... 
</HEADLINE>
<TEXT>

     Maliye Bakanı Sümer Oral, IMF Türkiye Masası Şefi Juha Kahkonen ve beraberindekileri makamında kabul ederek bir süre görüştü. 
     Yaklaşık 1.5 saat süren kabulden sonra, Kahkonen herhangi bir açıklama yapmazken, görüşmede ''kamu maliyesi ve bütçe gerçekleşmelerinin'' ele alındığı öğrenildi. 
     Görüşmeye, IMF Avrupa bölgesi İcra Direktörü Willy Kiekens ile IMF Türkiye Temsilcisi Odd Per Brekk de katıldı. 
     Görüşme sonrasında bir açıklama yapan Bakan Oral, IMF heyeti ile 2002 bütçesinin genel değerlerlendirmesini yaptıklarını, gelişmelerin program hedeflerine uygun olduğunu ifade etti. 
     Oral, siyasi belirsizliklerin ekonomiye etkisine ilişkin soru üzerine ise ''siyasi belirsizliğin çok uzun sürmemesi halinde, bunun bütçeye etkisi asgari düzeyde olacaktır. Faiz dışı fazla hedefinde herhangi bir değişikliğe de neden olmayacaktır'' şeklinde konuştu. 
     





</TEXT>
</DOC>
