<DOC>
<DOCNO> 79972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/23/son/sonspo02.html </URL>
<DATE> 2002/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Süper Lig'de görev yapan hakemler ne kadar kazanıyor 
</HEADLINE>
<TEXT>

     Rakamlar artık hakemliğin amatör bir uğraş olmadığını ve bu işten kazanılan paranın ciddi boyutlara ulaştığını gösteriyor. 
     Merkez Hakem Kurulu, ''Hakem, Gözlemci ve Eğitimci, tazminat, harcırah, ulaşım ücretleri ile ödeme prensip ve yöntemleri iç talimatı''na göre, Birinci süper Lig'de görev yapan bir hakeme maç başına 500 milyon lira maç tazminatı ile günlük 75 milyon lira harcırah veriliyor. 
     Ligin ilk 4 takımı arasında oynanan maçlarda ise maç tazminatı 1 milyar liraya çıkarken, harcırah düzenlemesinin ise en az iki gün olarak uygulandığı ve bunun da 150 milyon lira olduğu belirtiliyor. 
     Birinci Süper Lig'de en çok görev yapan hakemler 18'er maçla, aynı zamanda Faal Futbol Hakemleri ve Gözlemcileri Derneği Genel Başkanlığı da yapan Metin Tokat ile Erol Ersoy. Bu ikiliyi 17'şer maçla Ali Aydın ve Mustafa Çulcu takip ediyorlar. 
     Galatasaray ile Ankaragücü arasında yapılacak olan karşılaşmanın hakemi olarak açıklanan ancak, son anda sakatlanarak bu maçta görev yapamayan Serdar Tatlı da, 16 maçla ligin en çok görev yapan hakemleri arasında bulunuyor. 
     
     Formda olan her hafta görev yapıyor 

     A Klasmanı hakemler Birinci Süper Lig'de görevleri bulunmadığı zamanlarda, zorluk derecesi yüksek olan 2. Lig A ve B Kategorisinde de maç yönetiyorlar. Ayrıca, 4. hakem olarak görevlendirildiklerinde de ücret alıyorlar. 
     A Klasmanı hakemler, 4. hakem olarak görev almaları halinde 250 milyon lira ve puan cetvelinde ilk 4 takım arasında yapılan maçlarda da 500 milyon lira ücret alıyorlar. Harcırahları ise günlük 75 milyon lira olarak ödeniyor. 
     2. Lig A Kategorisi'nde görev yaptıkları zaman ise 260 milyon lira maç tazminatı ve günlüğü 50 milyon liradan harcırah, 2. Lig B Kategorisinde maç yönettiklerinde de, 220 milyon lira maç tazminatı ve günlüğü 35 milyon liradan harcırah alıyorlar. 
     
     En çok kazanan Ali Aydın 

     Ligin en çok kazanan hakemi Ali Aydın. Aydın, 17 maçta görev yapmasına rağmen zorluk derecesi yüksek maçlarda daha çok görev verildiği için 12 milyar 550 milyon lira almış. 
     Ligin en çok kazananları sıralamasında 18 maçta görev yapan aynı zamanda Faal Futbol Hakemleri ve Gözlemcileri Derneği Genel Başkanı olan Metin Tokat ile Erol Ersoy, Ali Aydın'dan sonra ikinci sırada yer alıyorlar. Her iki hakem de Birinci Süper Lig'de yaptıkları görev nedeniyle 11 milyar 700'er milyon lira kazanmışlar. Mustafa Çulcu da, Birinci süper Lig'de yaptığı görev nedeniyle 11 milyar 50 milyon lira almış. 
     
     1 maçta 4 asgari ücret 

     Hakemler, Birinci Süper Lig'de puan cetvelinde ilk 4 takım arasında yer alan ekiplerin maçını yönettiklerinde 8 asgari ücretlinin, 5.'lik ile 18. sıralarda yer alan takımların maçlarını yönetiklerinde ise yaklaşık 4 asgari ücretlinin 1 ayda kazandıkları parayı alıyorlar. 
     
     Kİm ne kadar kazandı 

     A Klasmanı hakemlerin Birinci Süper Lig'de bugüne kadar yönettikleri maç ve bu ligde yaptıkları görev nedeniyle aldıkları ücretler şöyle 
     

HAKEM YÖNETTİĞİ MAÇ ALDIĞI PARA Ali Aydın 17 12 milyar 550 milyon lira. Ali Şahan 3 1 milyar 950 milyon lira. Ali Uluyol 7 4 milyar 550 milyon lira. Bülent Uzun 15 10 milyar 250 milyon lira. Bülent Demirlek 5 3 milyar 250 milyon lira. Erol Ersoy 18 11 milyar 700 milyon lira. Cem Tosyalı 4 2 milyar 600 milyon lira. Çetin Sarıgül 4 2 milyar 600 milyon lira. Cüneyt Çakır 3 1 milyar 950 milyon lira. Ferhat Gündoğdu 3 1 milyar 950 milyon lira. Harun Yiğit 3 1 milyar 950 milyon lira. İbrahim Çınar 2 1 milyar 300 milyon lira. İsmet Arzuman 13 8 milyar 950 milyon lira. İsmet Cengiz 7 4 milyar 550 milyon lira. Kadir Tozlu 5 3 milyar 250 milyon lira. Kazım Erçakır 6 3 milyar 900 milyon lira. Kuddusi Müftüoğlu 13 8 milyar 450 milyon lira. M.Selçuk Dereli 12 7 milyar 800 milyon lira. Mutlu Çelik 7 4 milyar 550 milyon lira. Metin Seval 5 3 milyar 250 milyon lira. Metin Tokat 18 11 milyar 700 milyon lira. Muhittin Boşat 12 9 milyar 300 milyon lira. Musa Eryılmaz 9 5 milyar 850 milyon lira. Mustafa Çulcu 17 11 milyar 50 milyon lira. Murat Ilgaz 13 8 milyar 950 milyon lira. Orhan Erdemir 15 10 milyar 250 milyon lira. Reha Biçici 2 1 milyar 300 milyon lira. Sadık İlhan 8 5 milyar 200 milyon lira. Serdar Tatlı 16 10 milyar 250 milyon lira. Sabit Hacıömeroğlu 9 5 milyar 850 milyon lira. Sebahattin Bitirim 7 4 milyar 550 milyon lira. Sebahattin Şahin 6 3 milyar 900 milyon lira. Şahin Taşkınsoy 4 2 milyar 600 milyon lira. Ünsal Çimen 14 9 milyar 100 milyon lira. Yılnur Önen 10 6 milyar 500 milyon lira. Zafer Önder İpek 5 3 milyar 250 milyon lira. Lale Orta 1 410 milyon lira      Diğer hakemlerin, 4. hakemlik ve 2. Lig'de yönettikleri maçlar nedeniyle aldığı ücretler bu tabloda yer almamaktadır. 
     





</TEXT>
</DOC>
