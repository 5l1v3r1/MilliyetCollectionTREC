<DOC>
<DOCNO> 74964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/son/sontur16.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistin Büyükelçisi "Saldırıda kullanılan mermiler İsrail'in" 
</HEADLINE>
<TEXT>

     Filistin'in Ankara Büyükelçisi Fuat Yasin, Binbaşı Cengiz Toytunç'un El Halil'de Filistin tarafınca şehit edildiğini savunan İsrail tarafını ''yalancılıkla'' suçladı. 
     Büyükelçi Yasin, Binbaşı Toytunç'un şehit olduğu, Yüzbaşı Hüseyin Özaslan'ın da yaralandığı olayla ilgili olarak A.A'nın sorularını yanıtladı. 
     Türk hükümetine ve şehit Binbaşı Toytunç'un ailesine başsağlığı dileyen Yasin, İsrail tarafını sorumlu tuttuğu saldırıda kullanılan silah ve mermilerin İsrail askerlerinin kullandıklarıyla aynı olduğunu ileri sürdü. 
     Büyükelçi Yasin, saldırının El Halil'deki ''El Cebari'' binasını işgal eden İsrail askerleri tarafından, bu binanın içinden düzenlendiğini savundu. 
     Yasin, teröristlerin Filistin üniforması giydiğine ilişkin Yüzbaşı Özaslan'ın açıklamalarının hatırlatılması üzerine de, İsrail tarafının Filistin üniforması giyen özel birliklerinin bulunduğunu söyledi. 
     Filistin Yönetimi'nden dün yapılan yazılı açıklamada da, cinayetlerin sorumluluğunun tamamen İsrail ordusuna ait olduğu belirtilmişti. 
     El Halil Belediye Başkanı Mustafa El Netşi de, saldırının, Filistinliler tarafından yapıldığı haberlerini yalanlayarak, saldırıda kullanılan kurşunların yalnızca İsrail ordusu tarafından kullanıldığını söylemişti. 
     






</TEXT>
</DOC>
