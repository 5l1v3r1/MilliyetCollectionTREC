<DOC>
<DOCNO> 73030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/17/guncel/gun12.html </URL>
<DATE> 2002/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yangını söndürdü dumandan öldü... 
</HEADLINE>
<TEXT>

Maskesiz itfaiye eri, ihmal kurbanı oldu... 
     ŞAKİR AYDIN İstanbul 

     Topkapı’da bir işhanındaki çorap imalathanesinde çıkan yangını söndürmeye çalışırken yoğun dumandan etkilenen itfaiye erlerinden biri hayatını kaybetti. Davutpaşa Caddesi’ndeki 5 katlı TİM - 1 İşhanı’nın 4. katında bulunan çorap imalathanesinde, dün saat 23.00 sıraları henüz belirlenemeyen bir nedenle yangın çıktı. Kısa sürede binanın çatısına da sıçrayan yangına, Bayrampaşa, Zeytinburnu ve Fatih itfaiye ekipleri müdahale etti. Binada soğutma çalışması yapan itfaiye erlerinden Ali Ataş, Ersin Yener ve Yaşar Başar, yoğun dumandan etkilenince SSK Vakıf Gureba Hastanesi’nde tedavi altına alındı. Ancak doktorların bütün müdahalesine rağmen Ali Ataş, hayatını kaybetti. İtfaiye erlerinin söndürme çalışması sırasında gaz maskesi ve oksijen tüpü takmadıkları için zehirlendiği bildirildi. 
     



 GÜNCEL 

























</TEXT>
</DOC>
