<DOC>
<DOCNO> 93078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/01/spor/spo06.html </URL>
<DATE> 2002/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ulusoy’dan mutlusu yok 
</HEADLINE>
<TEXT>

Futbol Federasyonu Başkanı, her fırsatta Teknik Direktör Şenol Güneş’e destek verdiğini hatırlattı, "Bildiğimiz doğrudan asla taviz vermedik. Bu ekiple ne kadar gurur duysak azdır" dedi 
     BİLAL MEŞE 

     "Onlar baştacımız" 
     MİLLİ Takım’ın, Türk Futbol Tarihi’nde devrim yapacak bir başarıya imza attığına işaret eden Haluk Ulusoy, umutları boşa çıkarmamanın gururunu yaşadıklarını söyledi. Teknik Direktör Şenol Güneş’e verdiği destekle ön plana çıkan Futbol Federasyonu Başkanı, "Biz hep doğrunun yanında olduk. Bildiğimiz doğrudan asla taviz vermedik. Çalıştılar, inandılar ve tarihe geçtiler. Bu ekiple ne kadar gurur duysak azdır. Onlar her zaman baştacımız olacak" diye konuştu. 
     
     "Zaferlere devam" 
     KÜÇÜMSENEMEYECEK bir başarı yakaladıklarını vurgulayan Ulusoy, "196 ülke arasından finallere geldik. 32 takım arasında üçüncü olduk. İddia ediyorum, finali oynasaydık, kesinlikle kupayı da alırdık" ifadelerini kullandı. İlkleri başardıklarının altını çizen Haluk Ulusoy, şöyle devam etti "Dünya’da ilk kez bir Müslüman ülke bu başarıyı yakaladı. Tarih yazdık, rekor kırdık, yazmaya da devam edeceğiz. Önce Avrupa Şampiyonası, ardından Dünya Kupası finallerine katılacağız." 
     
     
Alpay-Hasan Rüya Takım’da      DÜNYACA ünlü İngiliz haber ajansı Reuters, Brezilya’nın şampiyonluğuyla noktalanan 2002 Dünya Kupası’nın "Rüya Takımı’na" Milli Takımımız’ın iki yıldızı Alpay Özalan ile Hasan Şaş’ı da aldı. Turnuvada ortaya koydukları futbolla otoritelerden tam not alan iki oyuncu mevkilerinin en iyileri seçildi. 
     



 SPOR 



























</TEXT>
</DOC>
