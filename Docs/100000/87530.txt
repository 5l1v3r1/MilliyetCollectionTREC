<DOC>
<DOCNO> 87530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/02/son/sonspo01.html </URL>
<DATE> 2002/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye yarın 366. sınavına çıkıyor... 
</HEADLINE>
<TEXT>

     A Milli Futbol Takımı, Brezilya ile yarın yapacağı 17. Dünya Kupası finalleri C Grubu ilk maçıyla birlikte 366. karşılaşmasına çıkacak. 
     Türk Milli Takımı, 79 yıllık tarihinde bugüne dek yaptığı toplam 365 maçtan 117'sini kazanırken, 166'sını yitirdi, 82 maçta da eşitliği bozamadı. 
     A Milli Futbol Takımı, bu maçlarda toplam 439 gol atarken, kendi kalesinde 602 gol gördü. 
     Milliler son yaptıkları maçta, 23 Mayıs'ta Hong Kong'da, Güney Afrika'ya özel maçta 2-0 yenildi. 
     A Milli Futbol Takımı, şimdiye dek yurtdışında 199 maça çıktı. Ay-yıldızlı ekip, bu maçlardan 48'ini kazanırken, 106'sını yitirdi, 45 maçta da eşitliği bozamadı. 
     Türkiye, yurtdışındaki maçlarda toplam 196 gol atarken, kalesinde 382 gol gördü. 
     A Milli Futbol Takımı, şimdiye dek yurt içinde 166 kez rakiplerini ağırladı. Ay-yıldızlı ekip, bu maçlardan 69'unu kazanırken, 60'ını yitirdi, 37 maçta da eşitliği bozamadı. 
     Türkiye, yurtiçindeki maçlarda toplam 243 gol atarken, kalesinde 220 gol gördü. 
     





</TEXT>
</DOC>
