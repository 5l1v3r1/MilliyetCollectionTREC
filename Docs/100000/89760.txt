<DOC>
<DOCNO> 89760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/spor/spo05a.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu ne öfke 
</HEADLINE>
<TEXT>

A Milli Takım futbolcuları, Çin maçının ardından basına tavır koydu, röportaj bile yapmaktan kaçındı. Teknik Direktör Güneş, "Bu onların ortak aldığı bir karar" dedi 
     Otobüse kaçtılar 
     DÜNYA Kupası Finalleri’nin başlangıcından bu yana Milli Takım ile medya arasında yaşanan gerilim dün Ay - Yıldızlı futbolcuların tavrıyla farklı bir boyuta taşındı. Çin maçının ardından medya mensuplarıyla konuşmayan Milliler, otobüse binip otele gitmeyi tercih ettiler. Futbolcularımızın tur sevinci sırasında da medyaya öfke dolu tezahüratlar yapması tepki çekti. Şenol Güneş, "Ben bir şey söylemedim. Bu kararı kendileri verdi" dedi. 
     
     Kıskananlar çatlasın’ 
     MİLLİ Takım Kaptanı Hakan Şükür, zaferi tüm Türkiye’ye armağan ederken, "Daha grup maçları bitmeden ağır eleştirilere uğradık. Şimdi tur atlayınca şampiyon olmuş gibi tebrik ediliyoruz. Bu işte bir dengesizlik var. Bence bizi yerden yere vuranlar fesatlık ve kıskançlık duyguları içinde olan insanlar. Gruptan çıkarsak bizden başarı bekleyin demiştim. Şimdi bu sözümü tekrarlıyorum. Noktayı kıskananlar çatlasın diyerek koyuyorum" diye konuştu. 
     
     "Hedefimiz ilk sekiz" 
     MAÇIN ilk yarısında baldırından sakatlanarak oyundan çıkmak zorunda kalan Rüştü, bundan sonraki hedefi ilk sekiz arasına girmek olarak belirledi. Başarılı eldiven, "Tüm Türkiye’ye verdiğimiz sözü tuttuğumuz için mutluyum. Daha iyi işler yapacağız. Adalemde gerilme ve ufak tefek yırtıklar var. Ancak şu coşkuda bu problemi düşünemiyorum bile" diye konuştu. Emre Belözoğlu ise, "Ağır eleştiriye en güzel cevabı verdik" yorumunu yaptı. 
     



 SPOR 









































</TEXT>
</DOC>
