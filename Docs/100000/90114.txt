<DOC>
<DOCNO> 90114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/16/spor/spo03.html </URL>
<DATE> 2002/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlerin savaşı 
</HEADLINE>
<TEXT>

Galatasaray ile Beşiktaş arasındaki Mondragon kapışmasının yeni boyutu İspanya’da yaşanıyor. Cim-Bom Djalminha ile anlaşırken, Kartal da, Deportivo’dan sambacı futbolcunun bonservisini alma planları yapıyor 
     MEHMET ÇİFTÇİ BARCELONA 

     Senaryo yine aynı 
     TRANSFERDE hep aynı futbolcular üzerinde yoğunlaşıp, büyük bir çekişme içinde olan Galatasaray ile Beşiktaş yine karşı karşıya geldi. İki ezeli kulüp, Mondragon’un transferdeki senaryonun aynısını şimdi İspanya cephesinde yaşıyor. Galatasaray, Deportivo’nun Brezilyalı yıldızı Djalminha ile prensipte anlaşırken, Beşiktaş da İspanyol kulübü ile işi bitirip, önce bonservisi almayı planlıyor. Deporvito ise Beşiktaş’ın teklifine sıcak bakıyor. 
     
     Randevu pazartesi 
     REAL Madrid’ten istediği futbolcuları alamadığı takdirde Beşiktaş rotayı hemen Brezilyalı Djalminha’ya çevirecek. Siyah - Beyazlılar olumsuz gelişme ihtimalleri üzerine, Deportivo Kulübü’nden pazartesi günü için randevu aldı. Beşiktaş’ın Djalminha’nın bonservisi için 6 milyon 300 bin euro teklif ettiği iddia edildi. 5 milyon eurodan yukarı çıkmayan Galatasaray ise "Futbolcu ile anlaştık. O’nun rızası olmadan Beşiktaş transferi bitiremez" düşüncesinde. 
     
Ağır toplar devrede      GALATASARAY, Gençlerbirliği’nin yıldızı Okan için yaptığı 2 milyon dolarlık teklifi, bir de bedava futbolcu önerisiyle kuvvetlendirdi. Sarı - Kırmızılılar’ın bu transfer için Mesut Yılmaz ve Mehmet Ağar’dan da yardım istediği iddia edildi. Gençlerbirliği Başkanı İlhan Cavcav, "Araya girenler olabilir. Bunlar sevdiğim kişiler de olabilir. Ama kulübün geleceği de önemli" dedi. 
     
Hasan’a 10 numara      GALATASARAYLI taraftarlar, hem Sarı - Kırmızılı forma hem de Milli Takım’da futboluyla yıldızlaşan Hasan Şaş’a 10 numaralı formanın verilmesi için internet sitelerinde kampanya başlattılar. Taraftarlar, "Hasan 10 numarayı hak etti. Karakteri ve futboluyla o bizim yıldızımız. Hasan artık efsane" görüşünde birleştiler. Öte yandan taraftarlar, Hasan Şaş’ın takımda mutlaka kalmasını istediler. 
     
Sponsorlarda zirve Umbro’nun      Galatasaray’ın sponsorluğunu üstlenen firmaların katıldığı 1. Sponsorlar Futbol Turnuvası’nda Umbro birinci oldu. Florya Metin Oktay Tesisleri’nde gerçekleştirilen organizasyonun finalinde Umbro, Aria’yı 3 - 2 yenerek mutlu sonu yakaladı. Futbol Şube Sorumlusu Burak Elmas da kulüp çalışanlarından oluşan Galatasaray takımında forma giydi. n VEDAT DANACI 
     



 SPOR 





































</TEXT>
</DOC>
