<DOC>
<DOCNO> 71814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/10/son/soneko02.html </URL>
<DATE> 2002/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İMKB işlem hacmi ile gelişmekte olan piyasalar içinde dördüncü... 
</HEADLINE>
<TEXT>

     İstanbul Menkul Kıymetler Piyasası İMKB , işlem hacimleri dikkate alındığında geçen yıl 78.2 milyar dolarlık işlem hacmiyle gelişmekte olan piyasalar içinde 4. sıradaki yerini korudu. 
     Uluslararası Menkul Kıymetler Borsaları Federasyonu'nun Federation Internationale des Bourses de Valeurs FIBV , Aralık 2001 sonu itibariyle değerlendirmeye tabi tuttuğu ülkeler arasındaki sıralamaya göre, işlem hacmi bakımından, gelişmekte olan piyasaların ilk 4 sırası değişmedi. 
     Gelişmekte olan piyasaların en büyüğü 544.5 milyar dolarlık işlem hacmiyle Tayvan Borsası oldu. Bunu 380.5 milyar dolarla Güney Kore, 241 milyar dolarla Hong Kong borsaları takip etti. 
     Toplam 78.2 milyar dolarlık işlem hacmi ile 4. sırada yer alan İMKB'yi, 71.7 milyar dolarla Singapur Borsası izledi. 
     Öte yandan İstanbul Borsası, 78.2 milyar dolarlık kümülatif işlem hacmiyle gelişmekte olan Avrupa piyasaları içinde 2001 yılında yine ilk sırada yer aldı. 
     Atina Borsası'nın işlem hacmi 37.7 milyar dolar olurken, 3'üncü sırada 27.6 milyar dolarla Lizbon Portekiz Borsası yer aldı. 
     






</TEXT>
</DOC>
