<DOC>
<DOCNO> 82697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/ekonomi/eko04.html </URL>
<DATE> 2002/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF yeni önlemlere odaklanacak 
</HEADLINE>
<TEXT>

IMF Türkiye Temsilcisi Brekk, ikinci gözden geçirmede gerekirse yeni önlemlere odaklanılacağını bildirdi 
     ANKARA Milliyet 

     IMF Türkiye Temsilcisi Odd Per Brekk, 2. gözden geçirme için gelecek heyetin, hedeflerin ve programın sürdürülmesi için gerekirse yeni önlemlere odaklanacağını bildirdi. 
     Türkiye Masası Şefi Juha Kahkonen başkanlığındaki IMF heyetinin, ikinci gözden geçirmesi için 15 Mayıs’ta Ankara’ya geleceğini anımsatan Brekk, heyetin bütçe ve para politikasındaki gerçekleşmeler üzerinde odaklanacağını söyledi. 
     Brekk, IMF heyetinin İstanbul Yaklaşımı, özel bankaların yeniden sermayelendirilmesi, Kamu İhale Yasası, kamuda atıl istihdamın belirlenmesi ve azaltılması, dolaylı vergilere ilişkin düzenlemeler, Türk Telekom’un özelleştirmesi için yol haritasının hazırlanmasını kapsayan özelleştirme çalışmaları, yatırım ortamının iyileştirilmesi ve kamu kaynaklarının kullanımında şeffaflık gibi önemli yapısal reformlarda sağlanan gelişmelerin yanı sıra IMF’ye verilen takvime uyulup uyulmadığının üzerinde duracağını kaydetti. 
     
     Kredi haziranda 
     Heyetin programın sürdürülmesi için alınması gereken önlem olup olmadığına da değerlendireceğini kaydeden Brekk, IMF yönetiminin 2. gözden geçirmeyi haziran ortasında ele alarak, sonuçlandıracağını ve ardından 1.1 milyar dolarlık kredi diliminin serbest bırakılacağını bildirdi. 
     



 EKONOMİ 




















</TEXT>
</DOC>
