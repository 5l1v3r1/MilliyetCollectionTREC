<DOC>
<DOCNO> 51825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/yasam/yas00.html </URL>
<DATE> 2001/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Alan dışı tercihle kazanmak çok zor 
</HEADLINE>
<TEXT>

Lisede matematik eğitimi alıp da hukuk tercihi yapan aday, çok sayısal soru çözerek puanını arttıracağını sanıyor... Oysa alanının dışında tercih yaparak şansını düşürüyor. ÖSS’de başarıyı bu gibi ayrıntılar belirliyor 
     ÖSS'DE BAŞARININ ANAHTARI - 1 
SİBEL KAHRAMAN 

     Her yıl yüz binlerce genç, umut iskelesinden sınav gemisine binerek, geleceğe doğru yelken açıyor... Sınavdan kurtuluş olmadığı gibi varılacak her iskelede de sizi başka sınavlar bekliyor. Gemilere eşit koşullarda binilemiyor. Her geminin alacağı yolcu sayısı belli ve sınırlı. Bu durumda sınav gemisini yönlendirmek ve amaca varacak şekilde yürütmek büyük önem kazanıyor. Sınav gemisini istediğiniz iskeleye götürmek sizin elinizde kaptan sizsiniz. Bu yazı dizisinde Öğrenci Seçme Sınavı’nın ÖSS sistemini tanıyacak, verimli ve planlı çalışmanın ne kadar önemli olduğunu göreceksiniz... 
     
     Her alandan soru çözün’ 
     Başarıya giden ilk adım ÖSS’nin temel yapısını tanımak... Bu amaçla yönelttiğimiz soruları Fen Bilimleri Merkezi Dershanesi Rehberlik Koordinatörü Cihan Yeşilyurt yanıtladı 
     
ÖSS’nin en temel özelliği nedir 
     Zorunlu değil ama sınava giren adaylar tüm soruları yapmak durumundalar. Amaç çok daha fazla puan toplamak, bunun bunun yolu da fazla doğru... 
     
Yani sayısal, sözel, eşit ağırlık ayırımı doğru değil.. 
     Evet. Sınava sayısaldan giren bir öğrenci sözel soruları da yapmalı. Adaylar, lisede okudukları alana paralel yükseköğretim programlarını tercih etmeliler. Üniversiteye yerleşmede birey başarısının yanında grup başarısı da en önemli etken oldu. 
     
Grup başarısının nasıl etkisi oluyor 
     Öğrencinin net’ doğru cevap sayısı, üniversiteye yerleştirmede yüzde 82 oranında etkili... Okul başarısı ve o okulun ÖSS ortalaması ise adayın üniversiteye yerleşmesinde yüzde 18’lik katkı sağlıyor. 
     
     İkinci sınav puan düşürür 
Sınav sonuçlarında ÖSS puanının yanı sıra, bir de Yerleştirme ÖSS Puanı’ denilen bir şey var. Bu nedir 
     Yerleştirme yapılırken Ağırlıklı Ortaöğretim Başarı Puanı’ belirli katsayılarla çarpılarak ÖSS puanına ekleniyor. Bu puana Yerleştirme ÖSS Puanı’ deniyor. Yerleştirme sırasında bu puan önem taşıyor. 
     
Katsayılar neye göre değişiyor 
     Mezun olunan alan ve tercih durumuna göre. 
     
Aday edebiyattan mezun olup hukuk tercihi yapıyorsa Ağırlıklı Orta Öğretim Başarı Puanı kaçla çarpılır. Kazanma tercihi ne kadardır 
     Alan dışı tercih yaptığı için 0.20 ile. Bu durum şansı çok çok azaltıyor. Başarılı olabilmek için çok üstün bir performans gerekiyor. 
     
Daha önce bir yükseköğretim kurumuna yerleşen öğrencinin bir daha sınava girdiğinde puanı düşer mi 
     2001’de kazanan aday, 2002 ÖSS’ye girdiğinde puanı düşüyor. Daha sonraki yıl ise etkilemiyor. 
     
Bu kural, kazanan ancak kayıt yaptırmayan öğrenciler için de geçerli mi 
     Evet. Açıköğretim Fakültesi dışında bir bölümü kazanan her aday için kayıt yaptırmasa da geçerli. Liseden mezun olamadığı için kayıt yaptıramayan öğrencilerin puanı ise düşmüyor. 
     
Kolay soruları çözüp zorlarla sonra uğraşın’      Uğur Dershanesi Rehberlik Uzmanı Banu Albay, üniversite sınavında soru türleri ve çok puana ulaşma yolları hakkında şu bilgileri verdi 
     
Soruların zorluk düzeyi nedir 
     Sorular, ortaöğretimin ilk sınıfından son sınıfına kadarki bilgi düzeylerini kapsayacak nitelikte... ÖSS’de yer alan sorular, zorluk düzeylerine göre 5’e ayrılıyor. Çok kolay yüzde 10, kolay yüzde 20, normal yüzde 40, zor yüzde 20, çok zor yüzde 10. 
     
Çözüme kısa sürede ulaşmak için farklı teknikler var mı 
     Turlama tekniğini bilmek çok önemli. Bu, öncelikle çözümü kolay soruların çözülmesi, zaman alan zor soruların ise ikinci tura bırakılması demek. 
     
Turlama tekniği ne kazandırıyor 
     Öğrenci birinci turda yanıtladığı normal, kolay ve çok kolay sorularla ortalama bir puan elde ederken, ikinci turda çözeceği zor sorularla, puanını daha da yükseltme şansına sahip. Turlama tekniği zaman kazandırır. 
     
Çözüme hangi testten başlanmalı 
     Genel ilke, en başarılı olunan testten başlamaktır. Öğrencinin güçlü olduğu testte hata yapma olasılığı azalacağından, panik ve heyecanı ortadan kalkar, dikkatini yoğunlaştırabilir. 
     
Sayısalcılara beş altın kural      1- Sözel netler puanımı az etkiler’ düşüncesi yanlış. 
     2- Sayısal ya da sözel, her fazla net, sıralamayı biraz daha öne geçirir. 
     3- Yüksek puanlarla öğrenci alan sayısal puanlı bölümlere giren adayların netleri incelendiğinde sözel başarılarının da sayısal kadar yüksek olduğu gözleniyor. 
     4- 4-5 dakika alacak zor bir sayısal soruyla zaman kaybetmek yerine, daha kısa sürede çözülebilecek 6-7 sözel soru yapmak az da olsa daha fazla puan sağlar. 
     5- 2001 ÖSS’de sayısal netleri aynı olan iki adaydan 25 sözel neti fazla olan, ÖSS-SAY’dan yaklaşık 5 puan daha fazla aldı. 
     
Başarı puanları nasıl hesaplanıyor      Ortaöğretim Başarı Puanı OBP ile Ağırlıklı Ortaöğretim Başarı Puanı AOBP üniversite sınav sonuçlarını yüzde 18 oranında etkiliyor. Bu puanlar şöyle hesaplanıyor 

</TEXT>
</DOC>
