<DOC>
<DOCNO> 88002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/spor/spo03.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Roma "Şaş"tı kaldı 
</HEADLINE>
<TEXT>

Galatasaraylı Hasan Şaş’ın Brezilya karşısındaki futbolu ve golü herkese parmak ısırttı. İtalyan Kulübü’nün yöneticileri, yıldız futbolcunun transferini bitirmek için kolları sıvadı 
     ERHAN TELLİ 

     Brezilyalı gibiydi 
     DÜNYA Kupası sonunda en çok konuşulacak futbolcular arasında gösterilen Hasan Şaş, daha ilk maçında Avrupa kulüplerinin gözdesi oldu. Ay - Yıldızlı forma altında Brezilya karşısında harikalar yaratıp, bir de gol atan Hasan için, Roma Kulübü harekete geçti. Teknik Direktör Capello’nun isteği üzerine, İtalyan Kulübü’nün yöneticileri önce Sportif İşler Direktörü Mete Razlıklı, ardından da İkinci Başkan Ali Dürüst’ü arayıp, randevu talebinde bulundu. 
     
     Son karar Hasan’ın 
     YENİ sezonda Hasan Şaş’ı kadroda tutmayı planlayan Sarı - Kırmızılı yöneticiler, büyük bir ikilem içinde. Yönetim, kulübün içinde bulunduğu ekonomik durum ve Hasan Şaş’ın gelecek sezon sonunda bitecek olan sözleşmesi nedeniyle bu transfere ılımlı bakıyor. Roma’ya 10 milyon dolardan kapı açmaya hazırlanan Galatasaray’ın Hasan Şaş’ın vereceği karar doğrultusunda hareket edeceği öğrenildi. Yıldız futbolcu kalmak isterse, Roma’nın teklifi geri çevrilecek. 
     
Sarr Cim Bom’da      CÜNEYT KARAKAYA 

     GALATASARAY Teknik Direktörü Fatih Terim, eşi ve çocuğuyla gittiği İtalya’da transfer girişimlerini sürdürüyor. Başarılı hoca, Milan’ın 18 yaşındaki defans oyuncusu Adama Sarr’ın işini bitirdi. Senegal doğumlu olan Sarr, 1 yıllığına kiralık olarak Sarı - Kırmızılı renklere bağlandı. Sarr sezon başında Milan’a gelmişti. Terim ayrıca aynı takımda oynayan Serginho için de girişimlerini sürdürüyor. 
     TERİM yardımcısı Müfit Erkasap’ı da Romanya’ya yolladı. Dinamo Bükreş ile Rapid Bükreş arasında bugün oynanacak kupa finalini izleyecek olan Erkasap’ın Dinamo Bükreş’te forma giyen Kirita ve Nicolescu’nun yanısıra Rapid Bükreşli İenci’yi takip edeceği bildirildi. Öte yandan PSG’nin savunma oyuncusu Mendy, Cim - Bom’a olumsuz cevap verirken, aynı takımdan Domi yeşil ışık yaktı. 
     
Jancker pazarlığı      CİM - BOM’UN Bayern Münih’in tecrübeli golcüsü Jancker’deki ısrarı sürüyor. Alman futbolcunun menajeri ile İstanbul’da bir araya gelen İkinci Başkan Ali Dürüst ve Futbol Şube Sorumluları Burak Elmas ile Özer Saraçoğlu, prensipte anlaşma sağladılar. Jancker’in de Sarı - Kırmızılı takıma sıcak bakmasına karşın, Bayern Münih bonserviste indirim yapmıyor. 
     



 SPOR 











































</TEXT>
</DOC>
