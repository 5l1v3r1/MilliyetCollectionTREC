<DOC>
<DOCNO> 83647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/spor/spo02.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkan açıkladı 
</HEADLINE>
<TEXT>

Fenerbahçe Başkanı Aziz Yıldırım transferlerle ilgili bilgi verdi. Ortega ve Almeyda’nın pazarlığının sürdüğünü, Nihat için cevap beklediklerini söyledi 
     YALÇIN TÜRK 

     SON günlerde yoğunlaşan transfer haberleri üzerine dün bir açıklama yapan Fenerbahçe Başkanı Aziz Yıldırım, çalışmaları hakkında bilgi verdi. Hocanın istediği isimler üzerine gittiklerini belirten Yıldırım, "Ortega ve Almeyda’nın görüşmeleri sürüyor. Netleşmeyen isimler hakkında çıkan haberler beklenti yaratıyor ve olmayınca bize zarar veriyor" dedi. 
     İÇ transferde sadece Serhat ile anlaşamadıklarını ancak sezonu firesiz kapatacaklarını iddia eden Yıldırım, "Batistuta ile ilgilenmedik. Erhan Albayrak için Sadettin Saran görüşmeler yapıyor. Nihat için Real Sociedad’a teklifimizi ilettik, cevap bekliyoruz. Flaş oyuncu ne demek İhtiyaca göre adam alıyoruz. Bu takım geçen yıl şaibeler yüzünden şampiyon olamadı" yorumunu yaptı. 
     
Kalla raporuİstanbul’a dün dönen Lorant, Kamerunlu defans oyuncusunu transfer listesine aldı 
     YUSUF KOBAL 

     FENERBAHÇE Teknik Direktörü Werner Lorant, transfer listesinde yer alan Kamerunlu libero Raymond Kalla hakkında menajerlerinden bilgi aldı.Tecrübeli oyuncunun transfer şartlarını öğrenen Alman hoca dün İstanbul’a geldi. 27 yaşında 1.90’lık Kalla’nın, Mirkovic’in yerine düşünüldüğü öğrenildi. 
     LORANT’IN bugün başkan Aziz Yıldırım ile bir toplantı yaparak son durumu değerlendirip, Kalla haricinde, Agostino konusundaki son bilgileri de yönetime iletmesi bekleniyor. Ortega ve Almeyda transferleri hakkındaki son gelişmeleri de Yıldırım’dan dinleyecek olan Alman hocanın yeni bir rapor hazırlayarak önümüzdeki sezonun programını da oluşturacağı belirtildi. 
     
9 yılda 160 milyar      YUSUF DURSUN 

     RÜŞTÜ’NÜN sakatlanmasıyla kaleye geçen ve çok başarılı bir grafik çizen genç kaleci Oğuz, kendisine yapılan aylık 10 milyarlık teklifin kabul edilemez olduğunu söyledi. Anneler Günü’nde annesinin elini öpen Ümit Milli futbolcu, dokuz yıldır Fenerbahçe’de oynadığına dikkati çekerek, "Bugüne kadar kazandığım toplam para 160 milyar lira. Artık hak ettiğim parayı isteme zamanı geldi. Benimle anlaşma yapmak istemiyorlarsa, gelen ciddi teklifleri değerlendiririm" diye konuştu. 
     
İmza sezonu açılıyor      FENERBAHÇE Yönetimi dış transferde anlaşma sağladığı oyuncularla yarın sözleşmeleri imzalamaya başlayacak. Bu gece İstanbul’a gelmesi beklenen Washington’u önce sağlık kontrolünden geçirecek olan Sarı - Lacivertli yönetim, Gençlerbirliği’nden İsmail Güldüren ve Yimpaş Yozgat’tan Cem Karaca ile de üçer yıllık anlaşma imzalayacak. 
     



 SPOR 



























</TEXT>
</DOC>
