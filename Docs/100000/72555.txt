<DOC>
<DOCNO> 72555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/son/soneko16.html </URL>
<DATE> 2002/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamuda iyileştirme zammı yürürlükte... Kim ne alacak 
</HEADLINE>
<TEXT>

     Bakanlar Kurulu, 15 Ocak'tan geçerli görev tazminatları ile aralarında profesörler, hakim ve savcılar, genel müdür yardımcıları, albay ve yarbayların da bulunduğu bazı kamu görevlilerinin maaşlarını 212 milyon lira ile 454.5 milyon lira arasında arttırdı. 
     Kamudaki maaş adaletsizliğinin giderilmesi amacıyla hazırlanan Bakanlar Kurulu Kararı, bugünkü Resmi Gazete'de yayımlandı. 
     Kararnameyle aylıklarını Devlet memurları Kanunu, Türk Silahlı Kuvvetleri Personel Kanunu, Uzman Jandarma Kanunu, Yükseköğretim Personel Kanunu ile Hakim ve Savcılar Kanunu'na göre almakta olan personelin özlük hakları yeniden düzenlendi. 
     Temsil tazminatı almayan kamu görevlilerine görev tazminatı ödenmesini öngören yeni düzenlemenin, 15 Ocak ile 14 Temmuz 2002 tarihleri arasında geçerli olacağı hükme bağlandı. 
     
     Kim ne alacak 
     Makam veya yüksek hakimsiz tazminatı gösterge rakamlarına göre çeşitli gruplara görev tazminatı ödenmesi uygulamasını getiren yeni düzenlemeden yararlanacak kesimler ile bunların maaşlarında sağlanan iyileştirmeler şöyle 
     149   Profesörler 3 yıldan fazla kıdemi olanlar 15 bin gösterge 
     üzerinden görev tazminatı alacak. Ek iyileştirme tutarı 454 milyon 500 bin lira. 
     149   Sayıştay meslek memuru olup 1. sınıfa ayrılmış ve en az 6 yıllık 
     kıdemi olanlar 12 bin 500 gösterge üzerinden tazminat alacak. Ek iyileştirme 378 milyon lira. 
     149   Kıdemli albaylar 11 bin 500 gösterge üzerinden tazminat alacak. 
     Ek iyileştirme 348 milyon lira. 
     149   Hakim ve savcılar 1. sınıfa ayrılmış ve en az 3 yıllık kıdemi 
     olanlar 10 bin gösterge üzerinden tazminat alacak. Ek iyileştirme 303 milyon lira. 
     149   Albaylar 9 bin 500 gösterge üzerinden tazminat alacak. Ek 
     iyileştirme 287 milyon 850 bin lira. 
     149   Genel müdür yardımcıları, 1. derece kaymakamlar 9 bin gösterge 
     üzerinden tazminat alacak. Ek iyileştirme 272 milyon 700 bin lira. 
     149   Daire başkanları, bölge müdürleri, 1. derece müfettiş ve 
     kontrolörler, 1. derece doçentler, yarbaylar, 1. sınıfa ayrılmış hakim ve savcılar 8 bin gösterge üzerinden tazminat alacaklar. Ek iyileştirme 242 milyon 400 bin lira. 
     149   İl İdare Kurulu üyesi olan İl Müdürleri Büyükşehirlerde 7 bin 
     500 gösterge üzerinden tazminat alacak. Ek iyileştirme 227 milyon 250 
     bin lira. 
     149   İl İdare Kurulu üyesi İl Müdürleri Diğer illerde 7 bin 
     gösterge üzerinden tazminat alacak. Ek iyileştirme 212 milyon 100 bin lira. 
     
     Sadece damga vergisi kesilecek 
     Kararname uyarınca görev tazminatından sadece binde 6 oranında damga vergisi kesilecek, başka bir kesinti yapılmayacak. Sözkonusu tazminata hak kazanma ve ödemelerde, aylıklara ilişkin hükümler uygulanacak. 
     Kadro karşılığı ya da diğer statülerdeki sözleşmeli personel görev tazminatından yararlanamayacak. Tazminatın net tutarından yapılacak mahsup işlemlerinde, mahsup edilecek ödemelerin net tutarlarının yüzde 20'si dikkate alınacak. 
     7 binden daha düşük göstergeler üzerinden makam veya yüksek 
     hakimlik tazminatı alanlara ödenecek emekli aylıklarına, bulunacak miktarlarda görev tazminatı da ilave edilecek. 
     
     Genel Müdür ve üstüne de zam 
     Bu arada Kararname ile müsteşar, müsteşar yardımcıları, kurul başkanları ve genel müdür maaşlarına da, özel hizmet tazminatlarındaki düzenlemeyle, 15 Ocak 2002'den geçerli olmak üzere zam yapıldı. 
     Bu çerçevede, Başbakanlık Müsteşarının 290 olan özel hizmet tazminat oranı 345'e, diğer Bakanlık müsteşarlarının 275 olan özel hizmet tazminat oranı da 340'a çıkarıldı. Genel Müdürlerin özel hizmet tazminat oranları da 230'dan 330'a yükseltildi. 
     Bu şekilde Genel Müdür maaşları 2 milyara yaklaştırıldı. DSİ Genel Müdürünün 1 milyar 700 milyon lira maaş aldığı günümüzde, bir kamu işçisine 1 milyar 800 milyon lira maaş ödendiğini belirten bir üst düzey yetkili, yeni düzenleme ile genel müdür maaşlarının kamu işçilerinin üzerine çıkarıldığını, böylece bir başka dengesizliğin de giderildiğini bildirdi. 
     Kamu görevlilerinin maaşlarında yeni düzenleme getiren Kararnamede özel hizmet tazminatı, iş güçlüğü gibi adlar altında yapılan yan ödemelerin 2002 yılında da devam edeceği hükme bağlanırken, yan ödeme katsayısının 9 bin 625 olarak uygulanacağı da öngörüldü. 
     Öte yandan yeni düzenlemenin 15 Ocak ile 14 Temmuz 2002 tarihleri arasında geçerli olması nedeniyle, Bakanlar Kurulu, Temmuz ayında maaşlarla ilgili yeni bir düzenlemeye gidecek. 
     






</TEXT>
</DOC>
