<DOC>
<DOCNO> 60791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/06/guncel/gunz1.html </URL>
<DATE> 2002/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Hendek, iki kez sallandı 
     SAKARYA DHA 

     Sakarya’nın Hendek ilçesinde önceki akşam ve dün meydana gelen iki deprem korku yarattı. Boğaziçi Üniversitesi Kandilli Rasathanesi’nden yapılan açıklamaya göre ilk deprem önceki gün saat 22.44’te meydana geldi. 3.6 büyüklüğündeki deprem ilçe sakinlerini korkuttu. İlçe merkezi ile köylerde bazı vatandaşlar yakınlarının tek katlı evlerine sığındı. Dün saat 13.04’te ise 3.1 büyüklüğünde ikinci bir deprem daha meydana geldi. Depremler Hendek ilçe merkezinin yanı sıra köylerde de hissedildi. 
     
     Bursa’da porno skandalı 
     Bursa’nın Orhangazi ilçesinde, bilgisayar programcısı Ümit K., internetteki "randevu.com" isimli sitesinde "Orhangazi’nin Çıtırları" adlı bir porno sayfası açtı. Sayfada ilçede ikamet eden F. D. 39 , F.S. 38 , H.Ç. 34 ve E.K. 29 adlı kadınların cep telefonlarını yazan Ümit K., kadınların şik yeti üzerine polis tarafından gözaltına alındı. Ümit K.’nın sorgusu sürüyor. 
     
     Sokak çocuğu’ genelgesi 
     ANKARA Milliyet 

     İçişleri Bakanı Rüştü Kazım Yücelen, sokak çocuklarının tespiti, eğitimi, iş ve meslek edinerek topluma kazandırılmaları için valilikler ve belediyelerin işbirliği yapmalarını, kavşaklarda cam silenlere veya dilenen ya da bir şeyler satanlara kesinlikle müsaade edilmemesini istedi. İçişleri Bakanı Yücelen’in 81 il valiliğine gönderdiği genelgede, vali, kaymakam ve belediye başkanlarından sosyal nitelikli hizmetlerin artırılması, kimsesizlere ve sokak çocuklarına sahip çıkılması istendi. 
     
     Yeni Şafak Gazetesi’ne Albayrak’ baskını 
     Organize Suçlar Şube Müdürlüğü ekipleri, "Albayraklar operasyonu" kapsamında aranan Muzaffer ve Kazım Albayrak’ın Yeni Şafak Gazetesi’nde olduğu ihbarı üzerine dün saat 17.00’de gazetenin Bayrampaşa’daki binasına baskın düzenledi. Aranan kişilerin sahte kimlikle’ dolaştıkları iddiasıyla içerideki personelin kimlik kontrolü yapıldı, çeşitli bölümler de didik didik arandı. Ancak aramada zanlılar bulunamadı. Genel Yayın Yönetmeni Selahattin Sadıkoğlu ile Genel Müdür Mehmet Atalay, baskının hukuk dışı olduğunu belirtti. 
     
     Kuğuları kaz diye vuruyorlar 
     ERDOĞAN CANKUŞ DHA 

     Göçmen kuşların kuzeyden güneye göç yolu üzerinde bulunan Fethiye’de, avcıların kuğu katliamı durdurulamadı. Çevreci Ali İhsan Emre, kuğuların kaz diye vurulduğunu söyledi. Daha önce Fethiye’ye gelen 15 kuğudan altısı öldürülmüştü. Şimdi de Çalış Plajı çevresindeki bataklık bölgede mola veren 22 göçmen kuğudan biri daha tüfekle vuruldu. Emre, kuğuların üzerinde onlarca saçma yarası olduğunu belirtti. Fethiye Avcılar ve Atıcılar Derneği Başkanı Nusret Tufan da kuğu katliamına tepki gösterdi. 
     
     Muhtarlıktan çöpçülüğe 
     Çankırı Çerkeş’e bağlı Karaşer köyünde iki dönem muhtarlık yapan Hayrettin Sivri 36 , ekonomik zorluklar nedeniyle muhtarlığı bırakarak göç ettiği Zonguldak’ta özel bir şirkette temizlik işçisi olarak çalışmaya başladı. Zonguldak’ta bir süre işsiz kalan Sivri, belediyenin temizlik işini alan özel bir firmada temizlik işçisi olarak iş buldu. Yıllarca köyünün sorunlarının çözümü için mücadele eden Sivri hayatından yine de memnun. 
     
     Siverek’te polise ateş 
     Şanlıurfa’nın Siverek ilçesinde kimliği belirsiz iki kişi, kendilerine kimlik soran polisi yaraladı. İnönü Bulvarı’nda bulunan Merkez Polis Karakolu önünde görevli polis memuru Ahmet Kılıç, kendisine selam veren iki kişiden birinde tabanca olduğunu farketti. Kılıç, bunun üzerine durdurduğu kişilerden kimlik istedi. Paniğe kapılan kimliği belirsiz kişilerden biri Kılıç’a ateş ederek kaçtı. Yaralanan polis memuru hastaneye kaldırıldı. 
     
     Sokak çocuğu’ genelgesi 
     İçişleri Bakanı Rüştü Kazım Yücelen, sokak çocuklarının tespiti, eğitimi, iş ve meslek edinerek topluma kazandırılmaları için valilikler ve belediyelerin işbirliği yapmalarını, kavşaklarda cam silenlere veya dilenen ya da birşeyler satanlara kesinlikle müsaade edilmemesini istedi. Yücelen’in 81 il valiliğine gönderdiği genelgede, vali, kaymakam ve belediye başkanlarından sosyal nitelikli hizmetlerin artırılmasını, kimsesizlere ve sokak çocuklarına sahip çıkılması istendi. 
     
     100 milyara İngiliz tayı 
     Kayseri Pınarbaşı’ya bağlı Taşlıgeçit Köyü’nde 3 yıl önce ata mesleği olan atçılığa başlayan Mirzabey Tok, yetiştirdiği İngiliz tayına 100 milyar lira istiyor. Tok’un 65 , 3 yıl önce yetiştirdiği koşu taylarını yüksek fiyatla satması, buradan elde ettiği gelirle köyüne lüks konut yaptırıp, sıfır kilometre otomobil alması, Uzunyayla’da bu işe gönül veren çiftçi sayısını hızla artırdı. 
     



 GÜNCEL 















</TEXT>
</DOC>
