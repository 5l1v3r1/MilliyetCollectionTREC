<DOC>
<DOCNO> 68193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/18/ekonomi/eko10.html </URL>
<DATE> 2002/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Dış ticaret fazla verdi 
</HEADLINE>
<TEXT>

     Gümrük Müsteşarlığı verilerine göre, bu yılın ocak ayında ithalatta yüzde 50.6 oranında daralma yaşanırken, ihracat da yüzde 2.9 oranında geriledi. 
     Sonuçta ocak ayı ihracat rakamı, ocak ayı ithalatının üzerinde gerçekleşti. Gümrük Müsteşarlığı’nın geçici dış ticaret istatistiklerine göre, ocak ayında 2 milyar 50 milyon dolarlık ithalat gerçekleşti. Geçen yılın aynı ayında yapılan 4 milyar 152 milyon dolarlık ithalat gözönüne alındığında, bu rakam yüzde 50.6’lık bir düşüşü ifade ediyor. 
     Geçen ay ihracatta da, yaklaşık yüzde 2.9 düşüş yaşandı. 2001 yılı ocak ayında 2 milyar 244 milyon dolar olan ihracat, bu yılın aynı ayında 2 milyar 180 milyon dolara geriledi. Ancak ithalattaki keskin düşüş nedeniyle, ihracat ithalatın üzerine çıktı ve ihracatın ithalatı karşılama oranı yüzde 106.3 oldu. 
     
     Açık fazlaya dönüştü 
     Öte yandan bu rakamlarla birlikte geçen yılın ocak ayında 1 milyar 908 milyon dolar olan dış ticaret açığı 129 milyon dolar fazlaya dönüştü. Dış ticaret açığındaki iyileşme de yüzde 106.7’yi buldu. 
     
2001 ve 2002 Ocak ayı dış ticaret rakamları Milyon  2001 2002 Yüzde değişim İthalat 4.152 2.050 -50.6 İhracat 2.244 2.180 -2.9 Dış tic. açığı -1.908 129 -106.8 Karşılama oranı 54.0 106.3      
     



 EKONOMİ 















</TEXT>
</DOC>
