<DOC>
<DOCNO> 51232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/spor/spo07a.html </URL>
<DATE> 2001/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
MHK’nin Çelik itirafı 
</HEADLINE>
<TEXT>

     CEMAL ERSEN 

     MERKEZ Hakem Kurulu, her fırsatta savunduğu Mutlu Çelik’in, Beşiktaş - Kocaeli maçında kural hatası yaptığını tespit etti. Kocaelili seyircilerin kötü tezahüratı nedeniyle maçı durduran ve soyunma odalarına giden Çelik’in, karşılaşmayı hakem atışı ile başlatmasının maçın tekrarını gerektirecek kural hatası olduğu MHK’ce kabul edildi. Çelik’in bir faul sonrası oyunu durdurduğu videodan belirlendi ve maçı faul atışıyla başlatması gerektiği vurgulandı. 
     KOCAELİSPOR’UN kural hatasına yaptığı itirazın geç kalması nedeniyle de maç tekrarının gerçekleşemediği bildirildi. 30 Eylül’de oynanan karşılamadan sonra üç gün içinde itirazını yapması gereken Körfez ekibinin, sürenin 3 Ekim 12.00’de bitmesine rağmen, dilekçesini 14.21’de federasyona yolladığı ortaya çıktı. Kocaelispor, Mutlu Çelik’in kural hatasına zamanında itiraz etseydi, Beşiktaş’ın 4 - 2 kazandığı maç, 0 - 0’dan ve yeniden oynanacaktı. 
     MHK önceki gün yaptığı toplantıda, Diyarbakır - Y.Yozgat maçında kural hatası olmadığı kararına da vardı. Bu maçta da hakem Sabit Hacıömeroğlu, top kaleci Diallo’nun elindeyken, Selim’in sahaya girmesiyle durduğu oyunu yeniden degajla başlatması ve bu degajdan sonra düdük çalmasına rağmen avantaja bırakmasıyla iki hata yapmıştı. Bu arada Samsun - Beşiktaş maçının taç atışıyla başlatılmasının ise örnek teşkil ettiği vurgulandı. 
     
     



 SPOR 



























</TEXT>
</DOC>
