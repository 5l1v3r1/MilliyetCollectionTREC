<DOC>
<DOCNO> 88033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/yasam/yas03.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye İran’ın bile gerisinde 
</HEADLINE>
<TEXT>
Kızlar liseye gitmiyor 
TEGV Yönetim Kurulu Başkanı Cengiz Solakoğlu "Kız çocukların yüzde 46’sı liseye devam edebiliyor. Bu oran İran’da yüzde 64, Mısır’da ise yüzde 70" 
     İSTANBUL Milliyet 

     TÜRKİYE Eğitim Gönüllüleri Vakfı TEGV ile Microsoft, Türkiye çapında "Bilgisayar Okuryazarlığı Seferberliği" başlatıyor. Microsoft Türkiye Genel Müdürü Haluk Maga, "20 yıl sonra başarılı olacak insanlar yetiştirilmek isteniyorsa, bunun altyapısını mutlaka oluşturmalıyız. Bunun için herkesi bilgisayar okuryazarı yapmalıyız" dedi. 
     
     Bilgisayar yetersiz 
     TEGV Yönetim Kurulu Başkanı Cengiz Solakoğlu da, konuşmasında ilginç istatistiki bilgiler verdi "Kız çocuklarının yüzde 46’sı liseye devam edebiliyor. Bu oran İran’da yüzde 64, Mısır’da ise yüzde 70... 14.5 milyon çocuk ilk ve ortaöğretim çağında. Bu gruptaki her 90 çocuktan birine bilgisayar düşüyor. Ülke genelinde de evlerin yüzde 4’ünde bilgisayar var." 
     
     Hedef 20 bin kişi 
     "SONBAHARDA Türkiye genelinde bilgisayar okuryazarlığı seferberliği başlatıyoruz" diyen Solakoğlu, ilk aşamada 3 bin öğrenci ile 700 öğretmene, birinci yılın sonunda da 20 bin kişiye ulaşılmasının hedeflendiğini söyledi. Solakoğlu, "Seferberliğin, önümüzdeki yıllarda da sürmesi planlanıyor" diye konuştu. 
     



 YAŞAM 


















</TEXT>
</DOC>
