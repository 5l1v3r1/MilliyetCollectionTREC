<DOC>
<DOCNO> 52226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/yazar/temelkuran.html </URL>
<DATE> 2001/11/14/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Eski bir öğle uykusu hik yesi 
</HEADLINE>
<TEXT>

     Anneme... 
     Sesler yapardı kitaplara. Acı çeken, gülen, komik, üzgün sesler yapardı okurken. Ne çok ağladık öğle uykuları öncesi bu yüzden. Küçük Kara Balık’tan çekip gitmeyi, Jack London’dan her bir şeyi kendinmiş gibi anlamayı, Bir Şeftali Bin Şeftali’den kardeşliği öğrendik daha okumayı beceremezken. Erken hayat bilgileri... Hep onun kalabalık sesinden. 
     Ama iyiler kazanmadan uykuya dalmamayı öğreten annemdi bize. Zalimler cezalandırılmadan uyku girmeyecekti gözümüze. Bu bilgi kitaplardan değil annemin kalabalık kalbinden. 
     Perdedeki şekillerin rüzgarla hareketinden resimli hikayeler uydurmasaydı, kardeşim İspanya’da film çekiyor olur muydu şimdi 
     Okumayı öğrendiğimde bir şiir defteri almasaydı bana ve başına "Erkekçe olsun isterim Dostluk da düşmanlık da" yazmasaydı yazıyor olur muydum şimdi Ya bir sonraki dizeyi saklamasaydı benden ne olurdu halim Anneme göre o dize tek başına öğrenilecekti 
     "Hiç biri olmaz halbuki" 
     
Kalp genişletici      Ne güzeldi. 13 yaşımın ihtiyar Brother daktilosunu döverdim geceleri. Yan odada boyanırdı annemin dertli resimleri. Herkes uyurdu. Biz kalplerimizi gösterirdik birbirimize sanırsın ki yeni karşılaşmış ruh ikizleri Oralarda biriktirildi bugünün sözcükleri. O yüzdendir belki, bendenize sanat hiçbir zaman "açıklanması" gereken bir şey gibi gelemedi. Resim de yazı da müzik de film de sadece kalp genişleten şeylerdi. Bize kalp genişletmeyi annem öğretti. İyi midir, kötü müdür bu En çok da onu bilememeyi... 
     
Hik ye sırası      Meğer uyumamışız yine ikimiz de. İki uzak şehirde. İzmir’de sergi varmış yine. Sıkıntılıydı sesi. "Resimleri göndersem, ben gitmesem keşke" dedi. Sevmez gösterileri. Ama işte dünya işleri görünmek, gösteriye katılmak mecburi Sesi "Resimlere fiyat falan koymak gerekiyor, sevmiyorum ben o işleri" dedi. Davetiyeye bir şey yazılacakmış, gazetecilere verilecek bir metin yazılmalıymış illa ki. O sözcüklerle konuşmaz ki O işler bendenizin meselesi. Bu yüzden oturup yazdım "Zamanı Taşımak" sergisini anlatan şu cümleleri 
     "Nesne zamanı biriktirir kendinde. İnsan zamanı yüklenir geçici gövdesiyle. Erkek, zamandan geçer. Kadın, zamanın kendisidir zaten bekler. Ayın hallerini, çocuğun gövdesinde doğmasını, derken bir gün doğurgan suyun gövdesinden çekilmesini bekler. Ve bir gün mutlaka yaşamayı ... 
     Kadının içinde hayata eşitlenen başka bir zaman vardır." 
     Okudum telefonda. Not etti. Galiba içi biraz rahatladı. Muhtemelen çok geçmeden uykuya daldı. Bizi "yapan" öğle uykuları geldi aklıma. O sırasını o uykularda savmıştı. Şimdi sıra bendeydi. Yazdıklarım, annem ve resimlerini çıkarttığı kalbi için bir uyku öncesi hikayesiydi. 
     
     







Tesettür ve devlet 


Umut vurgunu 


Tasarruf önlemleri 


AB, Güney Kıbrıs için Türkiye’yi mi kaybedecek 


Karpuz - kavun ve kasa 


Hangi üniversite daha başarılı 2 


11 Eylül’ün getireceği fırsatlar 


Gerdanlık, seyranlık, mezarlık 


Rapor yolu gösteriyor 


Çatışma çalış 


Benim teröristim iyidir, ya senin ki .. 


Kötü devlet iyi müşteri... 


En eskisi değil, ama en kıdemlisi 


Eski bir öğle uykusu hik yesi 


Devlet büyüsün devletten geçinenler’ küçülsün 


</TEXT>
</DOC>
