<DOC>
<DOCNO> 57424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/16/guncel/gun03.html </URL>
<DATE> 2001/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Canavar yola çıktı 
</HEADLINE>
<TEXT>

Malatya’da, ailelerine bayram ziyaretine giden erleri de taşıyan otobüs uçuruma yuvarlandı. 5'i asker 6 kişi öldü 
     DOĞAN HABER AJANSI 

     Ramazan Bayramı tatilinden yararlanıp tatile çıkanlar ve akrabalarının yanına gidenler yine trafik canavarına yakalandı. Yurdun çeşitli yerlerinde dün meydana gelen kazalarda 12 kişi kişi öldü, 43 kişi de yaralandı. 
     Malatya'dan Kayseri'ye gelmekte olan Halil Doğan'ın kullandığı otobüs dün sabaha karşı Kayseri Malatya karayolunun 28. kilometresinde, buzlanma nedeniyle kayarak 10 metrelik uçuruma yuvarlandı. 
     Bayram tatili için memleketlerine giden askerleri taşıyan yolcu otobüste Ramazan Ateş, Ahmet Ayverdi, Yakup Karakaya, Engin Acar ve Tuna İlbay adlı askerlerle, otobüs muavini Fevzi Çetin yaşamını yitirdi, 38 er de yaralandı. 
     Yetkililer, kazanın, otobüsün, zemini karla kaplı olan yolda zincir takmaması ve aşırı hız yapması nedeniyle meydana geldiğini ve kaza yapan yolcu otobüsünün firmasız olduğunu söylediler. 
     
     Diğer kazalar 

</TEXT>
</DOC>
