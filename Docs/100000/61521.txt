<DOC>
<DOCNO> 61521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/spor/spo01.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Buz gibi fatura 
</HEADLINE>
<TEXT>

Beşiktaş yönetimi, Afrika Kupası’nda Tunus formasını giymek için ülkesine giden yıldız oyuncunun alacaklarını dondurdu. Baya eğer üç maç sonunda dönmezse, taksitlerinden kesinti yapılacak 
     ORHAN YILDIRIM 

     Daum öfkelendi 
     SİYAH - Beyazlı kulüp, Afrika Kupası nedeniyle Side’deki kamptan ayrılan ve Tunus’a giden Baya’nın alacaklarını dondurma kararı aldı. Yaklaşık iki ay süreyle takımdan ayrı kalacak Baya’nın, Tunus’un yapacağı üç maçta forma giydikten sonra dönmemesi halinde transfer alacaklarından kesinti yapılacak. Baya’nın, Tunus Milli Takım’ı tercih etmesi Teknik Direktör Christoph Daum’u oldukça sinirlendirdi. Daum, "En zor haftalarda bizi yalnız bırakacak. Bu zorlu maratonda böyle kişilerle işimiz olmaz" diye konuştuğu öğrenildi. 
     
     Allah bilir’ 
     GENEL Sekreter Hüsnü Güreli, Baya ile yapılan sözleşmede Afrika Kupası’nın olmadığını hatırlatarak, "Tunus’a gitmesi sözleşme şartlarını ihlal ettiğinin en büyük kanıtıdır. Bizim de yaptırım hakkımız otomatik olarak doğdu. Yönetim olarak gereğini yapacağız" dedi. Tunus’a dün sabah giden ve kesinti hakkında yorum yapmayan Baya ise,"İnşallah en kısa sürede dönerim. Ancak dönüş tarihimi sadece Allah bilir. Takımı yalnız bıraktığım için üzgünüm" ifadesini kulllandı. 
     
İlhan şüpheli      SİYAH - Beyazlı golcünün, ikinci yarının ilk maçı olan Trabzonspor’a karşı oynama olasılığının az olduğu belirtildi. Side’deki kampta sakatlanan İlhan Mansız’ın dün sabah çekilen MR’ında sağ ayak bileğinde geniş bölgede ödem ve bağlarında aşırı zorlanmanın olduğu tespit edildi. Doktor Ayhan Obtur, kamp çalışmalarını kapatan Mansız’ı Trabzonspor maçına yetiştirmeye çalışacaklarını söyledi. 
     
Uyanık Sociedad      MEHMET ÇİFTÇİ 

     BEŞİKTAŞ Başkanı Serdar Bilgili ile Real Sociedad arasındaki protokol görüşmeleri dün sonuçlandı. Demetradze’yi kiralık veren İspanyol kulübünün, bu transfere, bir jest karşılığı değil, kontenjanı doldurması nedeniyle izin verdiği ortaya çıktı. Jankauskas’ı, Benfica’ya yollayan ve Kovaçeviç’e yer açan Real Sociedad’ın, beşinci yabancı olarak kadroya alacağı Nihat için de Demetradze’yi göndereceği öğrenildi. 
     GÜRCÜ futbolcunun, dizindeki hafif sakatlık yüzünden iki hafta sonra İstanbul’a geleceği açıklanmasına rağmen, bu tarihin zorunlu olarak öne çekildiği ifade edildi. Nihat’ın sözleşme imzalayacağı salı günü Demetradze de, İstanbul’da mukavele yapacak. Ayrıca yıldız oyuncu için Real Sociedad önümüzdeki hafta Beşiktaş’a 2.5 milyon dolar verecek. Geriye kalan 2.5 milyon ise Temmuz ve Aralık aylarında ödenecek. 
     
Halilagiç geliyor      CENGİZ MALGIR 

     BEŞİKTAŞ’TAN 15 aydır ayrı kalan ve futbol yaşamına bitti gözüyle bakılan savunma oyuncularından Sead Halilagiç gün sayıyor. Antrenör Ömer Gülen yönetiminde Fulya’da çalışmalarına devam eden Halilagiç, "Beşiktaş’ı, seyirciyi ve futbolu çok özledim. Belimdeki sakatlığım tamamen geçti. Sadece fizik olarak eksikliklerim var. Kısa sürede takımla birlikte başlayacağımödedi 
     ŞAMPİYONLAR Ligi’ndeki Milan maçında belinden sakatlanan Halilagiç, "Uzun süre sahalardan uzak kaldım. Futbolun, yaşamımda ne denli önemli olduğunu anladım" ifadesini kullandı. Yugoslav oyuncu, "Bitmedim, ayaktayım. Yılmadım, çok çalıştım. Takımı zor günlerde yalnız bıraktığım için üzgünüm. İkinci yarıda herkes eski Halilagiç’i sahada görecek" diye konuştu. 
     
İbrahim’den özeleştiri      BEŞİKTAŞLI İbrahim ilginç itiraflarda bulundu. Yıldız oyuncu, koşarken yere baktığının doğru olduğunu söyledi ve "Ama kafamı kaldırınca, hızım kesiliyor. El freni çekilmiş bir araba gibi gidemiyorum" dedi. İbrahim, sahadaki koşusuyla bir sezonda adeta Dünya turu attığını da belirtti, "Kanat oyuncusu olarak büyük takımda oynamak çok zor. Hele hele Beşiktaş gibi bir ekipte 100’e yakın maç oynamak her babayiğidin harcı değil" diye konuştu. 
     



 SPOR 























</TEXT>
</DOC>
