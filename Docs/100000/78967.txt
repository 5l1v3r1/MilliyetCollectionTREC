<DOC>
<DOCNO> 78967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/dunya/dun02.html </URL>
<DATE> 2002/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
11 Eylül’ü El Kaide üstlendi 
</HEADLINE>
<TEXT>

     DIŞ HABERLER SERVİSİ 

     Katar’ın El Cezire TV’sinde görüntüleri yayınlanan Usame bin Ladin’in, bu kez Dubai’deki Suudi Ortadoğu Yayın Kuruluşu MBC tarafından aralıkta banda alınmış bir kasedi dün akşam ekrana getirildi. 
     Yardımcısı Eymen El Zevahiri’yle birlikte görülen Bin Ladin, ABD ekonomisine büyük zarar veren 11 Eylül saldırılarını övdü. El Kaide Örgütü Söcüsü Süleyman Ebu Gayd da, 11 Eylül saldırılarını açık bir dille üstlendi. 
     El Kaide lideri Bin Ladin, konuşmasında, 11 Eylül için ABD’nin "bu başarılı ve mübarek saldırılardan 1 trilyon dolardan fazla kaybı olduğunu" anlattı. Bin Ladin, 11 Eylül’de intihar saldırılarında bulunanları da överek, yerlerinin cennet olduğunu söyledi. 
     
     Tanrı’nın emri’ 
     El Kaide’nin Sözcüsü Süleyman Ebu Gayd, 11 Eylül saldırılarını üstlendiklerini açıklarken, "K firin başını kendi toprağında vurabildik" dedi. "Tanrı bize mazlumlara destek olmamızı emretti ve biz de mazlumlara destek olduk. Tanrı bize inançsızlığın lideriyle savaşmamızı emretti ve biz de savaştık" diyen sözcü, Filistin’deki, Çeçenistan’daki ve her yerdeki mazlumların çağrısına yanıt verdiklerini savundu. 
     



 DÜNYA 












</TEXT>
</DOC>
