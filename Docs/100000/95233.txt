<DOC>
<DOCNO> 95233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/spor/spo02.html </URL>
<DATE> 2002/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
"Fener üzmeyecek" 
</HEADLINE>
<TEXT>

Sarı-Lacivertliler’in hocası Lorant, Avusturya kampından camiayı sevindirecek bir mesaj gönderdi, "Taraftarlar rahat olsun. Kesinlikle onları mutlu edeceğiz" dedi 
     YALÇIN TÜRK 

     Oyunculara gözdağı 
     WERNER Lorant, Fenerbahçeli taraftarların yüreklerine su serpti. Alman çalıştırıcı, transferi düşünmediğini belirtip, "Bu konuda kamptan sonra kararımı vereceğim. Bu sezon özellikle gençlere şans vermek istiyorum" diye konuştu. Lorant, kampın tempolu geçeceğini belirtti, "Bu durum beni asla ürkütmez. Benim bir prensibim vardır. Nasıl antrenman yaparsan öyle oynarsın. Hafif sakatlıkların olması çok doğaldır. Bunları sorun yaparsak, idmana çıkaracak futbolcu bulamayız" dedi. 
     
     "Kumaş kaliteli" 
     İDDİALI açıklamalar yapan Lorant, "Bu sezon tüm Fenerbahçe’yi sevenler rahat olsunlar. Onları kesinlikle mutlu edeceğiz" ifadelerini kullandı. İyi bir kadroları bulunduğunun altını çizen tecrübeli hoca, sözlerini şöyle sürdürdü "Fenerbahçe’nin hem insan olarak, hem de futbol kalitesi olarak ne kadar iyi bir kadroya sahip olduğunu bu sezon herkes görecek. Yetenekli oyuncularımız, istikbal vaat eden gençlerimiz var. Elimizdeki kumaşı en iyi şekilde kullanacağız". 
     
     Sistem değişecek 
     ORTEGA ve Washington’u iyi bulduğunu kaydeden Lorant, "Geç katıldıkları için fazla zorlanmamalarını istedim. Her geçen gün tempoları artacak" yorumunu yaptı. Lorant, sistem konusunda da, "Kadroda 5 ofansif yönü fazla olan oyuncu yer alacak. Savunma yardımı da kesinlikle unutulmayacak. Defansımız üçlü olacak. Orta sahanın 5’li ya da 4’lü, forvetin ikili ya da üçlü olacağına sonra karar vereceğim. Gerekirse maçta taktik değişiklikler yapmasını öğreneceğiz" dedi. 
     
Rüştü terfi etti      ALMAN spor gazetesi Kicker, Fenerbahçe’nin ve Milli Takım’ın başarılı eldiveni Rüştü Reçber’in Ada’da oynayacak olgunluğa kavuştuğunu yazdı. Kicker, İngiliz Manchester United, Arsenal ve Aston Villa’nın Rüştü’yü istediklerini, ancak Fenerbahçe’nin istediği 24 milyon euronun çok yüksek bulunduğunu ifade etti. 
     MİLLİ Takım oyuncularına teklif yağdığı belirtilen haberde, İngiliz Tottenham’ın da Fatih Akyel için 4.5 milyon euro teklifinde bulunduğu ifade edildi. Inter ve Milan’ın, Hasan Şaş’ın peşinde olduğuna yer veren dergi, Galatasaray’ın gözde oyuncusu için yüksek transfer ücreti isteyebileceğini vurguladı. 
     
Orti ısınıyor Arjantinli yıldız, isabetli pasları ve attığı güzel golle klasını konuşturdu 
     FENERBAHÇE, dün tempolu bir program uygularken, Lorant’ın talimatıyla Ortega kendisini fazla sıkmadı. Arjantinli süper star, buna rağmen sabahki çalışmada isabetli pasları ve attığı güzel golle klasını konuşturdu. Ortega, akşam da kalecinin çıktığını görüp, 25 metreden çok şık bir gol attı. Özellikle Ogün ve Ali Güneş’le ilk günden diyalog kurdu, çabuk uyum sağlayacağı görüntüsü verdi. Sıcakkanlı tavırları dikkati çeken Ortega’nın, Türkçe kelimeleri öğrenmeye başladığı gözlendi. Oyuncular, ünlü yıldıza "Orti" diye sesleniyorlar. Yabancı gazeteciler de Ortega ile röportaj yapmak için sıraya girdi. 
     
Oktay’ın k bus günüGolcü futbolcu, Mirkoviç’in darbesiyle acılar içinde yerde kaldı. Dinlenmeye çekildi, Lorant izin vermedi 
     FENERBAHÇE’NİN sabahki çalışmasında, Yugoslav Zoran Mirkoviç’in bileğine darbesiyle yerde kalan Oktay’ın feryat sesleri yükseldi. Herkes golcü oyuncunun başına koştu, ancak Lorant buz tedavisi sonrası Oktay’ı yine sahaya sürdü. Alman hoca, "Artık yerden kalk ve çalışmaya devam et" dedi. Oktay bir süre çalıştı, ancak ağrıları devam edince bırakmak zorunda kaldı. 
     DOKTORLAR ikinci kez kendisine buz tedavisi uygulayıp, dinlenmesi için otele gönderdiler. Bu gelişme üzerine Werner Lorant adeta küplere bindi. Tecrübeli teknik adam, hemen Oktay’ı idmana çağırttı, çalışmayı izlemesini istedi. Oktay, acılar içinde antrenmanı takip etmek zorunda kaldı. Tekmeyi atan Mirkoviç’in üzüntüsü nedeniyle sürekli özür dilediği gözlendi. 
     
Revivo korkuttu      ÜLKESİNDE ağabeyinin oğluna kirvelik yapmasının ardından dün kampa katılan İsrailli yıldız, akşamki çalışmada sakatlandı. Mustafa Doğan’la ikili mücadele sırasında sol bileği burkulan Revivo’nun ayağına bandaj yapıldı. Revivo, çalışmayı kenardan izledi. 
     
Keyifler yerinde      İSTANBUL’DA aşırı sıcaklardan bunalan Sarı - Lacivertli futbolcuların Avusturya’da yüzü güldü. Hava şartlarının ve tesislerin mükemmel olması oyuncuları sevindirdi. Avusturya’da zaman zamanki yağmur ve serin hava kamptaki neşeleri yerine getirdi. 
     
Washington iyi başladı      BREZİLYALI futbolcu, İstanbul’daki son idmanda olduğu gibi, Avusturya’da da gollerini sıraladı. Güzel hareketleriyle göz dolduran ve sabahki çalışmada iki gol atan Washington’un, yine de son vuruşlarda ağır kaldığı gözlendi. 
     
Yunus’a deneme      ALMANYA’NIN Bayern Münih kulübünün alt yapısında forma giyen Yunus Karagün’ün bir süre deneneceği açıklandı. Teknik Direktör Lorant, takımla idmanlara çıkacak olan genç oyuncuyu beğenmesi halinde takıma katacak. 
     
Bayrak sürprizi      FENERBAHÇE’NİN Avusturya’ya gelişiyle Alpler’in eteğindeki Going kasabası renklendi. Otellerde yer bulunamazken, Sarı - Lacivertli takımın kamp yaptığı otel ve antrenman tesislerine çekilen dev boyutlardaki Türk bayrağı kafileye moral verdi. 
     
Milli sıkıntı      LORANT, tatillerini sürdüren ve takımla birlikte Avusturya’ya gelmeyen Rüştü ve Fatih’i dört gözle bekliyor. Alman hocanın, çok istemesine rağmen iki yıldıza hazırlık maçlarında şans veremeyeceği için sıkıntı yaşıyor. 
     
Kombineler satışta      ŞÜKRÜ Saracoğlu Stadı’nın "VIP Alt Maraton" kombine kart satışları, Akmerkez’de bulunan Fenerium Mağazası’nda başladı. Bugünden itibaren Sarı - Lacivertli taraftarlar, saat 11.00 ile 19.30 arası kombine kart satın alabilecekler. 
     



 SPOR 

























</TEXT>
</DOC>
