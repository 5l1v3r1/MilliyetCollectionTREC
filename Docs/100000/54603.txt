<DOC>
<DOCNO> 54603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/son/sontur24.html </URL>
<DATE> 2001/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Çubuk kraker için arkadaşını öldüren liseli yargılanıyor 
</HEADLINE>
<TEXT>

     Bursa'da bir okulda çubuk kraker yüzünden tartıştığı arkadaşının ölümüne yol açtığı iddia edilen 15 yaşındaki lise öğrencisi B.Ö'nün yargılanmasına başlandı. 
     Bursa 5. Ağır Ceza Mahkemesi'nde görülen davanın ilk duruşmasına ''etkili eylem sonucu ölüme sebebiyet vermek'' suçundan 15 yıla kadar ağır hapsi istenen tutuklu sanık B.Ö. 15 ile olayın tanığı öğretmen ve öğrenciler katıldı. 
     B.Ö. ifadesinde, sınıf arkadaşı Samet Akyıldız'ı öldürmek gibi bir kastı olmadığını ifade ederek tahliyesini talep etti. 
     Öğretmen ve öğrencilerin de tanık olarak dinlendiği duruşmada, Samet Akyıldız'ın annesi Aysel ve babası Kemal Akyıldız ise oğullarının ölümüne neden olanların cezalandırılmalarını istedi. 
     B.Ö.'nün tutukluluk halinin devamına karar veren mahkeme heyeti, duruşmayı erteledi. 
     Atatürk Lisesi 9-E sınıfında öğrenci B.Ö. ve Samet Akyıldız, 22 Ekim'de tenefüste aldıkları çubuk kraker yüzünden tartıştıkları sırada Akyıldız yere düşerek başını çarpmış ve olay yerinde hayatını kaybetmişti. 
     






</TEXT>
</DOC>
