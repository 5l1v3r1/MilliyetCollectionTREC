<DOC>
<DOCNO> 60962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/07/yasam/yas04.html </URL>
<DATE> 2002/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte yeni mucize çocuğumuz’ Michael Raadt 
</HEADLINE>
<TEXT>
Bu çocuk büyüyünce ’Tarzan’ olacak 
Üç yaşında bir çocuk tam 21 gün yılanlar ve vahşi hayvanlarla dolu doğada sadece çiceklerle beslenerek hayatta kalmayı başardı... 
     DIŞ HABERLER SERVİSİ 

     Güney Afrika’da kendisinden küçük kuzeniyle yaşadığı çiftliğin etrafını "keşfe" çıkan ancak kaybolan üç yaşındaki bir çocuk, mucizevi kurtuluş’ hikayelerinin yeni kahramanlarından biri oldu. 10 Aralık günü Free State bölgesinin Luckhoff kasabasındaki çiftlik evlerinin etrafında gezintiye çıkan Michael Raadt ve iki yaşındaki kuzeninden bir süre haber alınamaması üzerine bölge polisi araştırma başlattı. 
     Minik kuzen, ikinci günün sonunda yara bere içinde bulunabildi ancak Raadt’tan haber yoktu. Geride kalan tek işaret çocuğun ayak izleriydi ancak bunlar da araştırmanın sonuç vermesinde etkili olmadı. Arazinin yılanlar, vahşi hayvanlar ve dikenli çalılıklarla kaplı olması nedeniyle minik çocuğun yaşamından ümit kesilmeye başlandığı sırada, çiftliğin yaklaşık 30 kilometre uzağından müjdeli bir haber geldi. Bölgede yaşayan bir çiftçi, Raadt’ı bir su bendinin kenarında yarı baygın halde buldu. 
     



 YAŞAM 



















</TEXT>
</DOC>
