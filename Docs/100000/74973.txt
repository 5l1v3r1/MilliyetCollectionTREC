<DOC>
<DOCNO> 74973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/son/sontur25.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Le Monde "Ecevit hakem gibi düdük çalıyor" 
</HEADLINE>
<TEXT>

     AB'nin tüm aday ülkeler için belirlediği Kopenhag kriterlerinin Türkiye'de sadece Ankara'ya yönelik engeller olarak değerlendirildiği, üçlü koalisyonda AB ile ilgili konularda gerginlik yaşandığı öne sürüldü. Le Monde gazetesi, Başbakan Bülent Ecevit'i bir hakeme benzeterek AB ile ilgili olarak Başbakan Yardımcıları Mesut Yılmaz ile Devlet Bahçeli arasında ortaya çıkan tartışmaları bitirmek için "sık sık düdük çaldığını" belirtti. 
     Fransız gazetesi, Nicole Pope imzalı haber yorumunda Türk vatanlaşlarının büyük bir bölümünün AB üyeliğinden yana olmasına karşın Türkiye'de AB konusunda yoğun tartışmaların yapıldığını kaydetti. MGK Genel Sekreterinin Orgeneral Tuncer Kılınç'ın açıklamalarına da yer verilen yazıda, Aydınlık gazetesinin Karen Fogg'un e-postalarının yayınlanmasına değinirken de olaya ilişkin olarak yayınlanan çok sayıda "milliyetçi" yazıların Avrupa'ya yönelik kırgınlığı ve AB konusundaki derin bir bilgisizliği ortaya koyduğu iddia edildi. 
     Kopenhag kriterlerinin tüm aday ülkelerine uygulanmasına karşın Türkiye'de bu kriterlerin sadece Ankara'ya yönelik engeller olarak alğılandığı belirtilen gazetede, üçlü koalisyonun bünyesinde AB konusunda gerginlik bulunduğunu öne sürerken Başbakan Ecevit bir hakeme benzetilerek "Yılmaz ile Bahçeli arasındaki tartışmaları bitirmek için sık sık düdük çaldığı" belirtildi. 
     






</TEXT>
</DOC>
