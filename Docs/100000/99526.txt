<DOC>
<DOCNO> 99526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/siyaset/siy05.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
14 saat boyunca Kürtçe tartışması 
</HEADLINE>
<TEXT>

     SALİHA ÇOLAK Ankara 

     Adalet Komisyonu’nda Avrupa Birliği AB uyum yasaları paketinde yer alan Kürtçe maddeler görüşülürken, ezeli taraflar 14 saat boyunca tartıştı. Komisyonun Doğu kökenli milletvekilleri ile MHP’liler arasında yaşanan ilginç diyaloglar şöyle 
     Fetullah Erbaş SP - Van Yıllarca Van’da noterlik yaptım, tercüman isterdim. Köylerde Kürtçe "bilmiyorum" demeye utanıyorum. Kurslara gider, ben de öğrenirim. 
     
     Öcalan, Türkçe konuşuyor 
     Mehmet Gül MHP - İstanbul PKK bile yayınlarını Türkçe çıkarıyor. Abdullah Öcalan bile emirlerini Türkçe veriyor. Kürt dilinin birliği sağlanacak, ayrılıklar ortaya çıkacak. Ortada bir tezg h var. Oyuna gelmeyelim. Yugoslavya oluruz. 
     Yahya Akman AKP - Şanlıurfa O camiadan biri olarak söylüyorum, o insanlar potansiyel bölücü değil. Biz anadilimizi seçmede özgür değiliz. İnsanlara Allah’ı da, devleti de, milliyetçiliği de anadilleriyle anlatacaksınız. 
     Erbaş Med - TV’yi kurdular, insanlar koyun satıp çanak anten aldı. Adamlar öyle bir propaganda yaptılar ki, trilyonlar versen kapatılamayacak kadar büyük yaralar açtılar. Onlar da Şivan’ı dinlemek istiyor. 
     Mehmet Çiçek AKP - Yozgat O kim 
     
     Teslim olmuşsunuz 
     Erbaş Sanatçılarıymış, ben bilmiyorum. Çobanmış. O da onların sanatçısı. Şivan Perver. Barzani’nin, Talabani’nin televizyonu var. Radyoda zaten müthiş bir bombardıman var, teslim olmuşsunuz. Önleyecek hiçbir şeyiniz yok, Ne RTÜK, ne başka bir şey. Mademki realite var, Mehmet Bey onu da siz kabul edin gitsin. 
     Orhan Bıçakcıoğlu MHP - Trabzon 30 bin kişi Şivan dinleyemedikleri için mi öldürüldü 
     Müjdat Kayayerli MHP - Afyon Özel kurslar KADEK’in özel bir organizasyon alanı olacak. 



 SİYASET 




















</TEXT>
</DOC>
