<DOC>
<DOCNO> 70028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/son/soneko40.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Halen 1565 köyün yolu kardan dolayı ulaşıma kapalı 
</HEADLINE>
<TEXT>

     Köy Hizmetleri Genel Müdürü Hüseyin Alioğlu, olumsuz hava koşulları nedeniyle halen 1565 köyün toplam 10 bin 324 kilometre yolununun ulaşıma kapalı olduğunu bildirdi. 
     Alioğlu, yaptığı yazılı açıklamada, Türkiye'de devam eden olumsuz hava koşulları nedeniyle birçok ilde köy yollarının trafiğe kapandığını belirtirken, köy yollarının yeniden ulaşıma açılabilmesi için Köy Hizmetleri olarak ülke genelinde yoğun bir çalışmanın yapıldığını vurguladı. 
     Hüseyin Alioğlu, kar mücadelesinin başladığı günden bugüne kadar 33 bin 58 köyün 218 bin 275 kilometre yolunda kar mücadelesi çalışması yapıldığını ve halen 1565 köyün toplam 10 bin 324 kilometre yolunun ulaşıma kapalı olduğunu belirtti. 
     Köy Hizmetleri Genel Müdürü Alioğlu, 196 adet greyder, 112 adet dozer, 163 adet kamyon, 41 adet kar makinası ve 165 ekibin, kar mücadesi için görev yapmaya devam ettiğini kaydetti. 
     






</TEXT>
</DOC>
