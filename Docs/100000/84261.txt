<DOC>
<DOCNO> 84261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/16/spor/aspo.html </URL>
<DATE> 2002/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
BİR İLKİN PEŞİNDE 
</HEADLINE>
<TEXT>

Dünya Kupası’nın en büyük favorisi Fransa hiç yapılmamışı yapmak, üç turnuvayı kazanan ilk takım olmak istiyor. Ancak savunmada sorunları var 
     Dünya kupası raporu - 1 
Mehmet Demirkol 

     Tarihte hiçbir milli takım üç büyük şampiyonayı üst üste kazanmamıştı. Fransa bunun peşinde. 1998’den bu yana katıldıkları her turnuvayı kazandılar. Önce Dünya Kupası, ardından Avrupa şampiyonası, sonra Konfederasyon Kupası. 1993’te Bulgaristan’a kaybettiklerinden bu yana resmi maçlarda sadece üç maçta yenildiler. Emmanuel Petit’nin deyimiyle bir Zafer geleneği’ oluşturdular. Sadece kazandıklarıyla değil oyunlarıyla da gönülleri fethediyorlar. Romantik bir futbolları var. Glenn Hoddle Onlara o ünlü sarı - mavi formayı giydirseniz, sahada 1970’in Brezilyası var sanabilirsiniz’ diyor. 
     Fransa 1998 Dünya Kupası’ndan önce favoriydi, ama forvet eksikliği nedeniyle bu zafere ulaşamayacakları söyleniyordu. Gerçekten de grup maçları sonrası elemelerde Paraguay, İtalya ve Hırvatistan’ı 90 dakikada geçemediler. Atılan gollerin tamamı ise defans oyuncularının ayağındandı Ya da kafasından . 
     Şimdi ise sorunları farklı. Blanc ve Deschamp’ın takımdan ayrılmasından sonra bir türlü savunma zaaflarını giderecek oyuncuları bulamıyorlar. Barthez de eski Barthez değil. Forvetleri ise bu kez muhteşem İtalya ve İngiltere’de harikalar yaratan Henry ve Trezeguet’nin yanında önümüzdeki yılların büyük süper starı Cisse de kadroda. Ve Roger Lemerre bu sıkıntıyı daha ofansif bir oyunla çözme peşinde. Burada da Robert Pires’in yokluğu onları zorlayacak. Djorkaeff son kez kadroya çağrıldı. Fransa favori, ama yolları zor. Gruptan çıktıktan sonra finale ulaşmaları için Brezilya, İngiltere, Arjantin gibi takımları elemeleri gerekiyor. 
     
FRANSA      FIFA Sıralaması’nda 1 
     
     Genel Bilgiler 
     Nüfus 58 milyon 
     Lisanslı futbolcu 3 milyon 
     
     Kupaya nasıl geldi 
     Kupa galibi olarak direkt kalifiye 
     
     Kupa tarihi 
     1930 Birinci tur 
     1934 Birinci tur 
     1938 Çeyrek Final 
     1954 Birinci tur 
     1958 Üçüncü oldu 
     1966 Birinci tur 
     1978 Birinci tur 
     1982 Dördüncü oldu 
     1986 Üçüncü oldu 
     1990 Şampiyon 
     
     Yıldız adayı 
     Djibril Cisse 
     Zidane’ı, Trezeguet’yi, Henry’i biliyoruz. Onlar süperstarlar. O yüzden bir yıldız adayı üzerinde durmalı. Auxerre’in bu yıl 29 maçta 22 gol atan dev oyuncusu, Anelka’yı keserek milli takıma dahil oldu. 21 yaş altı milli takımla gösterdiği muhteşem performans tecrübeli oyunculara yer vermesiyle ünlü Lemerre’in fikrini değiştirmesinin temel nedeni. Cisse Arjantin 2001’de Saviola ve Adriano’nun ardından 6 golle sıralamada 3. sırada yer almıştı. 
     
     Kadro 
     Kaleciler 
     Fabien Barthez Mancester United 
     Ulrich Rame Bordeaux 
     Gregory Coupet Lyon 
     Savunma 
     Bixente Lizarazu Bayern Münih 
     Lilian Thuram Juventus 
     Marcel Desailly Chelsea 
     Franck Leboeuf Marsilya 
     Vincent Candela AC Roma 
     Willy Sagnol Bayern Münih 
     Philippe Christanval Barcelona 
     Michael Silvestre M.United 
     Orta saha 
     Patrick Vieira Arsenal 
     Zinedine Zidane Real Madrid 
     Emmanuel Petit Chelsea 
     Youri Djorkaeff Bolton 
     Claude Makelele Real Madrid 
     Alain Boghossian Parma 
     Johan Micoud Parma 
     Hücum 
     Thierry Henry Arsenal 
     David Trezeguet Juventus 
     Sylvain Wiltord Arsenal 
     Christophe Dugarry Bordeaux 
     Djibril Cisse Auxerre 
     
     Roger Lemerre’in favorisi 
     Fransa, Brezilya, Arjantin, 
     İngiltere’den biri. 
     Sürpriz Güney Kore ve Japonya 
     
Onlar daha FransızSenegal’in hocası Metsu, Fransız. Kadrodaki 23 oyuncunun 20’si Fransa liginde top koşturuyor. Birliktelik üst düzeyde 
     Onların kupaya katılma hakkını kazanmasını kimse beklemiyordu. Mısır, Cezayir, Fas gibi tecrübeli futbol ülkelerinin arasından sıyrılıp geldiler. Eski bir Fransız sömürgesi olmaları, açılış maçını anlamlı kılacak. Ki, bu sömürge ilişkileri tamamen kopmuş da değil Açılış maçında karşılarına çıkacak Vieira da aslında bir Senegalli . Bazıları onlara Fransa B takımı da diyor zaten. 
     Bruno Metsu’ya göre takımının en iyi yönü birliğin çok güçlü olması. Bu oyuncuların 10’u aynı okuldan Dakar Akademisi’nden gelme, küçüklükten bu yana birlikteler. Dezavantajları ise tecrübesiz oluşları. 
     
SENEGAL      FIFA Sıralaması’nda 43 
     
     Genel Bilgiler 
     Nüfus 8 milyon 
     Lisanslı futbolcu 200 bin 
     Elemeler sırasında forma giyen 
     oyuncu sayısı 34 
     Kupa tarihi İlk kez katılıyor. 
     
     Kadro 
     Kaleciler 
     Tony Sylva Monaco 
     Oumar Diallo Khourigba Fas 
     Kalidou Cissokho Jeanne d’Arc Sen 
     Savunma 
     Omar Daff Sochaux 
     Lamine Diatta Rennes 
     Ferdinand Coly Lens 
     Aliou Cisse Montpellier 
     Habib Beye Strasbourg 
     Pape Malick Diop Lorient 
     Alassane Ndour SaintEtienne 
     Khalilou Fadiga Auxerre 
     Orta saha 
     Pape Sarr Lens 
     Salif Diao Sedan 
     Moussa Ndiaye Sedan 
     Amdy Moustapha Faye Auxerre 
     Pape Bouba Diop Lens 
     Makhtar Ndiaye Rennes 
     Sylvain Ndiaye Lille 
     Hücum 
     El Hadj Diouf Lens 
     Henri Camara Sedan 
     Pape Thiaw Lausanne 
     Amara Traore Gueugnon 
     Souleymane Camara Monaco 
     
     Teknik Direktör Bruno Metsu 
     Favori Fransa 
     Sürpriz Bilemem ilk düdük çaldıktan sonra her şey olabilir. 
     
     Yıldız adayı 
     El Hadgi Diouf 
     21 yaşındaki Diouf eleme maçlarından takımının 14 golünün 8’ine imza attı. Lakabının "Seri katil" oluşu bu yüzden. 2001’de Afrika’da yılın futbolcusu seçildi. Fransa’da Lens’te oynuyor. Müthiş bir vuruş tekniği var ama çok fazla bencil. Bir seri katil için bile. 
     
     Kupaya nasıl geldi 
     Grup lideri 
     Cezayir 1-1 Senegal 
     Senegal 0-0 Mısır 
     Fas 0-0 Senegal 
     Senegal 4-0 Namibya 
     Senegal 3-0 Cezayir 
     Mısır 1-0 Senegal 
     Senegal 1-0 Fas 
     Namibya 0-5 Senegal 
     
     Kupa tarihçesi 
     1930 Uruguay ya da bağımsızlık yüzyıldönümü 
     FIFA olimpiyatlarda büyük ilgi gören uluslararası futbol karşılaşmalarını bir büyük turnuva ile değerlendirmeyi Jules Rimet’nin önerisiyle kararlaştırdı. Ve olimpiyat şampiyonu Uruguay’a bu büyük şeref verildi. 
     1930 yılında bağımsızlıklarının 100. yıldönümünde bu küçük Güney Amerika ülkesini kupa heyacanı sarmıştı. Başkent Montevideo’ya 95 bin kişilik bir stadın yapımına başladılar. Korkunç tayfunlar stadın yapımını engelledi. Ve ancak şampiyonanın bitimine 5 gün kala inşaatı tamamlayabildiler. 
     Avrupalılar uzun okyanus seyahatinin zorluğu nedeniyle ilgi göstermedi Dünya Kupası’na. Sadece 4 ülke Fransa, Yugoslavya, Romanya ve Belçika gemiyle Montevideo’ya gitti. 13 takımın katıldığı turnuvaya, eleme yapılmadan çağrıyla katıldı takımlar. İki hafta süren turnuvanın tüm maçları Başkent’te yapıldı. Dünya Kupası’nın ilk maçı Fransa - Meksika arasında oynandı. Lucien Lorent tarihin ilk Dünya Kupası golünü attı. 4-1 kazandılar. Turnuvanın iki güçlü takımı Arjantin ve ev sahibi Uruguay’dı. Arjantin’li Stabile, yedek bir oyuncuydu. Ama Meksika maçında kupanın ilk hat-trick’ine imza attı ve sonra da turnuvanın gol kralı oldu. Yugoslavya ve sıkı durun ABD üçüncülüğü paylaştılar iki hafta süren kupanın sonunda. 
     Şampiyon ise ev sahibi Uruguay oldu. Finalin ertesi günü ulusal bayram ilan edildi. 
     
     Şampiyonun yolu 
     İlk tur 
     Uruguay 1 - Peru 0 
     Uruguay 4 - Romanya 0 
     Yarı final 
     Uruguay 6 - Yugoslavya 1 
     Final 
     Uruguay 4 - Arjantin 2 
     
     Gol krallığı 
     Guillermo Stabile Arjantin 8 gol 
     Pedro Cea Uruguay 5 gol 
     
     İstatistikler 
     Maç sayısı 18 
     Atılan gol 70 
     Maçına başına gol 3.88 
     Atılan oyuncu 1 
     Kendi kalesine gol 1 
     Toplam seyirci 434.500 
     Ortalama seyirci 24.129 
     
     Kupanın yıldızı 
     Guillermo Stabile Arjantin 
     MEKSİKA’YA attığı 3 golle Dünya Kupası nın hat-trick yapan ilk futbolcusu oldu. 8 golle de kupanın kralı. 1905 yılında doğmuştu. Sonra Genova’ya transfer oldu. Ve yıllar sonra Maradona’nın yeniden doğduğu kulübe Napoli’ye gitti. Fransız vatandaşlığına geçip üç renkli formayı giydi ve Avusturya’ya bir maçta 4 gol atma başarısını gösterdi. Kariyerini Fransa Ligi’nde Paris Kızıl Yıldız’da bitirdi. 
     
     Bir yıldızla sohbet 
     Francisco Varrallo Arjantin 
     -Takıma nasıl girdiniz 
     -Oylamayla. Büyük oyuncuların yaptığı oylamada takıma alındım. 
     -Peki antrenörün söylediklerinin bir önemi yok muydu 
     -Coach Olazar’dı, ama takımı o yapmazdı. Takımı, Cherro, N. Ferrera, Zimelzu gibi tecrübeli oyuncular kurardı. O zaman her şey farklıydı. Düşünsenize oyuncu değiştirme de yoktu. Uruguaylılar kalecimizi sakatladı ve biz de öyle oynadık. 
     
Yarın Uruguay - Danimarka 




 SPOR 
























</TEXT>
</DOC>
