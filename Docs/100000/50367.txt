<DOC>
<DOCNO> 50367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/son/sondun07.html </URL>
<DATE> 2001/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye ABD'ye ülkedeki Türklerin gözaltına alınmasını sordu 
</HEADLINE>
<TEXT>

     Türkiye, 11 Eylül terör olaylarından sonra, Amerika'da oturma izni dolan, vizesiz bazı Türklerin gözaltına alınması konusunda ABD Dışişleri Bakanlığı nezdinde girişimde bulundu. 
     Türkiye'nin Washington Büyükelçisi Faruk Loğoğlu, başta New York olmak üzere, bazı Türk vatandaşlarının gözaltına alınmasına ilişkin, ABD Dışişleri Bakanlığı nezdinde girişimde bulunulduğunu bildirdi. 
     Loğoğlu, kendisine yöneltilen bir soru üzerine, gözaltıların neden ve hangi çerçevede gerçekleştiği konusunun, Amerikan Dışişleri Bakanlığı'na sorulduğunu kaydetti. 
     Özellikle New York bölgesinde, ABD'de kaçak olan bazı Türklerin sınırdışı edilmek üzere yakalandığı haberleri bulunuyor. Milyonlarca kişinin usulsüz olarak bulunduğu ABD'de, özellikle Türk toplumuna yönelik girişim, Türk-Amerikan Dernekleri Asamblesi ve Federasyonu'nun tepkisini çekmişti. 
     






</TEXT>
</DOC>
