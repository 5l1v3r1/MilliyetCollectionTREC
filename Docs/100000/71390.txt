<DOC>
<DOCNO> 71390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/08/ekonomi/eko05.html </URL>
<DATE> 2002/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşit ücret kararnamesi Köşk’te 
</HEADLINE>
<TEXT>

     ANKARA Milliyet 

     Hükümetin aylardır üzerinde çalıştığı ve kamuoyunda "eşit işe eşit ücret" olarak bilinen görev tazminatı kararnamesi bugün Köşk’e gönderiliyor. Kararnameden temsil göstergesi bin ile 6 bin arasında olan ancak bugüne kadar temsil ödeneği alamayan personel yararlanacak. 
     Kararnameye son şeklini vermek üzere dün Başbakanlık’ta Maliye yetkililerinin de katıldığı bir toplantı gerçekleştirildi. Kararname üzerinde uzlaşmaya varılarak bugün yurt dışı gezisinden dönecek olan Cumhurbaşkanı Ahmet Necdet Sezer’in onayına sunulmasına karar verilen toplantıda, Maliye bürokratlarının düzenlemeye itirazının olmadığı kaydedildi. 
     
     Kimleri kapsıyor 
     Kararname ile bin - 6 bin olan göstergetavanı 15 bine yükseltilecek. Bu düzenleme il müdürü ile genel müdür yardımcısı arasında idari personele, profesör - doçent, hakim - savcı, daire başkanı, kaymakam, APK Başkanı, kurul üyeleri, yüksek yargı organlarının daire başkanı ve üyeleri, başsavcı yardımcıları, kıdemli albaylar ile eş değer görevi olan personelin maaşlarında aylık 250 ile 450 milyon lira arasında artış sağlayacak. 
     



 EKONOMİ 















</TEXT>
</DOC>
