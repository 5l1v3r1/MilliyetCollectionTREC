<DOC>
<DOCNO> 97446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/23/yasam/yas07.html </URL>
<DATE> 2002/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendini Harry Potter sandı 
</HEADLINE>
<TEXT>

Üçüncü filmi çekilecek sevimli roman kahramanı gibi uçmaya kalkan 4 yaşındaki ABD’li kız ağır yaralandı 
     DIŞ HABERLER SERVİSİ 

     Amerika’da 4 yaşındaki bir kız çocuğu, roman kahramanı Harry Potter gibi uçmaya çalışınca ciddi şekilde yaralandı. North Carolina eyaletinde yaşayan küçük kız, J.K. Rowlings’in romanından uyarlanarak beyaz perdeye aktarılan Harry Potter filminin büyücü kahramanı gibi uçabileceğine inanarak, annesinin kendisini emanet ettiği komşunun evindeki mutfak dolabının tepesinden kendini aşağı bıraktı. Kafasını çarpan küçük kızın durumu ciddi. 
     Bu arada Harry Potter filmleri dizisinin üçüncüsünü, bu yılın ses getiren İspanyol filmi Y Tu Mama Tambien’in yönetmeni Alfonso Cuaron yönetecek. 
     
     Üçüncü film 2004’te 
     Warner Bros şirketi, çekimlerine gelecek yılın ilk yarısında başlanacak "Harry Potter ve Azkaban Tutsağı" adlı 3’üncü filmin 2004 yazında gösterime gireceğini açıkladı. Filmde, tüm karakterleri aynı oyuncunun canlandırması bekleniyor. 
     



 YAŞAM 




















</TEXT>
</DOC>
