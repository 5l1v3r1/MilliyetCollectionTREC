<DOC>
<DOCNO> 64764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/son/sondun07.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Japon bakanın gözyaşları kadın milletvekillerini kızdırdı 
</HEADLINE>
<TEXT>

     Japonya'da kadın seçmenlerin güçlü desteğine sahip olan Başbakan Juniçiro Koizumi, Dışişleri Bakanı Makiko Tanaka'nın gözyaşlarıyla ilgili yorumu nedeniyle, kadın milletvekillerinin protestolarına maruz kaldı. 
     Bayan Tanaka'nın yalancılıkla suçlanmasının ardından kameralar önünde gözyaşlarını tutamaması, Koizumi tarafından ''Gözyaşları, bir kadının en büyük silahıdır'' şeklinde yorumlanmıştı. 
     Koizumi'nin bürosunu bugün ziyaret eden 18 kadın milletvekili, başbakanın bu yorumunu ayrımcı olarak değerlendiren ve açıklamasını geri çekmesini isteyen bir mektubu teslim ettiler. 
     Kadın milletvekillerinin, bugünkü toplumda kadın ve erkeğin eşit olduğu, dolayısıyla bu açıklamanın garip karşılandığını belirttikleri ve başbakanın da bunu kabul etmesini istedikleri kaydedildi. 
     






</TEXT>
</DOC>
