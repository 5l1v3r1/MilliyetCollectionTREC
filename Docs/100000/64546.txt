<DOC>
<DOCNO> 64546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/28/yasam/yas02.html </URL>
<DATE> 2002/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Katolik okulunda bir TATLI CADI’ 
</HEADLINE>
<TEXT>

İngiltere’de dini eğitim veren bir Katolik koleji, din psikolojisi dersleri için bir "cadı" kiraladı. Cadı, okulda cadılık yapmayacağına teminat verdi 
     DIŞ HABERLER SERVİSİ 

     Tanıyabileceğiniz en tatlı cadı 
     LONDRA Üniversitesi’ne bağlı olan Heythrop Koleji, Vivianne Crowley adındaki "cadı" ile bir dönem boyunca din psikolojisi dersleri vermesi için anlaştı. Kolejin sorumlusu Peder John McDade ise öğretmen seçimlerine yapılan eleştirileri azaltmak için Crowley’nin dersler sırasında "cadı"lık yapmayacağına teminat verdi. "Cadı" öğretmen için kolej yetkilileri "tanıyabileceğiniz en tatlı cadı" yorumunda bulundular. 
     
     "Liberal" eğitimi çok eleştirilmişti 
     KAYNAĞINI "çok tanrılılık" olarak da adlandırılabilecek paganizmden alan "cadılık" kültü, günümüz İngilteresi’nde bir "Yeni Çağ" akımı olarak görülüyor. Cizvit mezhebinin idaresindeki Heythrop Koleji’nin, daha önce de verdiği "liberal" eğitim nedeniyle Vatikan tarafından pek çok kez eleştirildiği bildiriliyor. 
     



 YAŞAM 


















</TEXT>
</DOC>
