<DOC>
<DOCNO> 52429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/son/sondun10.html </URL>
<DATE> 2001/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Molla Ömer'den ABD'ye tehdit "Amerika'yı imha edeceğiz" 
</HEADLINE>
<TEXT>

     Taliban'ın lideri Molla Muhammed Ömer, ''Amerika'nın en kısa sürede ortadan kaldırılması'' sözü verdi. 
     Molla Ömer, İngiliz yayın kuruluşu BBC Dünya Servisi'nin Peştu dilinde yayın yapan servisine verdiği demeçte, ''Afganistan'da şu andaki durumun büyük bir davaya, Amerika'nın ortadan kaldırılmasına bağlı olduğunu'' söyledi. 
     Molla Ömer İngilizce'ye çevrilen açıklamasında, ''Bu proje sürüyor ve Allah'ın izniyle başarıya ulaşacak, ancak bu insan isteği ve anlayışını aşan çok büyük bir görev. Allah'ın izniyle en kısa sürede olacak. İnancınızı sürdürün'' diye konuştu. 
     Taliban'ın elindeki son kalesi Kandahar'ın da Kuzey İttifakı'nın eline düşmediğini belirten Molla Ömer, şu anda hakim oldukları bölgelerin sayısının önemi olmadığını, daha sonra kaybettikleri toprakları yeniden ele geçirebileceklerini savundu. 
     






</TEXT>
</DOC>
