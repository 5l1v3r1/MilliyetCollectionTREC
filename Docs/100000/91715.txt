<DOC>
<DOCNO> 91715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/yazar/sazak.html </URL>
<DATE> 2002/06/24/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
2002 futbol devrimi 
</HEADLINE>
<TEXT>

     Türkiye böylesine bir coşkuyu nicedir yaşamamıştı. Futbol devriminden söz ediyoruz. 
     A Milli Takımı, Japonya’da Dünya Kupası’na yaklaştıkça milyonlarca insan sokaklara dökülüyor. 
     Krizlerden bunalmış, her alanda başarıya susamış kitleler sadece Türkiye’de değil bulundukları ülkelerde Senegal zaferini kutluyor. 
     Kabil’den Berlin’e, Sidney’den Osaka’ya yer gök inliyor. 
     Senegal maçında gerçek anlamda tarih yazıldı. 
     Türkiye finale koşan 4 takımdan biri. CNN, Türkiye ve Güney Kore’nin yükselişini Futbolda yeni dünya düzeni’ olarak yorumlamış. 
     Brezilya’yı da geçersek 2002 Dünya Kupası’nda final oynayacağız. 
     Futbol otoriteleri Brezilya’nın aşılması halinde Türkiye’nin şampiyon olacağı’nda birleşiyor. Yine de rakipleri hafife almayalım. 48 yıl bekledik, 180 dakika daha sabredelim. 
     Bir Beşiktaşlı olarak İlhan Mansız’ın altın golü’yle ayrıca övünüyoruz. 
     Milli Takım Teknik Direktörü Şenol Güneş’e yönelik eleştirilerin başında Hakan Şükür’de ısrar’ geliyordu. Karadenizli inadı nihayet kırıldı Şenol Hoca’nın. Ömer Üründül’ün maçın sonralarına doğru dilinin ucuna kadar gelen atamayana atarlar’ sözü gerçek olsa Hakan’la birlikte Şenol Güneş de turnuvanın başındaki gibi yerden yere vurulurdu. 
     İlhan Mansız, Milli Takım’ın makus talihini değiştirmekle kalmadı, Hakan ve Şenol Güneş’i de kurtardı. 
     Senegal maçının Hakan için jübile’ niteliği taşıdığı ortada. 
     Maçla ilgili en renkli notlardan birinde, top Hakan’ın ayağına her gelişinde Hakan bizim kardeşimiz’ diyen Senegalli seyircilerin derin bir oh’ çektikleri aktarılıyordu. Hakan Şükür’ü fahri hemşerileri’ ilan eden Senegallilerin büyüsü İlhan’ın golüyle bozuldu. 
     Bakalım Şenol Hoca, turnuvayı Hakan’la tamamlama riskini Brezilya maçında göze alabilecek mi 
     Taktik vermek bize düşmez ama maça İlhan Mansız’la başlayıp uzatma dakikalarında Hakan’ı oyuna alsa, daha isabetli olmaz mı Böylece Bizim gücümüzü fazla abartıyorsunuz’ diyen Hakan, gerçekte nasıl oynadıklarını yedek kulübesinden seyreder hem de dönüşümlü santrfor’ olarak, maç biterken zinde kalır. 
     Neyse, oyunu yorumlamak bizim işimiz değil. 
     Milli Takım’ı kutluyoruz onlar futbol heyecanını 30 Haziran’a dek taşıyarak, Ankara’daki nekahet’ yönetimini unutturdular. 
     Malum Türkiye, Başbakan’ın rahatsızlığı nedeniyle B - Devlet’ anlayışıyla Başkent Hastanesi’nden yönetiliyor. 27 Haziran’da iş görebilir’ raporu alırsa Başbakan Oran’daki evinden çıkabilecek. 
     Önce Brezilya maçı. Ardından Başkent Hastanesi’nden canlı yayın’. Heyecan dolu bir haftaya giriyoruz. 
     Futboldaki 2002 devrimini keşke siyasette gerçekleştirebilseydik. 
     Bizi AB’ye hazırlayacak antrenör ve takıma ihtiyacımız var. 
     Aralıktaki Kopenhag zirvesi Dünya Kupası’ndan daha mı önemsiz 
     
     







Futbolu başarmak 


Seyri bedavadır, buyrun... 


Saddam’a karşı senaryolar 


İlaç gibi geldi 


Yolunu arayan ülke 


Enflasyon muhasebesi bankaları vergiden kurtarır mı 


Bir eğitimciye görülen reva 


2002 futbol devrimi 


Futbol 1 Eğlence 0 


Dolardaki düşüş nereye kadar gidebilir 


100 lira mevduatın 11 lirası batmış 33 lirası kredide 


</TEXT>
</DOC>
