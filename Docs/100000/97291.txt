<DOC>
<DOCNO> 97291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/son/sondun30.html </URL>
<DATE> 2002/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'nın en şişmanları Bulgarlar... 
</HEADLINE>
<TEXT>

     Bulgarların, Avrupa'nın en şişman halkı olduğu açıklandı. 
     Dünya Sağlık Örgütü'nün Bulgaristan'daki yetişkinler üzerinde yaptığı araştırma, Bulgar kadınların yüzde 32'si ve erkeklerin yüzde 44'ünün şişman olduğunu ortaya çıkardı. 
     Bulgaristan'daki 28 bölgenin 7'sinde yapılan araştırmada, erkeklerin yüzde 18.6'sı ve kadınların yüzde 23.8'inin ''çok şişman'' oldukları belirlendi. 
     Sağlık Bakanlığı'nda görevli beslenme uzmanı Stefka Petrova, ülkede şişmanlık sorununun, ucuz yiyeceklerin tercih edilmesi ve sağlığın ikinci plana atılması nedeniyle yaşandığını bildirdi. 
     Diyetisyen Svetoslav Handzhiev de, ortalama maaşın ayda 120 dolar olduğu ülkede, yetişkin nüfusun yüzde 56'sının şişman, yaklaşık yüzde 18'inin de aşırı şişman olduğunu kaydetti. 
     İstatistikler, Bulgaristan'da son 50 yıl içinde domuz eti tüketiminin 7, şekerin 5, alkol ve tuz tüketiminin de 4 kat artığını gösteriyor. 
     





</TEXT>
</DOC>
