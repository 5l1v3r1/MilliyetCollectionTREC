<DOC>
<DOCNO> 52194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/spor/spo03.html </URL>
<DATE> 2001/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim'e dön çağrısı 
</HEADLINE>
<TEXT>

Galatasaray Yönetimi, Milan ile bağlarını koparan tecrübeli hocaya Futbol AŞ’nin başına geçmesi için teklif götürecek. Teknik Direktör Lucescu’nun konumuna ise dokunulmayacak 
     HALİL ÖZER 

     Farklı görev 
     GALATASARAY, Milan’daki görevinden alınan Fatih Terim’e teklif götürmeye hazırlanıyor. Sarı - Kırmızılı yöneticiler, tecrübeli hocadan bu kez farklı bir şekilde yararlanmak istiyor. Bir süre önce kongreden halka açılma yetkisi alan Futbol A.Ş’nin başına Terim’i getirmeyi düşünen Sarı - Kırmızılı yöneticiler projelerinin tüm hatlarını belirledikten sonra uygulamaya geçecekler ve Terim’e teklifte bulunacaklar. Ancak Lucescu’nun konumuna hiç dokunulmayacak. Rumen hocanın rahat çalışması için her türlü ortam sağlanacak. 
     
     Tek söz sahibi 
     YÖNETİM, Terim ve Lucescu’nun iyi bir ikili oluşturacağını düşünürken, Başkan Mehmet Cansun ile 2. Başkan Fatih Altaylı önümüzdeki günlerde Fatih Terim ile bir zirve düzenleyecekler ve Futbol A.Ş’nin Genel Müdürlüğü teklifini ilk kez burada iletecekler. Sarı - Kırmızılılar, Terim’in bu teklifi kabul edeceğine pek ihtimal vermiyorlar. Ancak Terim bu teklifi kabul ederse futbol takımının yönetiminde büyük yetkilere kavuşacak. Tecrübeli hoca sponsorlar, tesisler, gelir getirici projeler, organizasyonlarla ilgili tek söz sahibi olacak. 
     
Bir jest daha      LUCESCU, Avusturya maçı için Florya’da kamp yapan millilere bir jest daha yaparak, kendi çalışmalarını da basına kapattı. Daha önce antrenman sahasını ve soyunma odasını Ay - Yıldızlı ekibe tahsis eden Lucescu, son kararını "Basın bizim için burada olursa, milliler rahatsız olur" şeklinde açıkladı. 
     
Mondragon atağı      ŞAMPİYONLAR Ligi’nde ikinci tura yükseldikten sonra kiralık olarak oynayan yabancı futbolcularının bonservislerini almaya karar veren Galatasaray yönetimi dün Mondragon, Perez ve Victoria’nın menajerliğini yapan Fransız Jan Lui’yi İstanbul’a çağırdı. Başkan Cansun, özellikle Mondragon’un Metz kulübünde olan bonservisi için pazarlık yaptı. 
     GALATASARAY’DA, milli takımından dönerek Diyarbakırspor maçı hazırlıklarına katılan Kolombiyalı file bekçisi Mondragon herkesin yüreğine su serpti. Kulüp doktoru Serhan Kurtulmuş tarafından muayene edilen Mondragon’un, sakat olmadığı bir kez daha teyit edildi. Kolombiyalı kaleciyi antrenmanda gören Lucescu bir hayli sevindi. 
     
Nasılsın Ergün      TEKNİK Direktör Mircea Lucescu, dün sabah yapılan antrenman sonrası tesislerde karşılaştığı milli oyuncusu Ergün ile ilginç bir diyaloğa girdi. Tecrübeli oyuncusunun Avusturya ile oynanan ilk maçta sakatlanarak yaklaşık 3 hafta yeşil sahalardan ayrı kalacak olduğunu öğrendiğinde adeta şok olan Lucescu, Ergün’ün kendisine "Nasılsınız " demesine Türkçe karşılık verdi ve "Ben değil sen nasılsın " diyerek çevresindekileri kahkahaya boğdu. 
     
Gökdeniz işi çıkmazda      TRABZON, Gökdeniz için Galatasaray’dan 1 milyon dolar istedi. 2. Başkan Fatih Altaylı, "Biz ise belli miktarda para ile oyuncu önerdiködedi.Abdürrahim Albayrak da Fatih Akyel için, "Mallorca’ya geri dönmeyecek" diye konuştu. 
     İTALYA’NIN Lazio takımı, Galatasaraylı Hakan Ünsal’ı transfer etmek için ocak ayını bekliyor. La Gazzetta Dello Sport, görüşmeleri Fatih Terim’in İtalya’daki menajeri Moreno Roggi’nin yürüttüğünü yazdı. 
     



 SPOR 






















</TEXT>
</DOC>
