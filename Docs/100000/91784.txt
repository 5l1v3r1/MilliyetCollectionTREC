<DOC>
<DOCNO> 91784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/son/soneko31.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İMKB'de ikinci seans nasıl geçti 
</HEADLINE>
<TEXT>

     İMKB Ulusal-100 Endeksi 2. seansı, 1. seansa göre 138.25 puan kayıpla 8,984.58 puandan tamamladı. 
     Endeks, yılın en düşük kapanış değerine gerilerken, hisse senetleri ortalama yüzde 1.52 oranında değer kaybetti. 
     Seansa 74.29 puan azalışla 9,048.54 puan seviyesinde başlayan endeks, ilk yarıyı 190.09 puan kayıpla 8,932.74 puandan geçti. 2. 
     seansta endeks, en düşük 8,887.37, en yüksek de 9,122.83 puanı gördü. 
     Endeks, günlük 235.90 puan düşerken, hisse senetlerinin günlük bazda ortalama değer kaybı da yüzde 2.56 olarak gerçekleşti. 
     Kapanışta mali endeks 350.10 puan kayıpla 11,741.77 puana, sınai endeks 15.97 puan kayıpla 8,362.07 puana, hizmetler endeksi 27.80 puan kayıpla 5,421.45 puana geriledi. 
     Böylece ilk seansa göre mali grup hisseler ortalama yüzde 2,90, sınai grubu hisseler ortalama yüzde 0.19, hizmetler grubu hisseler ortalama yüzde 0.51 oranında değer kaybetti. 
     2. seansta işlem gören toplam 294 hisse senedinden 187'si değer 
     kaybetti, 37'si değer kazandı. 70 hissenin fiyatında ise değişiklik olmadı. Seansta, 79 trilyon 228 milyar 604 milyon liralık işlem hacmi kaydedilirken, ikinci seansta işlem hacmi toplamı da 150 trilyon 324 milyar 679 milyon lira oldu. 2. seansta, Sabancı Holding, Turkcell, İş Bankası C, Garanti Bankası ve Akbank en yoğun işlem gören hisse senetleri oldular. 
     





</TEXT>
</DOC>
