<DOC>
<DOCNO> 61077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/dunya/dun01.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Pentagon mide bulandıracak’ 
</HEADLINE>
<TEXT>

     DIŞ HABERLER SERVİSİ 

     Amerikalı bilim adamları, terörist saldırganlar, suçlular ve izinsiz göstericilere karşı kullanılmak amacıyla "insanı öldürmeyen ancak mide bulandırarak etkisiz hale getiren" dünyanın en kötü kokularından oluşan bir koku bombası geliştiriyor. 
     AP’nin haberine göre, ABD Savunma Bakanlığı Pentagon , merkezi Philadelphia’da bulunan "Monell Chemical Senses Center" adlı araştırma kuruluşuna başvurarak koku bombası yapılmasını istedi. Kuruluşun sözcüsü Pamela Dalton, "Askerler insanların belirli bir bölgeye girmesini önleyen ve girenleri de etkisiz hale getiren, hayal edilebilecek en iğrenç kokuyu geliştirmemizi istedi. Biz de her yerde, her kültürde insanların kesinlikle iğreneceği bir koku bombası geliştirmeye çalışıyoruz" dedi. 
     Söz konusu araştırma kapsamında 50 Monell çalışanı, insan atıkları ve hormonlarının yaydığı kokuları inceliyor ve özellikle her kültürde pis olarak algılanan çürüyen hayvan leşi, çöp ve insan atıklarının yaydığı kötü kokular üzerinde duruyor. 
     



 DÜNYA 











</TEXT>
</DOC>
