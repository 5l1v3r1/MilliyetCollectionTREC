<DOC>
<DOCNO> 64230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/siyaset/asiy.html </URL>
<DATE> 2002/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit’ten Kürtçe yorumu 
</HEADLINE>
<TEXT>
TV’ye EVET Eğitime HAYIR 
CNN Türk’te Taha Akyol’un sorularını yanıtlayan Başbakan Ecevit Kürtçe eğitim taleplerinin bölücü akımın tertibi olduğunu söyledi 
     İSTANBUL Milliyet 

     Başbakan Bülent Ecevit, Kürtçe eğitimin kabul edilemez olduğunu belirterek, Kürtçe televizyonla ilgili olarak çağın gerçeklerine uygun bir çözüm üretilmesi gerektiğini söyledi. ABD Başkanı George W. Bush’un Saddam Hüseyin’den kurtulmaya kararlı olduğunu da kaydeden Ecevit, bu konuyla ilgili düşünce ve önerilerini bir mektupla Irak liderine ileteceğini açıkladı. 
     
     Gençleri kullanıyorlar’ 
     CNN Türk’te yayınlanan "Eğrisi Doğrusu" programında, Taha Akyol’un sorularını yanıtlayan Ecevit, Kürtçe eğitimin bölücü akımın tertibi olduğunu vurgulayarak, çocuk ve gençleri kullandığıni ve bunun onlar açısından da zararlı olacağını söyledi. 
     Ecevit, Kürtçe televizyonla ilgili olarak da, teknolojik gelişmelerin denetimi zorlaştırdığını ve koalisyon ortaklarının duyarlılığını dikkate alarak, çağın gerçeklerine uygun bir çözümün gecikmeden bulunması gerektiğini kaydetti. 
     
     Güçlü Türkiye isteği 
     Bush’la yaptıkları görüşmelere de değinen Ecevit, Irak konusunda ayrıntılı konuştuklarını söyledi. Amerika’nın, Irak konusunda, bölgede güçlü bir Türkiye istediğini dile getiren Ecevit, operasyon olması halinde Türkiye’nin toprak bütünlüğünün etkilenmeyeceğini vurguladı. 
     Irak’ın BM’nin taleplerini yerine getirdiği takdirde müdahaleden kurtulacağını bildiren Ecevit, konuyla ilgili önerilerini, mektupla Saddam Hüseyin’e ileteceğini söyledi. 
     "AB’nin terör örgütü PKK ve DHKP - C’yi listesine almaması büyük ayıp" diyen Ecevit, "İspanya’nın dönem başkanlığında Başbakan Aznar’ın bu sorunu çözeceğine inanıyorum" dedi. 
     Ecevit, Amerika’nın ekonomik olarak Türkiye’ye haksızlık yapıldığının bilincinde olduğunu ve bunun giderilmesinde kararlı olduğunu da söyledi. 
     312. ve 159. maddeler hakkında kamuoyundan gelen şik yetlerin hafta başında liderlerce değerlendirileceğini kaydeden Başbakan, Akyol’un "Yunanistan Başbakanı Simitis’in gezisinden daha mı renkli bir geziydi " sorusu üzerine, 11 Eylül’den sonra dinler kavgasını önleme bakımından Türkiye’nin öneminin daha da belirginleştiğini ancak Yunanistan’ın böyle bir ağırlığının olmadığını söyledi. 
     
     Emlak vergileri düşecek’ 
     Emlak vergisi konusunda iyi niyetli olarak kaynak bulmak için adımlar attıklarını fakat, ölçüyü kaçırdıklarını vurgulayan Ecevit, "Oranlar düşürülecek" dedi. 
     Parti kapatma konusunun zorlaştırılması gerektiğini düşündügünü ifade eden Ecevit, "Zaten birini kapatınca bir başka adla yeniden açılıyor, bu da kendini aldatmak oluyor" diye konuştu. 
     



 SİYASET 












</TEXT>
</DOC>
