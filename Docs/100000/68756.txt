<DOC>
<DOCNO> 68756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/guncel/gun08.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Özürlüye tatil köyü olur mu 
</HEADLINE>
<TEXT>

ÇAPRAZ ATEŞ 
     SELMAN EKİCİ 

     Antalya Manavgat’ta temeli 2 ay önce atılan ve 2003’te açılması planlanan, yalnızca engellilere hizmet verecek tatil köyü projesi tartışmalara yol açtı. Projeye destek verenlerin yanı sıra, Türkiye Sakatlar Konfederasyonu Başkanı Faruk Öztimur gibi karşı çıkanlar da oldu. Sadece özürlülerin gidebileceği tatil köyünün, özürlü insanları toplumdan dışlayacağını ileri süren Öztimur, "Yoksa, özürlüler, kötü görüntüye neden oldukları gerekçesiyle bir araya toplanmak mı isteniyor " diye sordu. 
     
     Faruk Öztimur Sakatlar Konfederasyonu 
Toplama kampı mı      Bu projeyle, özürlü insanlar toplumdan dışlanır. Zaten insanların belki birisinin kolu olmayacak, diğerinin gözü görmeyecek. Bu toplu görüntü, kimilerine çirkin bir görüntü olarak mı yansıyor Şunu sormak lazım Yoksa bu projeyle, özürlüler, kötü görüntüye neden oldukları gerekçesiyle bir araya toplanmak mı isteniyor 
     
     Başaran Ulusoy TÜRSAB Başkanı 
Hayatın gerçeği      Özürlüler, hayatımızın gerçeği. Varolan turizm tesislerinde özürlülere hizmet verilmeli. Onlar için ayrı tesis yapılması yanlıştır. Bu tatil köyü projesi, ABD’de zenciler için ayrı bir tesis yapmak gibi. Uygun asansör, yürüyüş yolu gibi özürlülerin tatilini kolaylaştıran önlemler alınmalı. 
     
     Kemal Kart Özürlüler Derneği Bşk. 
Özel tesis yanlış      Bu proje, özürlüleri gerçek yaşamdan soyutlar. Oysa, özürlülerin gerçek yaşamdaki zorluklarla yaşamayı öğrenmesi ve önündeki engelleri aşmaya çalışması lazım. Biz tüm otellerde özürlülerin rahat edebilmesinin düşünülmesini istiyoruz. Böyle özürlülere özel bir tesise karşıyız. 
     
     Saadettin Ulubay Flamingo Turizm 
Dostluklar gelişir      Türkiye’de ve yurtdışında, otellerde engellilere yönelik hizmet yok ya da yalnızca uygun koşullarda oda hizmeti veriliyor. Restaurant, yüzme havuzu veya spor tesisleri, engellilere yönelik hazırlanmıyor. Biz tüm tesisimizi, engellilerin rahat hareket edebilecekleri şekilde hazırlıyoruz. Ayrıca Türkiye’deki özürlü ile yurtdışındaki özürlüyü bir araya getirerek, arkadaşlık ve dostlukları geliştireceğiz. Tesisimiz aynı zamanda rehabilitasyon imk nı da sunacak. Aileler de gelebilecek. Bizim özürlüleri bir araya toplama gibi amacımız yok. Hem Sayın Öztimur’a soruyorum, onlar kaç kişiye hizmet verebiliyor 
     
     Hüseyin Şahin Otelciler Bir. Bşk. 
Anlamlı bir proje      Yalnızca özürlülere hizmet verecek bir tesis, güzel bir düşünce. Yurtdışındaki özürlüler, böyle bir tesise büyük rağbet gösterecektir. Özürlülere yönelik bir yapılaşma olacağı için, özürlüler bu tesiste gayet rahat hareket edecektir. Tanıtımı yapıldığı takdirde özellikle yurtdışındaki özürlüler için Türkiye önemli bir adres olacaktır. Özürlülerin tecrit olacağı görüşüne katılmıyorum. Hizmetler ve yapılaşma açısından anlamlı bir proje. 
     



 GÜNCEL 




















</TEXT>
</DOC>
