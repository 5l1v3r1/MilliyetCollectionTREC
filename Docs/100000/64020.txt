<DOC>
<DOCNO> 64020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/24/son/sontur14.html </URL>
<DATE> 2002/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş Sezer'e bankacılık yasasını anlattı 
</HEADLINE>
<TEXT>

     Devlet Bakanı Kemal Derviş, TBMM Genel Kurulu'nda 10 Ocak'ta kabul edilen ve Cumhurbaşkanlığı'na 14 Ocak'ta sunulan Mali Sektöre Olan Borçların Yeniden Yapılandırılması ve Bazı Yasalarda Değişiklik Yapılmasına İlişkin Yasa" hakkında Cumhurbaşkanı Ahmet Necdet Sezer'e ikinci kez bilgi verdi. 
     Devlet Bakanı Derviş, bugün Hazine Müsteşarı Faik Öztrak, BDDK Başkanı Engin Akçakoca ve Kamu Bankaları Ortak Yönetim Kurulu Başkanı Vural Akışık'la birlikte Çankaya Köşkün'de Cumhurbaykanı Sezer'e yasayla ilgili bilgi verdi. 
     Yaklaşık 2 saat süren toplantıdan sonra bir açıklama yapılmadı. Devlet Bakanı Kemal Derviş, Başbakan Bülent Ecevit'in ABD ziyaretinden önce de konuyla ilgili olarak Cumhurbaşkanı Sezer'e ve danışmanlarına bilgi vermişti. 
     TBMM'de 10 Ocak'ta kabul edilen Yasa, araya hafta sonunun girmesi nedeniyle Cumhurbaşkanlığına ancak 14 Ocak'ta sunulmuştu. Söz konusu yasa özel bankalara kamu kaynağı aktarılarak sermayelerinin güçlendirilmesini, reel sektörün bankalara olan borçlarının yeniden yapılandırılmasını ve bu yeniden yapılandırma nedeniyle kamu bankalarının yöneticilerinin sorumluluklarının özel banka banka yöneticileriyle eşit düzeye getirilmesini öngörüyor. 
     Bu arada Cumhurbaşkanı Sezer'in özellikle kamu bankalarının yöneticilerinin sorumluluklarıyla ilgili düzenleme konusunda çekinceleri olduğu ileri sürülüyor. 
     SÜRE NE ZAMAN DOLUYOR Bu arada, Cumhurbaşkanı Sezer'in yasayı 15 günlük inceleme süresinin, yasa 14'ünde kendisine sunulduğu için 29 Ocak'ta dolacağı belirtiliyor. 
     






</TEXT>
</DOC>
