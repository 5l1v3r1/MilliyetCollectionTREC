<DOC>
<DOCNO> 50905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/son/soneko09.html </URL>
<DATE> 2001/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracat Ağustos'ta yüzde 26 arttı 
</HEADLINE>
<TEXT>

     Türkiye'nin ihracatı bu yılın Ağustos ayında yüzde 26, Ocak-Ağustos döneminde yüzde 12.5 oranında arttı. 
     İthalat ise Ağustos ayında yüzde 30.6, Ocak-Ağustos döneminde ise yüzde 22.5 oranında geriledi. 
     Devlet İstatistik Enstitüsü'nden DİE yapılan açıklamaya göre, geçen yıl Ağustos ayında 2 milyar 44.1 milyon dolar olan ihracat, bu yılın aynı ayında 2 milyar 576.4 milyon dolara yükseldi. 
     İhracat, Ocak-Ağustos dönemi itibariyle ise 18 milyar 138.4 milyon dolardan, 20 milyar 399.8 milyon dolara yükseldi. 
     Geçen yılın Ağustos ayında 4 milyar 879 milyon dolar olan ithalat ise bu yıl yüzde 30.6 azalma ile 3 milyar 384.6 milyon dolara geriledi. 
     İthalat Ocak-Ağustos dönemi itibariyle yüzde 22.5 gerileme ile 35 milyar 35.1 milyon dolardan 27 milyar 140.1 milyon dolara düştü. 
     Dış ticaret açığında da Ocak-Ağustos döneminde yüzde 60.1 azalma oldu, ihracatın ithalatı karşılama oranı ise yüzde 51.8'den yüzde 75.2'ye yükseldi. 
     Geçen yıl 8 ayda 16 milyar 896.7 milyon dolar olan dış ticaret açığı da, bu yılın aynı döneminde 6 milyar 740.2 milyon dolara geriledi. 
     






</TEXT>
</DOC>
