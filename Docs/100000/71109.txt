<DOC>
<DOCNO> 71109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/06/son/sondun24.html </URL>
<DATE> 2002/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerika'ya cihat için Taliban'a katılanların sayısı artıyor 
</HEADLINE>
<TEXT>

     Afganistan'da Amerikan askerlerinin Taliban ve El Kaide üyelerine karşı başlattığı Anakonda operasyonunun komutanı Amerikalı General Frank Hagenbeck, yerel liderlerin ''Amerika'ya karşı cihat'' çağrısından sonra Taliban güçlerine katılanların sayısının arttığını söyledi. 
     Afganistan'ın doğusundaki dağlık bölgeleri kontrolleri altında bulunduran Taliban savaşçılarına karşı operasyon düzenleyen Amerikan kara birliklerinin komutanı olan Hagenbeck, cihat çağrısından sonra yüzlerce savaşçının Taliban saflarına katıldığını belirterek, ''yerel aşırı dincilerin Amerikalı ve müttefiklerine karşı cihat çağrısı yaptığı konusunda değişik kaynaklardan istihbarat aldık'' dedi. 
     Kabil'in 50 kilometre kuzeyindeki Bagram Hava Üssü'nde gazetecilere konuşan Hagenbeck, yerel liderlerin savaşçılarını bu bölgeye sızdırdığını belirterek, ''Tahminlerimize göre son 24 ila 48 saatte, daha önce çatıştığımız yerlerdeki düşman savaşçı sayısı 600 ila 700 kişiye yaklaştı'' dedi. 
     Hagenbeck, Paktiya eyaletinin başkenti Gardez kentinin doğusunda Cumartesi günü başlatılan operasyonlar sırasında bölgede sadece 150 ila 200 arasında militan olduğuna dikkat çekti. 
     






</TEXT>
</DOC>
