<DOC>
<DOCNO> 83890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/son/sondun10.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de 2 İsraillinin kamyonunda patlayıcı izine rastladı 
</HEADLINE>
<TEXT>

     Amerikan polisinin, geçen hafta Washington eyaletinde 2 İsraillinin kamyonunda yaptığı aramada TNT izine rastladığı bildirildi. 
     Amerikan Fox News televizyonunun haberinde, polisin 2 İsrailli tarafından kiralanan kamyonda TNT izine rastladığı, kamyonun şoförü ile yanındaki kişinin mobilya taşıdıklarını söylediği, ancak bu kişilerin ABD'de kaçak olarak bulunduklarının saptanmasının ardından göçmen kanununu ihlalden gözaltına alındığı belirtildi. 
     Haberde, kamyonun geçen hafta, Amerikan Deniz Üssü yakınlarındaki Oak Harbor'da hız limitini aştığı gerekçesiyle polis tarafından durdurulduğu, yapılan incelemede kamyonda TNT ve plastik patlayıcı RDX izlerine rastlandığı kaydedildi, ancak başka ayrıntıya yer verilmedi. 
     





</TEXT>
</DOC>
