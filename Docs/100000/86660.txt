<DOC>
<DOCNO> 86660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/siyaset/siy05.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP’li Özbaş, önerge hazırladı 
</HEADLINE>
<TEXT>
Ecevit, Yüce Divan’a gitmeli’ 
     ANKARA Milliyet 

     MHP Kahramanmaraş Milletvekili Edip Özbaş, Abdullah Öcalan’ın idam dosyasının TBMM’ye gönderilmemesi nedeniyle Başbakan Bülent Ecevit hakkında Yüce Divan’da yargılanması istemiyle soruşturma önergesi hazırlayarak, imzaya açtı. 
     Önergesinde, başbakanın telkiniyle kararın altında imzaları bulunduğunu belirttiği MHP lideri Devlet Bahçeli ile ANAP lideri Mesut Yılmaz’ı da "feri fail" olarak nitelendiren Özbaş, destek için milletvekillerine birer de mektup yolladı. 
     
     Başbakan’a suçlama 
     Tabana yönelik mesajlarıyla tanınan Özbaş, önergesinde Ecevit’i "bölücülere cesaret vermekle" suçladı. 
     Öcalan’ın dosyasının Başbakanlık’ta bekletilmesini eleştiren Özbaş, şunları kaydetti 
     "Öcalan ile ilgili kesinleşmiş mahk miyet dosyasını, gereğinin yapılması için TBMM’ye göndermeyerek Başbakanlık’ta bekleten, böylelikle, vatanseverlik, şehitlik, devlete güven, adaletin tecellisine olan inanca büyük zarar veren, milli heyecan ve ümidi zaafa uğratan, devletin terörle mücadelesini gerileten, teröristleri cesaretlendirip bölücüğün siyasi mecraya taşınması isteklerinin yoğunlaşmasına sebep olan, üniter devlet yapımızın varlığını tehdit eden isteklerin çoğalmasına fırsat veren Ecevit hakkında Meclis soruşturması açılmasını arz ederiz." Özbaş, önerge için gerekli 55 imzayı bir hafta içinde bulabileceklerini de belirtti. 
     



 SİYASET 











</TEXT>
</DOC>
