<DOC>
<DOCNO> 76019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/son/sonspo07.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kupanın beyi Galatasaray... 
</HEADLINE>
<TEXT>

     Futbolda 40. Türkiye Kupası, Beşiktaş ile Kocaelispor takımları arasında yarın Bursa'da yapılacak final maçıyla sahibini bulacak. 
     Futbol Federasyonu tarafından 1962-63 sezonundan itibaren organize edilen Türkiye Kupası, 1980-81 sezonu itibariyle Federasyon Kupası adı altında oynanmaya başladı. 
     Organizasyonun adı 1992-93 sezonundan itibaren yeniden Türkiye Kupası olarak değiştirildi. 
     
     En çok Galatasaray kazandı 
     Türkiye Kupası'nı 39 yıllık geçmişinde şimdiye kadar 12 ayrı takım müzesine götürdü. 
     Kupada şimdiye dek Galatasaray 13, Beşiktaş ve Trabzonspor 5'er, Fenerbahçe 4, Altay, Ankaragücü, Göztepe ve Gençlerbirliği 2'şer, Eskişehirspor, Bursaspor, Sakaryaspor ve Kocaelispor ise 1'er kez mutlu sona ulaştı. 
     
     Rekorlar Cimbom'un 
     Türkiye Kupası tarihinde rekorlar Galatasaray'ın elinde bulunuyor. 
     Sarı-kırmızılı ekip, şimdiye kadar bu kupada 18 kez final oynarken, 13 kez kupayı müzesine götürmeyi başardı. 
     
     17 ayrı takım finale yükseldi 
     Türkiye Kupası'nda şimdiye dek 17 ayrı takım finallerde mücadele ederken, bunlardan 12'si, en az 1 kez kupa sevinci yaşadı. 
     Kupada finale yükselip de, kupayı şimdiye kadar hiç kazanamayan takımlar ise Adana Demirspor, Boluspor, Mersin İdmanyurdu, Samsunspor ve Antalyaspor. 
     Bunun yarı sıra Gençlerbirliği 2, Sakaryaspor ve Kocaelispor ise oynadıkları tek finalde kupayı kazanma başarısını gösterdiler. 
     Öte yandan, Galatasaray 18 kez final oynayıp 13 kez kupayı kazanırken, Beşiktaş ve Trabzonspor 10'ar finalden 5'er kupayı müzesine götürme başarısını gösterdi. 
     Fenerbahçe 9 kez final oynayıp, bunlardan 4'ünde gülerken Altay, 7 kez finale çıkıp, sadece 2 kez kupanın sahibi olabildi. 
     






</TEXT>
</DOC>
