<DOC>
<DOCNO> 81555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/guncel/gun01.html </URL>
<DATE> 2002/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tükeniş Boğaz’ın sularında son buldu 
</HEADLINE>
<TEXT>
Batık borsacı ölüme atladı 
Borsada müşterileri ve kendi adına büyük miktarda para kaybettiği öne sürülen 31 yaşındaki dealer’ın cesedi, Kuzguncuk sahilinde karaya vurdu 
     DİNÇER ŞEREF İstanbul 

     Universal Menkul Değerler A.Ş.’de dealer’ aracı kurumda müşteri adına alım satım yapan kişi olarak çalışan Bahadır Özen Günel 30 , Boğaziçi Köprüsü’nden atlayarak intihar etti. Günel’in borsada müşterileri ve kendi adına yüklü miktarda para kaybettiği iddia edildi. 
     Esentepe’deki şirketten dün öğle saatlerinde çıkan Günel, 34 ZF 5410 plakalı özel otomobiline binerek Boğaziçi Köprüsü’ne gitti. Otomobilini sağ şeritte durduran Günel, korkuluklara tırmanarak kendisini boşluğa bıraktı. Günel’in cesedi 10 dakika sonra Kuzguncuk Balıkçı Barınağı yakınlarında sahile vurdu. 
     Polisler Günel’in otomobilinde yaptıkları aramada, intihar gerekçesini açıklayan bir not bulamadı. Otomobilde bir gözlük, Universal Menkul Değerler A.Ş.’ye ait alım - satım sözleşmeleri ve bir paket sigara olduğu bildirildi. 
     
     Eşinden de ayrıydı 
     Firma çalışanları iki yıl kadar önce eşinden ayrılan Günel’in birkaç gündür davranışlarında değişiklikler gözlendiğini belirttiler. Kişiler ve şirketler adına hisse senedi alıp satan Günel’in, şirketi ya da müşterilerini ne kadar zarara soktuğunun yapılan araştırma sonucu tespit edileceği açıklandı. Yasal olarak borsada kendi adına alım satım yapma yetkisi olmayan Günel’in, başkaları aracılığıyla işlem yaparak para kaybettiği de ileri sürüldü. 
     Günel’in ayrıca Açık Öğretim Fakültesi öğrencisi olduğu bildirildi. 
     



 GÜNCEL 















</TEXT>
</DOC>
