<DOC>
<DOCNO> 87949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/dunya/tur.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     11 Eylül’den bir hafta önce uyardık’ 
     Mısır Devlet Başkanı Hüsnü Mübarek, Mısır istihbaratının 11 Eylül’den bir hafta önce ABD’li yetkilileri El Kaide’nin bir ABD hedefine yönelik saldırı hazırlığı içinde olduğu konusunda uyardığını açıkladı. Mübarek’in New York Times’ta yayımlanan açıklamalarına göre, El Kaide içinde görev yapan Mısır istihbaratından bir ajan, El Kaide’nin ABD hedefine yönelik saldırı hazırlığı içinde olduğunu öğrendi. Mısırlı istihbarat şefleri operasyonu engelleme çabalarında başarısız oldu. Mübarek, 11 Eylül saldırılarına işaret ederek, "Böyle bir eylemin gerçekleştirileceğini bilemedik. Saldırının bir elçilik, bir uçak ya da sıradan başka bir hedefe yönelik olacağını düşündük" dedi. 
     



 DÜNYA 











</TEXT>
</DOC>
