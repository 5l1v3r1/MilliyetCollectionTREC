<DOC>
<DOCNO> 59909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/31/ekonomi/eko03.html </URL>
<DATE> 2002/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Misyonum bitti, ayrıldım 
</HEADLINE>
<TEXT>

Koç Finansal Hizmetler’de yabancı ortakla güçlenme projesini yürüten Burhan Karaçam, Projeyle ilgili misyonum tamamlandığı için gruptan ayrılıyorum’ dedi 
     KADİFE ŞAHİN 

     Koç Finansal Hizmetler’in eski Yönetim Kurulu Başkanı Burhan Karaçam Koç’tan, şirketi Burhan Karaçam Stratejik İş Geliştirme ve Değer Kazandırma AŞ arasındaki misyonun tamamlandığı için ayrıldığını açıkladı. 
     Koç Grubu’yla Mart 2000’de Koçbank’ın piyasa değerini yükseltmek, halka arz, stratejik ortak bulmak üzere bir anlaşma yapıldığını bildiren Karaçam, bu çerçevede stratejik danışmanlık ve uygulama projesi yürüttüğünü ifade etti. Projenin halka arz dışındaki aşamalarının tamamlandığını belirten Karaçam, UniCredito ile 22 Ekim’de imzalanan anlaşmayla Koç Finansal Hizmetler’de yeni bir dönemin başladığını söyledi. 
     UniCredito’nun stratejik danışmanlık misyonunun tamamlanması konusundaki görüşünün ortakları ilgilendirdiğini bildiren Karaçam, Koçbank’ın büyüme stratejisinin devam edeceğini bildirdi. 
     
Proje başarı ile tamamlandı’      Koç Holding’den yapılan açıklamada şöyle denildi "Koç Holding, finans sektöründe daha iddialı bir konuma gelmek hedefi çerçevesinde, sermaye piyasalarına açılarak büyümek projesini gerçekleştirmek üzere Burhan Karaçam’ı 2000 başında Koçbank Yönetim Kurulu Başkanlığı’na getirmiş ancak 2001 ekonomik krizi çerçevesinde sermaye piyasalarındaki durgunluk nedeni ile projenin içeriği değişmiş ve yabancı bir ortaklık ile büyümek’ şeklini almıştır. 22 Ekim 2002’de Koç Finansal Hizmetler AŞ’ye, Unicredito’nun yüzde 50 ortak olması ile Koçbank’ın yabancı ortaklıkla güçlenme’ projesi başarıyla sonuçlandırıldı. Projenin tamamlanması nedeniyle Burhan Karaçam yeni yılla birlikte Koç Finansal Hizmetler AŞ ve bu şirketin bünyesindeki şirketlerdeki görevinden ayrılacaktır. Koç Finansal Hizmetler Yönetim Kurulu Başkanlığı’nı 22 Ekim 2002 tarihinden beri sürdürmekte olan Mustafa Koç, bu görevine yeni yılda da devam edecektir." 
     



 EKONOMİ 















</TEXT>
</DOC>
