<DOC>
<DOCNO> 57643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/17/son/sonspo18.html </URL>
<DATE> 2001/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hikmet Karaman " Ertelemede kasıt var" 
</HEADLINE>
<TEXT>

     Galatasaray ile yapacakları maçın bugün ikinci kez ertelenmesine Kocaelispor Teknik Direktörü Hikmet Karaman, büyük tepki gösterdi. 
     Karaman, yaptığı açıklamada, bu maçın dün de oynanabileceğini vurgulayarak, ''Ancak kasıtlı olarak hazırlık yapılmamış, saha hazırlanmamış. Çünkü oynamak istemiyorlar'' dedi. 
     Karşılaşmanın bugün neden ertelendiğini anlamadıklarını ifade eden Hikmet Karaman, şöyle konuştu 
     ''Bizim 2 günümüz harap oldu. Bu büyük bir ayıp. Galatasaray maçı oynamak için hiçbir şey yapmamış. Bugün hava kötü değildi. Neden ertelendi anlamadık. Eğer Saha balçık, bu nedenle oynanmaz 
     diyorlarsa, sadece onların sahası mı böyle. Bizim Rize'de yaptığımız lig maçında da saha böyleydi, ama oynadık.'' Karaman, maçın bugün akşam saatlerinde ertelenmesine de sinirlenerek, ''Galatasaray takımı saat 13.00'de biliyormuş bugün erteleme olacağını. Bizim saat 16.00'da haberimiz oluyor. Eğer erteleyeceksen sabahtan ertele. Yazık değil mi bu çocuklara. 2 gündür bayramı yaşayamadılar'' şeklinde konuştu. Maçın bundan sonra nerede ve nasıl oynayacağının önemli olmadığını ifade eden Hikmet Karaman, kendilerinin her şartta oynayabileceklerini kaydetti. 
     






</TEXT>
</DOC>
