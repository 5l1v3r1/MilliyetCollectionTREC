<DOC>
<DOCNO> 94339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/siyaset/siy12.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Emniyet, MGK’ya eski rapor sundu’ 
</HEADLINE>
<TEXT>

     ANKARA ANKA 

     Uludağ Üniversitesi öğretim üyesi Prof. Dr. Mustafa Kara, tarihi 28 Şubat toplantısından önce Emniyet’in MGK’ya sunduğu "Tarikatlar" raporundaki bilgilerin Meşrutiyet dönemine, 1889’a ait olduğunu iddia etti. Dergah Yayınları’nca çıkarılan "Metinlerle Günümüz Tasavvuf Hareketleri" isimli kitabında Emniyet ve MİT’in tarikatlar konusundaki çalışmalarında genellikle başarılı olamadığını savunan Kara, nedenini ise, "Resmen gizli olan bir hayatı gizli olarak inceleyip doğruyu yakalamanın zorluğu ortadadır" diye açıkladı. 
     
     Rakamlar 1889’a ait 
     MGK’nın 28 Şubat toplantısından önce Emniyet Genel Müdürlüğü’nce hazırlanan raporun da sağlıksız çalışmaların sonucu olduğunu savunan Kara, iddialarını şöyle sürdürdü 
     "Tarikatların tespih tanesi’ modeline göre örgütlendiği belirtilen raporda, İstanbul’daki tekke sayısının 1997’de 560’a ulaştığı bilgisi vardı. Rapora tekrar bakınca rakamların eski yıllara ait olduğunu anladım. Bu rakamlar geçen yüzyılda mevcut olan tekke ve tarikatların dökümüydü. Emniyet’in raporunda yer alan rakamlar, 1889’a aittir." 
     



 SİYASET 



















</TEXT>
</DOC>
