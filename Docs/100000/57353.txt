<DOC>
<DOCNO> 57353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/15/son/sondun15.html </URL>
<DATE> 2001/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
CİA Almanya'yı uyardı "Terör saldırısı olabilir" 
</HEADLINE>
<TEXT>

     Alman Focus dergisi, Amerikan Gizli Servisi'nin CIA , Almanya'da terör saldırısı yapılacağı konusunda uyarıda bulunduğunu yazdı. 
     CIA'in, Federal Suç Dairesi'ne BKA yaptığı uyarıda, 3 kişilik bir terör grubunun Almanya'da Ramazan ayı sonrasında eylem yapmaya hazırlandığı belirtildi. 
     CIA'in, şifreli bir telefon görüşmesinden söz konusu grubun harekete geçmesi için Çarşamba günü talimat aldığını öğrendiği, bu hafta sonundan itibaren gelecek 4 ay içerisinde bir terör eylemi düzenleyeceğini tahmin ettiği kaydedildi. 
     BKA'nın bir sözcüsü de, yabancı bir istihbarat örgütünün kendilerini olası terör eylemlerine karşı uyardığını, bu nedenle, BKA, eyalet emniyet müdürlükleri ve Federal Anayasayı Koruma Dairesi yetkililerinin Bonn'da bir toplantı yaptıklarını belirtti. 
     Sözcü, soruşturmaların sürdüğü gerekçesi ile toplantıda görüşülen konular hakkında bilgi veremeyeceğini söyledi. 
     






</TEXT>
</DOC>
