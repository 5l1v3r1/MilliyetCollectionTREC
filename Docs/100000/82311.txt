<DOC>
<DOCNO> 82311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/06/ekonomi/eko05.html </URL>
<DATE> 2002/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Krizin geçmesini bekliyoruz 
</HEADLINE>
<TEXT>

Yılın ilk üç ayında yatırım yapmaya devam ettiklerini belirten Intel Avrupa Direktörü Smith, Yatırımlarımızın geri dönüşünü almak için krizin geçmesini bekliyoruz’ dedi 
     EVRİM ERGİN Budapeşte 

     Bilgisayar işlemcisi ve çip üreticisi Intel’in Avrupa Genel Direktörü Stacy J. Smith Budapeşte’de düzenlenen bölge toplantısında yaptığı konuşmada, 2001 yılının tüm dünyada kriz yılı olduğuna dikkat çekerek, kriz sonrası ilk yıl olan 2002 yılının ilk çeyreğini değerlendirdi ve şunları söyledi 
     "Bu yıl ilk üç aylık dönemde gerçekleşen gelirimiz 6.8 milyar dolar. Bu dönemde çok büyük düzeyde yatırımlar yaptık. Bu büyük yatırımları yapmamızın ana nedeni krizin geçmesinin ardından en iyi ürünleri üreterek pazarda çok iyi bir noktada olmak. Başka bir alanda başka bir şirket bu yatırımları yapamazdı." 
     
     İnternet kullanımı artıyor 
     Ekonomik kriz sırasında da Intel’in gelirlerini artırdığını belirten Smith konuşmasını şöyle sürdürdü 
     "1995 yılından bu yana internet kullanımı sürekli olarak yükselen bir trend içerisinde, geçtiğimiz yılda da bu kullanım oranı arttı. Bu nedenle de önümüz açık." Pentium 4 işlemcilerin 2001 yılı sonunda satışa sunulduğunu ve bu ürünün satışlarını önemli ölçüde artırdığı söyleyen Smith, dünyada halen 300 milyon PC’nin 500 MHz’in altında, 450 milyon PC’nin ise 700 MHz’in altında olduğunu belirtti. 
     



 EKONOMİ 















</TEXT>
</DOC>
