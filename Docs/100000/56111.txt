<DOC>
<DOCNO> 56111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/guncel/gun04.html </URL>
<DATE> 2001/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ALO deprem hattı 
</HEADLINE>
<TEXT>

Kandilli Rasathanesi'nin yeni uygulamasıyla 0 216 308 05 11 numaralı telefonu arayanlar, 48 saat içinde olan biten sarsıntıları öğrenebilecek 
     İSTANBUL Milliyet 

     Boğaziçi Üniversitesi BÜ Kandilli Rasathanesi ve Deprem Araştırma Merkezi'nin 3 Aralık'ta başlattığı uygulama, herkesin telefon aracılığıyla deprem bilgilerine rahatlıkla ulaşabilmesini sağlıyor. Rasathanenin 0 216 308 05 11 numaralı telefonunu arayanlar, tek bir tuşla, son 48 saat içinde meydana gelen depremlerin saatleri, büyüklükleri ve merkezleri hakkındaki bilgi sahibi oluyor. 
     
     Israrla arıyorlar 
     Özellikle hissedilen depremlerden sonra vatandaşların ısrarlı bir şekilde rasathaneyi aradıklarını ve herkese tek tek bilgi vermenin büyük zaman kaybına yol açtığını belirten Kandilli Rasathanesi Müdürü Ahmet Mete Işıkara, yeni sistemle telefon hatlarının uzun süre meşgul edilmesinin önleneceğini dile getirdi. Otomatik santral, Işıkara'nın sesinden de, "Deprem bilinci yüksek bir toplum için hep birlikte el ele" mesajını iletiyor. İsteyenler bu bilgilere internette 'www.koeri.boun. edu.tr' web adresinden ulaşabilir. 
     



 GÜNCEL 

























</TEXT>
</DOC>
