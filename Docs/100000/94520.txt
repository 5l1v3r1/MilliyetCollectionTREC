<DOC>
<DOCNO> 94520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/dunya/tur.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

Rus gazı göründü      CENK BAŞLAMIŞ - Moskova 

     Uzun süre tartışılan Mavi Akım doğal gaz projesi tamamlanma aşamasına geldi ve Türkiye’ye Rus gazının ekim ayında gelmesi kesinleşti. 
     Rus Gazprom şirketi, Karadeniz’in dibine boru hatları yerleştirilmesi çalışmalarının son bulduğunu açıkladı. Dünyada ilk kez kullanılan bir teknikle Karadeniz’in 2150 metre derinliğine birbirine paralel iki boru hattı döşendi. İtalyan Saipem’e ait bir platform 10 ay içinde toplam 800 kilometre uzunluğunda boru yerleştirdi. Gazprom, boru hatlarından birine deneme amacıyla gaz da pompaladı. Diğer hatta pompalama işlemi eylül ayında yapılacak. Rusya’nın kara bölümünde yer alan toplam 305 kilometrelik boru hattının da 282 kilometresi tamamlandı. Gazprom, ekim ayında mavi Akım yoluyla Türkiye’ye ilk gazın ulaşabileceğini açıkladı. 
     



 DÜNYA 












</TEXT>
</DOC>
