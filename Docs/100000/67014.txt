<DOC>
<DOCNO> 67014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/yasam/ayas.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkekler doğuracak 
</HEADLINE>
<TEXT>

Amerikalı bilim adamları, yapay rahim ürettiler. Böylece birkaç yıla kadar, rahmi zarar gören kadınlar, hatta erkekler bile bebeklerini 9 ay boyunca taşıyıp doğurabilecek 
     DIŞ HABERLER SERVİSİ 

     TIPTAKİ gelişmeler, erkekler ve kadınlar arasındaki dengeleri altüst ediyor. New York Cornell Üniversitesi doktorları, yapay rahim üretmeyi başardılar. Haberi veren The Observer Gazetesi, kadının vücudunun dışında da embriyo gelişmesinin mümkün olabileceğini, hatta erkeklerin bile doğurabileceklerini iddia etti. 
     
Hücreler kadın vücudundan      YAPAY rahim, kadın vücudundan alınan hücrelerle oluşturuldu. Laboratuvar koşullarında yerleştirilen embriyolar da yapay organın duvarlarına kolayca tutunabildiler. Ancak bu deneme, yasalar daha ileri gidilmesine izin vermediği için embriyolar yerleştirildikten sonra bir iki gün içinde durduruldu. 
     
İlk tepki Kadınlar yok olacak      ARAŞTIRMAYI yürüten Dr. Hung Ching Liu, "Birkaç yıl içinde yapay bir rahmi üretmeye hazırlandıklarını" söylerken, Oklahoma Devlet Üniversitesi’nden Dr. Scott Gelfand ise gelişmeye tepkisini şu sözlerle verdi "Artık erkekler, kadınları dünya üzerinden tümüyle yok edebilirler." 
     



 YAŞAM 















</TEXT>
</DOC>
