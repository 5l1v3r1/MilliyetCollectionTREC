<DOC>
<DOCNO> 68415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/19/yasam/ayas.html </URL>
<DATE> 2002/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Deprem gibi aşk 
</HEADLINE>
<TEXT>

Deprem uzmanı Profesör, Sevgililer Günü’ evlenme teklif ettiği Başkonsolosla bir gün sonra dünya evine girdi... Öyle heyecanlıydı ki yüzükleri bile unuttu... 
     AYTEN GÖRGÜN İstanbul 

     İstanbul Teknik Üniversitesi Jeofizik Mühendisliği Bölümü öğretim üyesi Prof. Dr. Ahmet Ercan ile Bosna - Hersek İstanbul Başkonsolosu Nidzara Zlatar, geçen cuma yıldırım nik hıyla dünya evine girdi. Nik hlarını görüntülemeyi unutan çiftin ilk evlilik fotoğraflarını ise Milliyet çekti. 
     Çiftin aşk öyküsü, Prof. Ercan’ın Bosna - Hersek’te tanıştığı bir arkadaşının daveti üzerine altı ay önce Teşvikiye’deki Mado Cafe’ye gitmesiyle başladı. Ercan, arkadaşının yanındaki Zlatar’a ilk görüşte vurulduysa da belli etmemeye çalıştı. Nidzara ise, ilk kez gördüğü Prof. Ercan hakkında "Gülüşü güzel ama çok yiyor" diye düşünüyordu. Ercan, akşam eve döndü ve bir k ğıda şöyle yazdı "Nidzara Ercan." 
     
     Rüyasında görmüştü 
     Nidzara Zlatar ise evleneceği günü iki yıl önce rüyasında görmüştü. Hatta nik h masası ve nik hı kıyacak kadını bile. O da not defterine "Ahmet, 15 gün içinde arayacak" diye yazmıştı. Ancak Ahmet Ercan’dan ses çıkmıyordu. 
     Prof. Dr. Ercan da her gün ajandasına "Nidzara Hanım aranacak" diye notlar düşüyor ama çok istemesine rağmen eli bir türlü telefona gitmiyordu. 
     
     Dönüm noktası 11 Eylül 
     Prof. Dr. Ercan, bir toplantı için gittiği ABD’de 11 Eylül saldırılarına tanık olunca, hayat hakkındaki düşünceleri de değişti. İstanbul’a döner dönmez Nidzara’yı aramaya karar veren Ahmet Ercan o günleri şöyle anlatıyor 
     "Tarihi unutmuyorum. 18 Eylül’dü. Aradım. Telefonda sevinçli bir ses bana Buyrun profesör’ diyordu. Beni unutmamış olmasından çok mutlu oldum. Kendisine Bu akşamki caz konserine iki biletim var, gelmek ister misiniz ’ diye sordum. Yine Mado Cafe’nin önünde buluştuk. Heyecandan elimiz ayağımız titriyordu." 
     Nidzara Zlatar, buluşmaya kırmızı bir kıyafetle geldi. "Pırıl pırıl parlayan kristal gibi bir şeydi benim için" diyen Prof. Ercan o anda Nidzara’ya ikinci kez şık olmuştu. 
     Konsere yürüyerek gittiler. Aralarındaki ilk temas, Ercan’ın yoldan geçen bir arabadan korumak için Nidzara’nın kolunu tutmasıyla gerçekleşti. 
     Konser çıkışı kahve içip ertesi gün Büyükada’ya gitmek için sözleştiler. İlk kez orada el ele tutuştular. Evlenme teklifi ise bir otomobilde geldi. Nedzara Zlatar o anı şöyle anlatıyor "İki ay önce arabanın içindeydik. Ahmet birden bana Benimle evlenir misin ’ diye sordu. Tereddütsüz evet’ dedim." 
     
     Kimseye söylemediler 
     Teklif gelmiş ve kabul edilmişti ama işlerinin yoğunluğu nedeniyle evlenmeye fırsat bulamadılar. Taa ki geçen perşembeye Sevgililer Günü’ne kadar. O gün Prof. Ercan yemekte sevgilisine yavruağzı renginde dokuz gül verdi ve ikinci kez evlenme teklif etti. Ve aldığı yanıt yine evet’ti. Plan yapacak zamanları yoktu, yarın evleneceklerdi. 
     Söz verdikleri gibi ertesi gün Beşiktaş Evlendirme Dairesi’ne gidip yıldırım nik hı kıydırdılar. Tanıkları dairede çalışan memurlardı. Sabah her ikisinin de işi vardı. Nikahı öğle tatiline denk getirdiler. Nik h sonrası işlerinin başına döndüler. Aceleden birbirlerine nik h yüzüğü takmayı dahi unuttular. İkisi de evlendiklerini kimseye söylemedi. Hatta ilk eşlerine ve o eşlerinden olan çocuklarına bile... 
     



 YAŞAM 




















</TEXT>
</DOC>
