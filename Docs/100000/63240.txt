<DOC>
<DOCNO> 63240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/20/yasam/yas01.html </URL>
<DATE> 2002/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İntihar edecek çocuk ipucu verir 
</HEADLINE>
<TEXT>

"Çocuğum çok başarılı, güleç, zengin vb." deyip geçmeyin onu sürekli gözlemek, dinlemek ve sözlerine önem vermek gerekiyor. Çünkü ölümü seçen genç, önceden haber veriyor 
     Başka Lara'lar ölmesin - 1 
Semra Kardeşoğlu, Seibel Kahraman 

     Amerika’da çocuk ve genç intiharlarını araştıran doktorlarla birlikte çalışmalar yapan Çukurova Üniversitesi Tıp Fakültesi Çocuk Psikiyatrisi Anabilim dalı öğretim üyesi Yrd. Doç Dr. Rasim Somer Diler, tüyler ürperten bir gözlemini dile getirdi "Gençler, intihar girişimine daha fazla meyilli. İhtihar düşüncesi, 4 yaşındaki çocuklar tarafından bile dile getiriliyor." 
     Dr. Diler’in anne babalara ilk uyarısı ise şöyle oluyor "İntihar sözcüğünü dile getiren bir çocuğu mutlaka önemseyin, baskı yapmadan gözetime alın ve ona bu konuda ayrıntılı sorular sorun. Ayrıca Çocuğum başarılı, ölmeyi istemez’ diye bir durum yok. Çünkü başarılı, mükemmel olma stresi de intihara sürükleyebilir." 
     
Tehditleri önemseyin      İntihar girişiminde bulunan genç gerçekten ölmek istiyor mu 
     Hayır. Bu gençlerin 3’te 2’si başka birini etkilemek amacında... Çoğu, ölmeden önce kurtarılmayı ister. 
     
     Bu, psikolojik bir rahatsızlık yaşayanlar için de geçerli mi 
     Evet. Her 100 intihar girişiminin 1'i ölümle sonuçlanıyor. En ağır derecede depresyon yaşayanlar bile son ana dek yaşam ile ölüm arasında dolanır. Çoğu intihar eden, ölmek yerine acıya son vermek ister. Özellikle gençler, yaptıkları eylemin sonucunu iyi kestiremeyebilir. 
     
     İntihar hakkında konuşanlar girişimde bulunmaz’ yargısı doğru mu 
     İntihar eden gençlerin yüzde 80'i en az bir kişiye ipucu vermiş ya da niyetleri ile ilgili uyarıda bulunmuştur. Bu nedenle, intihar tehditlerinin her zaman önemsenmesi gerekiyor. 
     
     Bu ipuçları neler olabilir 
     "Öldüğüm zaman sevinirsin" ya da "Başka bir çıkış yolu göremiyorum" gibi bir konuşma şaka şeklinde söylense de en önemli ipucu olarak alınmalı. 
     
     Arkadaşlar ihanet etmeme’ düşüncesiyle sırları söylemeyebiliyor... 
     Bir genç intihardan söz eden arkadaşına açıkça şu tip şeyler söylemeli "Seni seviyorum ve sana değer veriyorum. Senin yaşıyor olman benim için çok önemli. O nedenle bu hayati konuda sır söz konusu olamaz. Sen olmazsan sırrın da anlamı olmaz. Konuştuklarımızı söylemek zorundayım. Her şey düzelecek." Ve hemen bir büyüğüne olanları anlatmalı. 
     
     İntihar hakkında konuşmak genci intihara cesaretlendirir mi 
     Depresif gençle, intiharla ilgili duygularından söz edilmesi onun yalnızlık, acizlik ve umutsuzluk duygularının açığa çıkmasını sağlayarak çok yararlı olur. Bu duyguların reddedilmesi halinde daha baş edilmez ve ezici olabilir. 
     
     Kendini öldürmeye çalışanların akli sorunları var mıdır 
     Çoğu genç, psikotik ya da deli değildir. Çoğu hayal kırıklığı yaşamış, uzamış yas tepkileri olan, depresif çökkün ve umutsuzdur. Aslında intihar riski yönünden depresyondan çok kişinin ne kadar umutsuz olduğu daha önemli bir etmendir. 
     
     Depresyon dışında diğer risk etmenleri nelerdir 

</TEXT>
</DOC>
