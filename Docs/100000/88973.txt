<DOC>
<DOCNO> 88973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/son/sondun06.html </URL>
<DATE> 2002/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzay İstasyonu'nun kaptanı Cindy Crawford'u istedi 
</HEADLINE>
<TEXT>

     Dünya yörüngesinde yaklaşık 400 km irtifada yapımı süren Uluslararası Uzay İstasyonu'nun UUİ yeni kaptan pilotu Rus kozmonot Valeri Korzun, olası üçüncü ''uzay turisti'' 'N Sync'in vokalisti Bay Lance Bass için, ''Boşver Bass'ı, Cindy Crawford'u gönderin'' dedi. 
     Rus kaptan pilot Korzun, gazetecilerle bugünkü telefon bağlantısında, yeni uzay turistleri hakkındaki soruyu, Amerikalı ''top model'' Cindy Crawford'u anarak yanıtlayınca hemen ekledi ''Şaka şaka...Her kim gelirse gelsin burada başımızın üstünde yeri var.'' Dünyanın ilk uzay turisti Californialı işadamı Dennis Tito, 2001 ilkbaharında Rusların yardımıyla UUİ'de 8 gün konuk oldu. Ardından ikinci uzay turisti Güney Afrikalı Mark Shuttleworth Mayıs başında Tito gibi Rus uzay kurumunun yardımıyla UUİ'deki ziyaretinden Kazakistan'a döndü. 
     Amerikalı milyarder işadamı Tito ile internet patronu Shuttleworth, Kazakistan Baykonur Kozmodromu'ndan uzay seyahatleri için 20'şer milyon doları Rus uzay kurumuna yardım olarak da ödediler. Şimdi üçüncü uzay turistliği için şarkıcı Bass 23 da aday bulunuyor. Bass, yeni kaptan pilot Korzun'un oğlu yaşında. Üçüncü uzay turistliği için ikinci aday ABD Ulusal Havacılık ve Uzay Dairesi NASA'nın eski yetkilisi Lori Garver 40 . 
     UUİ'nin görevi devralan beşinci uzun dönem mürettebatı ve uzay mekiğinin 7 kişilik mürettebatı, toplam 10 uzay adamı, bugün tonlarca ağırlıktaki ikmal malzemesini istasyona boşalttı. 
     UUİ'nin beşinci mürettebatı, üçüncü uzay turisti oraya vardığında hala görev başında olabilecek. Çünkü istasyon inşaat görevi 6 aya kadar uzatılabiliyor. 
     İstasyonun yeni kaptan pilotu Korzun 49 yaşında ve hava kuvvetlerinde albay. 
     İstasyonun dördüncü mürettebatı, bugün 185. gününü bitiriyor ve NASA'nın bir kişinin yörüngede kalma rekorunu, Endeavour'la bir hafta sonra Dünya'ya dönüşte aşmış olacak. 
     Kozmonot Korzun, ''Hem fizik, hem psikolojik olarak yörüngede 1,5 yıl kalmaya hazırız'' dedi. 
     Yörüngede kalma rekoru, bir kişi için Ruslara ait 438 gün. 
     
</TEXT>
</DOC>
