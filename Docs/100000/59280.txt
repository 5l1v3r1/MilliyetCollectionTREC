<DOC>
<DOCNO> 59280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/son/sondun21.html </URL>
<DATE> 2001/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan Adalet Bakanı "Şeriat sağduyuyla uygulanacak" 
</HEADLINE>
<TEXT>

     Afganistan'daki geçici yönetimin Adalet Bakanı Abdurrahim Kerimi, Afganistan'da adaletin şeriata göre sağlanmaya devam edeceğini, ancak bunun ekonomik ve sosyal çevre gözönüne alınarak sağduyuyla yapılacağını söyledi. 
     Kerimi, başkent Kabil'de yaptığı açıklamada, ''Taliban, hırsızların hemen elini kesiyordu. Bizim İslamiyetimiz farklı. 
     Yiyeceği olmayanın eli nasıl kesilir Önce halkı beslemek ve yaşatmak lazım'' dedi. 
     Ancak Afganistan'daki herkesin böyle büyük müsamahadan yana olmadığı biliniyor. 
     Afgan hakim Ullah Zarif, daha önceki açıklamasında, halk önündeki idamların ve recm taşlanarak öldürülme cezasının uygulanmasının süreceğini söylemişti. 
     Taliban dönemine kıyasla bazı değişiklikler olacağını söyleyen Zarif, ''Örneğin Taliban asılanları 4 gün ipte bırakıyordu, biz cesetleri 15 dakika kadar asılı tutacağız'' demişti. Zarif, ''Kadınlara olduğu gibi erkeklere de recm cezası verilecek, ancak daha küçük taşlar atacağız'' diye konuşmuştu. 
     






</TEXT>
</DOC>
