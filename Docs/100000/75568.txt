<DOC>
<DOCNO> 75568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/guncel/gun05.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
ALMAN DERGİSİNİN SAYGISIZLIĞI... 
</HEADLINE>
<TEXT>
Hz. Muhammed’in resmi Focus’ta 
Bild gazetesinin aldığı tepkilerden ders çıkarmayan Focus dergisi, 1583 yılında Osmanlılar tarafından yapıldığını öne sürdüğü bir resim yayımladı 
     Alman Focus dergisi, İslamiyet ile ilgili bir haberinde, 1583’te Osmanlılar tarafından yapıldığını öne sürdüğü, Hz. Muhammed’in gökyüzünde iki melek tarafından karşılanırken yüzünün gösterildiği bir resim yayımladı. 
     Haberde, adının açıklanmasını istemeyen ve " Christoph Luxenberg" takma adıyla tanıtılan bir Alman din bilimcisinin, İslamiyet üzerine yazdığı kitapta, "Kuran-ı Kerim’in temelinin Hıristiyan ve Suriye kaynaklı" olduğunu ileri sürdüğü belirtildi. Kuran-ı Kerim’deki bazı surelerin yanlış yorumlandığını da savunan din bilimcisi, özellikle cennette hurilerin bulunduğu yorumunun yanlış anlaşılmadan kaynaklandığını iddia etti. 
     
     Huri iddiası 
     Alman din bilimcisi, Suriye’de konuşulan Arami dilinde üzüme hur-in’ denildiğini, bunun Arapça’daki "Huri"’ kelimesiyle karıştırıldığını da savundu. 
     Alman Bild gazetesi de Eylül 2001’de Hz. Muhammed’e ait olduğunu iddia ettiği bir resim yayımlamış, aldığı tepkilerden sonra Müslümanlardan özür dilemişti. 
     



 GÜNCEL 
















</TEXT>
</DOC>
