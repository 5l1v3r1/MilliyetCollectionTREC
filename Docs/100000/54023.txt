<DOC>
<DOCNO> 54023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/25/yazar/civaoglu.html </URL>
<DATE> 2001/11/25/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Yürekteki raptiyeler 
</HEADLINE>
<TEXT>

     Soru "Bir kadının, bir erkeği yatağa çekmesi için neyi çıkarması gerekiyor " 
     Cevap "Televizyonun fişini.." 
     Dördüncü Uluslararası Sinema - Tarih Buluşması'nda büyük ödülü alan "PENCEREDEN UZAK DUR Keep Away From te Window adlı film, önümüze böyle e - mail türü şakalarından çok daha derin bir soru paketi koyuyor. 
     Çiftleri, ikiz kuleler gibi çökertebilecek tahrip gücü çok yüksek bir paket. 
     "Fişi çekip, işi bitirmek" olası değil. 
     
Siz olsanız      Filmdeki oyuncuların yerlerine kendinizi koyun ve "ya siz olsaydınız" sorusunun yanıtını vermeye çalışınız. 
     İkinci Dünya Savaşı... 
     Polonya, Nazi Almanya'sının işgali altında. Naziler, "yahudileri toplama kamplarına" gönderiyor, fırınlarda yakıyorlar. Kaçanları, saklananları ise kurşuna diziyorlar. Onları saklayanları da öldürüyorlar. 
     Bir kasabada boyacı bir genç adam ve karısını izliyoruz. Adam yakışıklı ve neşeli... Kadın da çekici. Evliliklerinde tek sorun kadının çocuğu olmuyor. 
     Bir akşam adam, eve yanında genç, güzel ve üst düzey yaşama ait olduğu belli bir kadınla geliyor. 
     Kapıyı açan eşine, "hanımefendi yahudidir. Bizim evde kalacak. Onu saklayacağız" diyor. 
     Üçlü yaşam başlıyor. 
     Yahudi konuk, geceleri üst katta adamın boyamalarını yaptığı stüdyoda kalmaktadır. 
     Genç adam ise geç saatlere kadar stüdyoda çalışmaktadır. 
     Sonunda doğa yasası bu mekana da damgasını vurur. 
     Yahudi konuk genç adamdan hamile kalır. 
     
Gerçek yaşam öyküsü      Bu anlattıklarım ve sonraki satırlar gerçek yaşam öyküsünden senaryo haline getirilmiş 
     Adamın eşi, kocasından hamile kalan kadınla aynı evi nasıl paylaşacak 
     Kapının önüne koysa, nazi, hem sakladıkları yahudiyi, hem de kocasını ve kendisini öldürecek. 
     Üçlü yaşam sürüyor. 
     Fakat doğacak bebek ne olacak 
     Genç kadın çevreye karşı hamile rolü oynamaya başlıyor. 
     Karnına, elbisesinin altına zamanla kuştüyleriyle büyüttüğü bir şilte bağlıyor. 
     Nazi karakolunun önünde güya miğdesi bulanıyor, kusuyor. 
     Kocasıyla kolkola yürüyüşler yapıyor. Karnını okşuyor "aaa tekme attı içimde" gibi çığlıklar atıyor. 
     Herkes onun gebeliğine inanmıştır. 
     Sonunda evde saklanan yahudi konuk bir kız doğuruyor. 
     Ama genç adamın eşi, çocuğu sahiplenmiştir. Gerçek anneye vermiyor. Gerçek anne sadece birkaç dakika emzirirken bebeğine sarılabiliyor. 
     Yani... Ancak bebeğin süt annesi olabiliyor. 
     Ve sonunda bu acıya daha fazla dayanamıyor. Yakalanmayı, öldürülmeyi göze alarak kaçıyor. 
     Sonraları çocuğunu almak için çok uğraşıyor ama başaramıyor. 
     Baba çökmüştür. Alkolle çürüyerek ölümü seçmiştir. 
     Eşi, daima hüzünlü ve durgundur. 
     Baba ölürken, artık çok güzel bir genç hanım olan kızına "gerçek annen Hamburg'da git onu gör" der ve herşeyi anlatır. 
     Şimdi "ben olsaydım" sorusunun cevabını vermek noktasındayız. 
     Gerçek anne, anne ve genç kız ne yapmalı 
     Cevapları, gerçek yaşam onlara dayatmış. 
     Filmi gördüğünüzde kendi cevaplarınızla karşılaştırırsınız. 
     Jan Jakup Kolski'nin yönettiği bu filminden görüntüler, yüreklerimize 
     sivri raptiyelerle asılmış gibi... 
     Acıtarak, kanatarak. 
     
Mercan Dede'den      Filmden önce gitar, kemençe, vurgulu sazlar eşliğiyle Mercan Dede'den sihirli "ney"ini dinledik. 
     Dev ekranda görüntülerle ve özdeyişlerle örtüşüyordu. 
     Bu film bağlamında onlardan birini yansıtıyorum 
     "Kazanılan güzellikler, bir gün acıya geri verilmek içindir." 
     Bazen... 
     Hatta çoğu kez "doğru". 
     
     Not Musevilik başka ırkların da kabul ettiği bir dindir. Örneğin, Kafkaslar da Musevi Türkler de var. Naziler ise ırk olarak "yahudilere" insanlık suçu işlemişlerdir. O nedenle yazıda "yahudi" sözcüğünü kullandım. 
     
     







Daniel şiiri 


Polis ve çocuk 


Portakal çiçekleri eskiden başka mı kokardı .. 


Yürekteki raptiyeler 


Liseliler için... 


Tavuk mu yoksa çocuk mu daha önemli 


Sevgi anlaşmak değildir, nedensiz de sevilir 


Avrupa, Avrupa -sıkıysa- çıkar sesini... 


İtalyan usulü çözüm 


Ölüm en güzel nasihattır 


Kadınlar iyi savaş fotoğrafı verir 


Kanunda var ama uygulanmıyor 


Kalaşnikof'lu "Devr - i Saadet" 


Krizden çıktık mı Tedavi bitti mi 


İşler iyi’ diyene dayak atıyorlar 


Adil Öğretmen'den IMF'ye mektup 


</TEXT>
</DOC>
