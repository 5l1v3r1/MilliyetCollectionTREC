<DOC>
<DOCNO> 96432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/ekonomi/eko08.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Schröder istedi, Deutsche Telekom’un CEO’su gitti 
</HEADLINE>
<TEXT>

     EKONOMİ SERVİSİ 

     Avrupa’nın önde gelen telekomünikasyon firmalarından Deutsche Telekom’un DT CEO’su Ron Sommer görevinden ayrıldı. Almanya Başbakanı Schröder, uzun süredir devletin yüzde 43’üne sahip olduğu DT’nin eski CEO’su Sommer’in görevden ayrılmasını istiyordu. 
     Sommer, büyüme sürecinde yapılan yüksek borçlanmalar nedeniyle firma hisselerinin son iki yılda yüzde 89 değer kaybetmesinin baş sorumlusu olarak gösteriliyor. 
     Sommer’in yerine geçecek ismin eylülde gerçekleştirilecek olan genel seçimlerin ardından belirleneceği bildirildi. Bu süre içerisinde Deutsche Telekom’un başkanlığını Novartis İlaç Firmasının eski başkanı Helmut Sihler üstlenecek. Sihler’in yardımcılığına ise şebekelerden sorumlu yönetim kurulu üyesi Gerd Tenzer getirildi. 
     



 EKONOMİ 


















</TEXT>
</DOC>
