<DOC>
<DOCNO> 77673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/guncel/gun07.html </URL>
<DATE> 2002/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzan davasında delil günü 
</HEADLINE>
<TEXT>

     SEMA EMİROĞLU New York 

     Dünyanın en büyük cep telefonu şirketleri Motorola ve Nokia’nın, Telsim’in sahibi Uzanlar aleyhine açtığı "haraç ve dolandırıcılık" davasında Amerikan mahkemesinin yetkili olup olmadığına ilişkin karar için gerekli "kilit deliller"in, bugün federal yargıca sunulabileceği bildirildi. 
     Mahkemenin dünkü duruşmasında, İsviçre’de tahkime gidilmesi konusunda, Uzan tarafının getirdiği uzman dinlendi. 
     Davacı tarafın suçlamalarının New York mahkemesinde görülebilmesi için, Uzanlar’ın New York’la bağlantıları ve temasları bulunduğunun kanıtlanması gerekiyor. Uzan ailesinin New York’ta pek çok gayrımenkulleri, ehliyetleri, telefon numaraları ve banka hesapları bulunduğu, Star TV ve gazetesi gibi kuruluşların New York’ta büro açtıklarını kaydeden davacılar, bu nedenle davanın New York’ta görülebileceğini belirtiyor. 
     



 GÜNCEL 




















</TEXT>
</DOC>
