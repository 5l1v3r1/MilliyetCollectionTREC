<DOC>
<DOCNO> 65079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/ekonomi/eko09.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer’e yine aynen’ iade 
</HEADLINE>
<TEXT>

     ANKARA Milliyet 

     TBMM, Cumhurbaşkanı Ahmet Necdet Sezer’in veto ettiği Mali Sektöre Olan Borçların Yeniden Yapılandırılmasına ilişkin yasanın üç maddesini, hükümetin isteği doğrultusunda, veto yolunu kapatmak için noktasına virgülüne dokunmadan "aynen" kabul etti. Plan ve Bütçe Komisyonu’nda kabul edildikten sonra, "48 saat bekleme" koşulu, hükümetin önergesiyle atlanarak yasa öncelikle Meclis gündemine getirildi. 
     Meclis’in aynen kabul ettiği üç madde, "Krizden etkilenen şirketlerin kredilerinin yeniden yapılandırmasında kamu ve fon bankalarının yöneticilerinin sorumluluğunun özel hukuk hükümleriyle sınırlandırılmasını, özerk kurulların Meclis denetimi ve Sayıştay vizesi dışına çıkartılmasını ve 2002 sonundan itibaren kamu bankalarında memur çalıştırılmamasını" düzenliyor. 
     Yasanın görüşülmesi sırasında hükümeti temsil eden Orman Bakanı Nami Çağan, hangi bankaların kurtarılacağı ya da hangi bankalarda rahatlama sağlanacağı konusunun objektif bir değerlendirme sonucu belirleneceğini bildirdi. 
     



 EKONOMİ 



















</TEXT>
</DOC>
