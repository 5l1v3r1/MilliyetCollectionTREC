<DOC>
<DOCNO> 77075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/08/yazar/temelkuran.html </URL>
<DATE> 2002/04/08/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Kalabalık bir günün zaptıdır 
</HEADLINE>
<TEXT>

İktidara karşıysak, bize sunulduğunda da karşı olmak mecburiyetindeyiz. Hayran olunmak, insanı iktidar içeren, tepede bir yere koyar. Bu yer asla konsoflu olmayıp asap bozucudur. Bu bir üniversite söyleşisi hik yesidir... 
     Florasan ışığının insana kendini kimsesiz ve bıkkın hissettiren bir yanı yok mu O çiğ, arsız ışık mola yerlerinin sabaha karşı tatsızlığını yaymıyor mu yandığı yerlere Neyse... Gazi Üniversitesi Mühendislik Fakültesi’nde florasanlı bir konferans salonu. Sahnede bacakları çıplak bir masa, bir sandalye, aşağıda bir genç kalabalığı ve "pek mühim" konuşmacı bendeniz. Baştan söylemek lazım 
     "Şimdi sizlerin kafasında bir Ece vardır. Burada kaç kafa varsa o kadar Ece vardır. Ben onlardan hiçbiri değilim. Belki de hepsiyim. Bu ayrılık, yazının suçu. Bu yüzden bu salonda yaşanacak hayal kırıklıklarından ve şaşkınlıklardan ben sorumlu değilim. Suç, yazarla yazı arasındaki mesafededir." 
     
Bilim ve duygu      Sorulara geçiliyor böylece 
     "Romantizm bitince komünizm biter, diyorlar. Siz ne diyorsunuz " 
     Cevap veriyoruz efendim 
     "Bu meseleler duygularla ilgili değildir. Bunlar bilimsel meselelerdir. Yani diyalektik materyalizm, yani bilim, yani sizin okumakta olduğunuz. Bilimsel gerçeklerle duygusal bir bağ kurulamaz. Umut, hüzün, yorgunluk, heyecan... Kimileri, muhalefetlerini veya muhalif olmaktan vazgeçişlerini bu sözcükler üzerine kuruyor olabilirler. Oysa insanlık tarihinin işleyişi bu duygulardan bağımsızdır. Bu yüzden de Yorgun Demokrat’ tiplemesi, bilimsel gerçekler ve uygarlık tarihi karşısında sakil bir karikatür olmaktan ileri gidemez. Ancak inançlardan’ vazgeçilebilir. Diyalektik materyalizm ise inanılacak’ değil, anlaşılacak bir şeydir." 
     
Yüzüne karşı methetmeler      "Siz nasıl böyle ... övgüler falan filan yazılar yazabiliyorsunuz " 
     İnsanın aklına Kadir İnanır’ın bir filmdeki repliği geliyor 
     "Adamı yüzüne karşı methetmezler " 
     Evet, cevap veriyoruz 
     "İktidara karşıysak, iktidar bize sunulduğunda bile ona karşı olmak mecburiyetindeyiz. Hayranlık, hayran olunan insana bir iktidar sunar onu tepelere bir yerlere koyar. Bu, iktidara karşı olanlar için konforlu bir yer değildir hatta asap bozucudur. Cevaba gelince İnsanlar içlerinde bir öz’le doğarlar. Ben de böyle bir öz ile doğmuşum. Böyle tuhaf gözlerle... Öyle abartılacak bir şey de yok yani. Yazıyoruz işte." 
     Sorular devam ediyor. Fakat enteresandır, kimsenin aklına da şu soru gelmiyor 
     "Yazar hanım, yazar hanım Sen hem diyalektik materyalizm, bilimsellik diyorsun hem de kalkmış bilimsel olarak varlığı ispatlanamayacak olan öz’den bahsediyorsun Ne biçim bir çelişkidir bu " 
     Sorulmadığı için kendim söylüyorum 
     "Bu, şimdilik felsefi bir çelişkidir. Diyalektik materyalizm öz’ü kabul etmez. Öz, insanın iç’iyle, kolayca açıklanamayacak olanla ilgilidir. Bu ayrım, felsefedeki yol ayrımıdır. Bana sorarsanız, önümüzdeki yüzyılda insanlık, evrenin ve insanın iç’inin yasalarını aynı anda açıklayan bir teori ortaya koyacak. Bu teori aynı zamanda Doğu’da ve Batı’da biriken insanlık bilgisini bir araya getirecek. Eğer kurtulacaksa insanlık böyle kurtulacak’." 
     Biraz ağır konular tabii. Ama Bilimsel Düşünce Topluluğu’nun davetlisiyiz diye konuştuk işte. Genç insanlarla, varlığının bütün gücüyle evrenin sırrını arayan hür beyinlerle konuşuyoruz diye... 
     
     







Milliyetçilik 


Of, puf, çuf... 


Barış mı, savaş mı 


Powell’ın zor misyonu 


Bu kur nereye dek düşecek 


Benzin zammı korkutuyor 


Para kazanmak kolay değil 


AK Parti ve ötekiler 


Kalabalık bir günün zaptıdır 


Enflasyon düşerken büyüme olur mu 


Enflasyon düşüyor ama hayat pahalılanıyor 


</TEXT>
</DOC>
