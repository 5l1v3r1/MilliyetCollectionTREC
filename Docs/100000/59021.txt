<DOC>
<DOCNO> 59021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/siyaset/siy02.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürt devletini hazmedemeyiz 
</HEADLINE>
<TEXT>

Katar Emiri onuruna Köşk’te verilen yemeğe katılan Genelkurmay Başkanı Org. Kıvrıkoğlu, Irak’a müdahaleyi düşünen ABD’ye mesaj gönderdi 
     FİKRET BİLA Ankara 

     Genelkurmay Başkanı Orgeneral Hüseyin Kıvrıkoğlu, ABD'nin Irak'a müdahale etmesi halinde Kuzey Irak'ta bağımsız Kürt devletinin gündeme gelebileceğini belirterek, "Böyle bir gelişmeyi hazmedemeyiz" dedi. 
     Cumhurbaşkanı Ahmet Necdet Sezer'in Katar Emiri Şeyh Hamad Bin Halife El - Tani onuruna verdiği akşam yemeği öncesinde gazetecilerle sohbet eden Org. Kıvrıkoğlu Milliyet'in Irak'a müdahale halinde doğabilecek sonuçlara ilişkin sorusunu yanıtlarken şöyle konuştu 
     
     Kimse kabullenmez’ 
     "Doğabilecek sonuçları sizler de biliyorsunuz. Böyle bir durumda bağımsız Kürt devleti gündeme gelebilir. Irak'ın üçe bölünmesini kimse istemez. Arap ülkeleri, Rusya, İran, Türkiye, Suriye bunu kabullenmez. Arap topraklarının bir parçasından etnik bir başka ülke kurulmasını hazmedemezler. İsrail'e verilen toprağı h l hazmedemediler. Irak'a müdahaleden en fazla zararı bizim gördüğümüz Körfez Savaşı'nda belli oldu. O zaman konu daha çok ticariydi. Ama bu sefer, bağımsız Kürt devleti gibi gelişmeler gündeme gelirse çok daha büyük sıkıntı olur." 
     Org. Kıvrıkoğlu Newsweek dergisinde "ABD 50 - 100 bin kişiyle müdahale düşünüyor" şeklindeki haberle ilgili soruyu yanıtlarken de şöyle dedi "Bunlar uydurma. Benim bir bilgim yok. Ama o 50 bin kişilik bir kuvvetle yapılacak bir iş değil. Hatırlarsanız Körfez Savaşı'nda 500 bin kişilik bir kuvvet kullanıldı." 
     
     Kitle imha silahları herkeste var’ 
     Genelkurmay Başkanı, Irak'ın kitle imha silahı ürettiği ve bunun müdahale gerekçesi olarak değerlendirildiğinin anımsatılması üzerine de şöyle konuştu "Kitle imha silahları sadece Irak'ta yok. Kore'de de var, ABD'de de var, İngiltere'de de var. Sadece Irak'ta demokrasi olmadığı için bunlar konuşulmuyor, tartışılmıyor. Demokrasi olsa, tabii daha iyi olur." 
     
     Afganistan’da arzuluyuz’ 
     Org. Kıvrıkoğlu, Afganistan'a Türk askeri gönderilmesine ilişkin bir soruyu ise şöyle yanıtladı "Henüz bildiğimiz anlamda bir Barış Gücü söz konusu değil. Ortaya şimdilik K bil'in korunması anlamında bir güvenlik birliği kurulması çıktı. O da çok küçük. Bir tugaydan söz ediliyor. Biz Barış Gücü olarak da, Güvenlik Gücü olarak da görev yapmaya arzuluyuz. Komuta etme konusunda da arzuluyuz. Bizim bağlarımız var. Tercih nedeni olabilir." 
     
Laik Türkiye farkı      ÜMİT BEKTAŞ 

     Türkiye'ye resmi ziyarette bulunan Katar Emiri Şeyh Hamad Bin Halife El Tani ve beraberindeki 70 kişilik heyetten hiçbiri eşini getirmedi. İkisi de Müslüman olan Katar ve Türkiye arasındaki büyük fark Çankaya Köşkü'ndeki yemekte gözler önüne serildi. Yemekte, Cumhurbaşkanı Sezer'in eşi Semra Sezer'in yanı sıra Başbakan Ecevit, Genelkurmay Başkanı Org. Hüseyin Kıvrıkoğlu, Anayasa Mahkemesi Başkanı Mustafa Bumin, Başbakan Yardımcısı Mesut Yılmaz, Dışişleri Bakanı İsmail Cem ve Maliye Bakanı Sümer Oral'ın eşleri de masada yerini aldı. 
     



 SİYASET 













</TEXT>
</DOC>
