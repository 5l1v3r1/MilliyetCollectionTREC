<DOC>
<DOCNO> 62174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/son/sondun04.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban lideri Molla Ömer yine son anda kaçtı.. 
</HEADLINE>
<TEXT>

     Amerikan birliklerinin Taliban lideri Molla Ömer'in Kandahar'daki evini bombaladıkları sırada Molla Ömer'in son anda kaçmayı başardığı bildirildi. 
     Newsweek dergisine bir açıklamada bulunan Molla Ömer'in şoförü Qari Sahib, Molla Ömer'in Afgan ve Amerikan askerlerinin elinden, evden eve gizlenerek kaçmayı başardığını ve gizlendiği evlerin mahzenlerinde uyuduğunu belirtti. 
     Qari Sahib'in şu anda Pakistan'da gizlendiği kaydedildi. 
     Öte yandan, Molla Ömer'in Kandahar'daki evinin mimarlarından biri olan Amine Zazai, Taliban liderinin terörist Usame Bin Ladin'in kızıyla evlendiği şeklindeki haberlerin doğru olmadığını belirtti. 
     Zazai, Taliban liderinin dördüncü kez evlendiğini, ancak bu evliliğin, Molla Ömer Bin Ladin ailesine katılmaktan kaçındığı için, Bin Ladin'in kızı ile gerçekleşmediğini açıkladı. 
     






</TEXT>
</DOC>
