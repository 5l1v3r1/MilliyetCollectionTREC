<DOC>
<DOCNO> 81493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/01/son/soneko35.html </URL>
<DATE> 2002/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul serbest piyasada dolar 1 milyon 360 bin lirayı geçti 
</HEADLINE>
<TEXT>

     İstanbul serbest piyasada dolar gün sonuna doğru 1 milyon 360 bin liranın üzerine çıktı. 
     Kapalıçarşı'da dolar 1 milyon 364-365 bin, Euro da 1 milyon 228-230 bin liradan satılıyor. 
     Sabah açılışta dolar 1 milyon 344 bin lira, Euro ise 1 milyon 210 bin lira satış fiyatıyla güne başlamıştı. 
     Alınan bilgiye göre, Kapalıçarşı'da dolar şu sıralarda 1 milyon 360 bin liradan alınıp, 1 milyon 364-365 bin liradan satılıyor. 1 milyon 224-225 bin liradan alınan Euro'nun satış fiyatı da 1 milyon 228-230 bin lira. 
     Bu arada Ayaklı Borsa'da dolar 1 milyon 362 bin, Euro da 1 milyon 227 bin liradan işlem görüyor. 
     Uzmanlar Devlet Bakanı Kemal Derviş'in ekonomi yönetimiyle ilgili bazı açıklamalarının piyasada tedirginlik oluşturduğunu savunarak, dünkü Merkez Bankası'nın 3 puanlık kotasyon indiriminin de piyasaya ancak bugün yansıdığını ifade ediyorlar. 
     Doların Mayıs ayı içinde 1 milyon 350 binlerde bir taban oluşturması beklentisi içinde olduklarını ifade eden uzmanlar, açıklanacak enflasyon rakamlarının da dövizin seyrini belirleyeceğini kaydediyorlar. 
     





</TEXT>
</DOC>
