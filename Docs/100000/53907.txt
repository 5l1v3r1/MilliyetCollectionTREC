<DOC>
<DOCNO> 53907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/son/sondun20.html </URL>
<DATE> 2001/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya, Afganistan'da gerilla savaşı bekliyor 
</HEADLINE>
<TEXT>

     Almanya Savunma Bakanı Rudolf Scharping, Afganistan harekatı kapsamında bölgeye gönderilecek birliklerin uzun süreli bir gerilla savaşıyla karşılabileceğini söyledi. 
     Scharping, Focus dergisine yaptığı açıklamada, ''Teröre ve Taliban'a karşı yürütülen savaşın kazanılması hala uzak bir ihtimal. 
     Bölgede uzun süreli bir gerilla savaşının yaşanacağını bekleyebiliriz'' dedi. 
     ABD önderliğindeki terörle mücadele kampanyasının, Somali ya da Irak gibi ülkeleri kapsayıp kapsamayacağı sorusu üzerine Scharping, ''gerçekçi olmayan, kuramsal ve abartılı senaryolarla ilgili tartışmalardan kaçınılması'' gerektiğini söyledi. 
     Scharping, Der Spiegel dergisiyle röportajında da, Afganistan'a gönderilecek birliklerin insani yardım amaçlı olması konusunda İngiltere ve Fransa ile hemfikir olduklarını belirterek, ''Bunun için, Afganistan'a komşu ülkelerle de anlaşmaya varılması gerektiğini'' sözlerine ekledi. 
     Almanya, ABD'nin Afganistan harekatında görev almak üzere bölgeye 3 bin 900 kişilik bir birlik göndereceğini bildirmişti. 
     






</TEXT>
</DOC>
