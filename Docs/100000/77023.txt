<DOC>
<DOCNO> 77023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/08/guncel/gun01.html </URL>
<DATE> 2002/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Şüpheli ölüm’e garip açıklama 
</HEADLINE>
<TEXT>
Oğlumu cin çarptı’ 
Banyo yaparken çığlıklar atarak fenalaşan genç hastanede can verdi. Ailesine göre Nedim’i evi işgal eden’ cinler öldürdü ..’ 
     MEHMET TAŞÇIOĞLU DHA 

     Gaziantep’te banyo yaparken aniden çığlıklar atan ve kaldırıldığı hastanede yaşamını yitiren 18 yaşındaki Nedim Boynuzoğlu’nun anne ve babası, "Oğlumuzu cin çarptı" iddiasında bulundu. Polis kayıtlarına şüpheli ölüm olarak geçen Nedim Boynuzoğlu’nun kesin ölüm nedeni de, Adli Tıp incelemesi sonucu belirlenecek. 
     Gaziantep’in Gültepe Taşhali Mahallesi’nde oturan Mehmet 38 ve Kezban Boynuzoğlu’nun 34 bir kahvehade garson olarak çalışan oğulları Nedim, önceki gün banyo yaparken bağırmaya başladı. Banyoya koşan çift, oğullarını yarı baygın halde sayıklarken bulunca hemen hastaneye kaldırdı, ancak talihsiz genç kurtarılamadı. 
     Polis kayıtlarına şüpheli’ olarak geçen ölümün ardından yapılan otopsiden de sonuç alınamayınca, kesin ölüm nedeninin belirlenmesi için cesetten alınan parçalar İstanbul Adli Tıp Kurumu’na gönderildi. 
     Nedim’in babası Mehmet Boynuzoğlu, oğlunun kötü alışkanlığının bulunmadığını belirterek şunları söyledi "Banyo yaparken bir çığlık sesi duyduk. Koştuğumuzda Nedim yarı baygındı, Cinler bana dokundu’ diye sayıklayıp garip hareketler yapmaya başladı. Hastaneye götürdük, bize öldüğünü söylediler." 
     



 GÜNCEL 














</TEXT>
</DOC>
