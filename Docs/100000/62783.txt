<DOC>
<DOCNO> 62783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/son/soneko17.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Telekom Genel Müdürü "Gecen yıl 1.6 katrilyon kar ettik.." 
</HEADLINE>
<TEXT>

     Türk Telekom Genel Müdürü İbrahim Hakkı Alptürk, Türk Telekom'un, geçen yıl, 1 katrilyon 600 trilyon 800 milyar lira kar ettiğini belirterek, bu yıl 1.4 katrilyon lira kar etmeyi hedeflediklerini söyledi. 
     Alptürk, Türk Telekom Kültür Merkezi'nde düzenlediği basın toplantısında, geçen yılın Türk Telekom açısından en önemli olayının, Türkiye'nin üçüncü uydusu Türksat 2A'yı fırlatmak olduğunu belirtti. 
     Türkiye'nin bir uydu filosuna sahip olduğunu kaydeden Alptürk, ''Çin'den Afrika'ya kadar her yerde biz varız'' dedi. 
     Geçen yıl, yatırım programlarını revize ederek 392 trilyon liradan 497.6 trilyon liraya yükselttiklerini bildiren Alptürk, 2001 Kasım ayı 
     sonu itibariyle Türk Telekom'un sabit telefon abone sayısının yaklaşık 19 milyona, sabit telefon santral kapasitesinin 21 milyon 302 bin 96'ya, ankesörlü telefon sayısının 70 bin 568'e, kablo tv abone sayısının da 907 bin 344'e ulaştığını belirtti. Türkiye'de genç nüfus fazla olduğu halde internet kullanıcılarının sayısının, nüfusun yüzde 3'ü oranında kaldığını kaydeden Alptürk, internet hizmetlerinin hızlandırılmasına ve yaygınlaştırılmasına yönelik çalışmaların bu yıl da devam edeceğini anlattı. 
     
     Hizmet ve tahsilat bayilikleri 
     Türk Telekom Genel Müdürü Alptürk, şu bilgileri verdi 
     ''Türk Telekom hizmetlerinin kolayca satın alınabilmesi ve ödeme kolaylığı sağlanması anlamında yurt genelinde Türk Telekom hizmet ve tahsilat bayilikleri açtık. Şu anda, Türkiye genelinde 1635 adet hizmet, 818 adet de tahsilat yetkisine sahip bayimiz var. 
     İnternette borç sorgulama ve fatura ödeme imkanı sağladık. 
     İnternetteki sitemiz, yakında satış, abonelik ve şikayet alma anlamında ''sanal işyeri'' olarak çalışmaya başlayacak. 
     2001 yılında, 4 katrilyon 275 trilyon lira brüt gelir elde ettik. 
     Karımız ise 1 katrilyon 600 trilyon 800 milyar liraya ulaştı. Ayrıca, 2001 yılında Türkiye'ye, 1 katrilyon liraya yakın KDV, Hazine'ye 
     aktarılan 646 trilyon 800 milyar lira fon ile diğer vergi ve fonlarla birlikte 2 katrilyon 873 trilyon lira artı gelir kazandırdık. 2001 yılı gelirlerimizden TRT ve PTT'ye 158 trilyon 500 milyar lira aktardık. Bu yıl, 1.4 katrilyon lira kar etmeyi hedefliyoruz.'' Dünyanın büyük telekom şirketlerinin bilançolarının yüzde 29 ile yüzde 52'sinin dış borç olduğunu belirten Alptürk, Türk Telekom'un dış borcunun bilançodaki payının yüzde 1 olduğunu, kurumun son 4 yıldır hiç dış borç almadığını söyledi. Alptürk, Aycell'in abone sayısının, 1 ay içerisinde 60 bine ulaştığını da bildirerek, ''Aycell, Türkiye'de ilk 2'ye oynamaya adaylığını koymuş bir şirkettir'' diye konuştu. 
     
     Türk Telekom personeli... 
     Geçen yıl en çok tartışılan konulardan birinin Türk Telekom'un personel durumu olduğunu ifade eden Alptürk, şöyle konuştu 
     ''1998 yılından 2001 yılı sonuna kadar personel sayımızda bir düşüş söz konuersonel sayımız, 1998'de 72 bin 845 iken 1999'da 72 bin 464, 2000'de 72 bin 412, 2001'de de 69 bin 439 olmuştur. Bu 
     rakama 2001 yılında emeklilik işlemleri gerçekleşen 2 bin 500 personel dahil olmasına rağmen, dilekçesini vermiş, ancak henüz işlemleri tamamlanmamış yaklaşık 4 bin 500 personel ile birlikte toplam sayımız 64 bin 939'a inecektir.'' 
     
     2002 hedefleri... 
     Alptürk, bu yıl içinde, telefon görüşmelerinde ''tek kontör süresi, tek tarife'' uygulamasını başlatmayı düşündüklerini belirterek, sabit telefonlar üzerinden elektronik posta gönderilmesine yönelik bir çalışma yürüttüklerini de bildirdi. 
     ''118 Servisi''nin aynı zamanda çağrı merkezi olarak hizmet vermesini hedeflediklerini kaydeden Alptürk, sözlerini şöyle sürdürdü 
     ''Doğu ve u illerimizin de içinde yer aldığı 60 ilde daha gelir paylaşımı esasına göre kablolu tv ihalesi açılacak. Kablo tv üzerinden 2001'de başlayan sayısal yayıncılık uygulamaları, 2002'de çeşitlenerek artacak. Evden alışveriş, ev bankacılığı, oyun, interaktif reklamcılık gibi uygulamalara çözüm üreten Açık TV Servisi başlatılacak. 
     İnternet hizmeti de verebilecek multimedya ank sunacağımız teknolojik yeniliklerden... Açılacak Türk Telekom Bilgi Hattı'nda, Milli Piyango, Sayısal Loto, Spor Toto sonuçları, hava ve yol durumu gibi bilgiler, güncel olarak sunulacak.'' Basın mensuplarının sorularını da yanıtlayan Alptürk, bir soru üzerine, geçen yıl emekli olanların kuruma 120 trilyon lira yük getirdiğini, ancak bu rakamı 1 yıl içerisinde sübvanse edebileceklerini düşündüğünü söyledi. 
     
     Özelleştirme... 
     Alptürk, Türk Telekom'un özelleştirilmesine ilişkoruya karşılık, ''Nisan ayına kadar, Arthur Ananışmanlık şirketi Türk Telekom'un bir fotoğrafını çekmiş olacak ve ihale komisyonu bunu değerlendirecek. Ayrıştırarak özelleştirme ise tartışılacak bir konu. 
     Bazı hizmetleri ayrı ayrı parçalara bölmekte fayda var. Her alan için ayrı bir şirket olmuş olsaydı, daha çevik olurlardı'' dedi. 
     Arthur Andersen şirketinin mali müşavirlik anlaşması yaptığı firmayla ilişkileri konusunda bazı olumsuzluklar olduğunun ifade edildiği haberleri hatırlatan bir gazeteciye de Alptürk, ''Bizim bu şirketle mali müşavirlik ilişkimiz yok. Başka şirketle olan ilişkilerinin boyutu da bizi ilgilendirmiyor'' yanıtını verdi. 
     Türk Telekom'un Orta Asya cumhuriyetleriyle ilişkileri konusundaki bir soruyu ise Alptürk, ''Türk Telekom, bunlarla ilgilenmekte biraz geç kalmış. Bu ülkeler teknolojiye muhtaç, buralarda çok ham bir pazar var'' diye yanıtladı. 
     Alptürk, Türk Telekom'un Aycell'i sübvanse edip etmediğine yönelik bir soru üzerine de ''Türk Telekom, Aycell'i sübvanse etmez,Sadece Aycell'e ortam sağlıyor. Çalışın, kazanın diyor'' dedi. 
     Kurumun cep telefonu şirketleriyle ara bağlantı sözleşmeleri konusundaki son durumu soran bir gazeteciye ise Alptürk, bu konuyla ilgili olarak açılan davaların sürdüğünü belirterek yanıt verdi. 
     






</TEXT>
</DOC>
