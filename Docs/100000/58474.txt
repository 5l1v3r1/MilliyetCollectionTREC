<DOC>
<DOCNO> 58474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/son/sonspo03.html </URL>
<DATE> 2001/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Lakers'a fren...Jordan'lı Wizard ise kazandı 
</HEADLINE>
<TEXT>

     ABD Profesyonel Basketbol Ligi NBA'de son 2 yılın şampiyonu ve Batı Konferansı Pasifik Grubu lideri Los Angeles Lakers, deplasmanda Memphis Grizzlies'e 114-108 yenildi. 
     Memphis'deki maçta, 23 Şubat 1999'dan bu yana Lakers'ı ilk kez yenen Memphis Grizzlies'de, Jason Williams 26 sayı, Shane Battier de 19 sayı attı. 
     Batı Konferansı Ortabatı Grubu'nda 6. sırada bulunan Grizzlies, bu sonuçla 26. maçında 7. galibiyetini kazandı. 
     23. maçında 4. yenilgisine uğrayan Lakers'da ise Kobe Bryant 36 
     sayıyla maçın en skorer oyuncusu olurken, skora Shaquille O'Neal 26, Derek Fisher 13 sayı ekledi. O'Neal ayrıca 9 ribaunt aldı. Doğu Konferansı Atlantik Grubu'nda 3. sırada bulunan Washington Wizards ise aynı grupta 4. sırada yer alan Orlando Magic'i deplasmanda 93-75 yenerek, 1982-83 sezonundan bu yana ilk kez üst üste 8. galibiyetine uzandı. Orlanda'daki maçta, NBA Ligi'nin yıldız oyuncusu Michael Jordan, 10'i birinci çeyrekte olmak üzere toplam 12 sayı kaydetti. Jordan, 16 şut denemesinde yalnızca 3'ünde başarılı olurken, 6 serbest atışın tümünde topu çemberden geçirdi. Takımda Hubert Davis, 19 sayı, Popeye Jones da 13 sayı üretti. Jones, ayrıca 14 ribaunt alarak bu sezon en yüksek ribaundlu maçını çıkardı. Takımın as oyuncularından Richard Hamilton ise 8. dakikada sakatlarak maçı terketmek zorunda kaldı. Magic'de Mike Miller 14, Darrell Armstrong ve Troy Hudson 13'er sayı kaydetti. Sonuçlar şöyle 
     
     
Philadelphia 76ers-Atlanta Hawks 94-83 Indiana Pacers-New Jersey Nets 100-94 Boston Celtics-Utah Jazz 98-92 Miami Heat-Cleveland Cavaliers 81-86 uzatmada Orlando Magic-Washington Wizards 75-93 Minnesota Timberwolves-Charlotte Hornets 94-89 Memphis Grizzlies-Los Angeles Lakers 114-108 San Antonio Spurs-Denver Nuggets 109-74 Portland Trail Blazers-Detroit Pistons 83-81 Seattle Supesornics-Golden State Warriors 111-108 uzatmada 
     






</TEXT>
</DOC>
