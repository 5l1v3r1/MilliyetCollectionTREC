<DOC>
<DOCNO> 75500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/son/soneko01.html </URL>
<DATE> 2002/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğalgaza zam yok, elektrik zamlanıyor 
</HEADLINE>
<TEXT>

     BOTAŞ, daha önce 1 Nisan'dan geçerli olmak üzere doğalgaza yapmayı öngördüğü yüzde 1'lik zamdan vazgeçti. 
     Edinilen bilgiye göre BOTAŞ Yönetim Kurulu, bugün yaptığı toplantıda, Nisan ayında da doğalgaza zam yapmama kararı aldı. 
     Enerji ve Tabii Kaynaklar Bakanlığı yetkililerinden alınan bilgiye göre, Ocak, Şubat ve Mart aylarında şehirlerdeki doğalgaz dağıtım şirketlerine verilen gazın fiyatını artırmayan BOTAŞ, bugün gerçekleştirdiği yönetim kurulu toplantısında, enflasyon oranında artması öngörülen doğalgaz satış fiyatına, Nisan ayında da zam yapmama kararı aldı. 
     Öte yandan, TEDAŞ'ın, Hazine'nin tavsiyesi doğrultusunda enflasyon oranı dikkate alınarak, 1 Nisan'dan geçerli olmak üzere elektrik satış fiyatlarına, yüzde 1 oranında zam yapacağı öğrenildi. 
     






</TEXT>
</DOC>
