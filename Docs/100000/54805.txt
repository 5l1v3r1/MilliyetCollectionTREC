<DOC>
<DOCNO> 54805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/ekonomi/eko01.html </URL>
<DATE> 2001/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni merkez’ Ziraat Bankası 
</HEADLINE>
<TEXT>

Ek niyet mektubuna göre, yeni dönemde iç borçlanmanın asıl yükünü kamu bankaları çekecek. Borçlanmada daha önce Merkez Bankası’nın üstlendiği rolü, yeni dönemde Ziraat Bankası üstlenecek 
     TARIK YILMAZ 

     10’uncu gözden geçirmenin tamamlanmasının ardından, önceki gün açıklanan niyet mektubunda iç borçlanmada eskiden Merkez Bankası’nın oynadığı kilit rol, yeni dönemde başta Ziraat Bankası olmak üzere kamu bankalarına veriliyor. 
     Hazine’nin özel sektörden borçlanma ihtiyacını düşürmek için kullanılacak olan kamu bankalarının oynayacağı kilit rol, niyet mektubunda şöyle açıklanıyor 
     
Pozisyonları güçlendi      "Önümüzdeki dönemde, kamu bankalarında mevduat çekişlerini karşılamak için gerekli olan tutarın üstündeki likiditenin Hazine’nin özel sektörden borçlanma ihtiyacını düşürmekte kullanılması sağlanacak. Kamu bankalarının güçlü finansman pozisyonlarının ve mevduatlarında süregelen artışın, bu bankaların kamu borcunun çevrilmesi sürecine katkıda bulunmasına önemli ölçüde imk n verecek." 
     Ziraat’in k ra geçmesine karşın Halkbank’ın zararda olması nedeniyle, iç borçlanmada asıl yükün Ziraat’te olacağını belirten bankacılar, düşüncenin mantıklı olduğunu ancak kamuya yüklenen sorunun altında kalma olasılığının da unutulmaması gerektiğini dile getirdi. 
     
Fon’un yükü de Ziraat’in üzerinde      Emlak Bankası’nın bankacılık bölümü zararlarını, 1.7 katrilyonluk tahvil karşılığı üstlenen Ziraat, iç borçlanmada olduğu gibi bankacılık sektörü operasyonlarında da merkezi bir rol üstleniyor. Mektuba göre yıl sonuna kadar tasfiye edilmesi gereken Fon bankalarının mevduatları satılamazsa bu kalıntıyı Ziraat üstelenecek. 
     
Mektuptan sıkı para politikası çıktı      HARUN GÜREK Londra 

     IMF’ye önceki gün verilen ek niyet mektubunda, Merkez Bankası’nın MB para politikasında değişiklik de yer alıyor. Buna göre, bugüne kadar "gösterge" niteliğinde hedef olan net uluslararası rezervler NUR ile "parasal taban" performans kriteri olacak. Değişiklikle, enflasyon hedeflemesine geçilinceye kadar piyasalara MB’nin nasıl bir politika izleyeceğine ilişkin bir çıpa verilecek. 
     Değişiklik, önümüzdeki hafta başından itibaren uygulamaya girecek ve MB aldığı dövizler karşılığında piyasaya verdiği parayı tekrar toplayarak, parasal tabanın genişlemesini önleyecek. Ayrıca rezervleri de belli bir düzeyde tutulacak. Bu arada, piyasaların önünü görmesini sağlamak için bankaların aralarında fiyat teklif oranını belirlemesi teşvik edilecek. 
     
6 bin şirket TMSF’de      Öte yandan TMSF bankalarının tahsil edilemeyen kredilerine ilişkin dosya sayısı, ekim sonunda 6 bini şirket, 36 bin 500’ü tüketici kredisi olmak üzere toplam 41 bin 500’e ulaştı. Bu kredileri tahsil etmek için TMSF Tahsilat Dairesi’nin personel sayısı artırılacak. 
     



 EKONOMİ 













</TEXT>
</DOC>
