<DOC>
<DOCNO> 85954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/son/sontur03.html </URL>
<DATE> 2002/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Canlı bombalardan birinin kimliği belirlendi 
</HEADLINE>
<TEXT>

     Emniyet Genel Müdürlüğü'nün, canlı bomba saldırısı düzenleyebileceği konusunda il emniyet müdürlüklerini uyardığı terör örgütü DHKP-C'nin 3 teröristinden 1'inin kimliğinin belirlendiği öğrenildi. 
     Alınan bilgiye göre, Emniyet Genel Müdürlüğü İstihbarat Daire Başkanlığı'nın, terör örgütünün saldırı düzenleyebileceği yönündeki uyarısı üzerine çalışmalarını sürdüren polis ekipleri, örgüt teröristlerinden "Nurhayat" kod adlı Songül Koçyiğit'in bir süre önce İstanbul'a giriş yaptığını belirledi. 
     Yetkililer, daha önce de Tokat ve Sivas'ta yapılan çeşitli terör saldırılarında adı geçen Songül Koçyiğit'in yakalanması yönündeki çalışmaların sürdürüldüğünü kaydettiler. 
     Emniyet Genel Müdürlüğü, kanlı saldırılarıyla tanınan ve Avrupa Birliği tarafından terör örgütü listesine alınan DHKP-C'nin canlı bomba eylemi düzenleyeceği bilgisi üzerine, bir süre önce il emniyet müdürlüklerini, gönderdiği şifreli yazıyla uyarmıştı. 
     





</TEXT>
</DOC>
