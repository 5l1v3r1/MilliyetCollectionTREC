<DOC>
<DOCNO> 84444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/guncel/gun06.html </URL>
<DATE> 2002/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
DGM’lik müdür tacizle suçlandı 
</HEADLINE>
<TEXT>

Cezaevinde tutuklu bulanan Milli Eğitim Müdürü hakkında bu kez tacizden soruşturma açıldı 
     CEM BAKIRCI Erzurum DHA 

     Erzurum DGM’de çıkar amaçlı suç örgütü kurmak, kamu kurumunu dolandırmak, rüşvet istemek ve görevi kötüye kullanmak suçundan tutuklu yargılanan Hınıs İlçe Milli Eğitim Müdürü İbrahim Okul hakkında bu kez, kadın öğretmenleri taciz ettiği iddiasıyla soruşturma açıldı.Okul’un, Hınıs Yatılı İlköğretim Bölge Okulu’nda müdürlük yaptığı sırada "Stajyerliğinizi kaldırmam" diyerek kadın öğretmenleri tehdit ettiği öne sürüldü. Halen Erzurum Cezaevi’nde tutuklu bulunan Okul 40 hakkında DGM Cumhuriyet Savcısı Alim Çalışkan’ın hazırladığı iddianamede, bazı kadın öğretmenlerin ifadelerine yer verildi. 
     
     Psikolojim bozuldu 
     Öğretmenlerden R.B.R. ifadesinde şunları söyledi "Bayan Arkadaşım E.A. ile beni Varto’ya gezmeye götürmek istedi. Kabul etmeyince tehdit etti. Cinsel taciz ve baskılarından dolayı mide kanaması geçirdim, psikolojik dengem bozuldu". 
     



 GÜNCEL 
















</TEXT>
</DOC>
