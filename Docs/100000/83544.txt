<DOC>
<DOCNO> 83544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/12/yazar/altan.html </URL>
<DATE> 2002/05/12/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Küçücük fıçıcık, işi dolu turşucuk... 
</HEADLINE>
<TEXT>

     Köylülüğü aşamamış, kendi egemenlerinin gizli bir iç sömürgesiymiş gibi görünen çağdışı ülkelerde "yöneticiler", "yönetilenler"den çok daha ferah fahur ve fiyakalı yaşarlar. 
     O nedenle de mesleksiz yığınların açıkgözleri, bir punduna getirip, "egemenler" kadrosunun içine katılabilmek için bazen dört ayak olur, bazen amuda kalkar, bazen de tek ayakla - kuralları bilinmeyen - garip bir seksek oynarlar. 
     "Yönetenler"le "yönetilenler" arasındaki farkın anlaşılmaması için de, birtakım özel formüller vardır. 
     Örneğin, "birimiz hepimiz, hepimiz birimiz için" gibi "halka rağmen, halk için" gibi "yöneten - yönetilen ayrımlarıyla, ulusal birlik ve beraberliği dinamitlememek gerekir" gibi v.s... 
     
     Halk yığınlarına da bol bol propagandalar yapılır 
     - Ekonomik kalkınma her gün biraz daha hızlanıyor... 
     - ... 
     - Turizmde patlama... 
     - ... 
     - 20 büyük devletin içindeyiz... 
     
     İyimser demeçlerinin kanatları büyümeye başlayan Kemal Derviş için de, hoş bir fıkra dolaşıyor ortalıkta. 
     Kiracının biri, telefonu açıp, ev sahibine söve saya veriştirmeye başlamış 
     - Fare bolluğundan oturamaz duruma geldik evde... 
     Ev sahibi inatla 
     - Benim evimde fare falan yoktur, diyormuş. 
     - Ya öyle mi Gel bu akşam da, göstereyim sana fare var mı, yok mu 
     Ev sahibi daveti kabul edip, kiracısına gitmiş o akşam. 
     Kiracı bir lokma peynir koymuş salonun bir köşesine. Ve hemen bir fare çıkıp, yemeye başlamış peyniri. 
     Ev sahibi 
     - Bir fare için, bu kadar gürültü etmeye değmez, diyormuş. 
     Kiracı, bir lokma peynir daha koymuş salonun bir başka köşesine. Hemen bir fare daha çıkmış peyniri yemek için. 
     Ev sahibi 
     - Topu topu iki fare canım, diyormuş... 
     Kiracı bir lokma peynir daha koyunca üçüncü bir köşeye, bu kez bir balık çıkmış ortaya. 
     Ev sahibi iyice şaşkın 
     - Bu balık da ne, demiş. 
     Kiracı sert sert başını sallamış 
     - Hele şu fare sorununu çözelim, rutubet işini ondan sonra konuşacağım... 
     
     Kemal Derviş de henüz, hala daha kapılarına kilit vurulmasının sürdüğü iddia edilen işletmelere, bir açıklama getirmekle uğraşıyor... 
     Oysa bir de artan bir işsizlik sorunu var... 
     Bakalım rutubet konusuna sıra ne zaman gelecek 
     
     Sanırız 900 yıl önce İran'da da, ekonomik yoğun bir kriz yaşanmış olacak... 
     Çünkü Ömer Hayyam'ın, o dönemlerde yazmış olduğu bir rubai, bizim bugünkü durumumuzu da bir hayli yansıtıyormuş gibi 
     Paramız yok ki bir güzel sevelim 
     Bademiz yok ki içip de haykıralım 
     Demek günaha girmenin yolu yok 
     Çaresiz kalkalım namaz kılalım 
     
     Bir hukuk profesörü sınavda, öğrencinin birine 
     - "Gabin"in ne olduğunu, bir örnekle tanımlayınız, demiş. 
     Öğrenci 
     - Ben bu soruyu bilemediğim için, bana sıfır verirseniz, buna "gabin" denir efendim, demiş. 
     Profesör şaşkın 
     - Oğlum ne diyorsun sen, demiş. 
     - Hocam öyle yazıyorsunuz kitabınızda "gabin" birinin bilgisizliğinden yararlanarak, onu zarara uğratmaktır... 
     Bu tanımlamaya göre, demek "gabin" biraz da politikaya benziyor. 
     Politika da, halkın bilgisizliğinden yararlanarak, onu kazıklayıp durma uğraşı değil midir 
     
     Sıkı bir RTÜK'çü, bir muhallebici dükkanına girmiş. 
     Garson 
     - Emriniz, diye sormuş. 
     - Bir tavukgöğsü getir... 
     - Dondurmalı mı olsun 
     RTÜK'çü çatık bir kaşla 
     - Hayır, demiş, sutyenli olsun... 
     
     







Küçücük fıçıcık, işi dolu turşucuk... 


66’ncı sone... 


Rahşan Ecevit Bülent bilge konumundadır’ 


Acıyla, kopuşla gelen olgunluk 


Enginar ve çam 


Çocuklardan mesaj var 


KKTC ve Doğu Akdeniz Üniversitesi 


Ya üvey anneler... 


"Karen Fogg'un E - Postalları" 


Gençler, Derviş, liderlik 


Kızım, benim için ikinci üniversiteydi 


United Colors of İdeoloji 


Benim Oyum 


Ekonomide büyüme sinyalleri var ama... 


Annemin elbisecisi 


Dans etmek hiç de hafif bir eylem değil 


</TEXT>
</DOC>
