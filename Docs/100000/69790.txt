<DOC>
<DOCNO> 69790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/son/sondun13.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İnsan üzerinde denenen yeni AIDS aşısı ümit verdi 
</HEADLINE>
<TEXT>

     Büyük ümitler bağlanan yeni bir AIDS aşısının insanlar üzerinde yapılan ilk denemelerinde elde edilen sonuçların, ümit verici olduğu bildirildi. 
     Aşıyla ilgili denemelerin, Merck Co. şirketi tarafından yapıldığı belirtildi. Maymunlar üzerinde oldukça iyi sonuçlar veren aşının, dünyada hızla yayılan ve şimdiye kadar 20 milyon kişinin ölümüne neden olan hastalığı yayılmasını yavaşlatacağı düşünülüyor. 
     Yapılan ilk denemelerde aşının insanlarda da bağışıklık sistemini harekete geçirdiğinin saptandığını belirten firma yetkilisi Emilio Emini, ancak insanlara HIV verilerek yapılacak en önemli aşamaya henüz geçilmediğini kaydetti. 
     Emini, ''Aldığımız sonuçlar cesaret verici. Elbetteki esas soru hastalıktan korunmada ve hastalığı hafifletmede bu aşının ne derece etkili olacağı. Bunu öğrenmek için uzun dönemli çalışmalar sonuçlanana kadar beklemek zorundayız'' diye konuştu. 
     Emini, her şeyin mükemmel gitmesi halinde aşının 5 yıl veya biraz daha uzun bir süre içinde kullanılmaya başlayabileceğini sözlerine ekledi. 
     Ancak uzmanlar, aşının işe yaraması halinde bile hastalığı durdurabileceğinden emin değiller. Uzmanlar, aşının daha çok vücudun bağışıklık sistemini güçlendirerek virüsün kontrol altında tutulmasını sağlayacağını veya uzun yıllar hastalığın başlamasına engel olacağını ümit ediyorlar. 
     






</TEXT>
</DOC>
