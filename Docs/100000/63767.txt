<DOC>
<DOCNO> 63767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/son/sondun17.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransızlardan New York itfaiyecilerine "kek" 
</HEADLINE>
<TEXT>

     Fransa'nın kuzeybatısında Brittany bölgesi Dinan kasabası, 11 Eylül'de ABD'nin New York kentinde Dünya Ticaret Merkezi İkiz Gökdelenleri'nde ölen itfaiyeciler ve hayatta kalan kahraman erler için muhteşem bir acıbadem keki hazırladı. 
     Fransa'da geleneksel olarak, Hazreti İsa'nın vaftizi ve Mecusiler'in Beytüllahim'i ziyaretini konu alan, Ortodokslar'da da İstanbul'da olduğu gibi aynı gün denizden haç çıkarma töreninin yapıldığı 6 Ocak'ta yenilen acıbadem tatlısı, hafta sonunda Dinan'da konuk edilecek 2 Amerikalı üniformalı itfaiye eriyle birlikte yenilecek. 
     Dinan belediyesi, iki buçuk metre yüksekliğinde 300 kg ağırlığındaki acıbadem kekinin bugüne dek yapılan en büyük acıbadem tatlısı olduğunu bildirdi. 
     11 Eylül sabahı, intihar yolcu uçaklarıyla delinen ve 1,5 saat 
     içinde yerle bir olan 110 katlı İkiz Gökdelenler'deki insanları kurtarmak için 300 itfaiye eri can verdi. Hayatta kalan kahraman erler 3 bin'e yakın insanın öldüğü gökdelenlerde çok salyıda insanın hayatını kurtardı. Dinan, 850 porsiyon acıbadem kekiyle ölen itfaiyecilerin ailelerine para toplayacak. 
     






</TEXT>
</DOC>
