<DOC>
<DOCNO> 64493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/28/ekonomi/eko04.html </URL>
<DATE> 2002/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ege’nin iki yakası İstinye’de buluşuyor 
</HEADLINE>
<TEXT>

Piyasalardaki iyimserlik, şirketleri cesaretlendirdi. Türk, Yunan ve Hollandalı ortaklığıyla kurulan Despec Bilgisayar, martta halka açılmaya hazırlanıyor 
     EBRU SUNGUR 

     Despec Bilgisayar Yönetim Kurulu Başkanı Erol Bilecik, halka açılmak için SPK’ya başvurduklarını, şirket hisselerinin martta borsada işlem görmesini planladıklarını söyledi. Geçen yıl grup şirketlerinden Index Bilgisayar’ı halka açmak için girişimde bulunduklarını, ancak kriz nedeniyle bundan vazgeçtiklerini belirten Bilecik, şöyle konuştu 
     "Despec’i de uzun zamandır borsaya hazırlıyorduk. Piyasa olumluya dönünce halka arza Despec’ten başlamak istedik. Index’i de ikinci yarıda halka açmayı düşünüyoruz." 
     Bilecik, bilişim sektöründe kullanılan tüketim malzemelerinin dağıtımını yapan Despec’in Hollanda kaynaklı bir şirket olduğunu söyledi. Şirketin yüzde 50’sinin Hollanda’da yerleşik Van Dorp Despec Groep’a VDDG , yüzde 25’inin bir Yunan şirketi olan Despec Hellas’a, yüzde 25’inin ise kendisine ait olduğunu kaydeden Bilecik, "Despec şirketleri dünyanın 21 ülkesinde benzer yapılanmalarla yer alıyor" dedi. 
     Yunanlı ortaklarıyla VDDG’nin Hollanda’da düzenlediği toplantılarda tanıştıklarını anlatan Bilecik, "Bu toplantılarda hep yan yana oturuyorduk. Giderek dostluğumuz gelişti ve ortaklık kurmaya kadar uzandı" diye konuştu. 
     
     Sanal market 
     Bilecik, arz gelirini iş hacmini büyütmede kullanacaklarını, ayrıca tüketicilerle Despec bayilerini buluşturacak bir sanal market kuracaklarını belirtti. Bilecik, uygun koşullar oluşursa Despec’in şirket satın alabileceğini kaydetti. 
     Despec’in 2001’i 23.6 milyon dolar ciro ve 2 milyon doların üzerinde k rla kapattığını bildiren Bilecik, bu yıl dolar bazında yüzde 35 büyüme ve 32 milyon dolar ciro hedeflediklerini açıkladı. 
     
Anadolu Sigorta’dan yeni ürün      Anadolu Sigorta, aracının fabrika garantisi biten ya da bitmek üzere olan, otomobili beş yaşını aşmamış tüm özel oto sahipleri için, Oto Arıza Sigortası adı altında yeni bir ürün başlatıyor. Oto Arıza Sigortası, belirtilen nitelikleri taşıyan elektronik ve metal parçaların garantisini bir yıl uzatıyor. 
     
Sahte parayı bir görüşte tanıyor      E- eximport firmasının tek ihracatçı olarak Almanya’dan ithal ettiği, yazı ve işaretlerin optik olarak okunabilmesini sağlayan Magictester adlı ürününü piyasaya sundu. Magictester, sahte para ve kredi kartlarının ayrımını yaparak kullanıcısını uyarıyor. 
     Bilgi için tel 0 212 875 77 49 
     
DESPEC BİLGİSAYAR 15 Halka arz oranı Halk arz yöntemi Sermaye artırımı Arz sonrası sermaye 2 trilyon lira Konsorsiyum lideri P. Raymond James Menkul      
     



 EKONOMİ 















</TEXT>
</DOC>
