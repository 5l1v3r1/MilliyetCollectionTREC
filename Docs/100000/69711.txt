<DOC>
<DOCNO> 69711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/magazin/amag.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Motive edemedi rolünü kaybetti 
</HEADLINE>
<TEXT>

Dizinin çekildiği sete, uyarılara rağmen Kadirizm’i motive etmeye yetmeyen giysilerle gelen oyuncu Sanem Çelik, bu hatasını’ işini kaybederek ödedi 
     ALİ EYÜBOĞLU 

     Kumsaldaki İzler’ dizisinde Kadir İnanır’ın sevgilisini oynayacağı açıklanan ancak bir anda kadro dışı kalan Sanem Çelik’in rolünü, giydiği kıyafetler yüzünden kaybettiği ortaya çıktı. İnanır, Çelik ve diğer oyuncu Ebru Akel, çekimler başlamadan önce günlerce çalıştılar ama çekime ramak kala "Kara Melek" gitti, yerine Esra Özmen geldi. 
     Kadir İnanır motivasyonunu bozan Sanem Çelik’i neden çıkarttığını ise şöyle anlattı 
     
     Nasıl şık olurum ’ 
     "Toplantılara günlerce aynı pantolon ve sanki aylardır su yüzü görmemiş bir kazak giyerek geldi. Kendisine haber gönderdim. İstediğim şey, rol arkadaşımın bir yerlerinin görünmesi değil, bir kadına yakışır şekilde giyinmesiydi. İnsan bir gün olsun topuklu ayakkabı giymez mi Dizideki rolü, evli olmasına rağmen aşık olacağım bir kadındı. O haline mi aşık olacaktım Aşık değil, acınacak bir hali vardı. Gariban çocuklar gibiydi. Bir kadın, bir ortama girdiği zaman, giyimiyle, kuşamıyla -buna ister seksapelite deyin, ister dişilik konuşması- ve oturup, kalkmasıyla fark edilmeli." 
     
     Rol oynanmaz, yaşanır 
     Bardağı taşıran son damla ise İnanır’ın kadınsı giyinmesi için uyardığı Sanem Çelik’in, "Siz merak etmeyin. Ben dizi başlayınca oynarım" diye yanıt vermesi oldu. İnanır sözlerini şöyle sürdürdü "Biz oyun oynamıyoruz. Rolü yaşamayıp, oynadığın an seyirci bunu fark eder ve ipini çeker. Var mı öyle şey O oynayacak, ben oynayacağım, herkes oynayacak. İnsanlar da oturup bunu seyredecek..." 
     



 MAGAZİN 













</TEXT>
</DOC>
