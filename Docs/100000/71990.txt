<DOC>
<DOCNO> 71990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/11/son/sonspo06.html </URL>
<DATE> 2002/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İtayan basınından AC Milan'a kırık, Ümit'e ise olumlu not.. 
</HEADLINE>
<TEXT>

     Önümüzdeki sezon Şampiyonlar Ligi'ne kalma hedefinden bir hayli uzaklaşan AC Milan'da sinirler gergin. 
     Bologna deplasmanında 2-0 yenilerek haftayı puansız kapatan Milan'da 2. Başkan Adriano Galliani, ''Böyle bir maç olmaz'' dedi. 
     Bologna maçının ortasında stadı terkeden kırmızı-siyahlı taraftarların ise takımlarından ümitlerini kestikleri belirtildi. 
     Son 4 yıldır bu kadar kötü durumda olmayan Milan'da en çok eleştirilen isimlerin başında teknik direktör Carlo Ancelotti gelirken, İtalyan teknik adamın hafta içinde takımı kötü çalıştırdığı söyleniyor. 
     Corriere dello Sport, Ancelotti ile ilgili, ''sadece Şampiyonlar Ligi'ne katılmak ve UEFA Kupası'nı kazanmak, kırmızı-siyahlıların teknik direktörünü kurtarabilir'' yorumunda bulundu. 
     Gazetelerde Milan'ın, Ancelotti yerine alternatif aramaya başladığı ve Chievo'nun teknik direktörü Luigi Del Neri'nin adaylar arasında en güçlü isim olduğu öne sürüldü. 
     Bu arada Bologna karşısında Brocchi'nin yerine 62. dakikada oyuna giren Ümit Davala basından olumlu not aldı. Ümit için ''en azından birşeyler yapmaya çalışıyor. 2 kez sonucu gitmeyi deniyor'' ifadeleri kullanıldı. 
     İtalya'nın en çok okunan spor gazetelerinden La Gazetta Dello Sport, haftanın en kötüleri arasında takım olarak AC Milan'ı gösterirdi. Gazeti ayrıca, teknik direktör Ancelotti'yi de yine haftanın en kötüleri arasında birinci gösterdi. 
     






</TEXT>
</DOC>
