<DOC>
<DOCNO> 91613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/23/son/sonspo33.html </URL>
<DATE> 2002/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortega "Fenerbahçe taraftarları beni çok duygulandırdı" 
</HEADLINE>
<TEXT>

     Fenerbahçe'nin yarın resmi sözleşme imzalayacağı Ariel Ortega, sarı-lacivertli taraftarların kendisine düzenlediği karşılamadan çok etkilendiğini belirterek, ''Seyircinin yaptığı yürekten bağrına basan karşılamaya minnettar kaldım'' dedi. 
     Arjantinli futbolcu, Beylerbeyi'ndeki Bosphorus Palace Otel'de yöneticilerle birlikte yediği yemekten sonra kısa süreli bir basın toplantısı düzenleyerek, medyaya görüntü verdi. 
     Ariel Ortega, taraftarların karşılamasından dolayı oldukça duygulandığını da ifade ederek, şunları söyledi 
     ''Seyircinin yaptığı yürekten bağrına basma karşılamasına minnettar kaldım. Menajerim Antinoya Caliendo'ya beni buraya getirdiği için çok teşekkür ederim. İstanbul'u çok sevdim. Yaşadıklarım beni çok duygulandırdı. Bu karşılama çok büyük bir sürpriz oldu.'' Bu arada havalimanından Ortega'yı izleyen çok sayıda taraftar, Bosphorus Palace Oteli'ne gelip, Arjantinli futbolcu lehinde otel dışında tezarühat yaptı. Bazı Fenerbahçeli taraftarların Arjantin Milli Takımı forması giymesi dikkat çekti. 
     Ariel Ortega, sağlık kontrolünden geçmek için Özel Acıbadem Hastanesi'ne hareket etti. Yıldız oyuncu, sağlık kontrolünden geçerken, medyaya görüntü verilmeyeceği açıklandı. 
     





</TEXT>
</DOC>
