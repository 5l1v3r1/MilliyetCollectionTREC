<DOC>
<DOCNO> 82439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/06/son/sonspo15.html </URL>
<DATE> 2002/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray uçurtması satışları patladı... 
</HEADLINE>
<TEXT>

     Galatasaray'ın Birinci Süper Futbol Ligi şampiyonu olmasının ardından takımlarının renkleriyle gökyüzünü süslemek isteyen taraftarlar, sarı-kırmızı uçurtmalara akın etti. 
     Kayserili uçurtma satıcısı Ziya Karakurt, yaptıklarını uçurtmaların, özellikle Türkiye'nin 4 büyük futbol takımının renklerini taşımasına özen gösterdiğini, bu sayede satışlarının arttığını söyledi. 
     Galatasaray'ın geçen hafta şampiyonluğunu ilan etmesinin ardından satışa sunacağı tüm uçurtmalarını sarı-kırmızı renklerle hazırladığını belirten Karakurt, ''Galatasaray'ın şampiyonluğu, beni hem Cimbomlu olarak, hem de uçurtma satıcısı esnaf olarak sevindirdi. Hafta içinde hazırladığım 100'e yakın uçurtmadan elimde sadece 8-10 tane kaldı. 
     Boyu 2 metre olan uçurtmaları 5-10 milyon liradan satıyorum'' dedi. 
     Karakurt, gelecek talepleri karşılayabilmek için mevsim boyunca sarı-kırmızı renkli uçurtmalara ağırlık vereceğini kaydetti. 
     





</TEXT>
</DOC>
