<DOC>
<DOCNO> 73662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/son/sontur06.html </URL>
<DATE> 2002/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
BBG'nin yayınının durdurulması için RTÜK'e başvuru var 
</HEADLINE>
<TEXT>

     AK Parti Grup Başkanı Bülent Arınç, ''Biri Bizi Gözetliyor'' programının yayınının durdurulması istemiyle Radyo ve Televizyon Üst Kurulu'na RTÜK başvurdu. 
     Arınç, başvurusunda, Show TV'de başlayan ve halen Star ve Kanal 6 televizyonlarında yayını süren programın, özel hayata kalması gereken konuları kamuouna deşifre ettiğini belirterek, ''Millet adeta röntgenciliğe özendirilmektedir'' dedi. 
     Psikiyatristlerin de program hakkında olumsuz görüşlerde bulunduğuna işaret eden Arınç, şu görüşleri savundu 
     ''Ekonomik kriz içinde kıvranan insanlarımız, her türlü aşağılanmayı göze alarak bu tip programlara katılmaya teşvik edilmektedir. Para ve şöhret uğruna her şeyin yapılabileceğinin örneklerini sunan programın, kendi öz değerleri dahil her şeyi tüketmek için çırpınan yozlaşmış bir toplum haline getirmek amacına hizmet edeceğini düşünmekteyim.'' Arınç, programın, RTÜK Kanunu'un yayın ilkeleri bayşlıklı 4. 
     maddesinin ''toplumun milli ve manevi değerlerine genel ahlak, toplum huzuru ve Türk aile yapısına aykırı olmamak çocukların ve gençlerin fiziksel, zihinsel, ruhsal ve ahlaki gelişimine olumsuz yönde etkileyebilecek yayın yapılmaması esasına uygun olma'' koşulunu düzenleyen fıkraları ihlal ettiğini öne sürdü. Arınç, ''Biri Bizi Gözetliyor'' programı ve yayın kuruluşları hakkında Radyo ve Televizyonların Kuruluş ve Yayınları Hakkındaki Kanunun ''uyarı, durdurma, iptal'' başlıklı 33. maddesine göre gerekli işlemlerin yapılmasını istedi. 
     






</TEXT>
</DOC>
