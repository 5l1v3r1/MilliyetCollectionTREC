<DOC>
<DOCNO> 89072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/son/sontur13.html </URL>
<DATE> 2002/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Romen hayat kadınını pazarlıkta anlaşamayınca öldürdü... 
</HEADLINE>
<TEXT>

     Fatih'te para karşılığı birlikte olmak istediği Rumen asıllı kadını, aralarında çıkan tartışma sonucu otel odasında boğarak öldürdüğü iddiasıyla yakalanan zanlıya, olay yerinde tatbikat yaptırıldı. 
     Rumen asıllı Claudia Niculina Yıldırım'ın 24 , Aksaray Vatan Caddesi'ndeki bir otelin 403 numaralı odasında dün boğularak öldürülmesiyle ilgili araştırmalara başlayan Fatih İlçe Emniyet Müdürlüğü Asayiş Büro Amirliği ekipleri, otel kayıtlarının incelenmesi sonucu katil zanlısı olarak İrfan Denizhan'ı 22 gözlem altına aldı. 
     Sorgusunda hakkındaki suçlamayı kabul eden Denizhan, tatbikat için bugün olay yerine getirildi. 
     Burada olayı anlatan Denizhan, Aksaray'da tanıştığı Claudia Niculina Yıldırım ile 50 milyon lira karşılığında birlikte olmak için anlaşınca otele geldiklerini, ancak asker firarisi olduğu için resepsiyona ağabeyi Erdal Denizhan'ın kimliğini verdiğini söyledi. 
     Odaya çıktıktan sonra birlikte alkol aldıkları Yıldırım'ın, anlaştıkları para karşılığında 1 saat birlikte olabileceğini, sabaha kalması halinde 100 milyon lira istediğini söylediğini kaydeden Denizhan, bunun üzerine aralarında tartışma çıktığını bildirdi. 
     Denizhan, şöyle devam etti 
     ''Alkolün de etkisiyle boğuşmaya başladık. Yere yatırdığım kadını kemeriyle boğarak öldürdüm. Bu sırada yüzümü tırmaladığı için vücudundan birkaç kez ısırdım. Daha sonra küpe ve yüzüklerini aldım. 
     Mücevherleri borcumu ödemek için aldım. Bu sırada kapı birkaç kez çaldı, ama açmadım. Daha sonra kimliğimi resepsiyondan alarak, otelden ayrıldım.'' Zanlı İrfan Denizhan, tatbikatın ardından yeniden emniyete götürüldü. 
     





</TEXT>
</DOC>
