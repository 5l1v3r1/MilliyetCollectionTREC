<DOC>
<DOCNO> 61075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/astro/index.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğle saatleri verimli 
</HEADLINE>
<TEXT>

Güneş ve Ay uyumlu açı içindeyken, özellikle öğle saatlerinde istediklerimizi daha hızlı elde edebiliriz. Günün ilk yarısı verimli ve istediğimiz yönde ilerleyebilir. Bununla birlikte 23.03 beklenmedik huzursuzluklar olası. Akrep burcundaki Ay’ın Uranüs’le sert açısı ev hayatında ve ilişkilerde bazı kopmalara neden olabilir. Koç’lar duygusal konularda kendinden emin olmayabilir. Halbuki başkalarından öğrenebilecekleri çok şey var. Boğa’lar inatlaşmaktan vazgeçmeli ve bir orta yol bulmaya çalışmalı. İlişkilerinde hareketli bir gün yaşayacaklar. İkizler haftaya sıkı çalışarak ama pek de hoşnut olmadan başlamıştı. Bugün de pek parlak değil ama detaylardan çok şey öğrenebilirler. Yengeç’ler bugün de rahat sayılırlar ama harcamalarına önem vermeliler. Boşverici davranırlarsa sonra acı çekecekler. Aslan’lar ise dünden gelen yüksek enerjilerini sürdürüyorlar. Duygusal tepkileri yüzünden evde gerginlik yaşayabilirler. Başak’ların çevresinde yoğun bir hareket ve sürprizler var. Hızlı karar değiştirmek zorunda kalabilirler. Kısa yolculuklar keyif verecek. 
Bugün öğleden sonra Merkür ve Neptün yan yana gelmeye başlıyorlar. Hayal gücümüzü yaratıcı yönde kullanabildikçe sorun yok ama kafa karışıklığı ve dikkatsizlikler de öne çıkabilir. Terazi’ler ellerini cüzdanlarına atmak zorundalar. Harcamaları yüzünden canları sıkılabilir. Akrep’ler bugün de dikkat çekiyorlar. Duygusal konularda eşlerini ya da sevgililerini zora koşabilirler. Yay’lar h l beklemedeler. Sabırsız oluşlarından ötürü kendilerini sıkıntıda hissedebilirler. Oğlak’lar ise yeni düşünceler peşindeler. Farklı görüşleri bir araya getirerek ortak bir karar almaya çalışabilirler. Kova’lar yorucu bir gündeler ve duygusal konularda kendilerini kıstırılmış bulabilirler. Balık’lar biraz da sabırlı hareket ederlerse önlerine gelen fırsatı değerlendirecekler. Yolculuk ve eğitim onların hayatında öne çıkıyor olabilir. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
