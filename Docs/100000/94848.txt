<DOC>
<DOCNO> 94848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/son/sondun16.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Prens Charles için yeniden evlenme umudu doğdu 
</HEADLINE>
<TEXT>

     İngiliz Anglikan Kilisesi'nin, boşanan ve eski eşi hayatta olan kişilerin yeniden evlenmelerine ilişkin olarak 45 yıl önce konulan yasağı kaldırmaya hazırlanıyor. 
     İngiliz basını, bu durumun uzatmalı sevgilisi bir dul olan Prens Charles'ın da kilisede evlenebilmesinin yolunu açacağını, eski eşi hayatta olan Camilla Parker Bowles'un böylece ''özgür'' kalacağını yazdı. 
     Anglikan Kilisesi Genel Meclisi'nin konuyla ilgili olarak 6 yıldan bu yana yapılmakta olan tartışmaları sonlandırmaya yaklaştığı ve bu durumda olan onbinlerce çiftin de, kilise nikahı yapma hakkı kazanmalarının yakın olduğu kaydedildi. 
     Bu arada, konunun yakın ilgililerinden biri olduğu belirtilen Prens Charhes, konuyla ilgili suskunluğunu sürdürüyor. St. James's Sarayı, Kilise'deki hazırlıklarla ilgili yorum yapmaktan kaçınırken, Prens Charles'ın yeniden evlenmeyi düşünmediği yolunda geçen yılki açıklamasından bu yana, tutumunda bir değişiklik olmadığını vurguladı. 
     Kilise de, bu tür bir değişikliğin sadece Prens Charhes'a nikah yolunu açabilmek için yapıldığı yolundaki spekülaslyonları yalanladı. 
     





</TEXT>
</DOC>
