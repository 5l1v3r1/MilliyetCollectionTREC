<DOC>
<DOCNO> 63146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/19/son/sonspo13.html </URL>
<DATE> 2002/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Lorant "Şampiyon olmak için gereğini yapacağız" 
</HEADLINE>
<TEXT>

     Fenerbahçe Teknik Direktörü Werner Lorant, Samsunspor maçında iyi oynadıklarını belirterek, ''İkinci devre uzun bir maraton. Hedefimiz şampiyonluk, gereğini yapacağız'' dedi. 
     Werner Lorant, kendisine Mercedes marka bir cip tahsisinin yapıldığı törende, basın mesuplarının sorularını yanıtladı. 
     Samsunspor yenilgisi için söylenecek fazla birşeyin bulunmadığını belirten Alman teknik adam, ''İyi oynadığımızı herkes gördü. Fakat ilk maçı kazanmalıydık. Yakaladığımız pozisyonları değerlendiremedik, şanssızdık. Pozisyonları değerlendiremezseniz, kazanamazsınız'' diye konuştu. 
     Bir basın mensubunun, ''Dünkü maçta Andersson sizi yanılttı mı '' biçimindeki sorusu üzerine de Lorant, ''Yenilgiyi kişilere bağlamam. 
     Biz o maçı takım olarak yitirdik'' dedi. 
     ''Galatasaray, Gaziantepspor'u yenerse, fark 8'e çıkar, bu bu sizi etkiler mi '' biçimindeki bir soruyu da Lorant, ''İkinci devre uzun bir maraton, yapılacak 16 maç var. Hedefimiz şampiyonluk, bu maçlarda gereğini yapacağız'' diye yanıtladı. 
     Lorant, transfer isteyip istemediğinin sorulması üzerine de ''Transfer için şu an bir şey söyleyemem'' demekle yetindi. 
     Bu arada törene katılan kulüp asbaşkanı Sadettin Saran ise, Fatih Akyel konusunda 21 Ocak Pazartesi günü bir gelişme olabileceğini söyledi. 
     






</TEXT>
</DOC>
