<DOC>
<DOCNO> 64585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/28/son/sondun22.html </URL>
<DATE> 2002/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Papa ''Boşanma veba gibi'' 
</HEADLINE>
<TEXT>

     Katolik dünyasının ruhani önderi Papa 2. Jean Paul 81 , avukat ve yargıçlara, ''veba gibi yayıldığını'' öne sürdüğü boşanma davalarına bakmama çağrısında bulundu. 
     Papa, Vatikan'da yargıçlarla yaptığı yıllık toplantıda, ''Evlilik bozulamaz. Adalet, doğal ve ilahi yasayı yansıtmalı ve korumalıdır. 
     Toplumda veba gibi yayılan boşanma, yıkıcı sonuçlara sahiptir'' dedi. 
     Avukat ve yargıçların, mesleklerini evlilikleri sona erdirmek amacıyla kullanmamaları gerektiğini belirten Papa, ''Avukatlar, mesleki yeteneklerini, boşanma gibi adil olmayan sonuçlar doğuracak davalarda kullanmayı her zaman reddetmelidir'' diye konuştu. 
     Papa, yargıçlara da evlilik ve çiftler arasında anlaşmayı sağlayacak önlemler almaları gerektiğini söyledi. 
     Katolik mezhebinde, boşanma ve homoseksüel ilişkilere ''doğal yasayı tehdit ettiği'' gerekçesiyle karşı çıkılıyor. 
     






</TEXT>
</DOC>
