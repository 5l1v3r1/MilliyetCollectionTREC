<DOC>
<DOCNO> 73720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/magazin/mag02.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Deniz’in 2.5 yıl hapsi istendi 
</HEADLINE>
<TEXT>

Çarptığı panoya reklam veren şirket şik yetçi olunca, adı cip canavarı’na çıkan Akkaya hakkında kazadan 6 ay sonra dava açıldı 
     NEZİH GÜROL İstanbul 

     Bir cipi yanan, diğeriyle de kaza yapan manken Deniz Akkaya hakkında "tedbirsizlik ve dikkatsizlik sonucu trafik kazasına sebebiyet verdiği" gerekçesiyle 30 aya kadar hapis istemiyle dava açıldı. Akkaya’nın ehliyetine de cezası süresince geçici olarak el konulması istendi. 
     Akkaya, geçtiğimiz eylül ayında cipiyle bir reklam panosuna çarpınca panoya reklam veren şirket hakkında şik yetçi olmuştu. Bunun üzerine de Akkaya ve kazaya karışan İhsan Yapıcı hakkında tam 6 ay sonra dava açıldı. 
     
     Hem mağdur hem sanık 
     Olaydan sonra polise ifade veren Deniz Akkaya, kendisini sollamaya çalışan İhsan Yapıcı’nın cipiyle kendisini sıkıştırdığını, bunun üzerine de direksiyonu kırmak zorunda kaldığını söylemişti. 
     İstanbul Cumhuriyet Savcısı Selamettin Celep tarafından hazırlanan iddianamede hem mağdur hem de sanık olan Akkaya ile Yapıcı’nın tedbirsizlik ve dikkatsizlik sonucu trafik kazasına sebebiyet vermek’ suçundan TCK’nin 459 2 ve son maddeleri gereğince 6 aydan 30 aya kadar hapis cezası istemiyle yargılanmalarını istendi. 
     Savcı ayrıca sanıkların, 2918 sayılı Karayolları Trafik Kanunu’nun 19 2 maddesi gereğince ceza süresince geçici olarak ehliyetlerine el konulmasını talep etti. 
     
     



 MAGAZİN 












</TEXT>
</DOC>
