<DOC>
<DOCNO> 69876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/son/sontur17.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Karabükspor Teknik direktörü de şike için ifade verdi 
</HEADLINE>
<TEXT>

     ''Susurluk Davası'' kapsamında 4 yıl ağır hapis cezasına çarptırılan Ali Fevzi Bir ile bazı hakem ve teknik direktörler arasında ''şike çetesi'' oluşturulduğu iddiasıyla başlatılan soruşturma sürüyor. 
     Kadıköy Cumhuriyet Başsavcı Vekili Nihat Çakar ve Kadıköy Cumhuriyet Savcısı Eren Gönen tarafından yürütülen soruşturma kapsamında, Kadıköy Adliyesi'ne avukatı ile birlikte gelen Karabükspor Teknik Direktörü Hasan Vezir'in ifadesi alındı. 
     Savcı Gönen, soruşturmanın sürdüğünü belirterek, ''Daha ifadesi alınacak çok kişi var. 10-15 kişi daha var. Hepsine tebligat çıkardık, gelenlerin ifadesini alıyoruz'' dedi. 
     Eski futbolcu Hasan Vezir de, şunları söyledi 
     ''Ali Fevzi Bir'i tanırım. Özsahrayıcedit Spor Kulübü'nde beraber çalıştık. Zaman zaman konuşuruz, özellikle bayramlarda telefonlaşırız. 
     Adı geçen hakemleri tanımam. 
     Türkiye'deki kulüplerin üzerinden bahis oynandığını bilmiyordum, yeni öğrendim. Eğer şike yapılmış olsaydı bizim takım play-off'a yükselir, birinci lige çıkma şansımız olurdu.'' 
     






</TEXT>
</DOC>
