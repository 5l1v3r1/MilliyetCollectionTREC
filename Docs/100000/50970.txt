<DOC>
<DOCNO> 50970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/son/sontur23.html </URL>
<DATE> 2001/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağışlar sürecek... 
</HEADLINE>
<TEXT>

     Yurdun batı kesimleri yarın Orta Akdeniz'den gelen yeni bir yağışlı havanın etkisine girecek. Son dört gün içinde kaydedilen toplam yağış miktarı Antalya'da 389, Alanya'da 152, Muğla'da 111, İstanbul-Kumköy'de 65 kilogram olarak belirlendi. 
     Devlet Meteoroloji İşleri Genel Müdürlüğü'nden alınan bilgiye göre, halen yurdun Kuzey, Orta ve Doğu bölgelerinde etkisini sürdüren yağışlı hava, yarın Doğu Karedeniz'de yağışlara neden olduktan sonra yurdu terk edecek. Ancak yurdun batı kesimleri yarın Orta Akdeniz'den gelen yeni bir yağışlı havanın etkisine girecek. 
     Bu değerlendirmelere göre, yarın, Doğu Karadeniz ile Marmara'nın batısı ve Kuzey Ege yağmurlu diğer yerler parçalı bulutlu olacak. 
     Marmara'nın güney ve doğusu, Ege, Akdeniz, İç Anadolu'nun batısı ve Batı Karadeniz 8 Kasım Perşembe günü yağmur ve yer yer sağanak yağışlı diğer yerler parçalı bulutlu geçecek. 
     Yağışlı hava 9 Kasım Cuma günü Marmara'nın batısı, Kıyı Ege ve Akdeniz bölgesi yağmur ve yer yer sağanak yağışlı olacak. Yağışların Akdeniz bölgesinde etkili olacağı bildirildi. 
     Hava sıcaklığı ise mevsim normallerinin üzerinde seyredecek. 
     






</TEXT>
</DOC>
