<DOC>
<DOCNO> 73244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/18/son/sondun27.html </URL>
<DATE> 2002/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz ünlülerden Mısırlı eşcinsellere destek 
</HEADLINE>
<TEXT>

     Ünlü İngliz şarkıcı Sir Elton John, Yüzüklerin Efendisi filminin yıldızı Sir Ian McKellen ve bazı diğer İngiliz şöhretler, Mısır'da eşcinsel haklarını savunma amaçlı kampanyaya destek verdiler. 
     Mısır'da bir restoran teknede eşcinsel alem yaptıkları gerekçesiyle yargılanıp mahkum olan 23 Mısırlı'nın serbest bırakılması için başlatılan kampanyaya, Avrupa Parlamentosu'nun İşçi Partili İngiliz üyesi Michael Cashman önderlik ediyor. 
     Kendisi de imza kampanyasını destekleyen diğer bazı ünlüler gibi eşcinsel olan eski pembe dizi oyuncusu Cashman, ''Mısırlıların serbest bırakılmasının talep edildiği'' dilekçeyi Avrupa Birliği nezdindeki Mısır temsilcisine yarın vereceklerini söyledi. 
     Cashman, tatmin edici bir yanıt almamaları halinde kampanyayı genişleterek, tüm ülkelere yayacaklarını belirtti. 
     İngiliz temsilci, AB'ye de Mısırlıların affedilmemesi halinde Mısır ile yapılan ticaret ve yardım anlaşmasını askıya alması çağrısında bulundu. 
     






</TEXT>
</DOC>
