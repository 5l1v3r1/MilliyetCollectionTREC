<DOC>
<DOCNO> 74701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/26/son/soneko15.html </URL>
<DATE> 2002/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, önceki kapanışa göre 209.85 puan kayıpla 1. seansı, 11.806.68 puandan tamamladı. 
     Hisse senetleri, 1. seansta ortalama yüzde 1.75 oranında değer kaybetti. 
     İMKB ilk seansa 11,995.68 puan seviyesinde, 20.85 puan düşüşle başladı. Endeks, seansın ilk yarısını da 265.50 puan aşağıda 11,751.03 puandan geçti. 
     En düşük 11,712.37 puana kadar gerileyen endeks, dünkü kapanış değeri olan 12,016. puanın üstüne hiç çıkamadı. 
     1. seans kapanışında mali endeks 332.75 puan kayıpla 16,379.79 
     puana, sanayi endeksi 133.88 puan kayıpla 9,647.66 puana, hizmetler endeksi de 72.83 puan kayıpla 7,263.84 puana geriledi. Böylece mali grup hisseler önceki kapanışa göre ortalama yüzde 1.99, sanayi grubu hisseler ortalama yüzde 1.37 ve hizmetler grubu hisseler de yüzde 0.99 değer yitirdi. 1. seansta işlem gören toplam 293 hisse senedinden 120'si değer yitirdi. 74 hisse senedi değer kazanırken, 99 hissenin fiyatında ise bir değişiklik olmadı. Seansta, 237 trilyon 899 milyar 888 milyon liralık işlem hacmi oluştu. 1. seansta Turkcell, Sabancı Holding, Petrol Ofisi, Yapı ve Kredi Bankası ve Doğan Holding en yoğun işlem gören hisseler oldular. Borsa uzmanları, piyasaya 12,000 puan seviyelerinde satışlar geldiğini vurgulayarak, gelen satışları şu an için normal karşılamak gerektiğini bildirdiler. Uzmanlar, hızlı gelişen yukarı hareketin ardından direnç bölgesinden gelen satışların 11,700 puan seviyelerinde karşılandığını kaydettiler. 
     






</TEXT>
</DOC>
