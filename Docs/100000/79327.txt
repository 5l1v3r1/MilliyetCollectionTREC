<DOC>
<DOCNO> 79327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/son/sontur14.html </URL>
<DATE> 2002/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit ''PKK'nın isim değişikliği bir aldatmacadır'' 
</HEADLINE>
<TEXT>

     Başbakan Bülent Ecevit, bölücü terör örgütünün isim değiştirmesinin bir aldatmaca olduğunu, PKK'nın bölücü emellerinden vazgeçmediğini belirterek, ''Bunu herhalde Avrupalı dostlarımız da biliyorlardır'' dedi. 
     Başbakan Ecevit, açıklamalarının ardından gazetecilerin sorularını da yanıtladı. 
     Ecevit, ''Türk Kızılayı'nın Filistin'e yardım malzemesi göndermesine İsrail makamlarının gerekli kolaylıkları göstereceğini öğrendiğinizi söylediniz. Bu haber size hangi kanaldan geldi Sizin doğrudan temasınız mı oldu '' sorusunu şöyle yanıtladı. 
     ''Ben bu konuda temennilerimi geçen Perşembe günü basın toplantısında açıklamıştım. Ayrıca, Kızılay ve Dışişleri Bakanlığımız ile de görüştüm. Dışişleri Bakanlığımız Kızılay ile iletişim içinde ve bütün hazırlıkları yapmaya başlamışlardı zaten.'' Ecevit, ''PKK ve DHKP C terör örgütlerinin AB'nin terör listesine alınması tartışılıyor. Bir yandan da PKK isim değişikliğine gidiyor. 
     Bu konuda neler söyleyeceksiniz '' sorusu üzerine, şunları kaydetti 
     ''İsim değişikliği bir aldatmacadır. Çünkü, PKK bölücü emellerinden vazgeçmiş değildir. Ancak, özellikle Avrupa Birliği ülkelerini oyalamak için böyle haberler yaymaktadır. Aslında PKK, bölücü amaçlarından herhangi bir şekilde ayrılmış değildir. Bunu herhalde Avrupalı dostlarımız da biliyorlardır.'' Türkiye'nin AB ile olan ilişkilerindeki gelişmeler hatırlatılarak, ''Eylül'e kadar temel reformların çıkması için süre verdiler. Bunun içinde ana dilde yayın ve idam da var. İdam cezası Meclis'te görüşülüyor. Bu konuda somut bir adım atılacak mı '' sorusunun yöneltilmesi üzerine Ecevit, ''Avrupa Birliği'ne hazırlığımız bağlamında çok somut ve hızlı adımlar atıyoruz. Bu sorunları, bu konudaki güçlükleri de kısa sürede aşacağımıza inanıyorum'' dedi. 
     





</TEXT>
</DOC>
