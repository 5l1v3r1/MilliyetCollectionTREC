<DOC>
<DOCNO> 70362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/yasam/yas05.html </URL>
<DATE> 2002/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüze seyirci kalmaya ceza 
</HEADLINE>
<TEXT>

Bir polisin tecavüzüne uğrayan Rus uyruklu kadın, savcılıkta olayı anlattı. Arkadaşının tecavüzüne müdahale etmeyen polis memuru hakkında 8.5 yıla kadar hapis isteniyor 
     NEZİH GÜROL İstanbul 

     Kurban bayramının birinci günü bir polisin tecavüzüne uğrayan Rus uyruklu Natalia Öztürk, savcılığa verdiği ifadede olayı tüm ayrıntılarıyla anlatırken, arkadaşının tecavüzüne seyirci kalan ve müdahale etmeyen polis memuru Engin Konak hakkında, gıyabi tutuklama kararı çıkarıldı. 
     Öztürk, taksiyle Şişli’den Maçka Otel’e giderken başlayan olaylar zincirini şöyle anlattı "Hakkı Yeten Caddesi’nde bir polis otosu taksiyi çevirdi. Nihat Yıldız bana kimliğimde sorun olduğunu belirtip ekip otosuna binmemi istedi. Tenha bir yere götürüldüm. Yıldız, arka koltuğa geçip yanıma oturdu. Ön taraftaki polis otodan uzaklaştı. Bana tecavüz ettikten sonra diğer polis döndü. Olay yerinden ayrıldık" dedi. Evli bir çocuk babası Nihat Yıldız ise genç kadının isteğiyle birlikte olduklarını savunarak, suçlamaları reddetti. Tutuklu polis memuru Yıldız’ın 17 yıla kadar hapsi isteniyor. Konak hakkında ise suça yardımda bulunduğu iddiasıyla 8.5 yıla kadar hapis isteniyor. 
     



 YAŞAM 
















</TEXT>
</DOC>
