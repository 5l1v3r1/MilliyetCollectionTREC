<DOC>
<DOCNO> 91292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/son/sontur24.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Şehit aileleri "Türkiye'nin geleceği için fedakarlık yaparız" 
</HEADLINE>
<TEXT>

     Türkiye Harp Malülü Şehit Dul ve Yetimler Derneği Genel Başkanı Süleyman Efendioğlu, ''Türkiye'nin menfaatleri için idam cezasının kaldırılmasını kabul ederiz'' dedi. 
     Adapazarı'nın düşman işgalinden kurtuluşunun 81. yıldönümü dolayısıyla düzenlenen törene katılan Süleyman Efendioğlu, Kuzey Kıbrıs Türk Cumhuriyeti Şehit Aileleri ve Malül Gaziler Derneği Genel Başkanı Ertan Ersan ile birlikte basın toplantısı yaptı. 
     Efendioğlu, Türkiye'nin AB'ye tam üyeliği nedeniyle idam cezasının sürekli gündemde tutulduğunu belirterek, bu konunun sadece bölücü terör örgütü elebaşına endekslenmesinin doğru olmadığını savundu. 
     Bazı politikacıların ve şehit ailelerinin önemli bölümünün, idam cezasının kaldırılmasına karşı çıktığını anımsatan Efendioğlu, şunları kaydetti 
     ''Bizim için Apo diye bir olay yok. Beynimizde bu ismi öldürdük, unuttuk. Türkiye Cumhuriyeti'nin geleceği için, AB'ye girerek ülkenin önünü açmak için Apo idam edilmeyecekse, bunu sineye çekeriz. Bunu söylerken ben tepki ve eleştiri alabilirim. Her şehit ailesi benim fikrimde olmayabilir, saygı duyarım. Ama biz evlatlarımızı niçin şehit verdik Bu ülkenin düzlüğe çıkması, vatanın bölünmemesi, ülkenin modern ülkeler seviyesine gelmesi için değil mi Apo'yu unutarak ezelim. Hatta hiç konuşulmasın. O zavallı biri artık, onuru olsa zaten yaşamazdı. Ben ülkem için, tepki de alsam Apo'nun ömür boyu zindanda kalması kaydıyla, idamın kaldırılmasına Evet diyorum.'' KKTC Şehit Aileleri ve Malül Gaziler Derneği Genel Başkanı Ertan Ersan Ertan Ersan da, Rumların silahlanmaya büyük paralar ayırdığını ve okullarda Türk düşmanlığının körüklendiğini anlattı. Ersan, KKTC'nin, egemenliğinden ve Türkiye'nin garantörlüğünden asla taviz vermeyeceğini de belirterek, Türkiye'nin AB'ye girmesi gerektiğini kaydetti. 
     





</TEXT>
</DOC>
