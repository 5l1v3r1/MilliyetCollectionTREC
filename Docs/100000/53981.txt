<DOC>
<DOCNO> 53981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/25/guncel/gun08.html </URL>
<DATE> 2001/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kripto açıklamak suç sayılır mı.. 
</HEADLINE>
<TEXT>

ÇAPRAZ ATEŞ 
     SİBEL KAHRAMAN 

     Emekli Büyükelçi Yalım Eralp’in yurtdışındaki büyükelçilerimizin Dışişleri Bakanlığı’na gönderdikleri ilginç kriptolardan oluşan koleksiyonunu internet sitesinden açıklaması tartışma başlattı. Kriptoların açıklanmasının suç olduğunu düşünenlerden biri de emekli büyükelçi Kaya Toperi. Kriptolar isim, yer ve tarihler gizlenmesine rağmen kişileri rencide eder mi Görüşler şöyle 
     
     İnal Batu Emekli Büyükelçi 
Güvenliği tehdit edecek bir şey değil      Böyle bir olay suç değil. Çünkü kriptonun güvenliğinin bozulması için çok güncel bir konunun metin halinde çıkması gerekiyor. Bu, güvenliği ihlal eder. Ortada böyle bir durum yok. Bu bir üslup, zevk meselesidir. Bu tür tuhaf hadiseleri kamuoyuna açıklayarak hoşça vakit geçirtmeyi amaçlıyor olabilirler. Dışişleri mesleğinin çok ciddi kalıplar içinde, tekdüze bir meslek olmayıp pekala dış işleri arasında da çeşitli zaafları olan insanlar olduğunu kamuoyuna duyurmayı bir kamu görevi sayıyor olabilirler. Ben böyle şeyleri önemsemiyorum. Ben böyle bir şeyi yapmam ama başkaları yaparsa da önem vermem. Ortada güvenlik açısından bir sakınca yok. 
     
     Prof. Dr. Burhan Kuzu İ.Ü.An.Hukuku 
Hedef gösterilen yoksa suç da yok      Ortada devlet sırrı olacak bir bilgi yok. İsim verilmiyor, yer verilmiyor. Bu nedenle suç teşkil ettiğini söylemek doğru olmaz. Ortada hedef gösterilen kimse yok. İsim belirtilse, kişiler şahsi dava açabilirler. Ancak burada öyle bir durum yok. Türkiye Cumhuriyeti’nin yüksek menfaatlerini zedeleyen bilgiler varsa suç teşkil eder. Sayın Eralp’in yazdıkları ise basit olaylar gibi gözüküyor. 
     
     İlter Türkmen Dışişleri Eski Bakanı 
Prensip olarak açıklanmamalı      Büyükelçiliklerle bakanlık arasında iletişim iki türlü olur. Açık telgraf veya kripto ile. Açık telgrafların gizli bir tarafı yok. Kriptoların hepsinin de çok gizli bir tarafı olduğu söylenemez ama prensip olarak şifrelenmiş telgrafların açıklanmaması gerekir. Açıklamanın iki yönden zararı olabilir. İçerik gizlidir. Kesinlikle açıklanmaması gerekiyordur. Veya içerik gizli değildir ama metin aynen çıkarsa belki kripto yani şifre bakımından sakınca vardır. Sonuçta suç olsa da, olmasa da prensip olarak açıklanmaması gerekiyor. 
     
     Nüzhet Kandemir Emekli Büyükelçi 
Dışişleri’nin itibarını zedeler      Devletin kriptoyla yazışmaları gizli tutulması gereken yazışmalardır. Sorumsuz kişilerce kamuoyuna açıklanması tabii ki bir suç teşkil eder. Kaldı ki Dışişleri Bakanlığı’ndaki uygulamalar, gizli yazışmaların, gizliliğinin muhafazasını memurun bir nevi şeref borcu olarak kabul etme yönündedir. Bunların kamuoyuna gülünç bir şekilde aksettirilmesi ciddiyetiyle tanınan bir bakanlığa da haksızlık teşkil eder. Bakanlık kolidorlarında bu olaylar bilinir ve konuşulur ancak ciddiye alınarak, kamuoyuna yansıtılacak hadiseler olarak görülmez. Yalım Eralp veya bir başkası bu yapılanı onaylamıyorum. 
     



 GÜNCEL 



















</TEXT>
</DOC>
