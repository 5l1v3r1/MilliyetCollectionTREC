<DOC>
<DOCNO> 72452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/guncel/gun08.html </URL>
<DATE> 2002/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Zorunlu din dersi kaldırılmalı mı .. 
</HEADLINE>
<TEXT>

ÇAPRAZ ATEŞ 
     BELMA AKÇURA 

     Cumhurbaşkanı Ahmet Necdet Sezer, Anayasa’nın 24. maddesindeki zorunlu din dersi uygulamasının kaldırılması gerektiğini savundu. Sezer’in bazı çevrelerin din istismarını eleştirerek, "Halkımız 
     din ve benzeri şeylerle uğraşmıyor. Daha ziyade çocuğunun, kendisinin ve ülkesinin geleceğini düşünüp bunlarla uğraşıyor" açıklamaları tartışma yarattı. 
     
Anayasa’dan çıkartılmalıProf. Yavuz Sabuncu Anayasa Huk. 
     1982 Anayasası’nda zorunlu din dersi zaten yoktu. Anayasa din kültürü ve ahlak eğitimi’ diyor ama uygulamada İslam dininin belli bir mezhebinin öğretildiğine kuşku yok. Türkiye’de hem irticanın gelişmesinden ve güçlenmesinden şikayet edip hem de zorunlu din dersini savunmak mümkün olmasa gerek. Devletin belli bir dini zorla öğretmesi, laiklik ilkesi çerçevesinde çok sakıncalı bir şey. Dolayısıyla bu zorunlu din eğitiminin Anayasa’dan çıkarılıp gerekiyorsa yasalarda seçmeli olarak öngörülmesi kuşkusuz doğru yönde atılmış bir adım olacak. Belli bir dini öğretmek demek, din özgürlüğünü de zedelemek demektir. Ama belli bir dini öğrenmek isteyenlere zorunlu olmayan bir din eğitimi vermek için de bir anayasa hükmüne gerek yok. 
     
Din siyasallıştırılırProf. Dr. Y. Vehbi Yavuz İlahiyatçı 
     Müslüman olanlar için din dersi zorunlu olarak okutulmalıdır. Bu serbest bırakıldığı zaman halk dini bilgilerini bu kez cahil insanlardan yanlış bir şekilde öğreniliyor. Seçmeli olabilir ama seçmeli olduğu dönemlerde de yeterince müraacat olmuyordu. Son dönemde Hizbullah ile benzeri örgüt ve tarikatlar kendi anlayışlarına göre dini siyasallaştırıyor başka mecralara götürmeye çalışıyor. Bu da hem topluma hem de devlete zarar veriyor. Devletin bekasının ayakta durması için, laik yapı içerisinde de olsa dinin mecburi biçimde ve aslına uygun öğretilmesi lazım. Çektiğimiz sıkıntılar var, siyasallaşma ve devlet için tehlike teşkil eden örgütlenmeler dini bilginin yeterince alınamamasından kaynaklıyor. Dolayısıyla İslam dinini çok iyi öğrenebilmek için bunun mutlaka zorunlu olarak okutulması gerekir. 
     
Mecburiyet yanlıştırProf. Dr İzzettin Doğan Cem Vakfı Bşk. 
     Cumhurbaşkanı’nın bu konudaki görüşlerini aynen ve hararetle destekliyorum. Uzun zamandan beri bizim de savunduğumuz bir tezdir. Bugün bütün partiler din adamlarının seçimlerde kendi partilerinin aleyhine kampanya yürüteceklerini ve parti olarak çok zarar göreceklerini düşündüklerinden bu maddenin Anayasa’dan çıkarılmasından çekinmekte. Böyle bir hükmün Anayasa’da yer almasının sakıncalarını bilmelerine rağmen en demokratik en çağdaş geçinen parti bile bu hükmün Anayasa’dan çıkarılmasını göze alamıyor. Din dersleri mecburiyeti fevkalade yanlıştır. ABD’nin yeşil kuşak’ teorisi, Türkiye Cumhuriyeti’nin 82 Anayasası’ndaki uzantısından başka bir şey değildir. Askerlerin düzenlemesiyle konmuş olan hükümdür. 
     
Gündemimizde yokMehmet Ali Şahin AKP Milletvekili 
     Anayasa Uzlaşma Komisyonu’nda görev yaptığım süre içerisinde altı siyasi parti temsilcilerinin katıldığı toplantılarda bugüne kadar böyle bir öneride bulunulmadı. Ne geçmişte ne de şimdi hiçbir siyasi parti tarafından Anayasa’nın 24. maddesine ilişkin bir öneri geldi. TBMM gündeminde ve parlamentoda grubu bulunan siyasi partilerin gündeminde böyle bir konu yoktu. Bizim de gündemizde yoktur. Bir milletvekilinin görüşü ile bir siyasi partinin bu konudaki tavrı belli olmaz. Parti içerisinde kollektif aklı ön plana çıkarmak için bunu parti içerisinde tartışır, değerlendirir, ortaya çıkacak görüşe göre de hareket ederiz. 
     
     



 GÜNCEL 
















</TEXT>
</DOC>
