<DOC>
<DOCNO> 61267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/son/sontur28.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkent'te indirimli doğalgaz satışları başladı 
</HEADLINE>
<TEXT>

     Enerji ve Tabii Kaynaklar Bakanlığı tebliğinin ardından Başkentte indirimli doğalgaz satışları başladı. 
     EGO Genel Müdürü İhsan Fincan, 420 bin 678 liradan satılan doğalgazın metreküpünü saat 14.10'den itibaren indirerek 348 bin 1 liradan satmaya başladıklarını bildirdi. 
     Fincan, Botaş'ın kendilerine verdikleri doğalgazın metreküpünü 243 bin liradan 227 bin 300 liraya düşürdüğünü belirtti. Fincan bunun üzerine işletme giderleri de ekleyerek doğalgazın metreküpünü 348 bin 1 liradan satışa sunduklarını kaydetti. 
     Bu arada, indirimli satışların başlamasına kadar satış büroları önünde bekleyen vatandaşlar, indirimin açıklanmasının ardından kuyruklar oluşturarak gaz almaya başladılar. Vatandaşlar doğalgazdaki indirimin yeterli olmadığını savunarak, ''Biz, lüks tüketim maddesi olarak görülerek yüzde 18 olan KDV oranının da düşürülmesini ve biraz daha rahat nefes almayı bekliyoruz'' dediler. 
     






</TEXT>
</DOC>
