<DOC>
<DOCNO> 82398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/06/son/sondun30.html </URL>
<DATE> 2002/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Serbest kalan Nobel ödüllü Suu Kyi "Ülkemde yeni bir şafak doğdu" 
</HEADLINE>
<TEXT>

     Myanmar'da 19 aylık ev hapsinden sonra serbest bırakılan Nobel Barış Ödülü sahibi Aung San Suu Kyi, ''ülkesinde yeni bir şafağın doğduğunu'' söyledi. 
     Suu Kyi, lideri olduğu Demokrasi İçin Ulusal Birlik Partisi binasında düzenlediği basın toplantısında, ''şafağın hızla sabahı getireceği'' umudunu dile getirdi. 
     Myanmar'daki askeri yönetimle müzakerelerde bulunacağını belirten Suu Kyi, ''geleceğe baktıklarını'' söyledi. 
     Suu Kyi, hükümette rol almayı kabul ettiğine ilişkin haberleri yalanladı. 
     Bu arada, ABD Dışişleri Bakanı Colin Powell, Suu Kyi'nin serbest bırakılması ve siyasi yaşama dönmesine izin verilmesinden ''çok memnun'' olduğunu açıkladı. 
     Nobel Barış Ödülü sahibi 56 yaşındaki Suu Kyi, 19 aylık ev hapsinden sonra, askeri yönetim tarafından bugün serbest bırakılmıştı. 
     





</TEXT>
</DOC>
