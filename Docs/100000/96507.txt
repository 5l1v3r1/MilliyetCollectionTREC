<DOC>
<DOCNO> 96507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/yazar/cemal.html </URL>
<DATE> 2002/07/18/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Baykal’la Derviş görüşmesi neydi .. 
</HEADLINE>
<TEXT>

     CHP lideri Baykal’la Devlet Bakanı Derviş dün baş başa uzun bir görüşme yaptılar. Kuliste ne pişiyor soruları yankılandı. İster istemez Yeni Oluşum’la ilgili senaryolar üretildi. 
     Ne oldu 
     Baykal - Derviş görüşmesinden sonra Yeni Oluşum’un fotoğrafında herhangi bir değişiklik söz konusu mu 
     Hayır. 
     Derviş’in Baykal’la yapacağı görüşmeden Cem’le Özkan haberdar mıydı 
     Evet, ikisine de söylemişti. 
     Derviş arayış içinde miydi 
     Bu söylenebilir. 
     Ancak bu arayış, Yeni Oluşum’un dışında değil içinde bir arayıştı. Yani Yeni Oluşum’dan bağımsız değil, bunun çerçevesine oturan bir arayıştı. 
     Bu ne demek 
     Bir ay öncesine gideceğim. 
     Kemal Derviş’le geçen haziran ayı ortası Ankara’da sohbet ederken, partiler arası ittifak’lardan, seçim işbirliği’nden söz etmişti. 
     Bir partinin kendi başına yüzde 10 - 12 oy almasının hiçbir işe yaramayacağını, böyle bir partiyle siyaset yapamayacağını, Türkiye’nin köklü sorunlarının çözülebilmesi, Avrupa Birliği projesinin gerçekleşebilmesi için mutlaka güçlü hükümetlere ihtiyaç olduğunu söylemişti. 
     Nasıl gerçekleşebilirdi bu 
     Derviş’e göre, örneğin Avrupa Birliği’nden yana partiler merkezin hem solunda hem sağında vardı. DSP vardı, CHP vardı, ANAP vardı, Mehmet Ali Bayar’ın DTP’si vardı. 
     Seçim öncesinde bu partiler tarafından bir ortak bildiri yayımlanabilir, seçim sonrasında bir koalisyon hükümetiyle AB hedefine yürüneceği kamuoyuna duyurulabilirdi. 
     Üstelik böyle bir gelişme siyasette merkezi yeniden inşa ederek istikrarın yolunu açabilirdi. Bu açıdan Derviş bir ara İtalya’daki Zeytin Dalı örneğine de işaret etmişti. 
     Kağıt üstünde bu olabilirdi. 
     Ama ya gerçekleşmesi .. 
     Seçim Yasası’nda bir değişiklik gerekmiyor muydu 
     Böyle bir değişiklik olmadan, iktidara yürüyen ittifaklar nasıl mümkün olabilirdi 
     Daha önemlisi, daha çetrefili 
     Böyle bir partiler ittifakı kurulsa, seçime böyle gidilse, başbakan kim, hangi lider olacaktı 
     Bu soruları Derviş’e sorunca, durumun net olmadığını görmüştüm. 
     Ama tedirgindi. 
     Türkiye’nin mutlaka yakalaması gereken siyasi istikrara nasıl varılacağı kafasını fena halde meşgul ediyordu. Siyaset sahnesindeki mevcut bölünmüşlükle seçim sandığından istikrar çıkmayacağını biliyordu. 
     Bu koşullarda Derviş, İsmail Cem’le birlikte DSP’de yürümenin yine de en isabetli alternatif olduğunu, ama buna da Ecevitler’den yeşil ışık yakılmayacağını görüyordu. 
     Nitekim yakılmadı. 
     Derviş bunun üzerine Cem ve Özkan’la Yeni Oluşum konusunda mutabık kaldı. 
     Ama Derviş’in kafasında Yeni Oluşum’un, yukarıda özetlemeye çalıştığım gibi, ortak vizyona sahip bazı partilerle ittifak ve işbirliklerine açık olması fikri yer almaya devam etti. 
     DTP Genel Başkanı Mehmet Ali Bayar’ın bu fikre yatkınlığını biliyordu Derviş. Ama aklında öteden beri sempati duyduğu, kendini yakın hissettiği CHP de vardı. 
     Hükümetten önce istifa edip sonra Çankaya’nın devreye girmesiyle istifasını geri aldığı gün, Derviş’e çok yakın biri, CHP lideri Baykal’ı ziyarete gitti. 11 Temmuz Perşembe günü saat 18 - 19 arasındaki randevu önceden tespit edilmişti ve Derviş’in bilgisi dahilindeydi. 
     Ama o günün bir özelliği daha vardı. 11 Temmuz Perşembe günkü gazeteler, Derviş’in Cem ve Özkan’la Yeni Oluşum’da anlaştığını manşetlere taşımışlardı. 
     Bu da Baykal açısından hiç de hoş olmayan bir haberdi. Derviş’in çevresinden güvenilir bir kaynak, Baykal’la Derviş’in yakını arasındaki 11 Temmuz görüşmesini bana şöyle özetledi 
     "Baykal açtı ağzını yumdu gözünü Derviş’i bir yana ayırdı, veryansın etti ötesine..." 
     CHP liderinin bu tutumu sürpriz değildi. Ayrıca, Baykal’dan herhalde kalkıp Yeni Oluşum’la ittifaka gitmesi ya da CHP’nin Yeni Oluşum’a katılmasına rıza göstermesi beklenemezdi. 
     Yeni Oluşum, CHP’ye katılabilir miydi Bu da söz konusu değildi. Peki ya Derviş, CHP’ye katılabilir miydi Bu ihtimal de gündemde yoktu. Çünkü, Derviş Yeni Oluşum’da karar kılmıştı. 
     Durum böyle. 
     Yeni Oluşum’un fotoğrafında bir değişiklik yok. Ama anlaşılan Derviş, el ele vermek diye sloganlaştırdığı arayışını bir de Baykal’la görüşerek, CHP liderinin görüşlerini onun ağzından öğrenerek sürdürmüş oldu. 
     Hüsamettin Özkan, Baykal - Derviş görüşmesi sonrasında şöyle diyordu 
     "Fotoğrafta hiçbir değişiklik yok. Akşam üçümüz birlikte yemek yiyeceğiz." 
     
     







Acele bir seçim... 


Sıcak... Sıcak... Sıcak... 


Çağdaş siyaset..’ 


Baykal’dan Derviş’e "Hükümette kal" 


Baykal’la Derviş görüşmesi neydi .. 


Troyka, demokratlarınbeyaz ihtilali gibi mi 


Besa mı 


Derviş’in çilesi dolmadı 


Sol yenileniyor mu, parçalanıyor mu 


Türkiye ABD’den farklı düşünüyor 


Ekonomik suça, ekonomik ceza mı dediniz 


Bağımsızlık masalı ve uykusu kaçanlar... 


Derviş’in CHP ziyareti 


İhracatçıya euro piyangosu 


Irak’ta ABD tetikçisi olmak’ bizi batırır 


Yeni Oluşum’a sosyal politikayı bırak, üretime bak’ mesajı 


</TEXT>
</DOC>
