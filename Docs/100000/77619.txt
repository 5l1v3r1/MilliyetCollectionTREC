<DOC>
<DOCNO> 77619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/son/sonspo26.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeli yöneticiler, Washington'un menajeriyle görüştü 
</HEADLINE>
<TEXT>

     Fenerbahçe, yeni sezon için transfer çalışmalarını sürdürüyor. 
     Brezilyalı futbolcu Washington Stecanela Cerqueira'nın menajeri İngiliz Philip Schote ve menajer Mustafa Ulukuş, bugün transfer için Fenerbahçe Kulübü'nün menajeri Ali Egesel ile bir görüşme yaptı. 
     Fenerbahçe Kulübü Dış İlişkiler Sorumlusu Asbaşkan Sadettin Saran, görüşmenin bilgisi dahilinde gerçekleştiğini belirterek, ''Brezilyalı oyuncunun her gün yeni bir menajeri ortaya çıkıyor. Biz şimdi bilgi topluyoruz. Transferi henüz kesinleşmedi. İnceleme safhasındayız'' dedi. 
     Saran, transfer etmeyi düşündükleri diğer oyuncularla ilgili de çalışmalarının sürdüğünü sözlerine ekledi. 
     İngiliz Philip Schote'un Wastington'un yetkili menajeri olduğuna dair FIFA belgelerini gösterdiği ve görüşmenin olumlu geçtiği öğrenildi. 
     






</TEXT>
</DOC>
