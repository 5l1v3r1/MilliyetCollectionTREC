<DOC>
<DOCNO> 78447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/15/son/sondun11.html </URL>
<DATE> 2002/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'deki Ermeniler'den soykırım oyunu... 
</HEADLINE>
<TEXT>

     ABD'deki Türkler,Ermeni lobisinin hazırlattığı, soykırım konusunu işleyen bir televizyon programını protesto kampanyası başlattı. 
     Amerikan PBS televizyonunda ilk kez 4 Nisan'da yayınlanan ''Soykırım Faktörü'' adını taşıyan programda, Kamboçya, Ruanda ve Bosna'daki katliamlar anlatılırken, Türkiye'nin terör örgütü PKK'ya karşı mücadelesi de saptırılmaya çalışılıyor. 
     Bütün dünyanın kabul ettiği Musevi soykırımı ön plana çıkaran ve Ermeni soykırım iddialarını tekrarlayan programın, Ermenilerin sözde soykırımın tarihi olarak kabul ettiği 24 Nisan'da yeniden yayınlanması öngörülüyor. 
     Merkezi Washington'da bulunan Türk-Amerikan Dernekleri Asamblesi ATAA , ABD'deki Türklere, programı protesto etmeleri çağrısında bulundu. 
     Türkler arasında organizasyonu sağlayan Turkish Forum adlı kuruluş da, mektuplu protesto kampanyası başlattı. Kuruluşun hazırladığı örnek protesto mektubunda, ''Amerikan toplumuna bu iddialar gerçekmiş gibi sunuluyor. Ya adil olun ve sorumlu yayıncılar olarak karşı görüşleri de gündeme getirin ya da bu programı yayından kaldırın'' denildi. 
     





</TEXT>
</DOC>
