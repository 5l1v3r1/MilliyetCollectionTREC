<DOC>
<DOCNO> 84020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/guncel/gun04.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Otoyol ve köprülere zam yok 
</HEADLINE>
<TEXT>

Ankara 4. İdare Mahkemesi, ekonomik kriz nedeniyle köprü ve otoyol geçiş ücretlerine yapılan zammı iptal etti 
     ANKARA Milliyet 

     CHP Genel Genel Sekreter Yardımcısı Mehmet Sevigen, 25 Haziran 2001’de İstanbul’daki otoyollar ve Boğaziçi Köprüsü ile Fatih Sultan Mehmet Köprüsü’ne yapılan geçiş ücreti zammının iptali için Ankara 4. İdare Mahkemesi’ne başvurmuştu. Başvuruyu değerlendiren mahkeme, güvenlikli ve konforlu otoyollardan ücret alınmasının normal olduğunu ancak artışın belli objektif kriterlere göre yapılması gerektiğini kaydetti. Tüketiciyi Koruma Derneği de İstanbul’dan Mehmet Sevim adlı bir kişi adına başvurmuştu. 
     
     İtiraz da reddedildi 
     Yine 4. İdare Mahkemesi benzer gerekçelerle bu davada zamlarla ilgili yürütmeyi durdurma kararı vermişti. Bunun üzerine Karayolları Genel Müdürlüğü, 4. İdare Mahkemesi’nin bu davada verdiği yürütmeyi durdurma kararına Bölge İdare Mahkemesi’ne itiraz etti. İdare Mahkemesi, dava konusunun aynı olması ve CHP’li Sevigen’in açtığı davada iptal kararı verilmiş olmasını gerekçe göstererek Karayolları’nın yürütmeyi durdurma kararına karşı yaptığı itirazı reddetti. 
     
     Temyiz hakkımız var 
     Bayındırlık ve İskan Bakanı Abdülkadir Akcan ise temyize gitme hakları bulunduğunu vurgulayarak, "Eğer süreç, aleyhine sonuçlanırsa Karayolları mahkeme kararını uygulayacak. Danıştay’ın kararına göre beklemeliyiz" dedi. 
     



 GÜNCEL 


















</TEXT>
</DOC>
