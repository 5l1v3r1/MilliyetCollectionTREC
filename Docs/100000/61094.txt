<DOC>
<DOCNO> 61094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/ekonomi/eko15.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
HSBC, mayın tarlasına girdi’ 
</HEADLINE>
<TEXT>

     LONDRA Milliyet 

     İngiltere’de yayımlanan The Daily Telegraph gazetesi Kuzey Kıbrıs’ta ilk kez uluslararası bir bankanın faaliyet gösterdiğini ancak bu sevincin kısa süreli olduğunu yazdı. Gazete, İngiltere merkezli HSBC, Demirbank’ın üç şubesini alarak tartışmalı bölge olan Türk kesimine de kredi vereceği için politik bir mayın tarlasına girmeyi kabul etmiş oldu’ yorumunda bulundu. 
     Gazete, Kıbrıs Merkez Bankası Başkanı Afxentis Afxentiou’nun, "Londra’dan konu ile ilgili daha fazla bilgi istedikleri" seklindeki sözlerine de dikkat çekti. Afxendiou, HSBC’nin Demirbaknk’ı satın alırken Kıbrıs’ta bazı hassasiyetleri uyandıracağını fark etmemiş olabileceğini belirtti. HSBC sözcüsü ise "gerekli olduğu düşünülen her türlü açıklamanın yapılacağını" vurguladı. Sözcü, şube açma kararlarının politik olmadığını ve banka olarak faaliyet gösterdikleri ülkelerin politikalarına karışmadıklarını, ülkede sadece misafir olarak bulunduklarını ifade etti. 
     



 EKONOMİ 





















</TEXT>
</DOC>
