<DOC>
<DOCNO> 66349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/yasam/yas01.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Solaryum kansere davetiye çıkarıyor 
</HEADLINE>
<TEXT>

Kış ortasında bile bronz bir ten kazandıran solaryumların, cilt kanserine yakalanma riskini artırdığı bilimsel olarak saptandı 
     DIŞ HABERLER SERVİSİ 

     Görüntüsü güzel ama... 
     CİLDE her daim bronz bir görünüm kazandıran solaryumların o kadar da masum olmadığı, kansere neden olabileceği hep söylenirdi. Ancak ABD’deki Dartmouth Tıp Fakültesi, yaptığı bir araştırma sayesinde, solaryumların cilt kanserine yakalanma riskini artırdığını kanıtladı. Araştırma, 25 - 74 yaş arası bin beş yüz kişi üzerinde yapıldı. 
     
     Risk 2.5 kat daha fazla 
     ARAŞTIRMA sonucunda, solaryumun, deri kanserinin en tehlikeli türlerinden olan "melanoma" ve iki farklı deri kanseri türüne daha davetiye çıkardığı belirlendi. ABD Ulusal Kanser Enstitüsü dergisinde yayınlanan bulgulara göre, düzenli olarak solaryuma gidenler, gitmeyenlere oranla türüne göre 1.5 - 2.5 kat daha fazla cilt kanserine yakalanma riski taşıyor. 
     



 YAŞAM 


















</TEXT>
</DOC>
