<DOC>
<DOCNO> 60987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/07/son/sondun10.html </URL>
<DATE> 2002/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin'de şimdi de cinsel kriz 
</HEADLINE>
<TEXT>

     Siyasi, ekonomik ve sosyal krizin pençesindeki Arjantin'de, orta yaştaki erkekler ayrıca cinsel krizi yaşıyor. 
     Başkent Buenos Aries'teki Clinicas Hastanesi'nin 2 bin 500 erkek üzerinde yaptığı araştırmada, yaşları 50'nin üzerindeki erkeklerin yarısı cinsellik içgüdülerinde değişim ya da yetersiz cinsel güç şikayetinde bulundu. 
     Araştırmayı yürüten doktorlardan Carlos Nolazco, ''Erkekler arasında cinsel isteksizlik artıyor. Bunun nedenlerinden biri, yaşadığımız sosyal ve ekonomik durum'' dedi. 
     Clinicas Hastanesi'nin Üroloji Bölüm Başkanı Osvaldo Mazza ise ailenin ihtiyaçlarını karşılayamayan erkeklerin kendilerine güvenlerinin azaldığına dikkat çekti. Mazza, ''Bir erkeğin cinselliği, eşiyle ilişkisindeki itibarına oldukça bağlıdır'' diye konuştu. 
     Ekonomik durgunluğun yaşandığı Arjantin'de halkın yaklaşık yüzde 20'si işsiz durumda bulunuyor. Nakit çekiminde kısıtlamalar, kanlı 
     isyanlar ve iki devlet başkanının istifasıyla, ülkedeki kriz geçen ay daha da kötüleşmişti. 
     






</TEXT>
</DOC>
