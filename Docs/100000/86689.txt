<DOC>
<DOCNO> 86689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/yasam/yas08.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
15 dakikada evde AIDS testi 
</HEADLINE>
<TEXT>

     AYŞEGÜL AYDOĞAN İstanbul 

     Yeni bir test, çağın vebası AIDS’i 15 dakikada ortaya koyuyor. S.D.S Amerika laboratuvarlarında geliştirilen "Hema Strip HIV 1 2" testini yapanlar HIV virüsü taşıyıp taşımadıklarını evde bile test edebiliyor. Amerikan Gıda ve İlaç Dairesi onaylı, Sağlık Bakanlığı izinli test, Türkiye’de de piyasaya çıkacak. Testi Türkiye’ye getiren T.İ.S Medical’den Ali Akat’ın verdiği bilgiye göre, 48 milyon liradan satılıyor. 
     Testin içinde bulunan özel iğne ucunun batırılarak parmaktan elde edilen kan damlasına, testin deneme ucuyla dokunuluyor. Uç kanla doluncaya kadar bekleniyor. Daha sonra testin küçük şişe şeklindeki parçasının üzerine diğer tüp şişe sıkıca bastırılıyor. 15 dakika sonra ise testin üzerinde beliren tek çizgi negatif sonucu, çift çizgi ise pozitif sonucu veriyor. 
     
Yanlışlıkla AIDS’li kanı yuttu      Hollanda’da bir tıp öğrencisinin, deney sırasında pipetle çektiği kanın bir bölümünü yanlışlıkla yutmasının ardından materyalin AIDS’li çıkması ortalığı ayağa kaldırdı. AIDS virüsünün, Utrecht Üniversitesi’nde okuyan kız öğrencinin kanına bulaşıp bulaşmadığının anlaşılması için 6 ay beklenmesi gerekiyor. 
     



 YAŞAM 




















</TEXT>
</DOC>
