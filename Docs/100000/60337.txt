<DOC>
<DOCNO> 60337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/yasam/yas14.html </URL>
<DATE> 2002/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Teröristi gözü ele verecek... 
</HEADLINE>
<TEXT>

ABD’li bilim adamlarının geliştirdiği termal algılayıcı, göz derisindeki sıcaklıktan kişinin şüpheli olup olmadığını tespit edebiliyor 
     DIŞ HABERLER SERVİSİ 

     11 Eylül saldırılarından sonra terörizme karşı tüm dünyada savaş açan ABD, bu yöndeki çalışmalarını teröristleri eyleme geçmeden yakalama konusunda yoğunlaştırdı. 
     ABD'li bilim adamları geliştirdikleri bir termal algılayıcı cihazıyla, fiziki temasa gerek kalmadan bir kişinin şüpheli olup olmadığını ortaya çıkarmayı başardı. Termal algılayıcı cihazla kişinin göz derisi çevresindeki sıcaklık uzaktan test edilerek, meydana gelen değişim sayesinde kuşkulu olup olmadığı anlaşılıyor. 
     
     Büyük başarı sağlandı 
     Araştırmacıların, Minnesota Mayo Kliniği'nin endokrin araştırma bölümünde James Levine'nin öncülüğünde yaptığı çalışmalar sonunda geliştirdiği bu yöntem, birçok kişi üzerinde denendi. Sonuçta yüzde 100 olmasa da, büyük ölçüde başarı elde edildi. 
     Bu cihaz sayesinde özellikle kontrol sürelerinin kısıtlı olduğu havaalanlarında herhangi bir fiziki temas gerekmeden, klasik yöntem ve elektronik aygıtları atlatmayı başaran korsanların yakalanması yolunda büyük başarı sağlanması bekleniyor. 
     



 YAŞAM 























</TEXT>
</DOC>
