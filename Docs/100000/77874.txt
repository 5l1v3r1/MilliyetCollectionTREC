<DOC>
<DOCNO> 77874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/ekonomi/eko08a.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyükşehirlerde zamlı Emlak Vergisi 
</HEADLINE>
<TEXT>

     ANKARA Milliyet 

     Büyükşehir belediye sınırları içinde oturanlar, 2002 yılı emlak vergisinin ilk taksitini 2001 yılında ödedikleri emlak vergisini, yeniden değerleme oranı olan yüzde 53.2 oranında artırarak yatıracak. Büyükşehir bölgelerinin vergi oranları diğer bölgelere göre iki kat fazla belirlendi. 
     
     Adapazarı muaf tutuluyor 
     Emlak Vergisi oranları konutlarda binde 2, diğer binalarda binde 4, arazilerde binde 2, arsalarda ise binde 6 olarak uygulanacak. Büyükşehirlerde ise Emlak Vergisi konutlarda binde 1, diğer binalarda binde 2, arazilerde binde 1, arsalarda binde 3 üzerinden hesaplanacak. Emlak Vergisi birinci taksiti mayıs sonuna kadar yatırılacak. Takdir komisyonları 30 gün içinde metrekare birim değerlerini belirleyecek. Bu yöntemle belirlenecek vergiden birinci taksit tutarı mahsup edildikten sonra kalan tutar kasım ayı içerisinde ikinci taksit olarak tahsil edilecek. Büyükşehir belediyeleri için belirlenen koşullardan Adapazarı muaf tutulacak. 
     



 EKONOMİ 
















</TEXT>
</DOC>
