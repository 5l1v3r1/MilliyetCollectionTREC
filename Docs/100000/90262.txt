<DOC>
<DOCNO> 90262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/spor/spo09.html </URL>
<DATE> 2002/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ada’da Samba atesi 
</HEADLINE>
<TEXT>

İngilizler, çeyrek finalde Brezilya’nın gelmesi için dua ediyor. Oyuncular, Belçika’yı istemezken, Sunday People gazetesi, "Onları kurufasulye gibi yiyeceğiz" diye yazdı 
     İTALYA 90’dan sonra Dünya Kupası’nda ilk sekizi ilk kez yakalayan İngiltere, Brezilya’yı istiyor. İngiliz basını, çeyrek finalde rakiplerinin Brezilya olması için adeta "dua eder" başlıklar attı. Sunday’s Observer gazetesi, "Brezilya gelsin" başlığını kullanırken, Sunday People ise "Kahvaltımızı Danimarka ile yaptık. Şimdi Brezilya’yı kurufasulye diye yiyeceğiz" dedi. Sunday Mail de, "Çocuklar her geçen maç daha iyi oynuyorlar" diyerek, takımdan övgüyle bahsetti. 
     İNGİLİZLER’İN yıldızı David Beckham da, "Çeyrek finalde İngiltere - Brezilya maçını seyretmek tüm sporseverlerin ortak isteğidir. En büyük dileğim, Brezilya ile oynarsak, o maçta bir frikik atmak olacak. Eğer bu gol olursa dünyalar da benim olur" dedi. Forvetin etkili ismi Michael Owen da, Brezilya’yı, Belçika’ya tercih edeceğini belirterek, "Artık kimin çıkacağı çok da önemli değil. Ama bu, favori gösterilen Brezilya olursa daha da mutlu oluruz" diye konuştu. 
     



 SPOR 
































</TEXT>
</DOC>
