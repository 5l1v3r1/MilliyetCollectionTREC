<DOC>
<DOCNO> 78934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/son/sontur03.html </URL>
<DATE> 2002/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Denize uçan otomobildeki çocuk, sunni tenefüsle kurtarıldı 
</HEADLINE>
<TEXT>

     Sarıyer'de denize uçan otomobildeki biri çocuk 2 kişi vatandaşlarca denizden çıkarılırken, öldü sanılan çocuk suni teneffüsle hayata döndürüldü. 
     Kazıklı Yol'da, Büyükdere'den Sarıyer istikametine seyreden Barış Kocataş idaresindeki 34 AT 1383 plakalı otomobil, kaygan yolda kontrolden çıkarak, yol kenarındaki demirlere çarptı. 
     Ardından yol kenarında park halindeki 34 FL 352 plakalı otomobile çarpan araç, yan yatarak denize uçtu. 
     Sürücü Kocataş, çevredeki vatandaşlar tarafından denizden çıkarıldı. Kocataş'ın, araçta bir çocuğun bulunduğunu söylemesi üzerine denize giren vatandaşlar, 7 yaşındaki Sena Atalay'ı araçtan çıkardılar. 
     Oldukça fazla su yutan ve öldüğü sanılan küçük Sena'ya, bu sırada olay yerinden geçen bir doktor tarafından suni teneffüs yapıldı. Sena Atalay, doktorun uzun uğraşları sonucu hayata döndürüldü. 
     Olay yerine gelen polis ekiplerince İstinye Devlet Hastanesi'ne kaldırılan Kocataş ve Atalay, daha sonra Cerrahpaşa Tıp Fakültesi Hastanesi'ne sevk edildi. 
     Kocataş'ın durumunun iyi olduğu, küçük Sena'nın ise yoğun bakıma alındığı bildirildi. 
     Denize uçan otomobil ise itfaiye ekipleri ve dalgıçlar tarafından çıkarıldı. 
     Barış Kocataş'ın yaklaşık 3 ay önce ehliyet aldığı ve bunun ikinci kazası olduğu öğrenildi. 
     





</TEXT>
</DOC>
