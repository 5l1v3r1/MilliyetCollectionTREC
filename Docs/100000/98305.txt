<DOC>
<DOCNO> 98305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/27/yasam/yas02a.html </URL>
<DATE> 2002/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaybeden de kazanacak 
</HEADLINE>
<TEXT>

Milli Piyango’nun yeni oyunu "On Numara"da hiç bilemeyene de ikramiye var 
     ANKARA Milliyet 

     MİLLİ Piyango İdaresi MPİ ,’On Numara’ adı verilen yeni bir şans oyununu başlatıyor. MPİ, birçok ülkede ulusal piyango idarelerince oynatılan On Numara’nın, 6 Ağustos’tan itibaren Türkiye’de de oynanacağını açıkladı. Online sayısal oyun şeklindeki On Numara’nın, sayısal oyun bayilerinden oynatılacağı bildirildi. Kolon ücreti 150 bin lira olarak belirlendi. 
     
     Nasıl oynanacak 
     Oyun kuponlarının üzerinde her bir kolonda 1’den 80’e kadar numara yer alacak. İştirakçi bu kolonların her birinde 10 numara işaretleyecek. Çekilişle belirlenecek 22 numaradan 10, 9, 8, 7 ve 6 numarayı doğru tahmin edenlerle hiçbir numarayı bilemeyenler ikramiyeye hak kazanacak. Çoklu çekiliş işaretlemek suretiyle aynı numaralar 2, 3 ve 4 çekiliş için de oynanabilecek. 
     
Şans Topu’na zam      1 Ağustos perşembe gününden geçerli olmak üzere, 150 bin lira olan Şans Topu oyununun kolon ücretinin 200 bin liraya çıkarıldığı bildirildi. 
     



 YAŞAM 






















</TEXT>
</DOC>
