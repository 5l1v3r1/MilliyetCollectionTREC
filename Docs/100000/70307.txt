<DOC>
<DOCNO> 70307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/ekonomi/eko01.html </URL>
<DATE> 2002/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ya büyüyemezsek korkusu 
</HEADLINE>
<TEXT>

Türkiye’nin büyüme için eyleme geçmesi gerektiğini belirten TÜSİAD Başkanı Özilhan, Artık bıçak kemiğe dayandı’ diyerek, Arjantin’in üst üste küçülmenin kurbanı olduğunu hatırlattı 
     EKONOMİ SERVİSİ 

     Türk Sanayicileri ve İşadamları Derneği TÜSİAD Yönetim Kurulu Başkanı Tuncay Özilhan, "Artık bıçak kemiğe dayandı" diyerek, Türkiye’nin küçülmesini durdurup büyüme için eyleme geçmesi gerektiğini söyledi. 
     5. Avrupa - Akdeniz Özel Sektör Zirvesi’nin açılış konuşmalarının ardından verilen arada gazetecilerin sorularını yanıtlayan Özilhan, "Türkiye burada duramaz, durmaması lazım. Bunun için de makro dengelerden sonra mikro dengeleri de harekete geçirmek lazım ki tekrar büyüme trendine girsin. Artık bıçak kemiğe dayandı ve dolayısıyla gerekli krediler de hükümete verildi. Gerekli adımlar atıldı, tahminler çıkarıldı. Uygulamaya geçmek lazım, zihniyet değiştirip o yapıya gelmek lazım" dedi. 
     
     Küçülme durdurulmalı 
     Yüzde 8.5 - 9’luk küçülmenin ardından 2002’de de küçülmenin devam etmesinin çok önemli sorunlar yaratacağını belirten Özilhan, "Arjantin’deki sıkıntıların ana sebeplerinden bir tanesi arka arkaya üç - dört kez küçülmüş olmasıdır" diye konuştu. Özilhan, uygulanan ekonomik programın en önemli ayağının yabancı sermayeyi teşvik etmek olduğunu kaydederek, "Bunun zihniyetle lakası var, birtakım kanunlarla ilgisi var. H l bunlar çıkmadı’’ dedi. 
     
     Krizi yenmek yetmez’ 
     Avrupa - Akdeniz zirvesine katılan Devlet Bakanı Kemal Derviş de basın mensuplarının Türkiye’ye gelişinin birinci yılına ilişkin soruları üzerine "Gerçekten çok hızlı geçen bir yıl. İnşallah biraz yararlı olabildim" dedi. Derviş, Türkiye’nin krizi yenmesinin yeterli olmadığını, önemli olanın sağlıklı bir büyümeye geçebilmek ve gelir dağılımını düzeltebilmek olduğunu belirtti. 
     
     Rakamlar iç açıcı değil 
     - TİM kayıtlarına göre şubatta ihracat 2001'in aynı ayına göre yüzde 6.9 azalarak 2.3 milyar dolara geriledi. 
     - DİE imalat sanayi anketine göre, 2001'in son üç ayında yüzde 73.5 olan kapasite kullanım oranı, yüzde 78.1 olan 2000'in aynı dönemine göre önemli oranda düşüş kaydetti. 
     - Ankete katılanların yüzde 62.6'sı 2002'nin ilk çeyreğinde fiyatların artacağını bekliyor. 
     - Ocak 2001'de yüzde 70.5 olan kapasite kullanım oranı 2002 Ocak ayında yüzde 74.2'ye yükseldi. Ancak ekonomistler, orandaki artışın mevsimsel etkilerden arındırıldığında canlanmanın işareti olarak sayılamayacağını belirtiyor. 
     - DİE, aralıkta dış ticaret açığının 936.8 milyon dolar olduğunu açıkladı. Bu rakam şubat krizinden bu yana aylık bazdaki en yüksek dış ticaret açığı. 
     - Sanayi üretimi Aralık 2001'de bir önceki aya göre yüzde 10.9 düşüş kaydetti. 
     
Şubat ihracatı yüzde 6.9 düştü Sektörler Şubat 2001 Şubat 2002 Değişim Tarım 360.693 327.607 -9.2 Sanayi 2.105.498 1.961.022 -6.9 Madencilik 1.649.964 1.540.352 -6.6 Toplam 2.507.677 2.334.509 -6.9      
     Kaynak TİM 
     
Türkiye gibi hak edene para var’      ABD Hazine Bakanı Paul O’Neill, Uluslararası Para Fonu’nun IMF sadece gerekli reformları ve doğru politikaları uygulayan ülkelere mali destek sağlayacak şekilde yapılandırılmakta olduğunu belirtti ve buna örnek olarak Türkiye’yi gösterdi. 
     O’Neill, Senato Finans Komitesi’nde yaptığı konuşmada "Reformlara bağlı olmayan ve kötü politikalar uygulayan ülkeler kurtarılmayacak" dedi. Ülkelerin reform kararlılığında IMF yardımı için gerekli önkoşulların yerine getirilip getirilmediğinin kriter olarak alınacağını belirten O’Neill şöyle konuştu "Bu yaklaşım, IMF’nin geçen mayısta Türkiye’ye sağladığı destekte uygulandı. Türkiye, gerekli dokuz önkoşulu yerine getirerek kararlı adım attığı için IMF yeni finansman öngören bir anlaşmayı kabul etti." 
     
     



 EKONOMİ 
















</TEXT>
</DOC>
