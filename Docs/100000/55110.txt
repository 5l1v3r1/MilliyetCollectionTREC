<DOC>
<DOCNO> 55110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/02/ekonomi/eko03.html </URL>
<DATE> 2001/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Umutlarını dolara bağladılar 
</HEADLINE>
<TEXT>

Arjantin, bankalardan nakit para çekme limitini aylık bin dolarla sınırlayıp, pezo hesaplarını dolara çevirecek 
     EKONOMİ SERVİSİ 

     Arjantin Hükümeti, pezo hesaplarını dolara çevirmeyi ve aylık nakit para çekme limitini de bin dolarla sınırlandırmaya hazırlanıyor. 
     Uluslararası kredi derecelendirme kuruluşu Fitch, geçtiğimiz gün, Arjantin’deki iki bankanın uzun ve kısa dönemli kredi notunu düşürdü. Kuruluş buna gerekçe olarak, bankacılık sistemindeki riskin artışını, kambiyo rejimindeki olası bir değişiklik ve devalüasyon riskini gösterdi. Panik ortamı ve devalüasyon söylentilerinin etkisiyle geçtiğimiz günlerde gecelik faiz oranları yüzde 900’lere kadar fırladı. 
     Ekonomistlere göre Arjantin Hükümeti’nin değişikliği yapmasının sebebi, olası bir devalüasyonu önlemek için dolarizasyona zemin hazırlamak. Ancak ekonomistler uygulamanın var olan ekonomik riski artırdığının da altını çiziyorlar. 
     Yapılacak değişiklikten sonra Arjantinliler çek, kredi kartı gibi uygulamalara devam edebilecek, ancak nakit hesaplarından sadece bin dolar çekebilecekler. 
     



 EKONOMİ 


















</TEXT>
</DOC>
