<DOC>
<DOCNO> 55056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/01/son/soneko05.html </URL>
<DATE> 2001/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İşsizlik sigortası primlerinde indirim yapıldı 
</HEADLINE>
<TEXT>

     İşsizlik Sigortası Fonu'na işçi, işveren ve devlet tarafından ödenen primlerde, 1 Ocak 2002 tarihinden itibaren 1 yıl süre ile 1'er puan indirime gidilecek. 
     İşsizlik Sigortası Fonu'na işçinin brüt aylık ücreti üzerinden yüzde 2 oranında prim ödeyen işçi ve devlet, 1 Ocak 2002'den itibaren yüzde 1, işveren ise yüzde 3 yerine yüzde 2 oranında prim ödeyecek. Fona ödenen toplam prim oranı ise yüzde 7'den yüzde 4'e inecek. 
     1 Ocak-31 Aralık 2002 tarihleri arasındaki indirimin fona maliyeti, 750 trilyon lira düzeyinde olacak. 
     Bu arada, prim kesintilerine 1 Haziran 2000 tarihinde başlanan İşsizlik Sigortası Fonu'nda, yaklaşık 2 katrilyon lira düzeyinde para birikti. 
     İşini 30 Ocak 2002 tarihinde yitiren ve 600 gün prim ödeyen kişiler, işverenden alacakları işten ayrılma bildirgesi ile işsizlik ödeneği alabilmek için İşsizlik Sigortası Fonu'na başvuruda bulunabilecekler. 
     






</TEXT>
</DOC>
