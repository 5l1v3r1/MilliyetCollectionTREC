<DOC>
<DOCNO> 71177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/06/son/sontur18.html </URL>
<DATE> 2002/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Banka soyguncusu petrol mühendisi çıktı.. 
</HEADLINE>
<TEXT>

     Kadıköy'de Finansbank Kazasker şubesini soymaya kalkışan ve vuralarak öldürülen soyguncunun Mustafa Muratoğlu adlı bir petrol mühendisi olduğu ortaya çıktı. 
     Soygundan sonra ortaya çıkan şaşırtıcı bilgilere göre, soyguna karışan petrol mühendisinin eşi de bir petrol mühendisi ve Çarşı mağazalarında yönetici pozisyonda çalışıyor. 
     İddialara göre karı koca kısa bir süre önce soyulan banka şubesinin yanında bir daire satın aldılar. Mühendis çiftin evi aldıktan sonra ödeme güçlüğüne girdikleri öne sürülüyor. 
     Mustafa Muratoğlu'nun babası Ali Muratoğlu da olaydan sonra polise verdiği ifadede kalp hastası olduğunu anlattı ve "kalp ameliyatı olmam gerekiyor. Oğlum parayı bulmak için eski arkadaşıyla birlikte böyle bir soyguna kalkışmış olabilir" dedi. 
     Soyguncu mühendisi olay yerinde bulunan bazı görgü tanıklarının da tanıdığı iddialar arasında yeralıyor... Mustafa Muratoğlu özellikle briç oynamayı çok sevdiği ve çevredeki kıraathanelerde sık sık arkadaşlarıyla briç oynadığı belirtiliyor. 
     Öldürülen soyguncular Mustafa Muratoğlu ve Suat Durmuş'un, bankanın bulunduğu mahallede uzun süre oturdukları belirlendi. 
     petrol mühendisi Mustafa Muratoğlu'nun Suadiye, bir mobilyacının oğlu olan Suat Durmuş'un da İçerenköy'de oturdukları anlaşıldı. 
     Evleninceye kadar yıllarca bankanın bulunduğu mahallede oturan Muratoğlu ve Durmuş'un arkadaş oldukları ve bu arkadaşlıklarını semtten taşındıktan sonra da sürdürdükleri öğrenildi. 
     Muratoğlu ve Durmuş'un ailelerinin, halen bankaya yaklaşık 150 metre uzaklıktaki Gökay Sokak'ta bulunan Aydınlar Sitesi'nde oturdukları kaydedildi. 
     Bu arada, soygunculardan Suat Durmuş'un, 1 çocuk babası olduğu bildirildi. 
     






</TEXT>
</DOC>
