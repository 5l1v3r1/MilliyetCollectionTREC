<DOC>
<DOCNO> 69643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/son/sonspo24.html </URL>
<DATE> 2002/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray Liverpool'u elinden kaçırdı 
</HEADLINE>
<TEXT>

     Stat Ali Sami Yen 
Hakemler Urs Meier xx, Egon Bereuter xx, Rudolf Kaeppeli xx 
Galatasaray Mondragon xxx, Perez xx, Fleurquin xx, Bülent Korkmaz xxx, Victoria x, Berkant xx, Ayhan xx, Ergün xx, Hasan xxx, Niculescu xx, Arif xx 
FC Liverpool Kirkland xxx, Xavier xxx, Henchoz xx, Hyypia xx, Carragher xxx, Riise xx, Hamann xx, Smicer x, Murphy xx, Heskey xx, Owen xx 
Sarı kart Dk. 33 Hamann FC Liverpool 


Avrupa Şampiyonlar Ligi'nde Galatasaray ile FC Liverpool arasında yapılan maç 1-1 berabere sona erdi. 
     
     İlk yarı 

     12. dakikada, Arif-Niculescu paslaşmasında son olarak topa sahip olan Arif'in vuruşunda kaleci Kirkland, meşin yuvarlağı kornere çeldi. 
     14. dakikada, Hyypia'nın kafayla ceza alanına gönderdiği topa Murphy'den önce kaleci Mondragon yumrukla vurarak büyük bir tehlikeyi önledi. 
     15. dakikada, Murphy'nin soldan kullandığı korner atışında Riise'nin kafa vuruşunda kaleci Mondragon son anda topu kornere attı. 
     17. dakikada, Ergün'ün yaklaşık 30 metreden sert şutunda kaleci Kirkland'dan dönen topu Berkant tamamlamak istedi. Ancak Carragher topu kornere attı. 
     21. dakikada, Owen'in mükemmel pasıyla bir anda pozisyona giren Smicer'in vuruşunda kaleci Mondragon yine son anda ayaklarıyla mutlak bir golü önledi. 
     25. dakikada, FC Liverpool Carragher'in ters pasında kalecinin uzaklaştıramadığı topu Hasan kafayla ceza sahasına gönderdi. Hyypia'nın uzaklaştırmaya çalıştığı topa bu sefer Berkant vurdu. Kaleci Kirkland sert gelen topu kornere çeldi. 
     34. dakikada, Hasan'ın çalımlarla sol kanattan aut çizgisine yaklaşıp ortaladığı topa Fleurquin'den önce Carragher kafayla vurarak meşin yuvarlağı kornere attı. 
     44. dakikada, Owen ceza sahası önünde Bülent Korkmaz'ı çalımlayıp plase bir vuruşla topu kaleye gönderdi. Ancak meşin yuvarlak direğin dibinden auta çıktı. 
     Karşılaşmanın ilk yarısı da 0-0 berabere sona erdi. 
     
     İkinci yarı 

     Karşılaşmanın ikinci yarısı zevkli ve çekişmeli geçerken, her iki takım da gol bulabilmek için büyük çaba gösterdi. 
     Galatasaray, bu yarıda kanatları kullanıp yapılan ortalarla golü bulmayı amaçlarken, karşılaşmanın 71. dakikasında da yeni transfer Radu Niculescu ile hedefine ulaştı. 
     Ancak bu golden 8 dakika sonra Heskey'nin golüne engel olamayan sarı-kırmızılılar, beraberlikle yetinmek zorunda kaldılar. 
     Konuk ekip, bu yarıda da önemli gol pozisyonları buldu. Kaleci Mondragon'un mükemmel performansını sürdürdüğü ikinci yarıda yenik duruma düşen İngiliz ekibi, bu durumdan çabuk kurtulup zorlu deplasmandan 1 puanla ayrılmayı başardı. 
     46. dakikada, Murphy'nin pasında bir anda bomboş durumda ceza sahasına giren Owen'in vuruşunda top, kaleci Mondragon'dan döndü. 
     58. dakikada, FC Liverpool'da Heskey sarı kart gördü. 
     59. dakikada, Arif'in ceza sahasının dışının sağ çaprazından vuruşunda top üstten auta çıktı. 
     60. dakikada, Hasan sol kanatta Victoria'yı kaçırdı. Bu futbolcunun ortasında Niculescu altıpasta dengesiz bir vuruşla topu auta gönderdi. 
     61. dakikada, Smicer'in pasında uygun durumda topla buluşan Riise'nin şutunda meşin yuvarlak kaleci Mondragon'dan döndü. 
     66. dakikada, Arif'in soldan ortasında Niculescu yakın mesafeden topa kafayı vurdu. Ancak meşin yuvarlak kaleci Kirkland'da kaldı. 
     70. dakikada, sağdan Berkant'ın ortasında Niculescu'dan önce Henchoz topu kafayla kornere attı. 
     71. dakikada, Victoria'nın soldan ortasında Niculescu güzel bir kafa vuruşuyla topu kalecinin uzanamayacağı köşeden ağlara gönderdi. 
     73. dakikada, Riise'nin soldan ortasında Smicer yakın mesafeden kötü bir vuruşla topu auta attı. 
     74. dakikada, FC Liverpool'da Smicer'in yerine Litmanen xx oyuna dahil oldu. 
     79. dakikada, Litmanen ceza sahası içinde topu Heskey'e çıkardı. Bu futbolcu yakın mesafeden sert bir vuruşla topu filelere göndererek eşitliği sağladı 1-1. 
     80. dakikada, Galatasaray'da Niculescu yerini Serkan'a x bıraktı. 
     84. dakikada, Perez'in ceza sahası içinde vuruşunda top savunmaya çarparak kornere çıktı. 
     87. dakikada, ceza sahasına topla giren Berkant'ın vuruşunda meşin yuvarlak, kaleci Kirkland'da kaldı. 
     89. dakikada, Galatasaray'da Victoria sarı kart gördü. 
     90. dakikada, Galatasaray'da Bülent Korkmaz sarı kart gördü. 
     Maçta başka gol olmadı ve maç 1-1 berabere tamamlandı. 
     

     
</TEXT>
</DOC>
