<DOC>
<DOCNO> 90984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/son/soneko09.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Turkcell "Pamukbank'ın fona devri bizi etkilemez" 
</HEADLINE>
<TEXT>

     Turkcell İletişim Hizmetleri A.Ş., Pamukbank'ın Fon'a devrinin, şirketin mali yapısı ve faaliyetleri üzerinde etkisi olmadığını bildirdi. 
     Turkcell'den Borsa'ya gönderilen açıklamada, Pamukbank T.A.Ş'nin şirkette doğrudan sahip olduğu payların nominal tutarının 2 trilyon 563 milyar 847 milyon 917 bin lira ve bunun şirket sermayesindeki 
     oranının yüzde 0.51 olduğu kaydedildi. 
     Pamukbank T.A.Ş'nin Turkcell'de dolaylı sahibi bulunduğu payların nominal tutarının ise Turkcell Holding A.Ş. üzerinde 39 trilyon 346 milyar 500 milyon lira olduğu ve bu oranın da yüzde 7.87'lik bir payı kapsadığı bildirildi. 
     Açıklamada, şirketin Pamukbank T.A.Ş. nezdinde nakdi gayrinakdi kredileri ile diğer ticari ticari olmayan borçları ve alacaklarına ilişkin ise şu bilgiler verildi 
     ''Pamukbank'a verilen herhangi bir rehin, ipotek, teminat ile garanti, taahhüt, kefalet, aval yoktur. Pamukbank lehine üçüncü kişilere verilmiş olduğu herhangi bir rehin, ipotek, teminat ile garanti, taahhüt, kefalet, aval yoktur. Bu konuda, şirketimiz aleyhine haciz, ihtiyati haciz gibi bir hukuki girişim başlatılmamıştır. 
     149   Şirketimizin Pamukbank T.A.Ş. ortakları hakkında bilgisi 
     bulunmadığından bu ortaklar ile ticari ticari olmayan borç alacak ilişkisi hakkında bilgi verilememektedir. 
     149   Elimizdeki mevcut bilgiler ışığında yaptığımız değerlendirmeler 
     sonucunda sözkonusu devralma işleminin şirketimiz mali yapısı ve faaliyetleri üzerinde etkisi öngörülmemektedir. 
     149   Bu devralma işlemi sonucunda Pamukbank T.A.Ş. haricinde bilgimiz 
     dahilinde şirketimizin ortaklık ve iştirak yapılarında değişiklik yoktur.'' Bu arada, Çukurova Grubu'nun halka açık diğer şirketlerinden Yapı Kredi Yatırım Ortaklığı A.Ş., Yapı Kredi Sigorta A.Ş., Yapı Kredi Finansal Kiralama A.O. ve Yapı Kredi Koray Gayrimenkul Yatırım Ortaklığı A.Ş. tarafından Borsa'ya gönderilen açıklamalarda da, Pamukbank'ın Fon'a devrinin şirketlerin mali yapısı ve faaliyetlerine herhangi bir etkisi olmadığı duyuruldu. 
     





</TEXT>
</DOC>
