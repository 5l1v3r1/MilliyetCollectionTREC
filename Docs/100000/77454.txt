<DOC>
<DOCNO> 77454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/guncel/gun05.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
DİKKAT CANLI BOMBA 
</HEADLINE>
<TEXT>

10 DHKP-C’linin, kamu binaları, askeri tesisler ve polis noktalarına canlı bombalarla saldırmayı planladığı saptandı 
     SERHAT ÜNAL İstanbul 

     Şartla Salıverilme Yasası’ndan yararlanarak cezaevinden çıkan 10 DHKP-C’linin, canlı bomba olarak aramızda dolaştığı belirlendi. Terörle Mücadele ve İstihbarat şubelerinin çalışmalarında, DHKP-C’nin, karakollar, nokta görevi yapan Çevik Kuvvet polisleri, kamu binaları ve askeri tesislere canlı bombalarla saldırmayı planladığı ortaya çıkarıldı. 
     Bunun üzerine güvenlik önlemleri artırılırken, canlı bombaların tespitine yönelik çalışmalara MİT de katıldı. Özellikle karakollarda kapı nöbeti tutan polislerin sayısı birden üçe çıkarıldı. 
     
     Şartlı bırakıldılar 
     Canlı bomba olarak eylem yapmaya hazırlanan 10 kişinin, Şartla Salıverilme Yasası’ndan yararlanarak cezaevinden çıkan örgüt üyeleri olduğu anlaşıldı. Cezaevinden çıkan tüm örgüt mensuplarının incelemeye alınmasının ardından, canlı bombaların kimlikleri birer birer tespit edildi. Bu kişilerden 5’inin cezaevlerindeki ölüm orucu eylemine katıldığı da belirlendi. 
     Tahliyeleri sonrası canlı bomba olmak için örgüte başvurdukları kaydedilen bu kişilere, tahrip gücü yüksek bombalar verildiği de öğrenildi. 
     



 GÜNCEL 

















</TEXT>
</DOC>
