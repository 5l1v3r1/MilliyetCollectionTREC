<DOC>
<DOCNO> 71327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/son/sonspo02.html </URL>
<DATE> 2002/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş Ali Sami Yen'de 7 yıldır kazanamıyor 
</HEADLINE>
<TEXT>

     Beşiktaş, ezeli rakibi Galatasaray'ı, 7 yıldır Ali Sami Yen Stadı'nda yenemiyor. 
     Ali Sami Yen Stadı'nda 9 Mart Cumartesi günü Galatasaray ile karşılaşacak olan siyah-beyazlılar, ezeli rakipleri karşısında son galibiyetini, 17 Aralık 1995'te yapılan lig maçında 3-1'lik skorla elde etti. 
     Bu maçtan sonra yaptığı 10 karşılaşmada galibiyete hasret kalan ''Kara kartallar'', 5 yenilgi, 5 de beraberlik aldı. 
     Beşiktaş, 8 Nisan 1998'de Ali Sami Yen Stadı'nda yapılan Türkiye Kupası maçında 1-1 berabere kaldığı rakibini, penaltılar sonucunda eleyebilmişti. 
     ''Kara kartallar''ın, Galatasaray ile Ali Sami Yen Stadı'nda yaptığı son 11 maçın sonucu şöyle 
     
     
Ali Sami Yen'deki maçlar Tarih Tür Sonuç 17.12.95 Lig 1-3 24.01.96 T.Kupası 0-0 15.11.96 Lig 2-2 28.02.98 Lig 3-2 08.04.98 T.Kupası 1-1 3-5 penaltılar 02.08.98 TSYD 0-0 16.12.98 Lig 2-0 21.04.99 T.Kupası 0-0 22.07.99 TSYD 1-0 12.12.99 Lig 1-0 31.03.01 Lig 2-0 
     
     Son galibiyet Daum ile 
     Beşiktaş, Galatasaray karşısında Ali Sami Yen Stadı'ndaki son galibiyetini, şu anki teknik direktörü Christoph Daum döneminde elde etti. 
     Daum'un takımın başında bulunduğu 1995'te, siyah-beyazlılar Ali Sami Yen Stadı'nda ezeli rakiplerini Ertuğrul Sağlam penaltıdan , Mehmet Özdilek ve şimdi Galatasaray'da forma giyen Sergen Yalçın atarken, Galatasaray'ın tek golü Ufuk Talay'dan gelmişti. 
     
     Ali Sami Yen'de 43 beraberlik 
     2 takım, yarınki maçın yapılacağı Ali Sami Yen Stadı'nda bugüne 
     dek 43 kez karşılaştı. 
     Bu karşılaşmalarda beraberliklerin fazlalığı göze çarparken, Galatasaray 11, Beşiktaş ise 9 kez galip geldi, 23 karşılaşma da berabere sonuçlandı. 
     Bu maçlarda Beşiktaş'ın attığı 50 gole karşılık Galatasaray, rakip filelere 48 gol bıraktı. 
     
     Mecidiyeköy'de 26. lig randevusu 
     Birinci Süper Lig'de 2 ezeli rakip, Ali Sami Yen Stadı'nda yarın 26. kez karşılaşacak. 
     Mecidiyeköy'de bugüne dek yapılan 25 maçta, sarı-kırmızılıların 7, siyah-beyazlıların ise 5 galibiyeti bulunurken, 13 maçta da taraflar eşitliği bozamadı. 
     Ligde Galatasaray'ın 33 golüne, Beşiktaş 30 golle karşılık verdi. 
     
     Mecidiyeköy'deki ilk maç 
     Galatasaray ile Beşiktaş, Ali Sami Yen Stadı'nda ilk kez 9 Ekim 1966 tarihinde lig maçında karşı karşıya geldi. 
     Bu karşılaşma 2-2 berabere sonuçlanırken, aynı staddaki son maçta ise geçen sezon Galatasaray, Beşiktaş'ı 2-0 yendi. 
     






</TEXT>
</DOC>
