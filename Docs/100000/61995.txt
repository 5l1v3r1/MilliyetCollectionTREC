<DOC>
<DOCNO> 61995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/13/guncel/gun11.html </URL>
<DATE> 2002/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Aykut Barka için kritik gün 
</HEADLINE>
<TEXT>

İki gündür uyutulan Prof. Dr. Aykut Barka’nın durumunda değişiklik yok 
     İSTANBUL Milliyet 

     Beyin damarındaki tıkanma nedeniyle Marmara Üniversitesi Tıp Fakültesi Hastanesi’nde ameliyat olan İTÜ Avrasya Yer Bilimleri Enstitüsü öğretim üyesi Prof. Dr. Aykut Barka’nın, yoğun bakım servisindeki uyutma tedavisi sürdürülüyor. Nöroloji, Nöroşirürji ve Anestezi bilim dallarının her gün yaptığı değerlendirme sonucunda Barka’nın dün de uyutulduğunu belirten doktorlar, "Durumunda bir değişiklik yok. Aynı durumunu koruyor" açıklamasını yaptı. Sağ elde güçsüzlük ve konuşma bozukluğu yakınmasıyla pazar günü acil servise başvuran Barka’nın iki gündür süren uyutma tedavisinin devam ettirilip ettirilmeyeceğine bugün karar verilecek. 
     Doktorlar, perşembe günü acilen ameliyata alınan Barka’nın ameliyat sonrası en az iki gün uyutulacağını bildirmişlerdi. 
     



 GÜNCEL 

























</TEXT>
</DOC>
