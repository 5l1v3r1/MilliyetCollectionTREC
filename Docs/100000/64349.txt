<DOC>
<DOCNO> 64349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/27/ekonomi/eko01.html </URL>
<DATE> 2002/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Beni gizli borçlar yanılttı’ 
</HEADLINE>
<TEXT>

Bakan Derviş, hata olarak tanımladığı fazla iyimser beklentilerinin bütçe sistemi dışında tutulan gizli borçları’ bilmemesinden kaynaklandığını söyledi 
     SALİHA ÇOLAK Ankara 

     Devlet Bakanı Kemal Derviş, "hata yaptım" diyerek özeleştiride bulunduğu konuşmasına ilişkin soru önergelerini yanıtlarken, krizin boyutlarını kavrayamamasını "gizli borcu" hesaba katmamasına bağladı. 
     Derviş, son olarak SP Milletvekili Zeki Çelik'in soru önergesini yanıtlarken şunları söyledi 
     "Ülkeme ilk geldiğim günlerde, durumun bu ölçüde ciddi olduğunu, görev zararı başta olmak üzere bütçe sistemi dışıda tutulan gizli borcun ne kadar artmış olduğunu, bankacılık sistemindeki sorunların da ne kadar derin olduğunu, ilk bakışta anlayabilmek mümkün değildi. Dolayısıyla zaman içinde, ilkbahar aylarındaki, yaza kadar bu işin düzeleceği yolundaki bazı değerlendirmelerimin fazla iyimser olduğunu görmüş oldum." 
     
     Siyasi planlarım sorgulandı 
     Bakan Kemal Derviş, "partisiz bakan" olmasının, programa destek sağlamak amacıyla yaptığı bazı açıklamalarının yanlış yorumlanarak, siyasi planlarının sorgulanmasına neden olduğunu da söyledi. 
     
İşin başına geçene kadar göremedi      Derviş'in, "Bütçe sistemi dışında tutulan gizli borç" diye tanımladığı, kalemler, çeşitli sektörlere aktarılan krediler ve kolaylıklarla kamu bankalarının görev zararlarından oluşuyor. Bu bölümde Emlakbank yöneticilerini yargıya götüren denizcilik sektörü kredileri, KOBİ'ler, esnaf ve çiftçiye aktarılan kaynaklar ve desteklemeler bulunuyor. Bunların bütçe sistemi dışında konjonktürel olarak alınan kararlarla yapılması ilk etapta açığın tam olarak görülmesini engelliyor. Derviş işin başına geçtikten sonra bu tür kalemleri öğrenebildi. 
     



 EKONOMİ 



















</TEXT>
</DOC>
