<DOC>
<DOCNO> 87513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/02/yazar/yilmaz.html </URL>
<DATE> 2002/06/02/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Barış Manço Lüfer’e karşı 
</HEADLINE>
<TEXT>

     Şehir hatları vapurları var olacak ve gelişecek. Türkiye Denizcilik İşletmeleri TDİ Genel Müdürü Erkan Arıkan, "Acaba bu gemiler işletmeden kalkacak mı" endişesi ile seyrettiğimiz Boğaz hatlarındaki gemilerin yaşaması için elinden geleni yapıyor, yapmakla kalmıyor "Kullanın" diyor. 
     Yeniköy, Heybeliada, Kabataş, Sarıyer, Rumeli Kavağı, Emirgan, Bebek ve Ortaköy iskelelerini onarmasının nedeni de, Türkiye’ye özel dizayn edilen bu gemilerin kullanımlarını artırmak. Boğazlarda 75 gemi sefer yapıyor. 10’unda lüks tarife başladı. Tiyatro sanatçısı Metin Akpınar’ın şirketi ile anlaşıldı, bu salonlarda kapalı devre belgeseller yayınlanacak. 
     Geçen yıl 13 trilyon lira yatırımla, filika alımları, iskele restorasyonları gibi yatırımlara da giden TDİ, Boğaz’da dolaşan "Lüfer Tekneleri"ne rakip, yeni bir uygulama başlatıyor. 22 Haziran’da "Barış Manço ile Boğaz" sefasına çıkacak olan gemi, Moda İskelesi’nden başlayarak Boğaz’ın kıyılarını bir uçtan diğer uca yalayacak. Gezide Sinema Vakfı’ndan alınan siyah - beyaz 16 film gösterilecek. Müzik dinlemek isteyenler alt katta canlı müzik tercihini kullanabilecek. 
     
     Salıpazarı Limanı 
     Turistik büyük gemiler kruvaziyerler İstanbul Limanı’na indiğinde Salıpazarı ile karşılaşıyor. Önceki yıllarda "leke proje" olarak özelleştirmeye açılan Salıpazarı, ilk kez ayrıntılı proje ile düzenleniyor. Fizibilite raporuna göre 148 milyon dolara malolacak. İçinde müze niteliğinde 3.400 metrekare alana kurulu bir akvaryum, 11 bin metrekare kültür ve sanat alanı ile İstanbul’un kültür ve kongre merkezleri arasına girmeye de aday. Bu projeyi, bir yandan Özelleştirme İdaresi, öte taraftan da Turizm Bakanlığı denetliyor. Önümüzdeki günlerde kamuoyuna anlatılacak. Bugüne kadar Türkiye’de hiçbir turistik yatırımda öngörülmeyen k rlılığa sahip, altı yılda yatırılan para geri alınabiliyor. 100 bin metrekarelik alanda yürütülecek projenin, 2005 yılında tamamlanması öngürülüyor. 
     
     Sıfıra indi ve çıktı 
     11 Eylül olaylarıyla bıçak gibi kesilen Türkiye limanlarına olan talep, geçtiğimiz aylarda Miami’de düzenlenen Kruvaziyer Turizmi Kongresi’nde yeniden canlandı. Arıkan "Kruvaziyer şirketleri Türkiye limanlarını programlarından çıkardılar, talebi çekmek için ücretlerde indirime gittik ve bu kararı Miami’deki kongrede ilan ettik. 2002 yılı için 580 uğrak aldık. 2003 yılında uğrak sayısı 1.100’e çıkabilir" diyor. 
     Türkiye limanlarının Akdeniz çanağının en pahalı limanları olması bir yana, cazibe alanları yaratma eksikliğini de gidermeyi amaçlayan TDİ, Türkiye’ye ilk gelen kruvaziyer için de yüzde 80’lere varan oranlarda indirim olanakları tanıdı. 
     Akdeniz çanağında yılda 20 milyar dolarlık kruvaziyer turizm girdisinden Türkiye bugüne kadar ancak 200 milyon dolar pay alabilmişti. Kruvaziyer turizmine dışarıdan bakan Türkiye’nin Akdeniz’de dolaşan tek bir kruvaziyeri bulunuyor. 
     
     Bütçenin yüzde 52’si 
     TDİ, asıl olarak üç alanda faaliyet gösteriyor Şehiriçi deniz ulaşımını sağlayan Şehir Hatları İşletmesi, şehirlerarası çalışan Denizyolları İşletmesi ve Liman İşletmesi... 2001 yılında 26.6 trilyon lira kar sağlayan TDİ’nin Dikili, Güllük, Kuşadası ve Çeşme Limanları özelleştirme kapsamında. 
     Bir yandan özelleştirme çalışmaları sürerken, öbür yandan da TDİ’nin verimliliğinin artırılması ve cazip hale gelmesi sürecini de yaşayan Arıkan, kamara hizletlerinin özelleştirilmesi ile personelin tepkisini çekmişti. Personel giderlerinin TDİ bütçesindeki oranının yüzde 52’ye çıktığını söyleyen Arıkan, yolcu başına işletme maliyetinin 1 milyon 930 bin lira olduğunu vurguluyor. 
     İstanbul halkı ucuz ve kaliteli servis almak istiyor. Deniz trafiğini kullanan diğer ülkelerin vatandaşları gibi... Bıraktım olimpik havuzları olan gemilerle gezen turistler arasında anılmayı Boğaz’ı seyrederek karşıya geçen, buradan metroya binip işyerine ulaşan, yolculuğun bitiminde de trafik sıkışıklığından daha renkli hikayeleri olan kentliler arasına girmek için 20. yüzyıl yetmedi, 21.yüzyılda inşallah 
     
     







Davul tozu ve minare gölgesi... 


Kalkınız artık... 


MGK ve AB 


İki hafta 14 ilin sonucu 


Yalnız değil 


21. asrın bestek rı 


Üniversiteye gazete almak suç 


İçimizde hep aynı yaştayız... 


Baykal’dan Ecevit’e saygı 


Ar - Ge’de çalışan genç mühendis askerlik yapmasın 


"Kuşük bey Amarika’dan döndü " 


Gazeteci Olan Adamın Hik yesi 


Ekonomide Derviş’siz kalmanın riskleri 


Konya çağ atlıyor 


Barış Manço Lüfer’e karşı 


</TEXT>
</DOC>
