<DOC>
<DOCNO> 72539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/son/sondun25.html </URL>
<DATE> 2002/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs Rum Kesimi kaçakçılık merkezi haline geldi 
</HEADLINE>
<TEXT>

     Kıbrıs Rum kesiminin, başta sigara ve uyuşturucu olmmak üzere, her türlü kaçakçılık merkezi haline geldiği ve uluslararası tekellerle işbirliği halinde ambargo altında bulunan Irak'a kaçak yollardan mal ihracında kilit rol oynadığı bildirildi. 
     Rum basınına göre, uluslararası tekeller Phillip Morris ve R.J. 
     Reynold ile işbirliği halinde ve Güney Kıbrıs'ta kayıtlı Audeh ile IBCS isimli yabancı sermayeli şirketler aracılığıyla milyonlarca karton sigara Irak'a ihraç ediliyor Kaçakçılığın ekonomik boyutu yanında siyasi boyutuna da dikkat çeken Rum basını, Rum yönetiminin, kaçakçılıktaki rolünün üyelik müzakerelerini de etkileyebileceği konusunda Avrupa Birliği yetkililerince uyarıldığını hatırlattı. 
     Politis gazetesi ise konuyla ilgili haberinde, Rum kesiminin, sigara kaçakçılığı, uyuşturucu, kara para aklama gibi her büyük uluslararası yasadışı olayın içinde bulunmasının ''kural haline geldiğini'' yazdı. 
     Uluslararası sigara kaçakcılığı konusunda Yunanistan mali suçlar birimi, bazı Rum şirket yetkililerini ifadelerini almak üzere Atina'ya çağırmıştı. Rum işadamlarının bu çağrıya henüz uymadığı haber veriliyor. 
     






</TEXT>
</DOC>
