<DOC>
<DOCNO> 64799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/son/soneko21.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Marmara milli gelirden 37 pay alırken Doğu Anadolu'nun payı 4.1 
</HEADLINE>
<TEXT>

     Devlet İstatistik Enstitüsü DİE , iller ve bölgeler itibarıyla 2000 yılı milli gelir rakamlarını açıkladı. 
     DİE'nin verilerine göre, gayri safi yurtiçi hasılada GSYİH en büyük payı her zaman olduğu gibi Marmara Bölgesi aldı. Marmara Bölgesi milli gelirden yüzde 37 pay alırken, bu bölgeyi yüzde 15.3 ile Ege, yüzde 17 ile İç Anadolu, yüzde 12 ile Akdeniz, yüzde 9.5 ile Karadeniz, yüzde 5.1 ile Güneydoğu Anadolu bölgeleri izledi. 
     Türkiye'nin en az gelişmiş bölgesi olan Doğu Anadolu Bölgesi'nin payı yüzde 4.1'de kaldı. 
     
     En hızlı büyüyen İç Anadolu, en yavaş büyüyen Akdeniz 

     Verilere göre 2000 yılında Türkiye'nin GSYİH'sı yüzde 7.4 arttı. 
     İç Anadolu bölgesi yüzde 9.6 ile 2000 yılında en hızlı gelişen bölge oldu. Gelişme hızında bu bölgeyi yüzde 8.7 ile Ege, yüzde 8.1 ile Marmara, yüzde 5.5 ile Güneydoğu Anadolu, yüzde 4.8 ile Karadeniz, yüzde 4.3 ile Doğu Anadolu bölgeleri izledi. Akdeniz Bölgesi'nde ise gelişme hızı yüzde 3.8 olarak gerçekleşti. 
     
     İstanbul'un payı 

     GSYİH'den alınan paylara bakıldığında İstanbul'un payı yüzde 22.1, Ankara'nın payı yüzde 8.3, İzmir'in payı yüzde 7.3, Kocaeli'nin payı yüzde 4.5 olarak hesaplandı. Milli gelirden Bursa yüzde 3.7, Adana yüzde 3.1, İçel yüzde 2.7, Antalya ve Konya yüzde 2.5'er, Manisa yüzde 2.1 pay alırken, Şırnak, Gümüşhane, Bingöl, Kilis, Hakkari, Bartın, Iğdır, Tunceli, Ardahan ve Bayburt'un payı yüzde 0.1'er olarak gerçekleşti. 
     Reel olarak en hızlı gelişen illerin başını yüzde 21.8 ile Muğla çekiyor. Muğla'yı yüzde 17.6 ile Hakkari, yüzde 15.1 ile Kilis, 14.8 ile Yozgat izledi. 
     Gelişme hızı Ankara'da yüzde 13, Şanlıurfa'da yüzde 12.7, Malatya'da yüzde 12.5, Aksaray'da yüzde 12.1, Çanakkale'de yüzde 11.8, Edirne ve Gaziantep'te yüzde 11.7, Aydın'da yüzde 11.3, Kocaeli'de yüzde 10.5, Van'da yüzde 10.5, Sakarya'da yüzde 10.3, Çorum'da yüzde 10.1 oldu. 
     
     Bolu ve Adıyaman'da en fazla gerileme 

     2000 yılında GSYİH, Bolu'da yüzde 11.6, Adıyaman'da yüzde 10.9, Kırıkkale'de yüzde 8.7, Erzincan'da yüzde 7.9, Tunceli'de yüzde 5.6, Muş'ta yüzde 4.3, Bayburt'ta yüzde 4.2, Ardahan'da yüzde 4.1, Giresun'da yüzde 3.9, Batman'da yüzde 3.4, Trabzon'da yüzde 1.4, Şırnak'ta yüzde 1.3, Karaman'da yüzde 1.2, Bitlis'te yüzde 1.1, Elazığ'da yüzde 1, Bartın'da yüzde 1, Artvin'de yüzde 0.6, Kahramanmaraş'ta yüzde 0.6, Osmaniye'de yüzde 0.6, Ordu'da yüzde 0.5 küçüldü. 
     
     Kişi başına GSYİH 

     DİE verilerine göre 2000 yılında kişi başına düşen GSYİH ülke düzeyinde 2 bin 941 dolar olurken, Kocaeli 7 bin 556 dolarlık milli gelirle ilk sırayı aldı. Bu ili Bolu 5 bin 687 dolar, Yalova 4 bin 665 dolar, İstanbul 4 bin 416 dolar, Kırklareli 4 bin 370, İzmir 4 bin 302, Muğla 4 bin 2, Ankara 4 bin 148, Zonguldak 3 bin 779, Edirne 3 bin 613 dolarla izledi. 
     Milli gelir Bitlis'te 883, Şırnak'ta 830, Ağrı'da 824, Muş'ta ise 725 dolarla 1000 doların altında kaldı. 
     






</TEXT>
</DOC>
