<DOC>
<DOCNO> 72972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/16/son/sonspo13.html </URL>
<DATE> 2002/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor 2 İstanbulspor 2 Maç sonucu 
</HEADLINE>
<TEXT>

     Stat Kamil Ocak 
Hakemler Çetin M.Sarıgül xxx, Birol Budan xxx, Mustafa Emre Eyisoy xxx 
Gaziantespor Fevzi xx, Hasan Yurt xx, İbrahim xx, Parreria xx, Maxim xxx, Kemal xxx, Mustafa Marangoz xx, Halit xxx, Santos xxx, Mustafa Şahintürk xxx, Viola xxx 
İstanbulspor Zdravkov x, Murat xx, Saffet x, Selçuk xx, Niyazi x, Güven xx, Zeki x, Petkov xx, Saidou x, Cenk xx, Ferdi xx. 
     Birinci Süper Lig'de Gaziantepspor ile İstanbulspor 2-2 berabere kaldı. 
     
     İlk yarı 

     Oyuna atak başlayan konuk İstanbulspor, üst üste kazandığı köşe atışları sonrasında Gaziantepspor ceza alanında etkili oldu. İstanbulspor'un bu baskısını atlatan Gaziantepspor, 2 dakika içinde bulduğu 2 golle ilk yarıda 2 farklı üstünlük yakalamayı bildi. 
     8. dakikada Niyazi, sağ kanattan köşe atışıyla topu Gaziantepspor ceza alanı içine indirdi. Uygun durumda olmasına karşın Selçuk, meşin yuvarlağı direğin dibinden auta gönderdi. 
     10. dakikada bu kez sol kanattan Murat, köşe atışı kullandı. Kale alanı ön çizgisi üzerinde iyi yükselen Ferdi'nin kafa şutundan gelen topu, Fevzi gol çizgisi üzerinden çeldi ve savunma oyuncuları uzaklaştırdı. 
     Gaziantepspor, 23. dakikada gole kavuştu. Sağ kanattan topla birlikte ilerleyen Halit, son çizgiye yakın bir yerden meşin yuvarlağı ceza alanına ortaladı. Boşta kalan Viola, kafayla topu ağlara gönderdi 1-0. 
     24. dakikada Viola'nın İstanbulspor savunma oyuncularının arasından ileriye uzattığı topu, Mustafa Şahintürk ceza alanı içinde kontrol edip düzgün bir vuruşlara kaleye gönderdi 2-0. 
     34. dakikada sağ kanattan Güven'in ortaladığı topla ceza alanı içinde buluşan Cenk, meşin yuvarlağı kale yerine auta attı. 
     38. dakikada Petkov'un ceza alanı içine ortaladığı topa Selçuk kafayla vurdu, Fevzi gole izin vermedi. 
     Karşılaşmanın ilk yarısı, Gaziantepspor'un 2-0'lık üstünlüğüyle tamamlandı. 
     
     İkinci yarı 

     Karşılaşmanın ikinci yarısına, ilk yarıya oranla çok daha iyi başlayan İstanbulspor, üst üste geliştirdiği ataklarla iki gol buldu ve eşitliği sağladı. 
     Gaziantepspor kalecisi Fevzi, ikinci yarıda, yaptığı kurtarışlarla takımının sahadan bir puanla ayrılmasında pay sahibi oldu. Ev sahibi takım bu yarıda, çok tutuk bir futbol sergiledi. 
     49. dakikada Gaziantepspor ceza alanı içerisinde yaşanan karambolde, Saidou yerde kaldı. İstanbulsporlular'un penaltı beklentisi ile hakeme baktıkları anda, Güven topu önünde buldu, düzgün ve sert bir şutla farkı bire indiren golü attı 2-1. 
     52. dakikada Gaziantepspor'da sakatlanan Hasan Yurt'un yerine Mehmet Polat x , 58. dakikada İstanbulspor'da Zeki'nin yerine Andre x , 62. dakikada Gaziantepspor'de Mustafa Şahintürk'ün yerine Cesar x , 69. dakikada ise İstanbulspor'da Güven'in yerine Zubanoviç xx oyuna girdi. 
     72. dakikada Selçuk'un ceza alanına gönderdiği top kaleci Fevzi'den döndü, pozisyonu iyi takip eden Zubanoviç, skoru eşitleyen golü kaydetti 2-2. 
     75. dakikada Maxim'in İstanbulspor kale alanına indirdiği topa Halit kafa ile vurdu, meşin yuvarlak auta çıktı. 
     77. dakikada Gaziantepspor savunmasının arkasında topla buluşan Cenk, kale alanına kadar indi, yaptığı plasede kaleci Fevzi sağına yatarak gole izin vermedi. Aynı dakika içinde Gaziantepspor'da Parerira sarı kart gördü. 
     79. dakikada İstanbulspor'da Ferdi'nin yerine Bülent x oyuna girdi. 80. dakikada Gaziantepspor kalesi mutlak bir golden kurtuldu. Murat'ın köşe atışından ceza alanına gönderdiği topu önce Zubanoviç, ardından diğer futbolcular kaleye gönderdi, Fevzi kurtarışları ile golü önledi. 
     83. dakikada Gaziantepspor'da Viola'nın yerine Çetin oyuna alındı. 
     Kalan dakikalar orta alan mücadelesi şeklinde geçti ve karşılaşma 2-2 sona erdi. 
     






</TEXT>
</DOC>
