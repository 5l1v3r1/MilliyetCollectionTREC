<DOC>
<DOCNO> 77529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/son/sondun12.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail uçak ve helikopteri bütün gece Nablus'u vurdu 
</HEADLINE>
<TEXT>

     İsrail'in F-16 uçakları ve Apaçi helikopterlerinin, bütün gece boyunca Batı Şeria'nın en büyük kenti Nablus'u bombaladığı bildirildi. 
     Bölgedeki AFP muhabiri, uçak ve helikopterlerin, sabah erken saatlere kadar Nablus yakınlarındaki mülteci kampları ve kentin tarihi merkezini bombardımana tuttuğunu, bu noktalarda Filistinli mücahitlerin bulunduğuna inanıldığını söyledi. 
     Bombardımanda ölen ya da yaralanan olduğu henüz bilinmezken, dün akşam İsrail'in kuzeyine Lübnan topraklarından en az 8 adet Katyuşa füzesi fırlatıldığı belirtildi. 
     Lübnan güvenlik servisleri ve polisi de İsrail avcı uçaklarının Güney Lübnan semalarında alçak uçuş yaptığını, Lübnan ordusunun da İsrail uçakları yönünde uçaksavar attığını, ancak isabet kaydedilmediği de açıkladı. 
     






</TEXT>
</DOC>
