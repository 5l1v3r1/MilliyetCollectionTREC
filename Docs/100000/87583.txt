<DOC>
<DOCNO> 87583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/ekonomi/eko06.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğu’da ekonomik OHAL ilan newline edilsin’ 
</HEADLINE>
<TEXT>

     RIFAT DEMİR Elazığ 

     Türkiye Odalar ve Borsalar Birliği TOBB Başkanı Rifat Hisarcıklıoğlu, Doğu ve Güneydoğu için ekonomik OHAL ilan edilmesini istedi. Yönetim Kurulu Üyeleri ile birlikte Elazığ, Tunceli ve Bingöl’ü kapsayan gezisi sırasında konuşan Hisarcıklıoğlu, "Belki burada Güneydoğu ve Doğu için de ekonomik OHAL ilan edilmesi lazım. İş ve aş yaratılmalı. Bizi sıkıştıracaksınız, bu noktada biz de çalışacağız" dedi. 
     Türkiye’yi dokuz coğrafi bölgeye bölerek, her bölgeden bir yönetim kurulu üyesini sorumlu tuttuklarını anlatan Hisarcıklıoğlu, her bölgeyi bir kalkınma bölgesi haline getirmek istediklerini anlattı. 
     Başbakan Ecevit’in rahatsızlığının, AB’ye giriş sürecinde engel olmayacağını anlatan Hisarcıklıoğlu, erken seçim tartışmaları ile ilgili olarak da "Gerekli yasalar değiştirilerek, makul bir sürede seçime gidilmeli" diye konuştu. 
     



 EKONOMİ 















</TEXT>
</DOC>
