<DOC>
<DOCNO> 70950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/son/sonspo08.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Kupası'nda yağmur endişesi... 
</HEADLINE>
<TEXT>

     2002 Dünya Kupası Organizasyon Komitesi yetkilileri, şampiyonanın yapılacağı tarihlerin Güney Kore ve Japonya'da aynı zamanda yağmur sezonuna denk gelmesi nedeniyle maçların yer ve saatlerinde değişiklik olabileceği uyarısında bulundu. 
     Belçika basınında çıkan haberlere göre, yetkililer, şiddetli yağmurlar nedeniyle sahaların maç oynanamayacak hale gelmesi halinde milli takımların başka şehirlere gidebileceğini, bu durumda karşılaşmaların gün ve yerini yeniden belirlemek zorunda kalabileceklerini açıkladı. 
     Bu durumda şampiyonanın, Güney Kore ve Japonya'da sıcak ve sağnak yağmurların birarada olduğu mayıs ve haziran aylarına denk gelmesi nedeniyle önemli program değişiklikleri olabileceği duyuruldu. 
     






</TEXT>
</DOC>
