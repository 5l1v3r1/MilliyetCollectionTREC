<DOC>
<DOCNO> 91700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/yasam/ayas.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
6 metre kala baygınlık geçirdi 
</HEADLINE>
<TEXT>
Yasemin’den buruk deneme 
Yasemin Dalkılıç, "Desteksiz Sabit Ağırlıkla Serbest Dalış" disiplininde rekorunu kırmak için daldı ama başarılı olamadı 
     YAŞAR ANTER Bodrum DHA 

     MİLLİ sporcu Yasemin Dalkılıç, dün, Türkiye Sualtı Sporları Cankurtarma Sukayağı ve Paletli Yüzme Federasyonu Başkanı Harun Sevinç’in, "İnsan sağlığı açısından risk taşıdığı ve izin alınmadığı" gerekçesiyle dalışı iptal ettirme çabalarına karşın, "Desteksiz Sabit Ağırlıkla Serbest Dalış" için rekora daldı. Amacı, 40 metreyle kendisinde olan rekoru 41 metreye çıkarmaktı. 
     
Baygınlık geçirdi      BODRUM’A 2 mil uzaklıktaki Karaada’nın 500 metre açığında, sabah saat 10.22’de dalan Dalkılıç, 5 güvenlik dalgıcı, Rus hakem Arthur Zaloga ve yüzey hakemi Erman Akarsu’nun kontrolünde 41 metreye sorunsuz daldı. Ancak çıkışta su yüzeyine 6 metre kala baygınlık geçirdi. Dalkılıç, durumu fark eden refakatçi dalgıçlar tarafından su yüzeyine çıkarılarak tekneye alındı. 
     
4 çocuğa hayat verdi      DALKILIÇ, "Hayatımda ilk kez kendimden emin olmadan bir dalış gerçekleştirdim. Bu dalışta başarısız oldum. Ama sponsorlar aracılığıyla Yardımlar Umut Olsun Kampanyası’na katılarak, 60 milyar liralık bağışla 4 çocuğa hayat verdik" dedi. Yasemin Dalkılıç, Özel Bodrum Hastanesi’nde kontrolden geçirildi. 
     



 YAŞAM 
















</TEXT>
</DOC>
