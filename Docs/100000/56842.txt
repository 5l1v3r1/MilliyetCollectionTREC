<DOC>
<DOCNO> 56842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/son/sonspo08.html </URL>
<DATE> 2001/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da Lucescu, antremanları basına kapadı 
</HEADLINE>
<TEXT>

     Galatasaray Teknik Direktörü Mircea Lucescu, camiada son günlerde gelişen olaylar nedeniyle antrenmanları hafta sonunda yapılacak Kocaelispor maçına kadar basına kapattı. 
     Rumen çalıştırıcı, sarı-kırmızılıların bugünkü antrenmanının başında yapılan top kapma çalışmasının ardından, gazetecileri tesislerden çıkardı. 
     Galatasaray'da sakatlıkları bulunan Sergen, Fleurquin ve Bülent Akın bugünkü antrenmanda sadece koşu yaparken, Ümit Karan ise salonda çalıştı. 
     Bu arada, burnundan ameliyat olan Berkant'ın Almanya'da bulunduğu ve 15 Aralık'a kadar spor yapamaz raporu olan bu futbolcunun nefes almakta zorluk çektiği bildirildi. 
     Sarı-kırmızılı futbolcuların idmanda moralsiz oldukları gözlenirken, teknik direktör Lucescu, oyuncularını sık sık konuşarak motive etmeye çalıştı. 
     Öte yandan, kulüp futbol şubesi üyesi Abdurrahim Albayrak, idmana çıkan futbolcuların teker teker sırtlarını sıvazladı ve moral vermeye çalıştı. 
     
     Perez devreyi kapattı 
     Galatasaray'ın Fransız futbolcusu Perez'in devreyi kapattığı bildirildi. 
     Teknik direktör Lucescu'nun isteği üzerine tedavisi için Fransa'ya giden futbolcunun ikinci yarıda oynayabileceği kaydedildi. 
     






</TEXT>
</DOC>
