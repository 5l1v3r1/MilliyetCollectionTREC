<DOC>
<DOCNO> 88473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/yazar/okur.html </URL>
<DATE> 2002/06/07/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Aktaş Elektrik’te hukuk süreci 
</HEADLINE>
<TEXT>

     Ne liderler zirvesi, ne siyaset tartışması... İnanın bunları yazmayacağız. Piyasa profesyonelleri zaten gelişmeleri izliyor, piyasalarda yaprak kıpırdamıyor. Oysa bizim gündemimiz belli, kördüğüme dönüşmüş bir konu 
     "Aktaş Elektrik." 
     Anlayacağınız, 13 bin 600 yatırımcı için uzun mücadele gerektiren bir süreç yine başladı. Mübarek yatırımcı maraton koşucusu oldu. Çözüm yolları zor, çetin, çetrefilli... Biliyorsunuz Aktaş Elektrik’te artık ipler Enerji Bakanlığı’nın elinde. Bakanlar Kurulu, 21 Nisan’da Aktaş Elektrik’e verdiği imtiyazı iptal etti. 
     Ortada kala kalan yatırımcılar da hukukçulara danıştı. Danışmayan ne yapacağını bilemeden bekliyor. 
     O halde ne olacak, ne yapılacak Yatırımcıların adresi Borsa Yatırımcılar Derneği. Dernek, 5 avukatla Aktaş konusunu gündemine aldı. Çalışmalar sürüyor. 
     Ancak küçük noktalar var. Biz de bu noktaları sizlere aktarmak durumundayız. 
     Bakanlar Kurulu’nun "imtiyaz hakkını" iptal etmesiyle başlayan süreçte hukukçuların görüşü yatırımcılar, Enerji Bakanlığı, Sermaye Piyasası Kurulu’na bir dilekçe vererek durumlarıyla ilgili bilgi almak için müracaat etmeleri gerekiyordu. Ayrıca Aktaş yönetimi hakkında da dava açma hakları var. 
     
Dava açma süresi sona eriyor      Eğer yapılan bu müracaata yanıt gelmemişse yapılacak iş, 60 günlük yasal süre içinde yatırımcıların dava açma yoluna gitmeleriydi. Bu süre 21 Haziran’da bitiyor. Biz de Aktaş mağdurlarını süre konusunda uyarıyoruz. Fakat bir konu daha var. O da temettüler. 
     Borsa Yatırımcılar Derneği bu konuda çaba harcadı. Ve 2000 yılında 11 bin lira, 2001 yılında 17 bin lira olan ve ödenmeyen temettüler için icra takibi başlattı. Faiziyle birlikte 40 bin liraya ulaşan temettü az para değil. En azından zarar eden yatırımcı için bir ölçüde telafi yolu. Tabii ki temetülerle ilgili gelişmede adres belli Aktaş Elektrik yönetimi. Eğer Aktaş Elektrik yönetimi dağıtmadığı temettüleri ödemeyi kabul etmezse sonuçta yatırımcılar inkar tazminatını da alma hakkına sahipler. BORYAD’a hizmet veren 5 avukat temettü konusunda yatırımcılardan masraf, harç parası istemiyor. Sadece bu çalışmanın sonucu kazanılan temettüden yüzde 8 pay istiyorlar. 
     İşte konuyla ilgili olarak aracı kurum sahipleri ve yöneticilerine de geçen hafta mektup gönderildi. "Ve herkes bu konuda yatırımcısına ulaşsın, bu bilgi iletilsin, yatırımcılar da buna göre karar versin dendi." Bütün bu yazdıklarımızın özeti yatırımcılar aracı kurumlarınızla temasa geçecek, konuyla ilgili bilgi isteyecek ve gereken neyse bireysel olarak kararınızı vereceksiniz. 
     
     







Türkiye’de Kürtler 


Tarihsel dönemeçte "statükocular", "değişimciler" ayrımı... 


İyi şeyler de... 


Çiller’in tutumu 


Bu ülke aş ve işi umursamayan dinozorlara kalmayacak 


İlk iki harf 


AB’ye destek lafla olmaz... 


Siyasi istikrarsızlığın hasarı nerede 


AB sadece siyaset değil... 


İpin ucundaki Türkiye 


Aktaş Elektrik’te hukuk süreci 


Çayın taşıyla çayın kuşunu vurmak 


Tarihi zirveden beklenen 


Son Terk edilenler ve terk edenler için... 


İş yerine laf üreterek AB’ye girilmez 


</TEXT>
</DOC>
