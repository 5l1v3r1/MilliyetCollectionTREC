<DOC>
<DOCNO> 67943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/16/spor/spo01.html </URL>
<DATE> 2002/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
BİLGİLİ’DEN BASKIN 
</HEADLINE>
<TEXT>

Beşiktaş Başkanı, Ankaragücü maçından çok Fenerbahçe - Galatasaray derbisinin sonucuyla ilgilenilmesinden tedirgin oldu. İnönü Stadı’ndaki idmanı izleyip, oyunculara uyarılarda bulundu 
     Dikkat çekti 
     BEŞİKTAŞ Kulübü Başkanı Serdar Bilgili, Ankaragücü maçı öncesinde İnönü Stadı’na gitti, antrenmanı izleyerek, futbolcuların dikkatini çekti. Günün tek çalışmasını yönetici Fikret Orman ve Menajer Sinan Engin ile birlikte bir süre şeref tribününden takip eden Bilgili, Siyah - Beyazlı futbolcularla yaptığı görüşmede de, "Sadece kendi maçınızı bakın. Mutlaka kazanmak zorundayız" diye konuştu. 
     
     İşimize bakalım’ 
     FENERBAHÇE - Galatasaray derbisinin sonucunun kendilerini etkilememesi gerektiğini vurgulayan Bilgili, "Biz işimize bakmalıyız. Siz ve teknik kadroya güvenimiz sonsuz. Hem kupada, hem de ligde mutlu sona ulaşacağız. Bu yükü taşıyacak güçtesiniz" dedi. Oyunculara moral de veren Beşiktaş Başkanı, "Unutmayın, Ankaragücü karşılaşmasını kayıpsız kapatmamız gerek" ifadelerini kullandı. 
     
Christoph Daum kafayı yemiş’      SİYAH - Beyazlı ekibin teknik direktörünün başı yine dertte. Daum’un, kendisinin uyuşturucu ile bağlantısını ortaya çıkaran Uli Hoeness hakkında önceki duruşmada suçlamalarda bulunması, Bayern Münih Menajeri’ni çıldırtı. Alman hocanın, "Üzerime kara para çamuru atmaya çalıştı" demesi üzerine Hoeness, "Anlaşılan kafayı iyice yemiş. Kendisini mahkemeye vereceğim" dedi. Öte yandan Daum, dün sabahki çalışmayı yarıda bırakıp, sporcu sağlığı semineri için Köln’e gitti. 
     
Güreli kızgın      SİYAH - Beyazlı kulüpte Genel Sekreter Hüsnü Güreli, Başkan Serdar Bilgili ile Türkiye Kupası’nda Denizlispor’la eşleşmelerinin ardından geçen konuşmanın saptırıldığını ileri sürdü. Güreli, "Bazıları beni yıpratmak için rüya aleminde dolaşıyor. Benim veya başkanın hay senin eline’ tarzında bir üslup kullanması söz konusu olabilir mi Bu ayıbı kınıyorum" dedi. 
     
İlhan Her maç final      BEŞİKTAŞ’IN golcü futbolcusu İlhan Mansız, ligde kalan tüm maçların final havası taşıdığını vurguladı ve "Fire vermeden yarışı sürdürmeliyiz" dedi. İki cephede de zirveyi hedeflediklerini hatırlatan genç oyuncu, "Ankaragücü zorlu bir ekip. Ancak taraftarımızla bütünleşip, bu maçı üç puanla kapatacağız. Kalan tüm maçlarımız final havasında geçecek. Fire vermeden yolumuza devam etmek istiyoruz, bunu da başaracağız" diye konuştu. 
     
     



 SPOR 


























</TEXT>
</DOC>
