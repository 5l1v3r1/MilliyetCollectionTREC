<DOC>
<DOCNO> 84378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/16/son/sonspo04.html </URL>
<DATE> 2002/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor, fair - play'i unuttu... 52 sarı 5 kırmızı kart.. 
</HEADLINE>
<TEXT>

     Bursaspor Kulüp Başkanı Erdoğan Bilenser'in sezon öncesi yaptığı, ''Önce fair-play kuralları çerçevesinde mücadele edeceğiz'' biçimindeki açıklamalarına karşın yeşil-beyazlılar geçen sezon centilmenliği unuttu. Yeşil-beyazlı takımın futbolcuları, 2001-2002 sezonunda 52 sarı ve 5 kırmızı kart gördü. 
     Bursaspor'da en fazla kırmızı kartı savunmada görev yapan Erkan Özbey gördü. Genç oyuncu, hakemler tarafından 2 kez kırmızı, 3 kez de sarı kartla cezalandırıldı. Erkan'ı, 1 kırmızı ve 8 sarı kart gören kaptan Ömer izledi. Ömer, 2'si sarı karttan olmak üzere 3 kez kart cezalısı durumuna düştü. 
     Yeşil-beyazlı takımın Gaziantepspor'a kaptırdığı Tunuslu oyuncu Bouazizi de geçen sezon 1 kırmızı 4 sarı kart görerek hırçın futbolcular arasında yer aldı. Sol kanat oyuncusu Serkan, 1 kırmızı 3 sarı kart görürken, geçen yılın gol kralı Okan, 5 kez sarı kart görerek, cezası nedeniyle takımının bir maçında forma giyemedi. 
     Fatih, Murat Hacıoğlu, Sinan, Faruk 1'i Galatasaray'da gördükleri 4'er sarı kartlarla 1'er maç ceza alırken, Mustafa ve İlhan 3'er kez sarı kartla tanıştı. 
     Bursaspor'da 27 kez ilk 11'de sahaya çıkan, 1 kez de yedek soyunan kaleci Kelemen, oynadığı maç sayısının fazlalığına karşın gördüğü tek sarı kartla takımın en centilmen futbolcusu unvanını kazandı. 
     Yeşil-beyazlı takımda 1'er sarı kart gören diğer futbolcular şunlar Murat Sözkesen Ligin 12. haftasından sonra Galatasaray'a transfer oldu , Mamadou, Samir, Sobona, Kifu, Serdar ve Tayfun. 
     





</TEXT>
</DOC>
