<DOC>
<DOCNO> 92363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/yasam/yas01.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ablası uğruna tığ gibi’ oldu 
</HEADLINE>
<TEXT>

Ablasına karaciğerinden parça verecek olan kızkardeş 6 ayda 18 kilo verdikten sonra ameliyat masasına yattı 
     AYŞEGÜL AYDOĞAN İstanbul 

     Dokuz Eylül Üniversitesi Tıp Fakültesi Transplantasyon Ünitesi’nde ilginç bir organ nakli gerçekleştirildi. Hasta kardeşinden aldığı yarım karaciğerle hayata dönen 15 yıllık kronik karaciğer hastası 49 yaşındaki Dilek Acar’dı. 
     Acar’a geçen yıl nakil kararı verilmiş ancak kadavradan bağış çıkmadığı için doktorlar canlıdan canlıya nakil için uygun organ bekliyordu. Bu nedenle Acar’ın yakınları taramadan geçirildi ve sonunda kızkardeşi Diler Toygar’ın 48 kan grubunun uygun olduğu belirlendi. Ne varki Toygar’ın karaciğerdeki yüzde 85 oranında yağlanma tespit edildi. Bu durum nakil için risk oluşturduğundan tek çare, Toygar’ın kilo vermesiydi. Doktorlar 6 ay içinde Diler Toygar’a tam 18 kilo verdirirken yağlanma yüzde 5’in altına düştü ve nakile hazır hale geldi. 11 saat süren operasyonda nakil gerçekleştirildi ve Toygar’ın karaciğerinin yüzde 50’si ablasına takıldı. 
     
     Günde 6 km yürüyüş 
     86 kilodan 68 kiloya düşen Toygar, ablasını günden güne erimesine dayanamadığını ifade ederken nasıl kilo verdiğini şöyle anlattı 
     "Doktorlar Bu kilolarla 4-5 yıl sonra ablanın durumuna düşersin’ dedi. Fazla kilolarımdan kurtulacağım’ diye kendime söz verdim. Hiç zorlanmadım. Yağı kestim, abur cubur, cips, çikolata yemedim. Günlere gittim ama kurabiye, pasta yemedim. Galeta, bol sebze yedim. Sabah akşam günde 200 mekik çektim. Günde 6 kilometre yürüdüm." 
     



 YAŞAM 















</TEXT>
</DOC>
