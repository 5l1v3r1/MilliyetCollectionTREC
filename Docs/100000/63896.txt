<DOC>
<DOCNO> 63896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/24/spor/aspo.html </URL>
<DATE> 2002/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Her horozun eti yenmez 
</HEADLINE>
<TEXT>

İkinci yarıya fırtına gibi giren Galatasaray, Denizli deplasmanında defans duvarına tosladı. Aslan, Denizli horozunun karşısında gol pozisyonuna bile girmekte zorlandı 
Ev sahibi takım 52. dakikada öne geçti. Galatasaray beraberlik için baskı kurdu. 10 kişi kalan rakibi karşısında beraberliği de yakaladı, ancak galibiyete gücü yetmedi 
     Arif ve Veysel 
     GALATASARAY zorlu Denizlispor deplasmanında iki puan bıraktı. Sarı - Kırmızılı ekip, ikinci yarıya iyi başlamasına rağmen, futboluyla hayal kırıklığı yarattığı maçta 52. dakikada Veysel’in golüyle yenik duruma düştü. Rakibinin defansa çekilmesiyle müthiş bir baskı kurdu. 78. dakikada Tolunay’ın büyük hatasında Arif skoru eşitledi. 
     
     Sonuçsuz abluka 
     SON dakikalarda Galatasaray’ın rakip kaleyi ablukaya aldı. 80. dakikada Denizlispor’un Finli oyuncusunu Hietanen kırmızı kart gördü. Sarı - Kırmızılı ekibin galibiyet için geliştirdiği ataklar sıklaştı. 85. dakikada Sergen’in golü ofsayt gerekçesiyle sayılmayınca, Denizlispor güçlü rakibinden beraberliği kurtardı. 
     

</TEXT>
</DOC>
