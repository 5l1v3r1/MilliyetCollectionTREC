<DOC>
<DOCNO> 70147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/spor/spo08.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC’YE MÜJDE 
</HEADLINE>
<TEXT>

Triatlonda 2002’de yapılacak tüm yarışmalara katılacak ve ambargo resmen delinmiş olacak 
     AYŞE YEŞİN 

     DÜNYA Triatlon Federasyonu Başkanı Didier Leh naff imzası ile gönderilen yazıda, KKTC sporcularının 2002’den itibaren tüm resmi müsabakalara resmen davet edileceği bildirildi. Triatlon Federasyonu Başkanı Halil Kılıçoğlu’nun şubattaki ETU toplantısında Leh naff ile yaptığı görüşmeler olumlu sonuç verdi. Alanya’da 24 Ekim 2001’de düzenlenen uluslararası turnuvaya 6 KKTC’li sporcunun katılmasına izin veren Leh naff sözünü tuttu. 
     KILIÇOĞLU, KKTC Triatlon Federasyonu’nun ETU’ya üyeliği ile ilgili formun doldurulduğunu belirtti. Başkan "14 Nisan’da Lozan’da gerçekleştirilecek genel kurulda KKTC’nin üyeliği oylanacak. Buradan da olumlu bir sonuç alacağımıza inanıyorum. Ancak bundan sonra yapılacak her türlü organizasyona KKTC uyruklu sporcular da resmen katılacak. Böylece yıllardır uygulanan spor ambargosu triatlon dalında kaldırılmış oldu" dedi. 
     



 SPOR 
























</TEXT>
</DOC>
