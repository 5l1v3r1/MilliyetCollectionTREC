<DOC>
<DOCNO> 77336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/son/sondun27.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Cenin'de 100 Filistinli'nin barındığı bina ateş altında 
</HEADLINE>
<TEXT>

     Batı Şeria'nın kuzeyindeki Cenin mülteci kampında kadınlı erkekli 100 kadar Filistinlinin barındığı binaya İsrail tank ve helikopterlerince ateş açıldığı bildirildi. 
     Mülteci kampında yaşayan Ebu Hüseyin, telefonla bağlantı kurarak, 4 saatten bu yana 100 kadar Filistinlinin barındığı binanın ateş 
     altında olduğunu, İsrail askerleriyle konuşulmaya çalışıldığını, ancak askerlerin insanların üzerine ateş açtığını söyledi. İsrail ordusundan bir sözcü ise Cenin'de İsrail helikopterlerinin katıldığı bir operasyondan haberi olmadığını belirtti, ancak bölgede bulunan AFP muhabiri, mülteci kampının dışında, kampa ateş açan en az 6 İsrail helikopteri gördüğünü kaydetti. İsrail radyosundaki bir habere göre, Cenin'de onlarca silahlı Filistinli ile İsrail askerleri arasındaki çatışmalar devam ediyor. El Cezire televizyonu da, daha önce çıkan çatışmalarda 9'u Cenin mülteci kampında olmak üzere 11 İsrail askerinin öldürüldüğünü duyurmuş, başka ayrıntıya yer verilmeyen bu haber, İsrail ordusu tarafından doğrulanmamıştı. 
     






</TEXT>
</DOC>
