<DOC>
<DOCNO> 99274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/siyaset/siy08.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İdam komisyondan geçti 
</HEADLINE>
<TEXT>

AB’ye uyum yasa paketi, MHP’lilerin itirazlarına rağmen, 5.5 saat süren görüşmelerin ardından TBMM Adalet Komisyonu tarafından kabul edildi 
     ANKARA Milliyet 

     TBMM Adalet Komisyonu, Avrupa Birliği uyum yasalarıyla ilgili paketi kabul etti. Görüşmelerde MHP idam ve ana dilde öğrenimle yayına karşı çıktı ancak AKP’nin verdiği ve DYP’nin desteklediği, "İdam düzenlemesinin Anayasa’da yapılması için yasadan çıkarılmasına ilişkin" önergeyi desteklemedi. Orhan Bıçakcıoğlu kabul oyu kullanırken, diğer 5 MHP’linin desteğiyle önerge 8’e karşı 10 oyla reddedildi. 
     MHP’li Orhan Bıçakcıoğlu, DYP lideri Tansu Çiller’i taklit ederek, "Gözümüze baka baka Hadi bakalım MHP, Apo’yu asacak mısın, asmayacak mısın ’ diyordu. Şimdi de biz soruyoruz, Hadi bakalım DYP, Apo’yu kurtaracak mısın, kurtarmayacak mısınız " dedi. Mehmet Gül de, AB’ye taraftar olduklarını, milli hassasiyetlerin korunmasını istediklerini belirterek "Oyuna gelmeyelim" diye konuştu. MHP, paket üzerinde blok olarak "ret" oyu kullanırken, iş güvencesi yasası iç tüzüğe aykırı olduğu için metne alınmadı. 
     



 SİYASET 



















</TEXT>
</DOC>
