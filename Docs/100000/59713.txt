<DOC>
<DOCNO> 59713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/30/yazar/yilmaz.html </URL>
<DATE> 2001/12/30/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Demirel’in üniversitesi ve bir gün 
</HEADLINE>
<TEXT>

     Gazetemizin 2001 yılına damgasını vuran "Size Geliyoruz" kampanyası çevçevesinde, Türkiye’nin dört bir yanına giden Milliyet TIR’ı dertleri dinledi, önerileri aldı, eleştirileri değerlendirdi, övgülerle bilendi... 
     36 gün süren yolculuğumuzda, 7 bin 300 kilometre katettik, 34 il dolaştık. Binlerce okurumuzla yüzyüze geldik, "Yaz gazeteci" dedikleri konuları tek tek sayfalarımıza aktardık. 
     Bu gezinin 11 gününe katılabildim ve özellikle gitmek istediğim il Isparta’ydı. 
     Nedeni çok basit. 
     Neredeyse taşına, toprağına "Süleyman Demirel" yazdıran bu ilimiz "baba" olarak bugün kimi biliyordu 
     Banka hortumlama olayına damgasını vuran Egebank skandalı, 9. Cumhurbaşkanı Demirel’in Isparta’daki ününü ne ölçüde etkilemişti veya etkilemiş miydi 
     Cumhuriyet tarihinin en ağır ekonomik krizi yaşanırken, gelmiş - geçmiş Geçmekte olan veya geçmemeye direnenler de dahil siyasetçilere düşen pay neydi 
     Isparta yazım, 11 Eylül 2001 tarihinde "Sadrazamlar şehri Isparta konuşuyor" başlığı ile çıktı. Tarihte beş Sadrazam çıkaran Ispartalılar’ın, hepsinin büstünü yanyana dizdiklerini, altıncıya da "Cumhurbaşkanı Demirel" dediklerini anlatıyordum. Isparta’nın tek sanayicisi neredeyse Şevket Demirel’i 34 yıl sonra Sanayi Odası Başkanlığı’ndan deviren eski bir DYP’li Eyüp Avcular’a değinmiştim. Süleyman Demirel Üniversitesi SDÜ öğretim üyesi bir okurun Milliyet TIR’ında elime ulaştırdığı bir iddiaya yer vermiştim. 
     Yazdığımla kalmadım... 
     Geçtiğimiz perşembe günü SDÜ Konferans Salonu’nda bunların hesabı tek tek soruldu. Isparta Valisi İbrahim Daşöz ve SDÜ Rektörü Prof.Dr. Lütfü Çakmakçı’nın da hazır bulunduğu salonda, Isparta Meslek Yüksekokulu Müdürü Çetin Büyükhanlı ve bölüm hocalarının daveti üzerine verdiğim "Medyada ilkeler" konulu konferansın ana konusu neredeyse politika oluverdi. 
     SDÜ’de olduğumun bilincindeydim. Çankaya’ya çıktıktan sonra Isparta’da açılmadık okul, yapılmadık yol, bakılmadık hasta bırakmayan Demirel’e vefa Ispartalı için önemli. Ama o kadar .. 
     Son bir - bir buçuk yıldır Isparta’ya yolladığı milletvekilleri ile nabız yoklayan Demirel’e yol vermiyor hemşerileri. 
     Böyle olmasaydı, Isparta’da belediye başkanlığı MHP’ye geçer miydi 
     Haksızlık etmeyeyim bu sonuçlarda, Çiller Ailesi’nin yakını "Turban Fatihi" Ömer Bilgin’in ve Turizm eski Bakanı İbrahim Gürdal’ın da katkısı azımsanamaz. 
     Toplantı sırasında yöneltilen "Demirel’i eskitmeye mi çalışıyorsunuz" sorusuna verdiğim "Sayın Demirel’i biz değil, yıllar eskitti" yanıtı, SDÜ’de tebessümle karşılanıyorsa, bunun anlamını doğru okumak gerekir. 
     SDÜ’ye gösterdiği demokratik tutumdan dolayı teşekkür etmek istiyorum. Onları ve Demirel’i eleştiren bir yazara kapılarını açtılar, bilimin aydınlık yüzünü gösterdiler. 
     Politika kadar basını da eleştirdiler. 
     Haberlerdeki magazinleşmeyi, objektif kriterlerden uzak haberleri, meslek etiğinin yeterince sorgulanmadığını vs... 
     Yalnız şunu söylemeliyim ki, Milliyet’i "farklı bir yere" koyuyorlar veya koymak istiyorlar. 
     Adeta "Herkes yapar, siz yapamazsınız" diye kulağımızı büküyorlar. 
     Hepsi sağolsun. 
     Gazeteciler olarak halkın bizden beklediklerini doğru okuyup, görevimizi hakkıyla yerine getirebilirsek ne mutlu bize. 
     
     







Rezervasyon 


Yılbaşında mali denetim 


İyi ki bu dünyaya geldik 


Mücevher kitaplar 


Kırlangıcın öyküsü 


En başarılı okullar .. 


Play it again, Sam 


Süleyman Nazif'ten bugüne uyarlama 


Bir sinema şöleni Yüzüklerin Efendisi 


Güle güle 2001 Sabıkasız girdim, sabıkalı çıkıyorum 


Zürafa burcu için süper bir yıl olacak 


İyimserlik iyi de.. 


Banka kurtarmaktan "bıktık - usandık" 


Demirel’in üniversitesi ve bir gün 


</TEXT>
</DOC>
