<DOC>
<DOCNO> 57260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/15/ekonomi/eko01.html </URL>
<DATE> 2001/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Acı ilaç içildi, iyileşme başladı 
</HEADLINE>
<TEXT>

The Economist dergisinde yer alan yazıda, Türk Hükümeti’nin IMF’nin verdiği acı ilacı itirazsız içtiği ve ekonomide toparlanmanın ilk belirtilerinin görüldüğü’ vurgulandı 
     The Economist dergisi, geçen yıl başlayan ekonomik gerilemeyle yara alan, daha sonra bankacılık alanındaki olumsuzluklar ve dövizdeki aşırı değer artışıyla krize giren Türk ekonomisinin, toparlanmanın ilk belirtilerini göstermeye başladığını bildirdi. 
     Dergi, "Bir yıldan sonra Türkler ilk kez umut titreşimlerini görüyorlar" ifadesini kullandı. Uluslararası Para Fonu’nun IMF verdiği acı ilacın üç partili koalisyon hükümeti tarafından itirazsız içildiğini, Türkiye’de gerçekleştirilen reformların IMF’nin de takdirini kazandığını belirten dergi, taze kredi müjdesiyle borsanın yükseldiğini ve Türk Lirası’nın yeniden değer kazanmaya başladığını aktardı. 
     Dergide, Kıbrıs’ta yeniden görüşme sürecinin başlaması ve Türkiye’nin Avrupa Ordusu ile ilgili veto tehdidinden vazgeçmesi gibi diğer bazı olumlu gelişmelerin de yaşandığına dikkat çekildi. 
     
Kıbrıs ve AB olumlu      Yazıda, KKCT lideri Rauf Denktaş’ın ortaya koyduğu esnek tutumun ve görüşmelerin yeniden başlatılmasının da ABD’yi ve AB’yi memnun ettiğini savunuldu. 
     The Economist, Avrupa Güvenlik ve Savunma Politikası Avrupa Ordusu alanında yaşanan sorunun, Türkiye’ye kendi bölgesini ilgilendiren çatışmalarda bu gücün kullanılmayacağına dair garanti verilmesiyle aşılabildiğini de ifade etti. 
     
11 Eylül Türkiye’nin kendine güvenini artırdı      Türkiye’nin kendine güvenindeki yükselişin bir bölümünün de 11 Eylül saldırılarından sonra Türkiye’nin Batı’nın gözünde artan öneminden kaynaklandığını belirten The Economist dergisi, Türkiye’nin 11 Eylül saldırılarından sonra başlatılan harek ta destek veren ilk Müslüman ülke olduğuna dikkat çekti. Türkiye’nin Irak’a olan yaklaşımında bile farklılıklar sezildiğini öne süren dergi, ortaya ABD’nin Saddam Hüseyin’e saldırması halinde Türkiye’nin itiraz etmeyeceğine yönelik bir izlenim çıktığını iddia etti. Dergide, Dışişleri Bakanı 
     İsmail Cem’in "Terörizm neredeyse takip edilmeli ve mücadele edilmelidir" sözleri de bu görüşe 
     kanıt olarak sunuldu. Türkiye’nin iyi niyetinin bir ifadesi olarak Bin Ladin’le ilişkili olduğundan kuşkulanılan Irak’ın Ankara’daki 
     büyükelçisini de gönderdiği vurgulandı. 
     



 EKONOMİ 




















</TEXT>
</DOC>
