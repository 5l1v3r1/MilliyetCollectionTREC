<DOC>
<DOCNO> 89298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/son/sontur23.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İstifacı MHP'li "Gerekçe göstermeye gerek görmedim" 
</HEADLINE>
<TEXT>

     Çorum Milletvekili Abdulhaluk Çay, MHP'den istifası için gerekçe göstermeye gerek duymadığını belirterek, ''Gerekçelerin hepsi ortada'' dedi. 
     MHP'den bugün ''Gördüğü lüzum üzerine'' diyerek istifa eden Çay, yaptığı açıklamada, ''Bugüne kadar gerekçeler anlatıldı. İstifam için gerekçe göstermeye gerek duymadım. 
     Gerekçelerin hepsi ortada'' diye konuştu. 
     BBP Genel Başkanı Muhsin Yazıcıoğlu ve ATP Genel Başkanı Tuğrul Türkeş ile temaslarının anımsatılması üzerine Çay, bu temasların bundan sonra da süreceğini belirtti. 
     Çıkardığı Türk Yolu Dergisi etrafında, siyasi bir örgütlenmeye gidip gitmeyeceğine ilişkin olarak Çay, ''Olabilir'' dedi. 
     Çay, bir süre dinleneceğini sözlerine ekledi. 
     





</TEXT>
</DOC>
