<DOC>
<DOCNO> 51475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/son/sonspo05.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, Avusturya ile 10. sınavına çıkıyor... 
</HEADLINE>
<TEXT>

     A Milli Futbol Takımı, Dünya Kupası finallerine gidebilmek için önündeki son engel olan Avusturya ile daha önce 9 kez maç yaptı. 
     2 ülke A milli takımları arasında geride kalan 9 maçta 
     Avusturya'nın üstünlüğü göze çarpıyor. Türkiye, 9 maçtan yalnızca 2'sini kazanırken, 7'sinde sahadan yenik ayrıldı. 
     3'ü özel, 2'si Avrupa Şampiyonası elemeleri, 4'ü de Dünya Kupası 
     elemeleri olmak üzere toplam 9 maçta Türkiye'nin 8 golüne, Avusturya 13 golle karşılık verdi. 
     
     12 yıl sonra... 
     Türkiye, Avusturya ile 12 yıl aradan sonra karşı karşıya gelecek. 
     2 ülke milli takımları daha önce en son 25 Ekim 1989'da 
     İstanbul'daki Dünya Kupası Eleme Grubu maçında karşılaşmıştı. 
     Ali Sami Yen Stadı'ndaki maçı Türkiye, Rıdvan Dilmen 2 ve Feyyaz Uçar'ın golleriyle 3-0 kazanmıştı. 
     
     İlk 6 maçta gol atamadık 
     A Milli Futbol Takımı, Avusturya ile yaptığı ilk 6 maçta tek gol bile atamadı. 
     Türkiye, Avusturya'ya tarihteki ilk golünü 16 Kasım 1983'te İstanbul'da yapılan ve 3-1 sonuçlanan karşılaşmada, 63. dakikada İlyas Tüfekçi ile kaydetti. 
     
     Viyana'da beraberliğimiz yok 
     Türkiye, Avusturya karşısında Viyana'da yaptığı maçlarda henüz beraberlik bile alamadı. 
     Avusturya ile şimdiye dek deplasmanda 4 kez karşılaşan milliler, hepsinde de sahadan yenik ayrılmak zorunda kaldı. 
     






</TEXT>
</DOC>
