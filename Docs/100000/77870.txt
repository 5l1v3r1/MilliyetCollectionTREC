<DOC>
<DOCNO> 77870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/ekonomi/eko05.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir hamburger mönü iki lot Ereğli lütfen 
</HEADLINE>
<TEXT>

Burger King’lerde açılan Ata Online standlarında borsa tanıtımı yapılıyor. Gelenler en çok Borsa yükselecek mi ’ diye soruyor 
     EBRU SUNGUR 

     Borsayı geniş kitlelere tanıtmak için grup şirketlerinin sinerjisinden yararlanmayı seçen Ata Online Menkul Kıymetler, fast food zinciri Burger King’lerde stand açtı. 
     Ata Online Menkul Kıymetler Genel Müdürü Bülent Altınel dört aydır İstanbul’daki altı Burger King’de süren uygulama sonucunda 2 bin kişiyi aşkın kişinin kendilerini arayarak hesap açtırmak ya da yatırım konusunda ayrıntılı bilgi almak istediklerini söyledi. 
     
     Borsa yükselecek mi ’ 
     Uygulamaya bundan sonra da devam edeceklerini belirten Altınel, "Bu standları bir anlamda yatırımcıyla tanışma noktası olarak görüyoruz" dedi. 
     Ata Online’ın hedef kitlesinin küçük ve orta ölçekli yatırımcılar olduğunu, bu bağlamda Burger King’in müşteri kitlesinin kendi hedefleriyle örtüştüğünü kaydeden Altınel, stand görevlerinin en sık karşılaştıkları soru için de "Borsayla direkt ilgili olanlar Borsa yükselecek mi ’ diye soruyor" diye konuştu. 
     Altınel, Ata Online’da hesap açtıran yatırımcılardan çocukları olanlara AIG Sigorta tarafından sağlanan ücretsiz 1000 dolarlık özel eğitim giderleri sigortası, çocuğu olmayanlara ise 1 milyar liralık ücretsiz ferdi kaza sigortası sertifikası hediye edildiğini bildirdi. 
     
     Yabancılardan ilgi 
     Ata Yatırım’ın Genel Müdürü Güney İkiz, aracı kurumun yeni stratejisi çerçevesinde şirket satın alma ve ortaklıklara da danışmanlık yaptığını, bu bağlamda yabancılarla görüşmelerin sürdüğünü söyledi. En son bir İngiliz grubun kendilerini ziyaret ettiğini açıklayan İkiz, "Faaliyet gösterdiği sanayi alanında dünyanın beşinci büyüğü olan bu grup, Türkiye’de kendi sektöründe işbirliği yapacak şirket arıyor. Biz de büyük olasılıkla onlara danışmanlık vereceğiz" dedi. 
     



 EKONOMİ 
















</TEXT>
</DOC>
