<DOC>
<DOCNO> 77440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/ekonomi/eko01.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Dövizle borçlanmayın 
</HEADLINE>
<TEXT>

Bakan Derviş, genç işadamlarına mevcut kura güvenip borçlanmamalarını tavsiye etti. Derviş, Spekülatif yatırım yaparsanız siz bilirsiniz. İyi şanslar dilerim’ dedi 
     ANKARA Milliyet 

     Devlet Bakanı Kemal Derviş, kurda spekülatif hareket içinde olanları uyarırken, aksi halde canlarının yanabileceğini’ söyledi. 
     Türkiye Genç İşadamları Derneği’nin TÜGİAD düzenlediği kahvaltıda konuşan Derviş, "Mevcut kura güvenerek borçlanmayın" dedi ve şöyle devam etti "Dalgalı kur, k r da zarar da getirir. Spekülatif yatırım yaparsanız siz bilirsiniz. İyi şanslar dilerim. Bana sorarsanız tavsiye etmem. Üretimle uğraşan kuruluşların kur üzerinde pozisyon alarak ek gelir sağlamaya çalışmaları risklidir." Krize giriş ve çıkış dönemlerinde IMF’ye ihtiyaç olduğunu belirten Derviş, "IMF’siz olmuyor. Asya ve Latin Amerika’da da süreç böyle işledi" dedi. Derviş, şöyle konuştu 
     
     Kamu bankaları devreye giriyor 
     "Kamu bankaları iki - üç hafta içinde sisteme girmeye başlayacak. Özel bankaların da iki - üç ay içinde girmeye başlayacağını tahmin ediyorum. Uluslararası teminat mektubu alımında sorunların çözülmesi için Ziraat Bankası bünyesinde teminat mektubu dairesi kuruldu. Mevzuatlar çerçevesinde kalınarak yurt dışında Türkelere ait olan para Türkiye getirilmeli. KOBİ’lere önem veriyorum. KOBİ’nin kurulması için 76 imza gerekiyor. Bunu düzeltmemiz lazım." 
     "Dünyada bu kadar yüksek enflasyon sadece Türkiye’de bulunuyor. Bu yılki yüzde 35’lik enflasyon ve yüzde 3’lük büyüme hedefi tutarsa 2003 yılında yüzde 20’lik enflasyon hedefi gerçekleşebilir. Sorunların temelinde sosyal ve politik yapının teknoloji, iletişim ve finansın gerisinde kalması yatıyor." 
     



 EKONOMİ 


















</TEXT>
</DOC>
