<DOC>
<DOCNO> 58753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/24/son/sonspo02.html </URL>
<DATE> 2001/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Birinci Lig'de Türk teknik adam sayısı arttı 
</HEADLINE>
<TEXT>

     Birinci Süper Lig'de ilk yarıda 26 teknik adam görev yaptı. Ligin ilk yarısı boyunca, başarısızlıkların nedeni olarak antrenörlerini gören 8 ekip, teknik adamlarıyla yollarını ayırdı. 
     Ligde, geçmiş yıllara oranla yabancı teknik adam sayısında ciddi bir azalma gözlenirken, 1 Alman, 1 Slovak, 1 Rumen, 1 Belçikalı ve 1 de Boşnak teknik direktör görev aldı. Sezon başında 6 olan yabancı teknik adam sayısı, Gençlerbirliği'nin Belçikalı Walter Meeuws'u gönderip yerine Erdoğan Arıca'yı göreve getirmesiyle 5'e düştü. 
     Birinci Süper Lig'de Antalyaspor ve Malatyaspor, 17 haftalık bölümde, 3'er teknik adamla çalışırken, Erdoğan Arıca ve Hüseyin Kalpar ise 2'şer takımda görev yaptı. Gençlerbirliği Teknik Direktörü Erdoğan Arıca ve Diyarbakırspor Teknik Direktörü Hüseyin Kalpar, halen çalıştırdıkları takımlardan ayrılmaları durumunda kurallar gereği, 2002-2003 sezonuna kadar başka bir takımda görev yapamayacak. 
     
     Antrenörlerini değiştiren takımlar 
     Birinci Süper Lig'in ilk yarısında antrenörlerini değiştiren ekipler ise şunlar 
     ANTALYASPOR Cezmi Turhan - Hüseyin Kalpar - Mehmet Ali Öztürk. 
     DİYARBAKIRSPOR Yılmaz Vural - Hüseyin Kalpar. 
     GAZİANTEPSPOR Tevfik Lav - Samet Aybaba. 
     GENÇLERBİRLİĞİ Walter Meeuws - Erdoğan Arıca. 
     MALATYASPOR Yücel İldiz - Erdoğan Arıca - Ziya Doğan. 
     TRABZONSPOR Sadi Tekelioğlu - Hans Peter Briegel. 
     YİMPAŞ YOZGATSPOR Bahri Kaya - Rasim Kara. 
     GÖZTEPE Rıza Çalımbay - Ümit Kayıhan. 
     
     Değişmeyenler 
     Birinci Süper Lig'de, sezon başından bu yana görevlerinin başında olan teknik adamlar ise şunlar 
     BEŞİKTAŞ Christoph Daum. 
     ÇAYKUR RİZESPOR Karol Pecze. 
     DENİZLİSPOR Sakıp Özberk. 
     FENERBAHÇE Mustafa Denizli. 
     GALATASARAY Mircea Lucescu. 
     İSTANBULSPOR Aykut Kocaman. 
     KOCAELİSPOR Hikmet Karaman. 
     MKE ANKARAGÜCÜ Ersun Yanal. 
     SAMSUNSPOR Yücel Uyar. 
     BURSASPOR Nejat Biyediç.. 
     






</TEXT>
</DOC>
