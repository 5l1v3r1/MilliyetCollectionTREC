<DOC>
<DOCNO> 58422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/spor/yaksoy.html </URL>
<DATE> 2001/12/22/ </DATE>
<TIME>  </TIME>
<AUTHOR> FEVZİ AKSOY  </AUTHOR>
<HEADLINE>
Kötü seçim 
</HEADLINE>
<TEXT>

     Dünya otomobil yazarları, her yıl oturup, dünyanın en iyi otosunu seçerler. Ama, bu arada ikinci bir seçimleri de vardır En kötü arabayı bulmak Birinciye verilen altın portakalın yanında, en kötüye de yenilip, yutulmaz anlamına ekşi limon verirler. 
     Yani kurunun yanında, yaşı da yakarlar. Aradaki fark belli olsun diye... 
     Bildiğiniz gibi, gazetemiz uzun yıllardan beri her yıl, yılın en iyi spor adamını seçmektedir. 
     Bunu da reyleri ile okuyucularımız belirlerler. Hem de en iyi, en tarafsız bir şekilde... Peki, okuyucularımıza yılın en iyi spor adamını seçtirirken bir de en kötüyü bulun deseydik ... Kimi seçerlerdi acaba... Hele hele bugünlerde... 
     Gülmeyin canım... Bir defa seçelim demiş bulunduk. Kötü bir niyetimiz yok ki... 
     Siz, biliyorsanız ne yapalım yani ... 
     Şunun şurasında bütün iş iyiyi ve kötüyü seçmek. Saklambaç oyunu gibi... Portakalın rengi kırmızı, limonun rengi sarı. Kırmızı dersem çık, sarı dersem saklan. 
     İşte bilmece bu kadar basit... 
     Çünkü oynanan kötü oyun, o kadar çocuksu ki... 
     



 SPOR 






















</TEXT>
</DOC>
