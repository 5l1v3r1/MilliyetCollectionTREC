<DOC>
<DOCNO> 98584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/29/magazin/amag.html </URL>
<DATE> 2002/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Şeytan üçgeni 
</HEADLINE>
<TEXT>

"Mustafa Sandal’la ilişkim evliliğe varmaz" diyen Tuba Ünsal’ın adı, Aksel Goldenberg ve Emre Belözoğlu ile birlikte anılıyor... 
     DENİZ ALTUNTAŞ 

     ŞARKICI Mustafa Sandal’la aşk yaşayan manken Tuba Ünsal geçtiğimiz gece Ortaköy’deki Angelique Buz Bar’da eğlendi. Ünsal sevgilisinin turnede olması nedeniyle birkaç gün ayrı kalacaklarını söyledi. Tuba, "Mustafa çok iyi, evlenilecek bir adam ama ben onunla evlenmeyi düşünmüyorum. İlişkimiz gittiği yere kadar devam edecek. Evlenmem için önümde yıllar var" açıklamasını da ekledi. 
     
     Aşk dedikodusu 
     TUBA Ünsal’ın birkaç gün önce tanıştığı, Buz Bar’ın bitişiğindeki Dada Restaurant’ın ortağı, Selin Toktay’ın eski sevgilisi Aksel Goldenberg’le yakınlaşması ise dikkat çekiyor. Ünsal, Buz Bar’da bir araya geldiği Goldenberg’le birlikte gözükmemeye büyük özen gösterdi. Ancak dedikodulara göre ikilinin arasında, arkadaşlığın ötesinde bir yakınlaşma sözkonusu. 
     
     Tesadüf eseri.. 
     ADI genç mankenle iki yıl önce aşk dedikodularına karışan milli futbolcu Emre Belözoğlu da aynı gece Angelique Buz Bar’daydı. Emre, kapıda bekleyen BMW’sine rağmen mek ndan başka bir otomobille ayrıldı eğlenceye Reina’da devam etti. Emre ile Tuba, Buz Bar’dan yarım saat arayla ayrıldı. 
     



 MAGAZİN 














</TEXT>
</DOC>
