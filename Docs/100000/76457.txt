<DOC>
<DOCNO> 76457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/son/sontur09.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrenciler falçata ile şakalaştı, bir öğrenci hastanelik... 
</HEADLINE>
<TEXT>

     Aydın Yunus Emre İlköğretim Okulu'nda falçata ile şakalaşan iki öğrenciden biri yaralandı. 
     Alınan bilgiye göre, Yunus Emre İlköğretim Okulu 6. sınıf öğrencileri S.A 14 ile E.Ş 15 , okul çıkışında yanlarında bulunan falçata ile şakalaşmaya başladı. Şakalaşma sırasında S.A, arkadaşı E.Ş'yi vücudunun iki yerinden yaraladı. 
     Olaydan sonra korkup kaçan S.A'yı polise vermek istemeyen ailesi ile yaralanan E.Ş'nin ailesi arasında yaşanan gerginlik, polisin müdahalesiyle önlendi. 
     Aydın Devlet Hastanesi'nde tedavi altına alınan E.Ş'nin hayati tehlikesinin bulunmadığı, S.A'nın ilk sorgulamasında arkadaşını yanlışlıkla yaraladığını söylediği öğrenildi. 
     Olayla ilgili soruşturma sürdürülüyor. 
     






</TEXT>
</DOC>
