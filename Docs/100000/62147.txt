<DOC>
<DOCNO> 62147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/spor/spo05.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakan’a destek 
</HEADLINE>
<TEXT>

İtalya’daki golcümüze Galatasaraylı eski arkadaşları sahip çıktı. Taffarel ve Popescu, milli oyuncunun Parma’da başarıyı yakalayacağını söyledi 
     EROL DEMİRKOL 

     HAKAN Şükür’e bir zamanlar Galatasaray’da birlikte forma giydiği Popescu ve şimdi yine beraber top koşturduğu Taffarel destek verdi. Rumen Popescu, Hakan’ın çok yetenekli bir oyuncu olduğunu ve kısa bir uyum döneminden sonra İtalya’da adından sık söz ettireceğini söyledi. Parma’nın evinde Lecce ile oynadığı ve 1 - 1 biten maçta konuk ekibin formasını giyen Rumen oyuncu, Hagi’nin de Galatasaray’a gitmesi halinde başarılı olacağını belirtti. 
     
Taffarel mutlu      BREZİLYALI kaleci Claudio Taffarel de, tıpkı Popescu gibi Hakan’ın Parma’da büyük işler başaracağını düşünenlerden. Taffarel, Hakan için, "Tekrar aynı takımda oynamamıza çok mutluyum. Daha önce büyük başarılara imza attık. Hakan’ın gelmesiyle Parma da yükselişe geçecektir" dedi. Dünkü karşılaşmayı tribünden izleyen Milli oyuncumuz, daha sonra özel işleri nedeniyle Milano’ya geçti. Hakan, yarınki idmana ise katılacak. 
     



 SPOR 




















</TEXT>
</DOC>
