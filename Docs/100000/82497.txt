<DOC>
<DOCNO> 82497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/guncel/agun.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıtay terör demedi 
</HEADLINE>
<TEXT>

Yargıtay 5. Ceza Dairesi, Muhammed Emin Tokcan ve adamlarının Swissotel’e yaptığı silahlı baskını cürüm işlemek üzere silahlı teşekkül oluşturma’ kapsamında değerlendirdi 
     ANKARA Milliyet 

     The Marmara Oteli’ndeki rehin alma olayının "terörist eylem" olup olmadığı tartışması yaşanırken, Yargıtay 5. Ceza Dairesi, Swissotel’in işgal edilmesini, terör eylemi sınıfına sokmadı. İstanbul 5 Nolu DGM, TCK’nın "suç işlemek için teşekkül oluşturmak" hükmünü düzenleyen 313. maddesinin DGM’nin görev alanından çıkarılması üzerine söz konusu davada "görevsizlik" kararı vererek, dosyayı İstanbul 1. Ağır Ceza Mahkemesi’ne gönderdi. 
     
     Hürriyeti tehdit’ suçu 
     İstanbul 1. Ağır Ceza Mahkemesi de eylemin, "4422 sayılı Çıkar Amaçlı Suç Örgütleriyle Mücadele Kanunu"nda tarifini bulan "Doğrudan veya dolaylı biçimde bir kurumun yönetimini ele geçirmek amacıyla tehdit, baskı ve şiddet uygulamak suretiyle suç işlemek için örgüt kurmak" olduğuna dikkati çekti. Bu suçun DGM’lerin görev alanında olduğunu bildiren Ağır Ceza Mahkemesi, "görevsizlik" kararı verdi. 1. Ağır Ceza Mahkemesi sanıkların, eylemlerine uyan 4422 sayılı yasanın 1. ve 2. maddeleri ile "Hürriyeti tehdit" ve "Suç olan fiili övmek" suçlarından, 7 ile 18’er yıl arasında hapis cezası istemiyle yargılanmaları gerektiğini belirtti. 
     
     Görevsizlik kararı kalktı 
     1. Ağır Ceza Mahkemesi, davanın DGM’den "görevsizlik" kararıyla gelmesi nedeniyle uyuşmazlığın giderilmesi için dosyanın Yargıtay’a gönderilmesine karar verdi. Dosyaya bakan Yargıtay 5. Ceza Dairesi de, 1. Ağır Ceza Mahkemesi’nin "görevsizlik" kararını kaldırdı. Daire, 1. Ağır Ceza Mahkemesi’nin, suçun 4422 sayılı yasa kapsamında değerlendirilmesi görüşüne katılmadı. 
     
Bir yıl önce Swissotel’i basıp müşterileri rehin aldılar...      22 Nisan 2001 tarihinde Swissotel’i işgal ederek içeridekileri 12 saat rehin tutan Muhammed Emin Tokcan ve diğer 12 kişi hakkında dava açılmıştı. DGM’de hazırlanan iddianamede, sanıklardan Muhammed Emin Tokcan ve Emin Taş’ın, "Cürüm işlemek amacıyla silahlı teşekkül oluşturmak ve yöneticiliğini yapmak", "Birden çok kişinin hürriyetini kısıtlamak", "Vahim nitelikte silah bulundurmak" ve "Panik yaratacak şekilde mesk n mahalde ateş etmek" suçlarından dolayı 14-26’şar yıl arasında ağır hapis cezasına çarptırılması isteniyordu. Diğer sanıkların da aynı suçlardan, 9.5-19’ar yıl arasında ağır hapis cezasına çarptırılmaları talep ediliyordu. 
     
Terör mü değil mi      Son otel baskını, hukukçuları böldü. Kimi, "Olay, terörle mücadele kapsamında" derken kimi de eylemin kişisel olduğunu savundu... 

</TEXT>
</DOC>
