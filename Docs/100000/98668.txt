<DOC>
<DOCNO> 98668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/29/son/soneko14.html </URL>
<DATE> 2002/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
MB, Hazine ve bankacılar piyasa yapıcılığını konuşuyor... 
</HEADLINE>
<TEXT>

     Merkez Bankası Başkanı Süreyya Serdengeçti ve Hazine Müsteşarı Faik Öztrak, piyasa yapıcılığı sisteminin yeniden uygulamaya konulması amacıyla banka yöneticileriyle toplandılar. 
     Daha önce bir süre uygulanan piyasa yapıcılığı sistemi 2000 ve 2001 Şubat krizleri nedeniyle uygulamadan kaldırılmıştı. 
     Merkez Bankası'nın Ankara'daki Lokali'nde saat 11 00'de başlayan ve toplam 13 banka yöneticisinin katıldığı toplantıda piyasa yapıcılığı sistemi PY konusundaki çalışmalar değerlendiriliyor. 
     Ekonomi yetkilileri sistemin ikincil piyasayı derinleştireceğini ve Hazine ihalelerine talep açısından büyük istikrar getireceğini söylediler. 
     Hazine, banka genel kurullarınca onaylanması gereken sisteme geçiş için Ağustos ortasını öngörüyor ve bu sistemle kısa vadeli nakit işlemlerini gerçekleştirmeyi hedefliyor. 
     Bu sistemde yer alacak piyasa yapıcıları ihalelerde kazandıkları net tutarın belirli bir oranına denk gelen tutarda kıymeti başka kıymetlerle değiştirebilecekler. 
     





</TEXT>
</DOC>
