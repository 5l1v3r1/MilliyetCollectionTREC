<DOC>
<DOCNO> 84503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/yazar/guclu.html </URL>
<DATE> 2002/05/17/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Butik üniversiteler 
</HEADLINE>
<TEXT>

     Vakıf üniversiteleri içerisinde öyleleri var ki, üniversite demeye bin şahit ister. Ama öyleleri de var ki, ne kadar olanaksızlıklar içerisinde olursa olsunlar en iyisini yapma çabası içindeler. Işık Üniversitesi ve İstanbul Ekonomi Üniversitesi bunlardan sadece ikisi. 
     Mini minnacık binalarında bir apartman üniversitesi görünümündeler. Öğrenci sayıları da çok az. Ama iyi bir eğitim konusunda kararlılar. Öğrenci memnuniyeti özellikle eğitim konusunda diğer üniversitelerle kıyaslanmayacak derecede yüksek oranlarda... 
     Geçenlerde İstanbul Ticaret Odası’nın sponsorluğunda kurulan İstanbul Ekonomi Üniversitesi’ni, dün de Işık Üniversitesi’ni gezdim. Işık geçen yıl ilk mezunlarını verdi. İTİCÜ ise ilk öğrencilerini bu yıl aldı. Işık’ın tüm mezunları havada kapıldı. Rektör Sıddık Yarman her biriyle tek tek ilgilendi. İşinden memnun olmayanlara yeni işler buldu. Yeni mezun olacakların iş görüşmeleri de şimdiden başlamış. Referansları yine aldıkları eğitim ve hocaları. 
     Butik üniversite olmanın bu yararı var. Hocaların yanı sıra dekan ve rektörler de tüm öğrencileri isimleriyle tanıyor. Bire bir ilgileniyor... 
     Işık Üniversitesi 118 yıllık bir geçmişi olan Işık okullarının bir devamı. İsmi nedeniyle cemaat okulu mu diye şüpheye düşenler oluyor ki, bu onlara karşı yapılmış çok büyük bir haksızlık olur. Ülke sevgisi, Atatürk ilkelerine bağlılık ve çağdaşlık konusunda keşke tüm okullar onlar gibi olabilseler. 
     Işık, yakında Şile’deki kampüsünün temelini atacak. Ticaret Üniversitesi ise kent üniversitesi olma işlevini devam ettirecek. Rektör Sait Sevgener, Haliç kıyılarından kopmayacağız. Haliç binlerce yıldır dünya ticaretinin önemli merkezlerinden biri oldu. Bizim için bundan daha uygun bir ortam olamaz görüşünde. 
     Her iki üniversiteyi de yakın takibe aldım. Vakıf üniversitelerinden pek çoğu gitse de eminim onlar hep ayakta kalacaklar. Çünkü her ikisi de gerçek anlamda vakıf üniversitesi. Amaçları almaktan çok vermek .. 
     
     Özel okullar akıllanmayacak 
     Kolejler bildiklerini okumaya devam ediyor. En iyi bildikleri şey zam yapmaktı, yine bunu sürdürüyorlar. İlkokul ücreti 10 milyarı aşanlar bile var. Bugüne kadar bu kafayla hareket ettikleri için özel okulculuğu batma noktasına getirdiler. Anlaşılan bu da yetmedi ki, hepten yok etmeye kararlılar. 
     Ülke çok önemli bir krizden geçiyor umurlarında değil. Masraflarını azaltıp en iyi eğitimi, en ekonomik koşullarda gerçekleştirme yerine saltanatlarına devam ediyorlar. Kriz umurlarında değil. Parası olan okur, olmayan çeker gider mantığındalar. 
     Hepsi böyle mi Kesinlikle hayır. Öğrencisini, velisini kendi çıkarlarının çok üzerinde düşünenler de var ama sayıları o kadar az ki .. 
     Okul sahipleri, velileri de arkalarına alıp vergiler konusunda hükümeti ikna etme yerine her defasında işin kolayına kaçıp zam yapıyor. Hiçbir okul sahibi, özellikle de en iddialı konumda olanlar zarar ediyoruz demesin. Okulculuğa başladıkları günle, bugünkü konumları ortada. Bu iş bu kadar zararlıysa trilyonluk servetler nasıl elde edildi .. 
     Geçen gün de yazdım. Allah hepsine daha çok kazandırsın. Ama biraz olsun veliyi de düşünsünler. Meyve veren ağaçları kurutmasınlar. Yoksa ileride sağacak inek çok zor bulurlar .. 
     
     







Derviş’in yeri 


"Taş kafalar"ın çakamadığı evrensel değişimden, afallatıcı örnekler... 


Gurbetçiler... 


Sayın Özkan’ı davet ettim, kendisi gelmedi 


Bayar sahaya iniyor 


"Felaketin nefesi" 


Butik üniversiteler 


Siyasal istikrar olmazsa, ekonomik istikrar olur mu 


Başarılı oldu mu 


İyimserliği yönetememek’ 


Oyun içinde oyun 


Vurun, fakat dinleyin... 


Güvenpark yaklaşımı 


Hem çiçek alın, hem bağış yapın 


Kuş Kadınlar 


Ecevit sonrası daha iyi olabilir 


</TEXT>
</DOC>
