<DOC>
<DOCNO> 99542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/spor/spo03.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
HASAN YOLU AÇTI 
</HEADLINE>
<TEXT>

Yönetimle masaya oturan yıldız futbolcu sözleşmesini yenilemedi. Sezon sonunda serbest kalacak olan Hasan teklifleri değerlendirecek, ancak istediği parayı alırsa Galatasaray’dan ayrılmayacak 
     HALİL ÖZER 

     İmza askıya alındı 
     GALATASARAY’DA uzun süredir gündemden düşmeyen Hasan Şaş olayı sezon sonuna kadar kapandı. Yönetimle masaya oturan yıldız futbolcu sözleşmesini yenilemedi. Bunun üzerine Sarı - Kırmızılı yöneticiler, "O zaman lig bitene kadar bu işi askıya alalım. Böylece senin de kafan rahatlar. Düşünme fırsatı bulursun. Maçlara daha iyi konsantre olursun. Sezon sonunda da gelen teklifleri değerlendirip bize bildirirsin" dediler. 
     
     Değeri belirlenecek 
     ANLAŞMASI bu yıl bitecek olan Hasan Şaş serbest kalacak. Yıldız oyuncu istediği parayı Galatasaray’dan alırsa yeniden sözleşme imzalayacak, aksi taktirde yuvadan kopacak. Futbol Şube Sorumlusu Burak Elmas, Hasan Şaş ile yeniden masaya oturmak için sezon sonunu bekleyeceklerini belirtti, "Bu dönem içinde biz de göstereceği performansa göre Hasan’ın değerini belirleyeceğiz. O da yapılan teklifleri inceleyecek" açıklamasını yaptı. 
     
Terim’e büyük onur      TEKNİK Direktör Fatih Terim, Avrupa’nın en ünlü hocalarıyla buluşuyor. Tecrübeli teknik adam, UEFA tarafından 4. kez düzenlenen Seçkin Teknik Direktörler Forumu’na davet edildi. 3-4 Eylül’de UEFA’nın İsviçre’deki merkezi Nyon’da düzenlenecek bu foruma, Avrupa’nın en seçkin teknik adamlarının davet edildiği bildirildi. UEFA çağırdığı hocaları son yıllarda takımlarının elde ettiği başarılara göre belirledi. 
     DEL Bosque R.Madrid , Topmöller B.Leverkusen , Louis Van Gaal Barcelona , Sir Alex Ferguson M.United , Ottmar Hitzfeld B.Münih , Javier Irrureta Deportivo , Gerard Houllier Liverpool , Fernando Santos Panathinaikos , Fabio Capello Milan Roma , Marcello Lippi Juventus Inter , Jupp Heynckes R.Madrid A.Bilbao , Jose Mourinho Porto , Carlo Ancelotti Milan , R.Koeman Ajax , M.Sammer B.Dortmund . 
     
Aslanlar açılışta      EROL DEMİRKOL 

     GALATASARAY’Iyıldız oyuncuları Ergün ve Batista, Kırklareli’de Lotto mağazasının açılışına katıldılar. Sarı - Kırmızılı taraftarların yoğun ilgi gösterdiği açılışta, iki yıldız futbolcu bol bol tişört imzaladı. Öte yandan dünkü antrenmanda, Hasan Şaş, Ümit Davala, Murat ve Vedat doğumgünlerini kutladı. Alkışlarla kesilen pastaların ilk dilimleri Teknik Direktör Fatih Terim’e ikram edildi. 
     
Cim-Bom’un gözü Çizme’de      GALATASARAY yabancı transferinde atağa kalktı. Teknik Direktör Fatih Terim’in iki yıl önce görev yaptığı Fiorentina’nın iflas bayrağını çekmesinin ardından, Sarı - Kırmızılı takım gözünü Nuno Gomez ve Enrico Chiesa’ya çevirdi. İki yıldız futbolcunun serbest kalma ihtimalini hesaba katan yönetim, diğer kulüplerden önce işi bitirmenin hesaplarını yapıyor. 
     GELİŞMELERİ yakından takip eden Galatasaray Yönetimi’nin İtalya Futbol Federasyonu’nun vereceği kararı beklediği bildirildi. İkinci Başkan Ali Dürüst, Fatih Terim’in de istemesi halinde, yönetim olarak beraberce oturup bu konuyu değerlendireceklerini açıkladı. Dürüst, "Takımın dengelerini gözönünde bulundurarak teklifimizi yaparız. Oyuncuyla anlaşırsak, işi bitiririz" dedi. 
     
Olympiakos krallar gibi’      RULİ DAVRANOĞLU - ATİNA 

     YUNANİSTAN basını, Olympiakos’un İstanbul’da büyük misafirperverlikle karşılandığını geniş puntolarla okurlarına duyurdu. Ora Sport gazetesi, "Olympiakos kral gibi ağırlandı" yorumunu yaptı. Sport Time Gazetesi ise "Eh, beklediğiniz gibi çıkmadı" başlığını atarken, Başkan Kokkalis’in, "Bizim stadımız daha iyi olacak" sözlerine yer verdi. Gazete, Galatasaray’ın haklı bir galibiyet aldığını da vurguladı. 
     
Güneş’ten ziyaret      MİLLİ Takım Teknik Direktörü Şenol Güneş dün Florya Metin Oktay Tesisleri’ne giderek Fatih Terim ve futbolcuları ziyaret etti. Terim ile uzun süre sohbet eden Güneş, ardından Galatasaray Başkanı Özhan Canaydın ile bir araya geldi. Şenol Güneş, antrenmanı Canaydın ile birlikte tesislerin balkonundan izledi. 
     



 SPOR 





















</TEXT>
</DOC>
