<DOC>
<DOCNO> 65826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/04/son/sondun06.html </URL>
<DATE> 2002/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bill Gates "Küreselleşme karşıtı gösteriler haklı" 
</HEADLINE>
<TEXT>

     ABD'nin New York kentinde yapılan Dünya Ekonomi Forumu'nun kapanışının arifesinde, dünyanın en zengin işadamı olan Amerikan Microsoft bilgisayar-yazılım firmasının patronu Bill Gates, ''uluslararası ticaret, zenginler lehine aşırı biçimde gelişiyor'' dedi. 
     Gates, ABD'nin başını çektiği küreselleşmenin karşıtlarının haklı, aleyhte gösterilerin ''sağlıklı'' olduğunu belirtti. 
     Gates, zengin ülkelerin yoksullara gerekli yardımı yapamadıklarını söyledi. 
     
     Bayan Clinton 
     Yoksul kesim yararına birçok olumlu icraatı olan ABD'nin önceki Başkanı Bill Clinton'ın eşi, New York Demokrat Parti Senatörü Hillary Clinton da Forum'da Gates'in özeleştirisine katıldı. 
     Hillary Clinton, dünyada yapılan kamuoyu taramalarının, Amerikalıları ''bencil'' olarak belirlediğini, ABD'nin kendi çıkarları için küresel ekonomiyi yönlendirdiğini söyledi. 
     Bayan Clinton, kalkınmaya çalışan birçok ülkede hastalıklar, yoksulluk, kadınların ezilmişliği için ABD'nin pek bir şey yapmadığını söyledi ve kendi kamuoylarına, ''Artık ABD'nin dünyadaki görevlerini anlatmak gerektiğini'' vurguladı. 
     Öte taraftan, Amerikalı Demokrat Partili Senatör Patrick Leahy, Forum'da, Temsilciler Meclisi-Senato'dan oluşan Kongre'de İsrail'e aşırı yardım aktarımında araç olan tüm milletvekillerini ve senatörleri azarladı. 
     Leahy, petrol zengini Müslüman ülkeleri de eleştirerek, yoksullara gereken yardımı yapmadıklarını söyledi. 
     31 yıl İsviçre'nin kayak beldesi Davos'ta yapılan Dünya Ekonomi 
     Forumu, bu yıl 11 Eylül terör darbesini yiyen New York'a destek için bu kente taşındı. Forum 5'inci gün oturumlarıyla bugün kapanıyor. 
     New York forumuna karşıt Üçüncü Dünya ülkeleri temsilcileri de Brezilya'nın Oğlak Dönencesi altındaki kenti Porto Alegre'de toplandı. 
     Dünya Ekonomi Forumu, internette World Economic Forum 
     http www.weforum.org adresinden izlenebiliyor. 
     






</TEXT>
</DOC>
