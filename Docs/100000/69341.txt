<DOC>
<DOCNO> 69341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/25/dunya/dun02.html </URL>
<DATE> 2002/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Apo’nun Yunan mektubu 
</HEADLINE>
<TEXT>

Avukatlarının PKK’nın yan kuruluşuna ulaştırdığı mektupta Apo, Atina’ya sitem ediyor 
     YORGO KIRBAKİ Atina 

     İdam cezasının kaldırılması tartışmaları ile Türkiye’de yeniden gündemde bulunan Abdullah Öcalan, Kenya’daki Yunanistan Büyükelçiliği’nden kaçırılıp Türkiye’ye teslim edilmesinden üç yıl sonra bile Atina’da ilgi odağı olmayı sürdürüyor. 
     Aylık Metro dergisi, Apo’nun yakalanışından üç yıl sonra "Öcalan dosyası"nı kapak konusu yaptı. Dergi, Öcalan’ın avukatları aracılığıyla PKK’nın yan kuruluşu Demokratik Halk Birliği’ne ulaştırdığını bildirdiği, "Yunan halkına hitaben" yazılmış bir mektubunu yayınladı. 
     
Atina’ya gitmek istiyor      Metro dergisinin haberine göre Öcalan bu mektupta, Yunanistan’a girişi ile ilgili olarak görülecek ve kendisinin de sanık olduğu mahkemeye gelerek savunmasını yapmak istediğini belirterek, bu mahkemenin aslında kendisini Kenya’dan kaçırıp Türkiye’ye teslim edenleri cezalandırması gerektiğini söyledi. 
     Öcalan "Yasadışı bir komplo ile kaçırıldım. Bu olay Yunan halkının tarihi için onur kırıcı büyük bir darbedir. Kürtler bunu bin yıl da geçse unutmayacaklar. İntikamı kastetmiyorum. Sadece yapılanları kimse affetmeyecek" dedi. 
     



 DÜNYA 














</TEXT>
</DOC>
