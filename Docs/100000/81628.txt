<DOC>
<DOCNO> 81628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/son/sondun08.html </URL>
<DATE> 2002/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Temsilciler Meclisi'nde uyuşturucu skandalı 
</HEADLINE>
<TEXT>

     ABD Temsilciler Meclisi'nde dosya taşıma benzeri işlerde çalışan 11 yardımcı genç, uyuşturucu partisi düzenlemek ve Kongre binasına marihuana getirmekle suçlanarak işlerinden atıldı. 
     Kongre haberlerinin çıktığı Roll Call dergisinde, hepsi 20 yaşın altında olan 11 gencin, bir evde parti düzenlediği ve bodrum katında marihuna içtiği anlatıldı. Dergiye göre marihuana, Kongre'de çalışan gençlerden bir kızın Washington'da yaşayan ailesinin evinde içildi. 
     Daha sonra evinde marihuana partisi düzenleyen kız, Kongre'de kendilerine kalmaları için ayrılan yurttaki odasına da bu uyuşturuculardan getirdi. Kızın oda arkadaşının durumu Kongre yetkililerine bildirmesinin ardından, olaya karışan bütün Kongre çalışanı gençler disiplin kuralları çerçevesinde işten atıldı. 
     





</TEXT>
</DOC>
