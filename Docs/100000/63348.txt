<DOC>
<DOCNO> 63348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/21/siyaset/siy01.html </URL>
<DATE> 2002/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Şantiyede tuhaf cinayet 
</HEADLINE>
<TEXT>

Eski Bakan Şerafettin Elçi'nin ailesine hangi suçlama yapıldı Pantolon yasağı kalkınca, Meclis'te neye ilgi arttı Bakan Hasan Gemici 4 saat kimi bekledi Parti grupları düğünlerde nasıl altından tasarruf yapıyor 
     Ayhan Aydemir 

     Ben ve eşim emekli öğretmeniz" diyor gözü yaşlı baba Şükrü Yaşar... Oğlu Aşkın’ın 33 yaşında ve inşaat mühendisi olduğunu, bir ay önce gece çağrıldığı işyerindeki odasında 7 kurşunla katledildiğini anlatıyor. Baba Yaşar'ın iddialarına göre, genç mühendis Aşkın, eski Bayındırlık Bakanı Şerafettin Elçi'nin oğlu Bedirhan Elçi'nin inşaat firmasında şantiye şefi idi. 13 Aralık gecesi saat 23.00'de evinden şantiyeye çağrıldı ve Smith Wesson tabanca ile 2 el başına, 5 el de göğsüne ateş edilerek öldürüldü. Silah bulunamadı. Cinayet zanlısı olarak Muhammet Elçi yeğeni yakalandı. Baba Yaşar’ın iddiaları şöyle "Muhammet Elçi, ben vurdum diyor, alkollü olduğunu söyleyerek ifade vermiyor. Deliller yok ediliyor, mizansenler hazırlanıyor. Olayın geçtiği İnegöl'de polis sanığın doğrultusunda ifadeler hazırlıyor. Oğlum bildikleri yüzünden susturuldu. Bu memlekette yargısız infazların, aşiret kararlarının önüne ne zaman ve nasıl geçilecek " 
     
Düğünde 20 yerine 10 altın      TBMM'de grubu bulunan partilerin grup yönetimi gelenek olarak vekil maaşlarından 50 milyon ile 100 milyon lira arasında değişen para kesiyorlar. Toplanan bu paralar, vekillerin çocuklarının doğumlarında veya evliliklerinde kullanılıyor. Genellikle toplanan bu paralarla Cumhuriyet altını alınıyor. Evlenen milletvekili ya da çocukları olunca onlara 20'şer altın takılıyor. DYP Balıkesir Milletvekili İlyas Yılmazyıldız'a da 3 yıl önce evlendiğinde düğün hediyesi olarak 20 altın takılmıştı. Ancak ekonomik kriz grupları da etkileyince partiler altın sayısını düşürme kararı aldı. Bunu ilk uygulayan da DYP Grubu oldu. Grup Başkan Vekili Turan Güven, artık bu tip günlerde 20 altın yerine 10 altın verileceğini duyurdu. 
     
Pantolon satışı arttı      TBMM'de bayan çalışanların mücadelesi sonuç verince diğer devlet kurumlarında olduğu gibi Meclis'te de pantolon yasağı kalktı. Çoğu bayan memur yasağın kalktığı ilk gün etek yerine pantolon giymeyi tercih etti. Ancak, pantolon giyilince kilolar da ortaya çıktı. Pantolon giymenin zevkini çıkarmak isteyen bayan memurlar kilolarının belirgin bir şekilde görülmesi üzerine diyet yiyeceklere yöneldi. 
     Şimdi Meclis'in restoranlarında zeytinyağlılar ile light yiyecek ve içeceklere ilgi var. Artık Meclis restoranlarında en fazla bu yiyecekler tüketiliyor. 
     Kamuda pantolon yasağının kaldırılması, konfeksiyoncuların işine yaradı. Pantolon satışları arttı. Siyah, lacivert ve kahverengi renkli ve klasik kesimli pantolonları tercih eden bayanlar, en çok 38, 40 ve 42 beden pantolon satın alıyor. Terzilere pantolon diktiren bayanların sayısında da bir artış oldu. Entree, Ekol, Mine ve Türkerler mağazaları sorumlularından alınan bilgiye göre, pantolon yasağının kalkmasından sonra satışlar yüzde 60 arttı. Etek satışları düştü. 
     
Eşini 4 saat kuaförde bekledi      Devlet Bakanı Hasan Gemici, eşine olan aşırı düşkünlüğü ile tanınıyor. Geçtiğimiz hafta katıldığı bir panelde eşi Gülsen Gemici ile elele oturan Hasan Bey, önceki gün de görenlerin "böyle eşler de var mı " dedirtircesine Gülsen Hanım'ı tam dört saat kuaförde bekledi. Cumartesi günü eşini Karum İş Merkezi'ndeki kuaföre getiren Gemici, Gülsen Hanım'ın saçları boyanırken 4 saat boyunca onu izledi. Kuafördeki müşteriler, Gemici'nin bu tavrı karşısında şaşırırken, bayanlar "hazır yakalamışken" deyip kendisini soru yağmuruna tuttular. 
     



 SİYASET 








</TEXT>
</DOC>
