<DOC>
<DOCNO> 57627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/17/son/sonspo02.html </URL>
<DATE> 2001/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidayet 15 sayı attı Sacramento kazandı 
</HEADLINE>
<TEXT>

     ABD Profesyonel Basketbol Ligi NBA 'de 6. hafta mücadelesi bu sabaha karşı yapılan 6 maçla tamamlandı. 
     Pasifik Grubu'nda 2. sırada yer alan Sacramento Kings kendi sahasında Memphis Grizzlies'i farklı skorla yenerken, Kings'de Hidayet Türkoğlu yine göz doldurdu. 36 dakikayla takımının sahada en uzun süre kalan oyuncusu olan Türkoğlu, 15 sayı kaydederken, 3 sayılık atışlarda 5 1, 2 sayılık atışlarda 10 4 serbest atışlarda da 4 4 isabet 
     kaydetti. Türkoğlu ayrıca 1 hücum, 6 savunma ribuantı alırken, 1 top çaldı, 4 asist ve 1 de blok yaptı. Ev sahibi ekipte en skorer oyuncu 2 sayı ve 9 ribuantla yine Chris Webber olurken, Gerald Wallace, 20 sayı 9 ribuant, Yugoslav pivot Vlade Divaç da 18 sayı ve 9 ribuantla, galibiyete büyük katkı yaptılar. Konuk ekipte ise en göze batan oyuncu 15 sayı ve 12 ribuantlık performansıyla İspanyol pivot Pau Gasol oldu. Pasifik Grubu'nda liderliğini sürdüren son 2 sezonun şampiyonu ve ligin en iyi galibiyet yüzdesine sahip ekibi olan Los Angeles Lakers, 20. maçında 17. galibiyetini kendi sahasında Golden State Warriors'ı farklı skorla yenerek elde etti. Bu maçta da Lakers'i, Kobe Bryant 28 sayı ve 5 ribunat, ünlü pivot Shaquille O'Neal 20 sayı, 7 ribuant ve 6 asistle galibiyete taşıdılar. Konuk ekipte ise Jason Richardson 16 sayı, Eric Dampier de 25 sayı ve 6 ribuantla oynadılar. 
     
     
NBA'de günün maçları Toronto-Washington 88-93 LA Clippers-Detroit 82-77 New York-New Jersey 96-114 Sacramento-Memphis 104-87 Seattle-Orlando 114-91 LA Lakers-Golden State 101-85 
     






</TEXT>
</DOC>
