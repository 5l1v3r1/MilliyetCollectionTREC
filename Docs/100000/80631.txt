<DOC>
<DOCNO> 80631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/27/dunya/dun02.html </URL>
<DATE> 2002/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Le Pen Türkiye AB’ye alınmasın 
</HEADLINE>
<TEXT>

     DIŞ HABERLER SERVİSİ 

     Fransa cumhurbaşkanlığı seçiminin ilk turunda büyük bir sürpriz yaparak 5 Mayıs’taki ikinci tura kalan faşist lider Jean - Marie Le Pen, Türkiye’nin Avrupa Birliği’ne AB üye olmasına izin verilmemesini istedi. 
     Brüksel’deki Avrupa Parlamentosu’nda AP Avrupa Birliği’yle AB ilgili görüşlerini şiddetli protestolar nedeniyle açıklayamayan ırkçı lider, dün parti merkezinde yaptığı basın toplantısında, AB’de yapılmasını istediği değişiklikleri sıraladı. AB’yle ilgili taleplerini 7 başlık altında toplayan Le Pen, AB’nin halen uygulamakta olduğu genişleme politikasına karşı çıktı. Şimdiki şekliyle genişlemeden vazgeçilmesini isteyen Le Pen, Türkiye’nin AB’ye girmemesi gerektiğini bir şart olarak ileri sürdü. Le Pen, Doğu Avrupa ülkeleriyle ise ortaklık anlaşmalarının sürdürülmesini talep etti. 
     AB’nin göç konusudaki politikalarını da reddeden yabancı düşmanı Fransız lider, halen yürürlükte olan AB ülkelerine giriş, vize, ikamet, sığınma hakkıyla ilgili yasaların iptal edilmesini, ayrıca yabancıların siyasi, ekonomik ve sosyal hakları ile Avrupa vatandaşı olma haklarının kaldırılmasını istedi. 
     



 DÜNYA 











</TEXT>
</DOC>
