<DOC>
<DOCNO> 75720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/01/magazin/yazdud.html </URL>
<DATE> 2002/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Esra Özmen hastanelik oldu 
</HEADLINE>
<TEXT>

Çapamarka tescillendi, People’da gizli doğum günü, Sabi’nin 7. ayı, Paper Moon, Mehmet Ali’nin Huysuz’a yaptığı, Le Select, Kara Kız’ın dönüşü, Nilgün Delikan’ın yeni yaşı, Club Lima... 
     Erzurum dönüşü ayağımın tozuyla, mezelerini ve yemeklerini çok özlediğim Harbiye’deki Çapamarka’ya gittim. Bu İzzet acayip bir çocuk. Açtığı her yeri ihya ediyor ama çabuk sıkılıyor. Dilerim bu kez sıkılmaz, çünkü Çapamarka kısa sürede tescillendi. Mimar Ali Türker’in hakkını da yememek gerek. Öyle bir dekorasyon yapmış ki insan huzur içinde eğlenip yemeğini yiyor. 5 aydır can dostumun yanında olan ve açıldığı günden itibaren Catwalk’da konukları karşılama görevini üstlenen bir Gamze var ki, ayrı 
     yazı konusu olur. Asıl mesleği 
     moda tasarımcılığı ama geceleri Çapamarka’da hosteslik yapıyor. Güleryüzü ile sizleri kapıdan alıp masalarınıza oturtuyor. Saat 24.00’den sonra da tabir-i caiz ise azmanızı, coşmanızı sağlıyor. Gamze, geçtiğimiz pazar sevgili Yazgülü Aldoğan’ın da köşesinde yazdığı gibi özellikleri olan biri. Gamze başındaki sarı peruğu, göğüslerini ortaya çıkaran seksi kıyafetleri, incecik topuklu ayakkabıları, şuh kahkahalarıyla çok yol almış bir travesti. Ama inanın hiç sırıtmıyor, tam tersi insanları keyiflendiriyor ve saygı uyandırıyor. O gece hep tanıdık simalar vardı ve herkes gönlünce eğleniyordu. Yemekler yine müthişti tabii. Çapamarka’nın aşçısı Mehmet Usta ve Yiyecek İçecek Koordinasyonu’nu yürüten Anita’nın, damak tadı gelişmiş, başarılı bir aşçı olan Yazgülü Aldoğan’dan da olumlu not almaları onların başarısını gösteriyor. Zaten eş, dost kim gittiyse herkes memnun. Kraliçe Rose, Hale Dicleli, Miami’de eğlence konusunda master yapıp Türkiye’ye dönen sevgili Tolga Sezgin, Çapamarka’nın 
     gülen yüzleri. O gece televizyon dünyasının harika çocuğu Can Tanrıyar, sevgilisi genç assolist Petek Dinçöz ile sirtaki yapıyordu. Can’ın masasında emekli çapkın ve Acarkent’in ortağı sevgili Erdal Acar, Ulusal Video-Yapım’ın sahibi olan Türker İnanoğlu ve oğlu sevgili 
     İlker, Mehmet Ali Erbil ile yeniden barışan menajeri Stelyo Pipis, 
     Adnan ve Murat Polat kardeşler, Aşkım Aşkım’ dizisinin sevimli Japon aşçısı Ayumi, Doğa Rutkay vardı. En hareketli masa oydu. Can ve Erdal’ın esprileri, Mehmet Ali’nin Gamze ile yaptığı şovlar insanları kahkahaya boğdu. Yeri gelmişken beni çok rahatsız eden, Mehmet Ali ile ilgili bir haberi yazmak istiyorum. Fanatik bir okuyucum beni aradı. Erbil, geçen pazar sabahı Kıbrıs Hava Yolları’na ait bir uçakla İstanbul’a dönüyormuş. Şovmen ön koltuklardan birinde oturuyormuş. Seyfi Dursunoğlu, yani Huysuz Virjin gelmiş. Mehmet Ali’yi görünce eğilip öpmüş ve yüzünü okşamış. Mehmet Ali mi ne yapmış Yanındaki içi dolar dolu çantayı açıp Huysuz’a göstermiş, ardından da "72 yaşına geldin h l çalışıyorsun. Senin yaşındakiler hacca gidiyor" demiş. Huysuz gülmüş ve KTHY’nda Business 
     Class olmadığı için arkaya doğru ilerlemiş. Erbil’in çenesi durmamış, bu kez de "Bak benim gibiler böyle önlerde, senin gibiler de arkalarda otururlar" demiş. Okuyucum çok rahatsız olmuş. Bana "Siz Mehmet Ali’nin kankasısınız ama gazeteci olarak bu saygısızlığı yazmalısınız. Mehmet Ali Bey, Seyfi Bey’e ayıp etti" dedi. Ben yazdım, gerisi Huysuz ile Mehmet Ali’nin bileceği iş. Neyse, gelelim Çapamarka’ya. 
     O gece Stelyo’nun da keyfi yerindeydi ve Ayumi ile masaların üzerindeydi. Bir başka masada ise Maria-Necmettin Eliyeşil çifti Şebnem-Celal Çapa ile oturuyordu. Gündüz Maslak’daki Excellent Cafe’de kız arkadaşlarıyla doğum gününü kutlayan Nilgün Delikan, akşam saatinde de Çapamarka’da kocası Ülkan Delikan ile bir güzel dağıttı. Nilgün’ün Excellent’daki doğum gününü Seba İnşaat’ın ortaklarından Engin Keçeli’nin güzel karısı Selen düzenlemiş. Doğum gününde Aşkım Sağıroğlu, Selda Gocay, Sema Kızıl varmış. Barda, halkla ilişkilerde uzman bir isim Ayşe Azizoğlu, Haldun Dormen’in kızkardeşi Güler Yiğit, Yapı Kredi Sigorta’nın Genel Müdürü Erhan Dumanlı ve zarif eşi Nilgün, Kral Mobilya’nın sahibi ve işadamı Fatih Kıral, Özbek Paşa, ressam Gül Ergi vardı. Başka masada ise kadınların göz bebeği olan ünlü kuaför Mehmet Bahçeçik dostlarıyla oturuyordu. Sonra soluğu Levent’teki People’da aldım. İçerde özel bir gece varmış ama sağolsun İzzet’in sağ kolu Aykut Gündüz ve şef Murat hemen 
     üstte bir masa yaptılar. Aşağıda Fenerbahçe yöneticilerinden Mahmut Uslu’nun karısı Emel Hanım’ın doğum günüymüş. 
     Sevgili Aziz Ağabey Yıldırım de oradaydı. Fanatik Galatasaraylıyım ama Aziz Başkan yüzünden Fenerbahçe’ye sempati duyuyorum valla. Turgay Ciner, Abdullah 
     Kiğılı, genç işadamı ve Fenerbahçe Yönetim Kurulu Üyesi Osman Yalçın bu özel gecenin özel konukları arasındaydılar. Uzun süredir göremediğim ve özlediğim, People’ın ortağı sevgili Sabi Totah bir köşede süklüm püklümdü. 
     Sabi ve sevgilisi Sevcan, aşklarının 
     7. ayını Taksim’deki Richmond Otel’de kutlamışlar. Yakın dostları Stelyo Pipis, Varol Kaynar, Elifname’ programının başarılı yapımcısı ve sunucusu Elif Güvendik, İzmir’den İstanbul’a transfer olan ve Demet Akalın ile kısa süre aşk yaşayan Ragıp 
     Dönmez ile yeni sevgilisi, Fatih Ürek, www.gecce.com’un sahipleri Gül-Kenan Erçetingöz, Dr. Uğur 
     Tan bu özel gecenin konukları arasındalarmış. Bu mutlu günün tadı, Sabi’nin son günlerde sosyetede moda olan tek mi çift mi ’ adlı ayaküstü kumarı oynaması yüzünden kaçmış. Sabi toplam 
     750 milyon kaybetmiş. Eee ,bir de yemek parası. O gece 2 milyar gitmiş. Sabi bu tek mi, çift mi’ye 
     fena alıştı, pek uslanacağa da benzemiyor. O gece Çapamarka’da 
     Stelyo ile oynayıp yine kaybetmişti. 
     
Paper Moon’da bir akşam yemeği, Biges Kebap      Bazen zorunlu olarak kebap yemeğe gidiyorum. Aslında vücudun her türlü vitamine ihtiyacı var ve kebabın hakkını vermek lazım. Tabii sumaklı soğan ve sarmısak eşliğinde patlıcan kebabına da doyulmuyor ama... Ah, kolit Polo 13’ün başarılı işletmecisi Ali Sayar ve Ragıp Ağabey’in daveti üzerine Levent’te artık bir klasik olan Biges’e gittim. Muzaffer ve Şaban Usta özel mezeler hazırlamışlar. Garsonlar Harun Baran, Ferhat Kılıç, Dursun Eker baktılar masamıza. Kemal Evirgen’e ait olan Biges 10 yıldır kalitesinden ödün vermedi. Ben fındık lahmacun, biraz çiğ köfte ve terbiyeli tavuk ızgara yedim. Kebabın zevkini Ali ile Ragıp Ağabey çıkardı. Karışık olarak Adana, Urfa ve beyti geldi masaya, afiyetle yediler. Finali kaymaklı ekmek kadayıfı ve incir tatlısı ile yaptık. Biges’de paket servisi de var. Telefon numarası 0212 280 31 53. Ben aslında Paper Moon’un barına hayranım. Daha doğrusu barın havasına. Birçok dostu görüp sohbet etme imkanı buluyorum. 
     O gece sevgili Stelyo Pipis’in davetlisi olarak Paper Moon’a yemeğe gittik. Barda, mekanın iki hayat kaynağı, bar sorumluları Fahrettin ve Doğan ile lafladık. Paper Moon’un müdürü 
     Erol Usta da esprili bir çocuk. Hasan, Süleyman, Eyüp Kosif kardeşler tam kadro oradaydı. Sedat Aloğlu ve çapkın oğlu Serhat, Yavuz Demir ile sevgilisi Anna, Fenerbahçeli futbolculardan Kenneth Anderson, Okan Bayülgen-Cansu Dere, işadamı Hasan Şer ve 
     oğlu Ozan bardaydı. Daha sonra Paper Moon’un başarılı şeflerinden Volkan San bizi yemeğe aldı. Bir masada Tilda-Erol Tezman çifti yakışıklı oğulları Ralf ile yemek yiyordu. Daha sonra Beşiktaş’ın yakışıklı başkanı Serdar Bilgili, birkaç arkadaşı ile arka masalardan birine oturdu. Belli ki yeni yönetimle ilgili kulis yapacaklardı. Yemekte ben ve İsmail antre olarak enginarlı risotto, Stelyo ise çok aç olduğu için haşlanmış sebze tabağı ile kırmızı şarap sosunda pişirilmiş bıldırcınlı risotto aldı. Ana yemek 
     olarak ben ızgara deniz levreği yedim ama beğenmedim, çok tatsız, tuzsuzdu. İsmail ile Stelyo ise baharatla tatlandırılmış süt danasından ızgara biftek yediler. Tatlılardan tercihim pannacotta oldu. Alkol almadım. Bizimkiler kırmızı şarap içti. Masaya garson Hasan Güneş baktı, hesabı 
     Stelyo ödedi ama makul buldu. "Senin korkundan çok normal bir rakam geldi" dedi. Bilemem artık. Paper Moon’un telefon numarası 0212 282 16 16. 
     
Le Select, Hülya Süer’in dönüşü, Club Lima      6 aydır Levent’teki Le Select’e uğramamıştım. Halbuki en sevdiğim mekanlardan biridir. Patron Kemal Koç, salon şefi Salih Çınar, mutfak şefi Remzi Çap, garsonlar Nazım Başkaya, Ali Kabil, Yavuz Günday ile biraz kaynattık. 
     Le Select’te türkü dünyasının kara kız’ı, büyük yıldız Hülya Süer’in bir daveti vardı. Aslında açılış, davet, kokteyl gibi yerlere hiç gitmem ama Hülya eski ve güzel bir dosttur. Uzun süredir oğlu 
     Ozan ile birlikte Londra’da yaşıyordu. Geçen yılın ortalarında döndü ve kolları sıvadı. Muhteşem bir kültür ve sanat projesi için o gece herkes oradaydı. 
     Türk Halk Müziği’nin değerli ismi Hülya Süer’in danışmanlığında Başbakanlık Tanıtım Fonu ve TRT işbirliğiyle hazırlanan Kaf Dağı’nın Ardı Asya’ belgeseli, Orta Asya’dan Anadolu’ya uzanan Türk kültürünü evlerimize getirecek. Belgeselin sanat yaşamına dönüşünün başlangıcı olduğunu söyleyen sevgili Hülya, önümüzdeki günlerde Türki Cumhuriyetler ve Moskova’da gerçekleştirilecek konserlerde, çeşitli sanat etkinliklerinde de yer alacağını açıkladı. Kokteyl sonrası Kemal Koç ile yemeğe oturdum. Le Select’in özel yemeklerinden olan yufkaya sarılmış bıldırcın filetoyu sıcak başlangıç olarak söyledim. Ardından Kemal önerdi ıspanak, domates ve sos ile sunulan levrek ızgara yedim. Le Select’in kalitesi değişmez. Zaten buranın müdavimleri de hep aynı isimler. Tiyatro dünyasının ünlü isimleri Levent Kırca, Oya Başar, Necla-Nejat Uygur, Show Haber Genel Yayın Yönetmeni Reha Muhtar, ünlü popçu Nilüfer, THY eski genel müdürlerinden Atilla Çelebi, Ayda Nadir Yelkenci, işadamı Yılmaz Ulusoy, Beşiktaş Spor Kulübü Başkanı Serdar Bilgili ile bu yılki başkan adayı Hasan Arat, Galatasaray’ın eski başkanlarından Faruk Süren, Muazzez Abacı, Ebru Gündeş, Yeşim Salkım... O gece canım 
     tatlı istemedi ama Salon Şefi Salih Çınar’ın ısrarı ile nugalı milföy ve meyveli parfeden bir 
     dilim aldım. Çok güzel bir yemekti. Fiyatlar da abartılı değil. Le Select’in telefon numarası 0212 325 65 65. Çıkışta sevdiğim bir çocuk olan İsa Demirtaş telefon açtı. İsa yıllardır Etiler ve Ortaköy’de gece kulübü işletiyor. Fakat bu kez Şişli’de Club Lima’yı açtı. Burçin Birben’in çalıştığı zamanlarda sırdaşım İsmail Akkaya ile uğramıştık. İsa, telefonda, "Abla, Aykut başladı, bize biraz destek ver" deyince gittim. Aykut, AHA üçlüsünden. Cuma ve cumartesi geceleri Club Lima’da sahne alıyormuş. Üst kattaki barda gitar eşliğinde canlı müziğe başlamışlar. Saat 19.00-23.00 arasında. Doluydu. Bu da normal, çünkü yerli içki 2.5, yabancı içki 5 milyon lira. Aykut’un sahne aldığı Club Lima’da ise limitsiz yerli içki masada 25, barda 
     20 milyon lira. 
     Telefon numarası 0212 233 20 50. 
     
Esra depresyonda      Esra Özmen İzmirliymiş. Tesadüfen 
     öğrendim. Aslında anlamalıydım. Kimse kusura bakmasın sahne, sinema ve podyum dünyasında gördüğümüz hemen tüm hırslı, başarılı kadınlar İzmirli’dir. Alın taç giyen güzelleri. Podyumlarda fırtına estiren ünlü mankenlerin yüzde 80’i İzmirli. Geçen gün Esra’yı Taksim’deki Alman Hastanesi’nde gördüm. Baygın getirmişler, tansiyonu düşmüş, doktoru depresyonda olduğunu söylemiş. Kolay mı Bir yandan TGRT’deki sabah programı, 
     öte yandan atv’nin beğenilen dizisi Kumsaldaki İzler’, ekstralar derken Özmen’in sağlığı bozulmuş. Aslında ikinci kez hastanelik olmuş. Üstelik o gün de doğum günüymüş. Tabii doğum günü partisinden vazgeçip Çocuk Esirgeme Kurumu’na bağış yapmış. Esra’nın yakın arkadaşı benim çok sevdiğim, televizyon dünyasının prenseslerinden Müge Anlı Akdağ söyledi Esra’nın oyun gücünü Kadir İnanır da çok beğeniyormuş. Hatta ünlü aktör, Esra Özmen ile sinema filmi de çekmeyi düşünüyormuş. Yoğun çalışma nedeniyle hastanelik olan Esra bakalım 
     bu temposunu ne zaman azaltacak. Evet, bugünlük de bu kadar. Kalın sağlıcakla, 
     en kötü gününüz benimkinden iyi olsun efendim. Pardon bu günkü Radikal Gazetesi’nde sevgili Şebnem’in benle yaptığı röportajı beni yakından tanımak isteyenlere okumalarını öneririm. Sevgiyle. 
     
     



 MAGAZİN 













</TEXT>
</DOC>
