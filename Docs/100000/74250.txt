<DOC>
<DOCNO> 74250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/24/ekonomi/eko01.html </URL>
<DATE> 2002/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Tezgah kuran başkan olamaz 
</HEADLINE>
<TEXT>

TOBB seçimi öncesinde Fuat Miras’a yüklenen Rifat Hisarcıklıoğlu, Delegeden korkan başkan olamaz. Oyunla, tezgahla bu makamlarda oturulabilir mi ’ dedi 
     Türkiye Odalar ve Borsalar Birliği’nin TOBB Ticaret Odaları Konsey Toplantısı, mayısta yapılacak olan TOBB seçimleri ile ilgili tartışmalara sahne oldu. Deniz Ticaret Odaları Konsey toplantısının, Başkan Rifat Hisarcıklıoğlu’nu desteklemeyeğini açıkladıkları gün, Ticaret Odaları Konseyi, destek önergesi verdi. Hisarcıklıoğlu, delegesine güvenmeyenlerin, oyun ve tezgahla TOBB Başkanlığı’na gelemeyeceğini söyledi. 
     TOBB Ticaret Odaları Konsey toplantısında, Ankara Ticaret Odası Başkanı Sinan Aygün, Rifat Hisarcıklıoğlu’nun kendisi ve yurtdışında bulunan bir oda başkanı hariç, toplam 30 ticaret odası başkanından 28’inin imzasını taşıyan bir destek önergesi verdi. Mayıs 2002’de yapılacak olan seçimli genel kurulda konseyin desteğini beyan eden bu önerge üzerine konuşan TOBB Başkanı Hisarcıklıoğlu, 5590 sayılı Odalar Birliği Kanunu’nda uzlaşmayı, delegesine güvenmeyenlerin engellediğini söyledi. 
     Hisarcıklıoğlu, eski başkan Fuat Miras’ı kastederek, "Seçimle ilgili madde hariç tamamında uzlaşma sağlandı. Kanun’un 27 maddesi yedi seneden beri mülga durumda. Yedi senede kimlerin burada olduğunu biliyoruz. Bir başkan kendi delegesinden korkabilir mi Delegesine karşı gelerek bu makama oturabilir mi Oturmak isteyenler alttan yukarı doğru gelmeli. Başka oyunlarla, tezgahlarla buraya gelinebilir mi " dedi. 
     
     Partiler üstüyüz’ 
     TOBB’un siyasi amaçla kullanıldığı eleştirilerine de yanıt veren Rifat Hisarcıklıoğlu, TOBB’un partiler üstü olduğunu kaydetti. Hisarcıklıoğlu, "Hükümete, topluma, siyasete, partilere, uluslararası kuruluşlara karşı herkesin kafasından farklı bir ses çıkan, kaos içinde bir kurum görüntüsü çizmemeliyiz. Aramızdaki kısır çekişmeler bizi zaafa uğratır, yaptırım gücümüzü azaltır. Bu nedenle TOBB’un kısır çekişmelere alet edilmesine asla müsaade etmeyeceğiz" dedi. 
     
Denizciler bayrak açtı      TOBB Deniz Ticaret Odaları Konsey üyelerinin, Mayıs 2002’de yapılacak olan TOBB Yönetim Kurulu seçimlerinde Rifat Hisarcıklıoğlu’nu desteklememe kararı aldı. Deniz Ticaret Odası Başkanı Cengiz Kaptanoğlu ile TOBB eski Başkanı Fuat Miras, Şadan Kalkavan, Eşref Cerrahoğlu ve Hasan Mengi’nin de aralarında bulunduğu 26 asil ve yedek üye, ortak açıklama yaparak, Hisarcıklıoğlu’nun odalar arasında ayrım yaptığı ve TOBB’un varlığını seçim aracı olarak kullandığı’ gerekçesiyle desteklemeyecekleri kararı aldıklarını bildirdiler. 
     
Erez siyasi hesap peşinde      Açıklamada, eski TOBB Başkanı Yalım Erez’in açıklamalarına da tepki göstererek, "Erez’in TOBB seçimlerinde Hisarcıklıoğlu’nun tek aday olacağını ve seçimi kazanmasını beklediğini söylemesi çok büyük talihsizliktir. Sayın Yalım Erez belli bir hesap peşinde. TOBB’dan almayı ümit ettiği destekle yeniden bir dönüş hesabı olabilir" dedi. 
     
Prim artışına 30 sınırı      Sanayi ve Ticaret Bakanı Ahmet Kenan Tanrıkulu, istihdamın üzerindeki yükün azaltılması için SSK prim artışının yüzde 54 yerine, yüzde 30 ile sınırlı tutulmasının kabul edildiğini bildirdi. 
     TOBB Ticaret Odaları Konsey toplantısında SSK prim artışının yüzde 30 ile sınırlandığını açıklayan ekonomik gelişmelerle ilgili görüşlerini de açıkladı. Tanrıkulu, "Enflasyonu gündemimizden çıkarıp, tamam iyileşmeler yapılıyor, bunu bir kenara bırakalım, artık büyümeye hız verelim’ tarzında yaklaşımlara gidilirse, kriz öncesi tablo geri gelir" dedi. 
     AB kriterleri dendiğinde, siyasi kriterlerin göz önüne getirildiğini işaret eden Tanrıkulu, AB’ye adaylık sürecine başlandığı günlerde, ekonomik kriterlerin gündeme getirildiğini, ancak akabinde konunun siyasete çekildiğini ve siyasi kriterlerin, ekonomik kriterlerin önüne geçmeye başladığını söyledi. 
     



 EKONOMİ 
















</TEXT>
</DOC>
