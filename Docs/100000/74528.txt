<DOC>
<DOCNO> 74528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/son/sonspo05.html </URL>
<DATE> 2002/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
A Milli Futbol Takımı Almanya'ya gitti 
</HEADLINE>
<TEXT>

     A Milli Futbol Takımı, Güney Kore ile Almanya'da yapacağı hazırlık maçı için bu ülkeye gitti. 
     Teknik direktör Şenol Güneş, Almanya'ya hareketlerinden önce Atatürk Havalimanı'nda yaptığı açıklamada, Güney Kore ile yapacakları maçta, takımın son durumunu ve oyuncuların performansını görme imkanı bulacaklarını söyledi. 
     Türkiye'nin uzur süredir hazırlık maçlarında galibiyet almadığının hatırlatılması üzerine Güneş, her karşılaşmayı kazanmak istediklerini ifade ederek, ''Resmi maçlarda hedef anlamlı olduğu için motivasyon iyi oluyor'' dedi. 
     Güneş, Güney Kore maçında iyi oyunla iyi bir sonuç alacaklarına inandığını da sözlerine ekledi. 
     Hakan Ünsal da, özel maçların takımın durumunu görmek için iyi bir fırsat olduğunu belirterek, ''Ancak bütün özel maçları kaybedip, resmi maçları kazanmayı tercih ederim. Önemli olan gruplarda alınan sonuçlardır'' diye konuştu. 
     A Milli Futbol Takımı, daha sonra Kıbrıs Türk Havayolları'na ait bir uçakla Dortmund'a hareket etti. 
     






</TEXT>
</DOC>
