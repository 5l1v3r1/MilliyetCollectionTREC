<DOC>
<DOCNO> 55015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/01/yasam/yas04.html </URL>
<DATE> 2001/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Komiserlik kesmedi çete kurup reis oldu 
</HEADLINE>
<TEXT>

Yolunu kesip kaçırdıkları Bulgar işadamından 70 bin mark fidye isteyen 3 kişilik çetenin reisi, Beyoğlu’nda görevli bir komiser çıktı 
     ÜMİT ÖZEL Edirne DHA 

     Bulgaristan’daki mağazalar zincirinde satmak üzere tekstil ürünü almak için İstanbul’a gelen işadamı Stoyan Dimitrov Getshev’i kaçırarak, 70 bin mark Yaklaşık 47 milyar lira fidye isteyen 3 kişilik çete yakalandı. Çete üyelerinden Müjdat Arayan'ın, Beyoğlu İlçe Emniyet Müdürlüğü'nde görevli komiser olduğu ortaya çıktı. 
     İstanbul'a gelen Getshev, Aksaray'da Makedon asıllı Abdula Sehı ile pazarlık yaparak takımı 20 Alman Markı'ndan yaklaşık 14 milyon lira 7 bin takım elbise almak üzere anlaştı. 
     Yaptıkları alışverişi kutlamak isteyen iki işadamının bindiği taksi, Beyazıt'ta, Beyoğlu İlçe Emniyet Müdürlüğü'nde görevli komiser Arayan 39 , inşaat malzemesi satan Levent Aslan 28 ve çay bahçesi işleten Hüseyin Bakın 23 tarafından durduruldu. 
     
70 bin mark verin      Üç kişilik çete, otomobillerine bindirdikleri Getshev ve Abdula Sehı'ye Narkotik Şube'de görevli olduklarını ve bir uyuşturucu operasyonuyla ilgili olarak arandıklarını söyledi ve bir öneride bulundu "Bize 70 bin mark öderseniz dosyanızı kapatırız." 
     Ancak Getshev, üzerinde o kadar para olmadığını söyledi. Bunun üzerine Getshev'in Bulgaristan'daki arkadaşlarının parayı Kapıkule Gümrük Kapısı'na getirmesi önerisi kabul edildi. Kaçırılan iki işadamı ve zanlılar gümrüğe geldiklerinde Sehı parayı almak bahanesiyle Bulgaristan'a geçti. Fidyecilerle Getshev, Sehı'yi beklerken o da Edirne Emniyet Müdürlüğü'nü arayarak ihbarda bulundu. 
     Getshev ve zanlıların bulunduğu tesise baskın yapan polis, Müjdat Arayan, Levent Aslan ve Hüseyin Bakın'ı gözaltında aldı. Zanlıların üzerinde ve otomobillerindeki aramada 2 tabanca, bunlara ait 38 mermi, 3 şarjör, 2 av tüfeği, tüfeklere ait 406 fişek ve 5 bıçak bulundu. Zanlılar çıkarıldıkları nöbetçi mahkemede tutuklandı. 
     



 YAŞAM 















</TEXT>
</DOC>
