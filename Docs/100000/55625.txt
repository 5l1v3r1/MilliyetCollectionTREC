<DOC>
<DOCNO> 55625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/yazar/akyol.html </URL>
<DATE> 2001/12/05/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Salkım Hanım... 
</HEADLINE>
<TEXT>

     SALKIM Hanım'ın Taneleri filmindeki Türk tipleri genelde olumsuz tipler Vurguncu Durmuş ile 'dönme' Halit Bey'in saf uşağı Bekir gibi... Her kültürün olumlu ve olumsuz tipleri vardır daha objektif davranılmalıydı. 
     Filmde asker olduğu anlaşılan Sabit Bey, oğlu "dönme" Halit'in karısına, yani öz gelini Salkım Hanım'a tecavüz ediyor Ensest ilişki 
     Salkım Hanım'a psikolojik bir travma yaşatmış olmak için bu şart mıydı Başka bir şok olamaz mıydı 
     Bu Sabit Paşa, "Osmanlı Türk paşası değil, Hamidiye alaylarının paşası" imiş Yani Kürt Aynı derecede büyük gaf 
     Hem Kürt Sabit Bey'in oğlu nasıl "dönme" Halit Bey oluyor 
     Bundan başka, Abdülhamid'in bugünkü koruculara benzer şekilde kurduğu Hamidiye alaylarının üniforması yoktu. Nizami asker olmadıkları için, paşa da olamazlardı. Hamidiye alaylarının başına atanan paşalar, Mekteb - i Harbiye mezunu "Osmanlı paşaları"ydı, nizami subaylardı 
     Filmde böyle ciddi maddi ve tarihi hatalar da var tipleme kusurlarının yanında... 
     
     VARLIK Vergisi'ne gelince... 
     Prof. Kemal Karpat'a göre, bu vergi "tepeden inme usullerle uygulanmış ve tenkide cesaret eden Vatan gazetesi gibi yayınlar kapatılmıştır." 
     Beklenen amaç da sağlanamamış, çünkü ağır vergi kaybına uğrayanlar tekrar fiyat yükselttikleri için enflasyon tekrar yükselmiş, üstelik, bu vergi, genel ekonomik durumu daha da kötüleştirmiştir. 
     Ama bu vergi, "geçmişin izlerini" de taşımaktadır. Müslüman Türkler için facialarla dolu olan Mütareke yılları unutulmuş olsa bile, Cumhuriyet devrinde de yabancı firmalar ısrarlı bir şekilde hep gayrimüslim tüccarla ticaret yapıp Müslüman tüccarı dışlıyorlar, yani Türklere karşı ayırımcılık yaparak büyük paralar kazanıyorlardı 
     Vergi herkese konulmakla birlikte azınlıklara ve yabancılara daha ağır uygulanmasının önemli bir sebebi budur. Prof. K. Karpat, Türk Demokrasi Tarihi, 2. Baskı. Sf. 110 - 111 
     Amerikalı tarihçi Standford Shaw'a göre, savaş şartlarında "Müslüman Türklerin çoğu vergi ödemeyi vatani bir ödev sayarken, gayrimüslim vatandaşlarla yabancılar, ülkeyi kendi vatanları gibi benimsememiş, vergiden kaçınmışlardı." History of Ottoman Empire and Modern Turkey, cilt 2, sf. 399 
     
     VARLIK Vergisi'nde devletin yapmaması gereken ama yaptığı 'ırkçı' haksızlıklar, bu ekonomik ve psikolojik olgulardan kaynaklanmış, 1942'nin dünya şartlarından da etkilenmiştir. 
     Günümüzü iyi değerlendirmek için tarihe objektif bakabilmek önemlidir Varlık Vergisi, evet, Tek Parti devrinde din ve ırk ayırımına dayalı bir facia idi... Ama benzer, hatta çok daha büyük facialara daha önce Türklerin maruz kalmış olmasının tepkisini de yansıtır. 
     "Vatanı benimseme" önemli bir kavramdır ve gökten zembille inmez. Olayların geliştirdiği kültürle oluşur. 
     Artık azınlıklarla Türkler arasında eskiden yaşanmış siyasi, askeri ve ekonomik dramlar karşılıklı bir biçimde idrak edilerek Türkiye'nin hepimiz için "tek vatan" olduğu gerçeğini bir kültürel bilince de dönüştürmenin zamanıdır. Ve çoğulcu demokrasiyi geliştirmenin de zamanıdır tabii... 
     Yeterince geciktik zaten... 
     
     







Salkım Hanım... 


Çözüm jenerikte 


Telefon diplomasisi 


Kıbrıs'ta olumlu başlangıç ve 2002 iyimserliği 


Hayda vre - hadi gari 


Hocaların maaşını unutmadık 


Enflasyonun verileri umut veriyor mu 


Medeni Kanun ve gözler Çankaya'da 


Denktaş'ın istediği gibi oldu... 


Memur maaşları... Bozdur bozdur harca 


Yatırımcı kulübü 


Türk askeri Afganistan'a gidemiyor 


"Takımsal Takımadaları Cumhuriyeti" 


George’ların koşa koşa gittiği ülke 


Merivan için... 


Özel uçağı olan bakkal ve kasap yandı 


</TEXT>
</DOC>
