<DOC>
<DOCNO> 52714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/guncel/gun05.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis de insan hakları peşinde 
</HEADLINE>
<TEXT>

Akademi’ye dekan olarak atanan Prof. Tülin İçli, "Polis çok değişti" dedi 
     BELMA AKÇURA İstanbul 

     Güvenlik Bilimleri Fakültesi’ne dönüştürülen Polis Akademisi’ne dekan olarak atanan Prof. Tülin İçli, "Burada polisin insan hakları ihlallerine tolerans gösterecek şekilde eğitilmediğini gördüm. Bu okula atanmaktan gurur duyuyorum" diye konuştu. Polislerin toplumsal olaylarda aslında şiddet kullanılmasını istemediğini belirten Prof. İçli şunları söyledi 
     "Polisler de insan hakları ihlali istemiyor. Halka yumuşak davranıp, açık olmak hatta karakolların şeffaflığını istiyor. Kurslarla gelen eğitim düzeyi düşük olanlarla böyle bir üniversiteden mezun olanların arasında çok fark var." 
     Polisin, işkenceci, eli sopalı, insan hakları ihlal eden polis olarak yansıtılmasından rahatsızlık duyduğunu söyleyen Prof. İçli, "Üniversiteliler bile, karakolda zabıt tutan memurdan, trafik polisine kadar bütün polisleri aynı algılıyor. Ne eğitimleri hakkında ne de yaptıkları işler hakkında bilgi sahibi değil. Polisin halkla ilişkiler konusunda en zayıf noktası bu bence. Çünkü yeterince tanıtmamış kendini.Halk polisin ne yaptığını bilmeli" dedi. 
     



 GÜNCEL 





















</TEXT>
</DOC>
