<DOC>
<DOCNO> 85270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/21/son/soneko09.html </URL>
<DATE> 2002/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Özilhan ''Ecevit'in tedavisi sırasında vekalet işlemeli..'' 
</HEADLINE>
<TEXT>

     Türk Sanayicileri ve İşadamları Derneği TÜSİAD Yönetim Kurulu Başkanı Tuncay Özilhan, Başbakan Ecevit'in tedavisi süresince başbakanlığa vekalet mekanizmasının bir an önce işletilmesi ve koalisyon partilerine mensup başbakan yardımcılarının devlet işlerini uyum içinde sürdürmeye devam etmelerinin şart olduğunu bildirdi. 
     Özilhan 4. Teknoloji Kongresi'nin açılışında yaptığı konuşmada ''Bugün bir erken seçim ihtimali üzerine konuşmanın zamanı değildir'' diyerek, şunları söyledi 
     ''Ama seçim ve siyasi partiler yasalarının değiştirilmesi üzerine konuşmanın tam zamanıdır. Bu konular ancak seçim atmosferine girmeden ele alınabilir ve yeni bir seçimden önce mutlaka sonuçlandırılmış olmalıdır. Aksi halde seçimin ülkemize bir yenileme getirmesi beklenemez.'' Türkiye'nin bir erken seçim atmosferine girmesinin makro ekonomik dengelerin kırılganlığı açısından oldukça olumsuz sonuçlar doğurabileceğine işaret eden Özilhan, ''Başbakanımızın tedavisi süresince başbakanlığa vekalet mekanizmasının bir an önce işletilmesi ve koalisyon partilerine mensup başbakan yardımcılarının devlet işlerini uyum içinde sürdürmeye devam etmeleri şarttır. Türkiye'nin bu kritik süreci zarar görmeden atlatması açısından en doğrusu bu olacaktır'' 
     





</TEXT>
</DOC>
