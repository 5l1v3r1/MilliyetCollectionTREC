<DOC>
<DOCNO> 66574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/son/sondun01.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçırılan Amerikalı gazeteci davasında önemli ipucu 
</HEADLINE>
<TEXT>

     Pakistan'da, Amerikalı gazeteci Daniel Pearl'ün kaçırılmasıyla bağlantılı olarak, aranan şüphelinin bilgisayar hafızasında e-posta mesajları bulundu. 
     Pearl'ün kaçırılmasında baş şüpheli olarak aranan ve El Kaide militanı olmasından şüphelenilen Ahmed Ömer Said Şeyh ile bağlantı kurulmasını sağlayacak mesajların ele geçirilmesi, önemli bir gelişme olarak değerlendirildi. 
     Daniel Pearl'ün kaybolmasından birkaç gün sonra ABD ve Pakistan basınına e-posta yoluyla gönderilen mesajların izini süren müfettişlerin, internete girişin Karaçi'deki bir binada sağlandığını belirledi. 
     Polis, 3 Şubat Pazar günü yaptığı baskınla 3 kişiyi gözaltına almış ve bu kişilerden Ferhad Nasim'e ait olan dizüstü bilgisayara el koymuştu. Nasim, bu mesajların Said'den geldiğini kabul etmişti. 
     






</TEXT>
</DOC>
