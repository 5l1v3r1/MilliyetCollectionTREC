<DOC>
<DOCNO> 56535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/guncel/gun04.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
FIKRA DEĞİL GERÇEK 
</HEADLINE>
<TEXT>
Karadenizli inadı 25 metre arayla ikinci camiyi yaptırdı Küçücük mahalle camiye doydu 
Ordu’nun Aybastı ilçesi Çukur Mahallesi sakinleri, cami eskidiği için yenisini yaptıranlarla, Eski camimden vazgeçmem’, diyenler arasında ikiye bölündü 
     ŞENOL ÇAKIR Ordu DHA 

     Ordu’nun Aybastı ilçesinde inatlaşma yüzünden 25 metre arayla iki cami yaptırıldı. 150 haneli Çukur Mahallesi’ndeki Eski Cami’nin onarılması gerekince, bazı mahalle sakinleri daha ucuza gelir’ diyerek aralarında para toplayıp yeni bir cami yaptırdı. Ancak 100 yıllık Eski Cami’nin boş bırakılmasına kızan bazı mahalle sakinleri yeni camiye gitmeyip ilçedeki camilerde namazlarını kılmaya başladı. 
     
     İmamlar anlaştı 
     Eski Muhtar Ahmet Kaya önderliğindeki bu grup Eski Cami’yi restore edip yeniden ibadet açtı. Böylece 25 metre arayla iki cami, Müftülükçe atanan iki ayrı imamla hizmet vermeye başladı. Yeni cami ile aralarında sadece 25 metre bulunan restore edilmiş eski camiye de kadrolu imam tayin edildi. İki imam ise aralarında ezan anlaşması yaptı. Önce eski imam ezanı okuyup bitiriyor, ardından yeni cami imamı ezanı okumaya başlıyor. 
     
     Herkes kendi camisine 
     Mahalle sakinleri ise hangi caminin yapımında emeği geçtiyse, oraya gidip namazını kılıyor. Aybastı Müftüsü Mehmet Sönmez ise, şöyle konuştu "Ben göreve 2 ay önce başladım. Camiler ise benden önceki yönetimde yapılmış. 25 metre arayla cami olmaz. Ancak takdir edersiniz ki, yapılan camide yıkılmaz". 
     



 GÜNCEL 






















</TEXT>
</DOC>
