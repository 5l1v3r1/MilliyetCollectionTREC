<DOC>
<DOCNO> 75073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/28/son/sondun07.html </URL>
<DATE> 2002/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
11 Eylül saldırıları 150 bin New York'luyu depresyona soktu 
</HEADLINE>
<TEXT>

     ABD'de, 11 Eylül olaylarını yaşayan ve bu saldırılarda yakınlarından birini kaybeden yaklaşık 150 bin New Yorklunun depresyona girdiği ve stres tedavisine ihtiyaç duyduğu bildirildi. 
     Konuyla ilgili yapılan yeni bir araştırma sonucunda hazırlanan raporda, depresyona girenlerin sayısının, ilk tahminlerin yaklaşık 2 katı olduğu belirtildi. 
     Raporda, depresyona giren bu kişilerin gece kabus gördüğü, aşırı sıcak basmasından ve post travmatik bozukluklardan şikayet ettiği bildiriliyor. 
     Raporu hazırlayan New York Tıp Akademisi uzmanlarından Dr. Sandro Galea'ya göre, en fazla travmaya, Dünya Ticaret Merkezi İkiz Kulelerinin bulunduğu noktaya 2-3 km mesafede yaşayanlar maruz kaldı. 
     Bunların yüzde 38'inin saldırılara bizzat tanık olduğu, yüzde 16'sının öleceğinden korktuğu, yüzde 11'inin ise olaylarda bir yakınını kaybettiği bildirildi. 
     Raporda yer alan veriler özetle şöyle 
     149   Araştırma kapsamına alınanların yüzde 13'ü post travmatik 
     bozukluklardan şikayetçi. Bu kişiler stresli rüyalar görüyor ya da uyuyamıyor ve kendini bir konuya veremiyor. 
     149   Yüzde 10'u depresyon belirtisi gösteriyor. Bunlardan bazıları 
     giderek şişmanlarken, bazıları yataktan çıkmak istemiyor. Bu kişilerde neşe kaybı da gözleniyor. 
     149   Yüzde 14'ünde stres ya da depresyon hali var. 
     Doktorlar, olaya yakın olmak, kişinin neler gördüğü, yaralanıp yaralanmadığı ve yakınlarını kaybedip kaybetmemesinin ruh sağlığı açısından önemli olduğunu belirttiler. 
     Bu arada Hispanik Güney Amerika kökenli olanların, beyazlara oranla depresyona girmeye 3 kez daha müsait oldukları ortaya çıktı. 
     






</TEXT>
</DOC>
