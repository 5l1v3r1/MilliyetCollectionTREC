<DOC>
<DOCNO> 79321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/son/sontur08.html </URL>
<DATE> 2002/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Defilede Türk bayraklı elbiseye soruşturma... 
</HEADLINE>
<TEXT>

     Afyon'un Sandıklı İlçesi Cumhuriyet Savcılığı, yabancı bir heyet onuruna verilen yemekte sunulan defilede giyilen Türk Bayraklı kıyafetle ilgili soruşturma başlattı. 
     Alınan bilgiye göre, Belediye Başkanı Mustafa Baştuğ'un davetlisi olarak ilçeye gelen Almanya'nın Rastatt Belediye Başkanı Klaus Fekhard Walker onuruna 2 Nisan'da Termal Otel'de verilen yemekte, Meslek Lisesi öğrencileri tarafından sunulan defilede yer alan ve Türk Bayrağı'nın kullanıldığı kıyafetle ilgili yerel bir gazetede çıkan haber üzerine, bir vatandaş Sandıklı Cumhuriyet Savcılığı'na suç duyurusunda bulundu. Savcılık da, başvuru üzerine soruşturma başlattı. 
     Konuk heyet onuruna verilen defile sonrası bir öğrenci Türk Bayrağı'nın kullanıldığı kıyafet giymiş, çalınan 10. Yıl Marşı'na tüm davetliler eşlik etmişti. 
     





</TEXT>
</DOC>
