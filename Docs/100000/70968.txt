<DOC>
<DOCNO> 70968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/son/sonspo26.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonsporlu Hami "Teslim olmadan çıkışa geçmeliyiz" 
</HEADLINE>
<TEXT>

     Trabzonspor, Yimpaş Yozgatspor ile hafta sonunda yapacağı lig maçının hazırlıklarını bugün çift çalışmayla sürdürdü. 
     Teknik direktör Hans Peter Briegel yönetiminde, Mehmet Ali Yılmaz Tesisleri'nde yapılan çalışmaya, Bushaj ve Somers katılmazken, hafif sakatlığı bulunan Bülent kondisyon salonunda çalıştı. Augustine ve Jarro ise hafif koşu yaptı. 
     Antrenmanda, Briegel futbolculara yarım alanda çift kale maç yaptırırken, çift kale maç sırasında, kanatları kullanmaları konusunda futbolculara sık sık uyarılarda bulundu. 
     Trabzonspor, yarın yapacağı çalışma ile Yimpaş Yozgatspor maçının hazırlıklarını sürdürecek. 
     Trabzonspor'un takım kaptanı Hami, teslim olmadan yapabileceklerinin en iyisini yapıp bir an önce çıkışa geçmeleri gerektiğini söyledi. 
     Yimpaş Yozgatspor maçında alacakları galibiyetin moral açısından da kendilerine büyük katkı sağlayacağını ifade eden Hami, ''Alacağımız puanlar bizi ligde güzel yerlere taşır. Hepimiz bunun bilincindeyiz. 
     İlk olarak Yimpaş Yozgatspor maçından 3 puanla dönmek istiyoruz'' diye konuştu. 
     Hami, bordo-mavili takımda daha önce teknik direktörlük görevini yapan Giray Bulak hakkında hiç konuşmadığını da ifade ederek, ''Ben şu ana kadar hiçbir hocam hakkımda kötü birşey söylemedim. Herkes kendini değerlendirsin. Ben, bugüne kadar hep hocalarımın yanında oldum. Hatta hocamı koruduğum için ceza almış bir futbolcuyum'' dedi. 
     Öte yandan dün akşam bir toplantı yapan bordo-mavili kulübün yönetim kurulu, yarın İstanbullu yöneticilerinin de katılacağı bir toplantı yapacak. 
     Toplantıda, Olağünüstü Genel Kurul ve teknik heyet konusunun gündeme gelmesi bekleniyor. 
     






</TEXT>
</DOC>
