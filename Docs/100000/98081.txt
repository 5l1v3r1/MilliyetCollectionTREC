<DOC>
<DOCNO> 98081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/spor/spo03.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
"Fener’in yeri başka" 
</HEADLINE>
<TEXT>

Galatasaray Başkanı Özhan Canaydın, ezeli rakiplerine dostluk mesajları gönderdi "Babam öldüğü zaman beni yalnız bırakmayanlar hep Fenerbahçeli dostlarımdı" dedi 
     HALİL ÖZER 

     Aleyhinde konuşmam’ 
     GALATASARAY Başkanı Özhan Canaydın, ezeli rakipleri Fenerbahçe ile aralarına kimsenin giremeyeceğini söyledi. Rekabetin sadece sahada yaşandığını açıklayan Canaydın, Fenerbahçe’yi ve Fenerbahçeliler’i çok sevdiğini vurguladı. Canaydın, "Kimse beni Fenerbahçe aleyhine konuşturamaz. Babam öldüğü zaman cenazede bir tek Galatasaraylı basketçi vardı. Ancak Fenerli dostlarımın hepsi yanımdaydı" dedi. 
     
     Aziz Yıldırım’a övgü 
     CANAYDIN, Fenerbahçe camiasından çok önemli dostlarının olduğunu da vurgulayıp, "Aziz kardeşimi de çok severim. Çok çalışkan ve iyi niyetli bir başkan. O da benim gibi bütün mesaisini bu iş için harcıyor" dedi. Dün İsviçre kampından ayrılan Başkan Canaydın, Teknik Direktör Fatih Terim ile son bir görüşme daha yaptı. Başkan’ın, Terim’e santrfor transfer edeceklerinin sözünü verdiği iddia edildi. 
     
Cim-Bom’a Çek golcü      FORVET arayışlarını sürdüren Galatasaray bu kez rotayı İngiltere’nin Liverpool takımında forma giyen Çek golcü Milan Baros’a çevirdi. Çek Milli Takımı’nda da görev alan ve geçtiğimiz sezon Liverpool’a 7 milyon dolara transfer olan Baros için Sarı - Kırmızılılar harekete geçti. Fatih Terim, bu oyuncuyu izlemek için yardımcısı Ahmet Ceyhan’ı İngiltere’ye göndermek istedi. Ancak vizesi olmaması nedeniyle Ceyhan, Zürih’ten Liverpool’a gidemedi. 
     AHMET Ceyhan’ın kamp dönüşünde vizeyi alacağı ve İngiltere’ye gideceği öğrenildi. Liverpool’da Owen ve Heskey gibi dünya çapındaki yıldızların arkasında yedek bekleyen Çek golcü geçen sezon sadece bir kez görev yaptı. 21 yaşında, 1.81 boyundaki Baros, milli forma altında oynadığı 10 maçta ise 4 gol kaydetti. Milan Baros, Ostrava’da yer aldığı dönemlerde ise Maradona olarak anılıyordu. 
     
Galatasaray ter attı      CİM - BOM, dün İsviçre kampında amatör takımlarla oynadığı 45’er dakikalık iki hazırlık maçını da kazandı. Galatasaray, asların forma giydiği ilk karşılaşmada Freiienbach’ı Balic 2 , Ümit, Emre ve Berkant’ın golleriyle 5 - 1 mağlup etti. Fatih Terim’in genelde yedeklere şans tanıdığı ikinci maçta ise Sarı - Kırmızılılar, Zug 94’ü Serkan ve Duro’nun penaltıdan attığı gollerle 2 - 0 yendi. 
     
Fikret Ünlü stadı tanıttı      GALATASARAY ile Olympiakos takımları arasında yapılacak dostluk maçının oynanacağı Olimpiyat Stadı dün basına tanıtıldı. Olimpiyatevi’ndeki toplantıya Devlet Bakanı Fikret Ünlü, TMOK Başkanı Sinan Erdem, Galatasaray İkinci Başkanı Ali Dürüst, TMOK Genel Sekreteri Togay Bayatlı ve İl Spor Müdürü Vedat Bayram katıldı. 
     OLİMPİYAT Stadı’nda oynanacak açılış maçı için Bakan Ünlü, "Tarihi bir gün yaşayacağız" derken, Galatasaray İkinci Başkanı Ali Dürüst, "Bu tesisi hep birlikte tanıtmalıyız" ifadesini kullandı. TMOK Başkanı Sinan Erdem ise, "60 bin kişinin gelmesini beklediğimiz bu maç, bize ilerisi için yol gösterecek" diye konuştu. 
     



 SPOR 



















</TEXT>
</DOC>
