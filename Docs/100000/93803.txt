<DOC>
<DOCNO> 93803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/siyaset/siy03.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
41 günde 41 eser 
</HEADLINE>
<TEXT>

İSKİ’nin Zeytinburnu, Fatih ve Eminönü Atık Su ve Yağmur Suyu Kanalı törenle hizmete girdi. Güney Haliç ve Ataköy Kanalı’nın temeli atıldı 
     İSTANBUL Milliyet 

     İSKİ’nin "41 Günde 41 Eser Kampanyası" çerçevesinde "Zeytinburnu, Fatih ve Eminönü İlçeleri Atık Su ve Yağmur Suyu Müteferrik Kanalı" hizmete açılırken, "Güney Haliç ve Ataköy Havzaları Atık Su ve Yağmur Suyu Kanalı"nın da temeli törenle atıldı. 
     Büyükşehir Belediye Başkanı Ali Müfit Gürtuna, bugüne kadar Zeytinburnu ilçesinin yeteri kadar hizmet alamadığını belirterek, yaptıkları çalışmalarla ilçede hiçbir altyapı sorunu kalmadığını söyledi. 
     
     18 trilyona mal oldu 
     İSKİ Genel Müdürü Veysel Eroğlu da hizmete alınan atık su ve yağmur suyu kanal inşaatının Fatih, Eminönü, Çatalca, Zeytinburnu ve Büyükçekmece ilçelerini kapsadığını, 54 bin 604 metre uzunluğunda bulunduğunu ve 18 trilyon liraya mal olduğunu kaydetti. Eroğlu, temeli atılan Güney Haliç ve Ataköy Havzaları Atık Su ve Yağmur Suyu Kanal inşaatının da 35 bin metre uzunluğunda atık su, 15 bin metre uzunluğunda yağmur suyu kanalının yapımını içerdiğini ve 7 trilyon 425 milyar liraya mal olacağını ifade etti. 
     Eroğlu, ay sonuna kadar 300 trilyon liraya mal olacak 41 tesisin açılış ve temel atmalarını tamamlayacaklarını bildirdi. 
     



 SİYASET 















</TEXT>
</DOC>
