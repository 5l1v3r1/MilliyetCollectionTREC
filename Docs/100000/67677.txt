<DOC>
<DOCNO> 67677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/son/sontur05.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
THY'den Kurban Bayramı için ek sefer... 
</HEADLINE>
<TEXT>

     Türk Hava Yolları THY , Kurban Bayramı nedeniyle artan yolcu talebini karşılamak için, iç ve dış hatlarda toplam 37 ek sefer düzenleyecek. 
     THY'den yapılan yazılı açıklamada, 21-26 Şubat 2002 tarihleri arasında 24'ü dış, 13'ü de iç hatlarda olmak üzere 37 ek seferin gerçekleştirileceği belirtildi. 
     Açıklamaya göre, iç hatlarda Bodrum, Erzurum, Antalya ve Ankara hatlarında uçak tipi büyütülecek ve ek seferler konacak. Dalaman, Adana, Trabzon, Kars ve Van hatlarında da uçak tipleri büyütülecek. 
     Dış hatlarda ise Lefkoşa, Prag, Budapeşte, Roma, Paris, Cenevre ve Viyana hatlarında uçak tipi büyütülecek, ayrıca bu hatlarda ek seferler yapılacak. Karaçi, Tunus, Nice, Milano, Zürih ve Londra seferlerinde de uçak tipleri büyütülecek. 
     






</TEXT>
</DOC>
