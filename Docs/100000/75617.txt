<DOC>
<DOCNO> 75617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/yazar/cemal.html </URL>
<DATE> 2002/03/31/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Filistinli ve İsrailli ölü çocukların hayaletleri 
</HEADLINE>
<TEXT>

     Eski Kudüs'ün o tuhaf havası. Mistik, kutsal kokan havası... Niyesi yok Öyle. O daracık taş yollarda Hazreti İsa yürümüş çünkü. Hazreti Muhammed'in göğe çıkarken bastığı taş burada. 
     İslam'ın ilk kıblesi Mescid - i Aksa'yla Yahudiler'in en kutsal yeri Ağlama Duvarı yine burada aynı mekanı paylaşıyorlar. 
     Çan sesine ezan sesi karışıyor. 
     Cami, kilise, sinagog iç içe. 
     Büyülü bir mekan eski şehir. 
     İnsanı her defasında tarihin ve düşüncenin derinliklerine çeken, insanın bazen aklıyla değil yüreğiyle, duygularıyla oynayan büyülü bir mekan eski Kudüs. 
     Ama o tuhaf mistik ve kutsal havada bugün barış kokusu yok. 
     Kan ve ateş kokuyor bu hava. 
     Özellikle son bir buçuk yıldır. 
     Ne yazık ki öyle. 
     Bu topraklar da trajediye bir türlü doymuyor. Belki de tarihin yükü çok ağır da ondan. Belki de yaşanan trajedi ve acılar, bu toprakları tarihin tutsağı haline getirmiş. 
     İnsanlar bu yükten kurtulamıyorlar. 
     O yüzden imkansızın peşindeler. 
     İmkansızı yapmaya çalışıyorlar. 
     Yani bir masanın etrafına oturup birbirleriyle konuşup anlaşacakları yerde, birbirlerini öldürmeyi tercih ediyorlar. 
     Nafile bir çaba değil mi 
     Tarihten hiç mi ders almıyorlar 
     Kim kimi tüketebilmiş ki 
     Araplarla Yahudiler birbirlerini tüketebilirler mi Hayır. İsrail devleti denize dökülebilir mi Hayır. Filistinliler bir devletten yoksun bırakılabilir mi Hayır. Kudüs paylaşılmadan kalıcı bir barış kurulabilir mi Hayır. 
     Eninde sonunda barış olacak. Ve bu topraklarda iki devlet yan yana, barış içinde yaşayacak 
     Biri İsrail, diğeri Filistin. 
     Bu kaçınılmaz son nereye kadar ertelenebilir ki Şiddet ve terör politikasıyla daha nereye kadar gidilebilir ki 
     Şaron, Arafat'ı düşman ilan ediyor, Arafat da Şaron'u. Şaron, şiddeti "Terörün altyapısını yok ediyoruz" diye mazur gösteriyor. Arafat, "Asıl İsrail'dir terörün kökü" diyor ve 'intihar terörizmi'ni yüreklendiriyor. 
     Oysa Şaronizm on sekiz aydır İsrail vatandaşlarına güvenlik getirmedi. Arafat da Filistinlere barışla birlikte aş ve getirecek Filistin devletini kuramadı. 
     "Bu uzun uykusuz gecelerde keşke hayaletlere inanabilseydim" diyor İsrailli yazar Amos Oz, "İsrailli ve Filistinli ölü çocuk hayaletlerinin uykudaki Şaron ve Arafat'ın başına üşüştüklerini düşünüyorum. İkisi de yetmişini geçmiş, ikisi de her gün daha fazla kan dökmek için alevlere biraz daha benzin döken bu iki liderin yataklarının etrafına bu masum çocukların hayaletlerini topladığımı hayal ediyorum." 
     Şöyle devam ediyor 
     "Bazen de tam tersini umut ediyorum. Şaron ve Arafat'ın ölü çocuk hayaletleri tarafından rahatsız edilmek yerine, haftalarca, aylarca sürecek bir uykuya yatırıldıklarını ve ancak barış yapıldıktan sonra uyandırıldıklarını hayal ediyorum. 
     Tarih onların suçlarını hiçbir zaman affetmeyecek. Çünkü çözüm çok açık ve net. Bu toprağın iki ayrı aileyi barındıran bir ev gibi iki bağımsız ülkeye bölüneceğini her İsrailli, her Filistinli çoktan biliyor. Böyle bir geleceği asla istemeyenler bile yüreklerinin derinliklerinde bunun kaçınılmaz olduğunu hissediyorlar." I. Herald Tribune, 13 Mart 02, s. 6 
     Kaçınılmaz son belli. 
     Daha fazla geciktirmek, insanlığa karşı suç işlemeye devam etmektir. Terör ve şiddet çıkmaz sokak. Daha fazla kan dökmeden, ateşkes ilan edip masaya oturmaktan başka bir çare yok. 
     
     







Kısa yanıtlar 


Amanpour'un amanvermez soruları 


Filistinli ve İsrailli ölü çocukların hayaletleri 





"Berlin duvarını geri verin bana " 


Öğretmenevleri, İlksan ve MEB 


Hayat sizin. Kontrolü kimin 


Bu kıssanın hissesi belli... 


Derviş'in siyasi geleceği 


Koç’un tüketiciye en yakın olma hedefi 


Kadın o kadar kadın değildir 


Farklı kanuna tabisiniz 


Bu politikacılarla siz huzurlu musunuz ki 


Yeni kriz yaratmak için kaşınmaya başladık 


Her şey tamam bir "Formula 1" eksik 


Deli mi Veli mi 


</TEXT>
</DOC>
