<DOC>
<DOCNO> 52960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/19/astro/index.html </URL>
<DATE> 2001/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yapıcı enerjiler 
</HEADLINE>
<TEXT>

Oğlak burcundaki Ay olumlu açıları sayesinde pratik konularda iyi sonuçlar alabileceğimiz bir güne işaret ediyor. Oğlak bize sorumluluklarımızı hatırlatır ama bunu bugün çok daha yapıcı biçimde yapacak. Organizasyon ve düzen isteyen konulara eğilebiliriz. Haftanın ilk gününde böyle bir enerjinin toparlayıcı olduğunu söylemeliyiz. Koç’lar için hafta hızlı başlamakta. Yeni görevler var ve bunları çok daha rahat biçimde yerine getirebilecekler. Boğa’lar kendilerini daha yaratıcı ve özgür hissedebilirler. Duygularını paylaşmak onlara yeni kişiler kazandırabilir. Yolculuklar olumlu. İkizler için koşullar pek iştah açıcı olmasa da parasal konularda olumlu değişiklikler, ortaklıklar söz konusu olabilir. Duygusal isteklerini ortaya koymakta başarılılar. Yengeç dikkat çekmek için daha fazla uğraşmak zorunda. Yeni öneriler var ama alınganlığını da bir kenara bırakmak durumunda. Aslan’lar çok şeyle bir anda meşguller. İş ortamında verimli düzenlemeler yapabilirler. Detaylara dikkat etmeleri gerekiyor. Başak’lar bugün rahatlar ve kendilerini güvende hissedebilirler. Cesur yaklaşımları daha fazla ilgi çekecek. Bugün öğleden sonra ve akşam Ay’ın yaptığı rahat açılar iletişim, hareket ve eğitimle ilgili konularda olumlu bir atmosfere işaret ediyor. Terazi’ler çok yoğunlar ve tamamlamaları gereken çok iş var. Bununla birlikte yakın çevrelerinden destek bulabilirler. Akrep’ler için hızlı hareket, iletişim ön planda. Bugün sözleri ile daha fazla dikkat çekebilirler. Yay’lar parasal açıdan gelişen fırsatları değerlendirmeliler. Kendilerine yeni kazanç yolları yaratabilecekler. Birikimlerine daha fazla önem vermeliler. Oğlak son derece çekici ve ön planda. Bugün pek çok konuda şanslarını denemeliler. İş hayatında yeni projeler daha hızlı ilerleyebilir. Kova’ların daha sessiz olduğunu görüyoruz ama gün içinde onlara duygusal tatmin sağlayacak olaylar olabilir. Fedak rlık teması öne çıkabilir. Balık’lar yine keyifliler. Son birkaç gergin günün ardından ileriye dönük daha gerçekçi planlar yapıp, arkadaşlarından destek görebilecekler. 

            Faks 287 74 37 
      







</TEXT>
</DOC>
