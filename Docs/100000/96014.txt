<DOC>
<DOCNO> 96014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/son/sondun19.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Dörtlüler grubu Ortadoğu sorunu için New York'ta buluşuyor 
</HEADLINE>
<TEXT>

     Rusya Dışişleri Bakanı Igor Ivanov, ABD Dışişleri Bakanı Colin Powell, BM Genel Sekreteri Kofi Annan ve AB adına Ortak Savunma ve Dış Politika Yüksek Temsilcisi Javier Solana'nın bugün yapacakları 4'lü zirvede, Filistin lideri Yaser Arafat'ın geleceğinin ele alınmayacağı bildirildi. 
     Ortadoğu sorununa çözüm bulmak amacıyla New York'taki Waldorf Astoria otelinde yapılacak toplantı hakkında bilgi veren Rusya Dışişleri Bakanı Ivanov, Arafat'ın geleceği konusunun gündemlerinde olmadığını söyledi. 
     Ivanov, gazetecilere yaptığı açıklamada, Yaser Arafat'ın kaderini, sadece Filistin halkının belirleyebileceğini kaydetti. 
     Rusya Dışişleri Bakanı daha önce yaptığı açıklamada, ABD tarafından, istifa etmesi yönünde baskı yapılmasına rağmen Arafat'la temaslarını sürdüreceklerini belirtmişti. 
     





</TEXT>
</DOC>
