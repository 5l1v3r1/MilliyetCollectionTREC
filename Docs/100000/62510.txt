<DOC>
<DOCNO> 62510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/spor/spo04.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Aurelio’ya tam not 
</HEADLINE>
<TEXT>

     TRABZONSPORLU Brezilyalılar Aurelio, Da Silva ve Jarro, kampa geç katılmalarına rağmen, ortaya koydukları performansla takdir topluyorlar. Aurelio, Kaptan Hami ile birlikte Antalya kampının yıldızları arasına girerken, teknik kadronun da dikkatini çekti. Briegel’in jokeri olan Aurelio, "Gelişimiz, uçak biletleri yüzünden geciktiği için hakkımızda söylenmeyen şey bırakılmadı. Ama herkes gördü ki, hiçbir sorunumuz yok" dedi. 
     
     Eduardo out 
     50 bin dolar bonservis bedeli istenen Brezilyalı futbolcunun, kulüp bulamadığı için sözleşmesi karşılıklı feshedildi. Bushi’nin transferiyle birlikte Bordo Mavili takımda, yabancı sayısının dokuza yükselmesi nedeniyle Eduardo’nun sözleşmesinin feshedildiği bildirildi. 
     
     Aynı yorum 
     FRANSA’NIN Cannes kentindeki FIFA toplantısına katılan Dış İlişkiler Sorumlusu Kerim Kalafatoğlu, bazı uygulamaların büyük kulüplerin işine yarayacağını, küçük kulüpleri perişan edeceğini söyledi. Kalafatoğlu, alt yapıdan yetişenlerin 18 yaşına geldikten sonra istediği kulübe gitmesine ve sözleşmenin geçersiz sayılmasına yönelik düşüncenin sakıncalı olduğunu belirtti. 
     



 SPOR 























</TEXT>
</DOC>
