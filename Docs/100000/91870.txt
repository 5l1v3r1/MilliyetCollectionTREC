<DOC>
<DOCNO> 91870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/guncel/gun07.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
ÇYDD’nin kitabı basın toplantısıyla tanıtıldı 
</HEADLINE>
<TEXT>
Deprem Seyir Defteri 
Çağdaş Yaşamı Destekleme Derneği Başkanı Prof. Saylan "3 yılda 202 derslik yaptırıp 10 bin öğrenciye okuma imkanı sağladık" 
     NESLİHAN CUYAR İstanbul 

     Çağdaş Yaşamı Destekleme Derneği’nin ÇYDD , Türkiye’yi yasa boğan deprem felaketinden sonra gerçekleştirdiği özgün yaşam ve eğitim projelerini kapsayan "Deprem Seyir Defteri" adlı kitabı düzenlenen basın toplantısıyla tanıtıldı. 
     Conrad Otel’deki toplantıda açılış konuşmasını yapan ÇYDD Genel Başkanı Prof. Dr. Türkan Saylan, 3 yıl içerisinde 202 derslik yaptırıp 10 bin öğrenciye okuma imk nı sağladıklarını söyledi. Depremin başta dayanışma ve yardımlaşma ruhu olmak üzere birçok şey öğrettiğini de ifade eden Saylan, deprem seyir defterinin tarihten bugüne dünyada ve Türkiye’de meydana gelen başlıca depremleri, deprem bölgelerindeki çalışmaları ve gerçekleştirilen kalıcı projelerle ilgili ayrıntılı bilgiler ile çalışanların anılarını içerdiğini kaydederek, şöyle konuştu "Deprem sonrası günlerinin bize kazandırdığı güç ve deneyimle çağdaşlaşma yolunda eğitim çalışmalarımızda da sizlerle el ele ve yürek yüreğe olmak istiyor, birlikteliğimizin pekişmesini ve sürekliliğini diliyoruz." 
     Toplam iki bin adet bastırılan kitabın emeği geçen tüm sivil toplum örgütleri ve yardıma katılanlara dağıtılacağı belirtildi. 
     



 GÜNCEL 





















</TEXT>
</DOC>
