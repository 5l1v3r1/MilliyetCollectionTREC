<DOC>
<DOCNO> 95229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/spor/aspo.html </URL>
<DATE> 2002/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldız savaşı 
</HEADLINE>
<TEXT>

2002-2003 sezonu, başlamadan trilyonluk transfer borsasıyla heyecan kasırgası yarattı. Galatasaray, Fenerbahçe ve Beşiktaş şampiyonluk için kesenin ağzını açtı, kadrolar baştan yaratıldı 
     CAN TONGO 

     Heyecan sardı 
     BİRİNCİ Süper Lig’nde 9 Ağustos’ta başlayacak maraton öncesinde özellikle üç büyükler transfer dönemini soluk soluğa bir yarış içinde geçirip, fırtına gibi bir ligin müjdesini verdi. Özellikle Galatasaray ile Beşiktaş’ın kapışmasına sahne olan transfer borsasında, yine en çok para harcayan ekip Fenerbahçe idi. Süper starların savaşının yaşanacağı 2002 - 2003 sezonunda, Fenerbahçe’nin en büyük kozu Arjantinli yıldız Ariel Ortega olacak. Beşiktaş Sergen’e güvenirken, Galatasaray Felipe ile yeni Hagi’yi yakalamak için uğraşacak. 
     
     Sambacı dönemi 
     ÜÇ büyük kulüp transferde rotayı Brezilyalı yıldızlara çevirdi. Galatasaray, Batista’dan sonra Brezilyalı oyuncular Felipe ve Pinto’yu da renklerine kattı. Beşiktaş, Roma’dan Zago’yu transfer ederken, savunmasını Ronaldo ile birlikte iki Brezilyalı’ya teslim etti. Fenerbahçe’nin yeni golcüsü Washington ve geçen sezon aldığı Simao ile birlikte üç büyüklerdeki toplam Sambacı sayısı 7’ye çıktı. Kanarya kalede yoluna Rüştü ile devam kararı alırken, Aslan Mondragon’un bonservisini kaptı, Beşiktaş ise Kolombiyalı Cordoba ile anlaştı. 
     
     Terim’in dönüşü 
     TEKNİK kadro açısından da Galatasaray ile Beşiktaş arasında ilginç gelişmeler yaşandı. Sarı - Kırmızılı takım da görev yaptığı 4 sezonda 4 şampiyonluk yaşatıp, bir de UEFA Kupası kazandıran Fatih Terim’e dönüş yaptı. Sarı - Kırmızılı takıma geçen sezon mutlu sonu kazandıran Lucescu ise sürpriz bir kararla Beşiktaş’ın başına geçti. Terim eski başarılarını yeniden yakalamak için uğraşırken, Lucescu eski takımını durdurmak için savaşacak. Lorant ise milyon dolarlık kadrosuyla zirveyi kaptırmamaya çalışacak. 
     
9 Ağustos’ta yarış başlıyor      FUTBOL heyecanı 1 ay sonra start alacak. 2002 - 2003 Sezonu süper lig müsabakaları 9 - 11 Ağustos tarihinde oynanacak ilk hafta müsabakaları ile başlayacak. 22 Aralık 2002 tarihinde ligin 17. haftası oynandıktan sonra ilk yarı sona erecek. 9 Şubat 2003’te başlayacak ikinci yarı 31 Mayıs tarihinde bitecek. Lig fikstürünün çekileceği tarih ise Futbol Federasyonu yönetim kurulunun bugün İstanbul’da yapacağı toplantıda kesinlik kazanacak. 
     
GALATASARAY      Geçen Sezon 

</TEXT>
</DOC>
