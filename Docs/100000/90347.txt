<DOC>
<DOCNO> 90347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/son/soneko21.html </URL>
<DATE> 2002/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hong Kong işsizlik rekoru kırdı 
</HEADLINE>
<TEXT>

     Çin Halk Cumhuriyeti'ne bağlı, gökdelenleri ve ''Canlı Maymun'' lokantalarıyla ünlü, global ticaret merkezlerinden Hong Kong'da işsizlik oranı Mayıs ayı sonunda yüzde 7.4'e fırladı. 
     Hong Kong'un siyasi lideri Baş Yöneticisi Tung Chee-hwa, işadamlarına hitaben yaptığı konuşmada, halkı ilerdeki zor zamanlara karşı uyarıp, durgunlaşan ekonominin yakında yeniden yükselebileceğini, ancak ekonomide gereken acılı yeniden yapılanmanın yıllar alabileceğini bildirdi. 
     Tung, Hong Kong'un imalat sanayii bazının çoğunun Çin'e kaydırılması nedeniyle, bilim, teknoloji, marka ürünler ve orijinal tasarımlı ürünlere yoğunlaşmanın işsizlik oranını daha da yükseltebileceğine dikkati çekti. 
     Hong Kong ekonomisinin yılın ikinci yarısında yeniden büyüyeceğini tahmin eden Tung, New York menkul kıymetler borsasında bazı düşüşler gibi elde olmayan, üzücü, endişe verici faktörlerin canlanma çabalarına zarar verebileceğini söyledi. Tung, Hong Kong ekonomisinde yavaş, orta karar büyüme, canlanma bekliyor. 
     Tung'a göre Hong Kong, parlak bir global rekabetçi haline gelip, eğitim standartlarını iyileştirip, bilim ve teknik merkezi haline gelecek. 
     Bu sürecin yıllar alacağını peşinen söyleyen Tung, üst düzey hükümet yetkilileri için yeni bir hesap verirlilik sistemi konulurken işlerin daha iyi işleyeceğini söyledi. 
     Hong Kong yönetimini eleştirenler ise üst düzey hükümet yetkililerinin, hükümetleri hakkında söyleyebilecek pek az şeyi olan sade vatandaşlara değil, sadece Tung'a hesap verebilir olduğuna dikkat çekiyor. 
     





</TEXT>
</DOC>
