<DOC>
<DOCNO> 57058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/son/sontur06.html </URL>
<DATE> 2001/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıdem tazminatlarının tavanı 978 milyon lira oldu 
</HEADLINE>
<TEXT>

     Kıdem tazminatı tavanı, 978 milyon 20 bin liraya yükseldi. 
     Memur maaş katsayısındaki artışa paralel olarak, kıdem tazminatı tavanı 15 Aralık 2001 tarihinden itibaren 978 milyon 20 bin lira olarak uygulanacak. Yine, 657 sayılı Devlet Memurları Yasası uyarınca, kamu çalışanları ile toplu iş sözleşmesi kapsamındaki işçilere ödenen çocuk ve aile yardımı da arttı. 15 Aralık'tan itibaren 1 çocuğa sahip aileye yapılan çocuk yardımı 1 milyon 376 bin 500 lira, iki çocuklu aileye yapılan çocuk yardımı 2 milyon 7 bin lira, aile yardımı ise 19 milyon 271 bin lira olarak uygulanacak. 
     Bu arada, 2001 yılında kıdem tazminatı tavanı, memur maaş katsayısındaki artışa paralel olarak 9 kez artırıldı. 
     Kıdem tazminatı tavanı, 1 Ocak-14 Nisan 2001 tarihleri arasında 646 milyon 560 bin lira, 15 Nisan-14 Mayıs 2001 tarihleri arasında 683 
     milyon lira, 15 Mayıs-14 Haziran 2001 tarihleri arasında 730 milyon 700 bin lira, 15 Haziran-30 Haziran 2001 tarihleri arasında 768 milyon 100 bin lira, 1 Temmuz-15 Eylül 2001 tarihleri arasında 807 milyon 500 bin lira, 15 Eylül-14 Ekim 2001 tarihleri arasında 835 milyon 950 bin lira, 15 Ekim-14 Kasım 2001 tarihleri arasında 884 milyon 830 bin lira, 15 Kasım-14 Aralık 2001 tarihleri arasında 938 milyon 330 bin lira olarak uygulanırken, 15 Aralık'tan itibaren ise 978 milyon 20 bin lira olarak uygulanacak. 
     






</TEXT>
</DOC>
