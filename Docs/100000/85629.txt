<DOC>
<DOCNO> 85629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/yazar/bila.html </URL>
<DATE> 2002/05/23/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Ecevit'in gözü piyasalarda 
</HEADLINE>
<TEXT>

     Başbakan Bülent Ecevit, Başkent Üniversitesi Hastanesi'ndeki odasında gözünü televizyondan ayırmıyor. 
     Başbakan'ın merakla izlediği, borsa ve döviz kurundaki gelişmeler. 
     Dün sabah saatlerinde, hastanedeki odasından telefonla yaptığımız görüşmede söze ekonomiyle başladı 
     
Ekonomi yüzümü güldürüyor      - En çok ekonomiyi, piyasaları, dövizi merak ediyorum. Onları izliyorum. Bugün dün de en fazla merak ettiğim konu bu. Henüz borsa açılmadı. Ama gelen bilgiler, olumsuz bir gelişme olmadığı yönünde. İnşallah öyle devam eder. 
     Başbakan Ecevit, hastane odasında kendisini en çok mutlu eden olayın rahatsızlığı nedeniyle ekonomide ve piyasalarda panik yaşanmaması, çok önemli olumsuz gerilemelerin gözlenmemesi olduğunu söylüyor 
     - Buradan izliyorum. Ekonominin, piyasaların, normal sayılabilecek bir seyirde gitmesi yüzümü güldürüyor. Demek ki, ekonomi yavaş yavaş sağlam temellere oturmaya başlamış. Bu, uyguladığımız programın başarısını gösteriyor. Ne benim rahatsızlığım, ne de erken seçim tartışmaları, piyasalarda çok büyük olumsuz dalgalanmalar yaratmadı. Bu çok olumlu bir işaret. Çok sağlıklı bir işaret. Bu haberleri izledikçe tebessüm ediyorum, mutlu oluyorum. 
     
Normal zamana yakın seçim      Başbakan Ecevit'e, seçimi soruyoruz 
     - Dün önceki gün yaptığınız zirve sonucunda erken seçim olmayacağını açıkladınız. ANAP lideri Yılmaz, zirvede 19 Ekim 2003 tarihini telaffuz etmiş, ama siz ve MHP lideri Bahçeli uygun görmemişsiniz. Erken seçim konusu kapandı mı 
     - Aslında bu konuda bir tartışma yaşanmadı. Sayın Yılmaz bir tarih telaffuz etti. Zaten normal seçim zamanına çok uzak bir tarih değildi. Biz normal seçim zamanına mümkün olduğu kadar en yakın tarihte seçimin yapılmasının daha uygun olacağı sonucuna vardık. Buna Sayın Yılmaz da katıldı. Erken seçim, ekonomiyi olumsuz etkileyebilir. Program çok iyi gidiyor. Bu süreci kesmemek lazım. Bizim endişemiz bu. Gerçi Sayın Kemal Derviş bir seçim tarihi ilan edilmesini istedi. Erken seçimin ekonomiyi etkilemeyeceğini söyledi. Tabii, bu Sayın Derviş'in yaklaşımı. Kendi görüşü. Ama biz liderler zirvesinde bunun sakıncalı olacağı sonucuna vardık. Sevindirici bir durum da, ekonomi ve piyasaların seçim tartışmalarından da olumsuz etkilenmemiş olması. Bu da ekonomide sağlık işaretidir. 
     
Kırık kaynadı      Başbakan Ecevit sağlık durumunun da memnuniyet verici bir hızla düzeldiğini belirtiyor ve sağlığıyla ilgili şu bilgileri veriyor 
     - Kaburgadaki kırık sorunu tamamen bitti. Bir ağrım, bir şikayetim kalmadı. Kaynama gerçekleşmiş. Bacak damarındaki flibit de erken teşhis edildiği için tedaviye çok olumlu yanıt verdi. Doktorlar, flibitin tehlikeli değil, ama geç kalınması halinde müzminleşen bir rahatsızlık olduğunu söylediler. Erken teşhis ve erken müdahale ile bu sorun da çözülmüş oldu. Sonuç çok memnuniyet verici. 
     
Normal mesaiye döneceğim      Başbakan Bülent Ecevit, hastaneden çıktıktan sonra ne yapacak Evine mi gidecek, Başbakanlık Konutu'na mı Mesaisini nerede yürütecek 
     Başbakan bu sorularımıza da şu yanıtı verdi 
     - Henüz doktorlarla bu konuyu görüşmedik. Bizim tercihimiz evimize gitmek. Sağlık durumum hızla düzeldi. Kendimi çok iyi hissediyorum. Bu nedenle de normal yaşantıma dönmek istiyorum. Başbakanlık'ta normal mesaiye döneceğim. İyileşmem bu hızla devam ederse bir engel olacağını sanmıyorum. 
     Başbakan'ın son kontroller yapıldıktan sonra önümüzdeki birkaç gün içinde hastaneden çıkması büyük olasılık. 
     Başbakan, eşi Rahşan Ecevit'le birlikte hastane koridorlarında yürüyor. Rahşan Ecevit de tedavi sonuçlarından çok memnun. Başbakan Ecevit'le görüştükten sonra Rahşan Hanım'la da konuştuk. 
     "Bülent'le koridorları arşınlıyoruz, her gün çok daha iyiye gidiyor" 
     diyerek neşeyle söze girdi ve şöyle devam etti 
     - Doktorlar kontrolleri sürdürüyorlar. Bir - iki gün hastanede, bir - iki gün de evde dinlenmesini öngörüyorlar. Birkaç gün sonra normal mesaisine dönebilecek. 
     Ecevitler'in hastanedeki günlerinin bitmek üzere olduğu anlaşılıyor. 
     Eve dönüş yakın görünüyor. 
     
     







Anadolufeneri 


Ayasofya’dan... 


Ecevit'in gözü piyasalarda 


Ecevit, kalesinde açıkça geriliyor... 


Vakitsiz öten horoz tencerede .. 


Siyaset ve futbol 


Konsültasyon lazım 


Hamburgere göre de kur 


Terör havası 


Komployu kapatma kumpanyası 


Emlak Vergisi’nde af için son fırsat 


"John Q"nun babalığı... 


Tayyip gelir korkusu 


2 piyanonun Hamburg - Ankara serüveni 


Ecevit hastanede, Cumhurbaşkanımız ile DSP Grubu nerede 


Derin bir Karaosmanoğlu biraz da Derviş 


</TEXT>
</DOC>
