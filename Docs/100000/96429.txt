<DOC>
<DOCNO> 96429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/ekonomi/eko05.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak operasyonuna bu sefer hazırlıksız yakalanmayacağız’ 
</HEADLINE>
<TEXT>

     Türkiye Turizm Yatırımcıları Derneği Başkanı Tavit Köletavitoğlu, Irak’a olası bir operasyonun turizmi olumsuz etkileyeceğini söyledi. 
     Turizm sektörü meslek kuruluşlarının sektör konseyi ile ilgili toplantısında gazetecilerin sorularını yanıtlayan Köletavitoğlu, 12 yıl önceki Körfez krizine Türkiye’nin hazırlıksız yakalandığını belirterek, şunları söyledi "Dünya 12 yıl içinde Akdeniz coğrafyasını çok daha iyi öğrendi. Savaşın içimizde veya yakınımızda olmadığı, Türkiye’nin güvenli bir ülke olduğu artık biliniyor. Olası bir savaşta Türkiye’nin Körfez krizinde olduğu gibi hazırlıksız yakalanmayacağı için çok fazla etkileyeceğini ummuyoruz. Savaş olayının iç siyaset malzemesi olarak kullanılmasını da kınıyoruz." Köletavitoğlu, Meclis’in seçim sürecinde de hiç seçime gitmeyecekmiş gibi çalışarak AB uyum yasalarının çıkarılması ve yabancı sermayenin önündeki engellerin kaldırılmasını istedi. 
     
     Sektör Konseyi 
     Köletavitoğlu Turizm Sektör Konseyi TURSEK hakkında bilgi verirken turizm master planının çıkarılması ve "1970’li yıllardan kalan yasaların" değiştirilmesi için çalışacaklarını bildirdi. TURSEK, Türkiye Turizm Yatırımcıları Derneği, Türkiye Otelciler Birliği, Tur Operatörleri Derneği, Türkiye Özel Sektör Havacılık İşletmeleri Derneği, Deniz Turizmi Birliği Derneği ve Türkiye Rehberler Birliği’nce kuruldu. 
     



 EKONOMİ 


















</TEXT>
</DOC>
