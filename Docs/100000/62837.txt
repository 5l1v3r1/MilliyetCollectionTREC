<DOC>
<DOCNO> 62837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/son/sontur25.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ders çalışmayan oğlunu bacağından vurdu 
</HEADLINE>
<TEXT>

     Lise öğrencisi, ders çalışmadığı gerekçesiyle babası tarafından bacağından vuruldu. 
     Cebeci İncesu Caddesi'nde oturan İsmet Ç., Mimar Kemal Lisesi 7. sınıf öğrencisi olan oğlu Gökhan Ç.'yi bacağından vurdu. Baba yaralanan oğlunu önce polikliniğe daha sonra da Numune Hastanesi'ne götürdü. 
     Hastane polisinin bildirmesi üzerine olaya el koyan Cinayet Büro Amirliği ekiplerine ifade veren Gökhan Ç., babasının ders çalışması için sürekli kendisine baskı yaptığını, daha önce, "Böyle giderse seni vuracağım" diye tehdit ettiğini kaydetti. Dün okula gitmediğini belirten Gökhan Ç., gece geç saatte eve gelen babasının önce silahla kendisini korkuttuğunu daha sonrada bacağına bir el ateş ederek yaraladığını söyledi. 
     Kıraathane çalıştıran baba İsmet Ç. olaydan sonra kaçtı. 
     






</TEXT>
</DOC>
