<DOC>
<DOCNO> 84708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/18/yasam/ayas.html </URL>
<DATE> 2002/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Tiyatro festivali N zım’la başlıyor 
</HEADLINE>
<TEXT>

İstanbul Uluslararası Sanat Festivali Genco Erkal’ın N zım’a Armağan’ projesiyle perdelerini açıyor. Bu yılın iddialı yapımlarından Kıvranış1- Tutku2- Psikoz 4.48 adlı oyun da izleyicilerin sınırlarını zorlayacak 
     ELİF KORAP İstanbul 

     İzleyenleri sarsıyor 
     ULUSLARARASI İstanbul Tiyatro Festivali iki yıl aradan sonra bu gece on üçüncü kez Rumelihisarı’nda izleyicisiyle buluşacak. İstanbul Kültür ve Sanat Vakfı tarafından düzenlenen Festival Genco Erkal’ın "N zım’a Armağan" projesiyle açılacak. Festival’in diğer iddialı yapımı ise Emre Koyuncuoğlu’nun yönettiği, 18 yaşından küçüklere tavsiye edilmeyen "Kıvranış 1 - Tutku 2 - Psikoz 4.48" adlı oyun. Sarah Kane’in yazdığı oyunda Derya Alabora, Payidar Tüfekçioğlu, Esra Bezen Bilgin ve Emrah Elçiboğa rol alıyor. 
     
     Bir gün arayla 
     CİNSELLİK ve şiddet içerikli sert diliyle dünyada son günlerde çılgınca bir ilgi gören Sarah Kane’in oyunlarından biri, Türkiye’de ilk kez sahnelenmiş olacak. 1971 doğumlu Kane yazdığı beş oyunun ardından iki yıl önce kendini asarak, intihar etmişti. İlk bölümü 23 Mayıs’ta sahnelenecek oyunun iki bölümü arasında bir günlük ara verilecek. Oyunda bir insanın var olmasıyla yok olması arasındaki anlar var diyen Koyuncuoğlu, izleyicilere "Birinci fazla ağır ve rahatsız edici gelirse izlemesinler" diyor. 
     



 YAŞAM 



















</TEXT>
</DOC>
