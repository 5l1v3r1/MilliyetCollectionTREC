<DOC>
<DOCNO> 95119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/son/soneko09.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Arjantin'e uzman gönderiyor 
</HEADLINE>
<TEXT>

     Arjantin'de derinleşen ekonomik krizle mücadelesinde eleştirilerle karşılaşan Uluslararası Para Fonu IMF , bu ülkeye ekonomik danışmanlık sağlamasına dönük, dört seçkin uzmandan oluşan bir kurul seçti. 
     IMF İcra Direktörü Horst Köhler'in yazılı açıklamasına göre, Almanya, Kanada ve İspanya merkez bankalarının eski üst düzey yöneticileri, 22-24 Temmuz'da Arjantin'i ziyaret edecek. 
     Bu kurul, hem Arjantin hükümeti hem de IMF'i parasal çerçeve tasarımının, enflasyonu kontrolde parasal çıpa ile merkez bankasının özerkliği ve diğer kurumsal yönler dahil, kritik, hayati yönleri hakkında bilgilendirecek. 
     Bu hedefler, tarihinin en berbat mali kriziyle cebelleşen Arjantin'in güçlü ve kapsamlı istikrar programının hayati unsurları olacak. 
     Kurulda, Alman merkez bankasının eski başkanı Hans Tietmeyer, Kanada merkez bankası eski başkanı John Crow, İspanya merkez bankası eski başkanı Luis Angel Rojo, Türkiye'nin de üyesi bulunduğu Uluslararası Ödemeler Bankası merkez bankalarının merkez bankası genel müdürü Andrew Crockett yer alıyor. 
     





</TEXT>
</DOC>
