<DOC>
<DOCNO> 79334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/son/sontur21.html </URL>
<DATE> 2002/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Asena'nın adı bile 60 bin dolar... 
</HEADLINE>
<TEXT>

     Telsim reklamı Asena'ya yaradı. Asena, reklamda sırf adı geçtiği için tam 60 bin doları cebe indirdi. 
     Cem Yılmaz'ın oynadığı Telsim reklamında hiç görünmeyen ve sadece kendisi "ima" edilen Asena bunu paraya dönüştürmeyi başardı. 
     İbrahim Tatlıses ile yaşadığı aşk sayesinde gündemden düşmeyen Asena, geçtiğimiz yıl da bir halı firmasının reklamında yine İbrahim Tatlıses ile birlikte rol aldı. 
     Asena ilk kez sadece adı geçtiği için 60 bin dolar yani yaklaşık 78 milyar lira almış oldu. 
     Asena'nın reklam filminde yeralmadığı halde kazandığı para 478 asgari ücretlinin bir ay boyunca çalışarak aldığı paraya eşit. 
     Akşam gazetesi'nin haberine göre Asena, reklam filminden aldığı parayı doğrulayarak, 'Ee ne de olsa, ismim Asena' dedi. 
     Reklam filminde Cem Yılmaz, organizatörden gazinosunda program yapması için 'Asena'yı istiyor ama 'S' harfini 'T' şeklinde telafuz ettiği için sahneye 'Atena' grubu çıkıyor. Bunun üzerine şaşkına dönen Cem, hışımla organizatöre dönerek, 'Ben sana 'Dantöz Atena' dedim' diye çıkışıyor. 
     





</TEXT>
</DOC>
