<DOC>
<DOCNO> 68127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/17/son/sondun14.html </URL>
<DATE> 2002/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Suriye, ABD'yi uyardı "Irak'a saldırı ciddi sonuçlara yol açar" 
</HEADLINE>
<TEXT>

     Suriye Devlet Başkanı Beşşar Esad, ABD'nin Irak'a saldırmasının ciddi sonuçlara yol açabileceğini söyledi. 
     Resmi bir ziyaret amacıyla 164 kişilik bir heyetle Salı günü İtalya'ya gelmesi beklenen Esad, İtalyan Corriere della Sera gazetesine yaptığı açıklamada, ABD'nin Irak'a olası saldırısının, Arap halkları arasındaki öfkeyi kışkırtabileceğini, bu öfkenin ilişkileri daha da zora sokabileceğini belirtti. 
     ABD'nin, Ortadoğu'da her gün patlayan bombaları, intihar saldırılarını önlemek için Avrupa Birliği AB ile çalışması gerektiğini kaydeden Esad, ''Arap ülkeleri AB'ye güveniyorlar. ABD somut bir görüş formüle etmek istiyorsa, kesinlikle AB ile işbirliği yapmalı'' dedi. 
     Esad, İsrail Başbakanı Ariel Şaron'u da ''barış fikrinden uzak, öldürmeyi düşünen biri'' olarak tanımladı. 
     






</TEXT>
</DOC>
