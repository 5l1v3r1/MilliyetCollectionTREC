<DOC>
<DOCNO> 96763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/son/sondun24.html </URL>
<DATE> 2002/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
FBI, 11 Eylül teröristlerini 2 hostes sayesinde belirlemiş. 
</HEADLINE>
<TEXT>

     ABD'nin 11 Eylül terör saldırısını yapan kişilerin kimliklerini çok kısa sürede saptaması ve bu kişilerin Usame bin Ladin'in adamı oldukları ve El Kaide örgütüyle ilişkileri bulunduğunu belirlemesinin, Dünya Ticaret Merkezi İkiz Kulelerine çarpan uçakta bulunan 2 kahraman hostes sayesinde mümkün olduğu ortaya çıktı. 
     Bu gerçekler, ABC televizyonunda dün gece yayınlanan ''Prime Time'' adlı programda dile getirildi. Habere göre, uçak kaçırıldıktan sonra bir fırsat bulan hosteslerden Amy Sweeney ve Betty Ong, şirketin yer istasyonu ile telefon bağlantısı sağladılar. 
     Son derece sakin fakat hızlı konuşan Amy Sweeney, yer istasyon müdürü Michael Woodward'a şunları söyledi 
     ''Şimdi beni çok iyi dinleyin. Ben 11 uçuş no'lu uçağın hostesiyim. Uçak kaçırıldı.'' KOLTUK NUMARALARINI VERDİ Woodward, ''kendisiyle konuşan hostesin uçakta bulunan 5 teröristten 4'ünün koltuk numaralarını verdiğini, bunlardan birinin teröristlerin başı olduğu saptanan Muhammed Atta'ya ait olduğunu'' bildirdi ve ''terör şebekesinin diğer elemanlarının adlarının bu yoldan saptandığını'' açıkladı. 
     Hosteslerin verdikleri bilgiden yola çıkan FBI, teröristlerin adlarının yanı sıra telefon numaralarını, adreslerini ve hatta kullandıkları kredi kartlarının numaralarını tespit etti. 
     YOLCUNUN BOĞAZINI KESTİLER Sweeney, teröristerin first-class'ta görevli 2 kabin memurunu bıçakladıklarını ve bir yolcunun boğazını bıçakla kestiklerini de Woodward'a anlattı. 
     Diğer kahraman hostes Ong'un ise Raleigh'de kuzey Carolina 
     rezervasyon memuru olarak çalışan Vanessa Minter ile güvenlikten Nydia Gonzales'i arayarak, bilgi verdiği öğrenildi. Ong, telefonda konuşurken diğer hosteslerin kendisine yeni bilgiler aktardıklarının duyulduğu programa katılanlar tarafından ifade edildi. Ong, ''uçak dengesiz biçimde uçuyor'' derken, Sweeney'in ''hızla alçalmaya başladık'' mesajı verdiği ortaya çıktı. SESSİZLİK HAKİMDİ Uçakla teması kaybetmediklerini belirten tanıklardan Minter, ''uçak New York'a yaklaştığı sırada kabine tam bir sessizlik hakimdi. Ne feryat, ne bir çığlık duyuluyordu'' diye konuştu. Woodward'un ''Dışarı bak. Ne görüyorsun '' demesi üzerine Sweeney, ''Suyu görüyorum. Binalar görüyorum'' cevabını verdi. Woodward, Sweeney'in derin bir nefes aldıktan sonra birden ''Aman Tanrım '' diye bağırdığını ve son sözlerinin bu olduğunu ifade etti. Ong'un ise konuştuğu kişilere, ''bizim için dua edin'' dediği öğrenildi. Hostesle konuşan Gonzales, kısa süre sonra bir uçağın DTM'ye çarptığı haberinin geldiğini bildirdi. 
     





</TEXT>
</DOC>
