<DOC>
<DOCNO> 68066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/17/siyaset/siy03.html </URL>
<DATE> 2002/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Danışman operasyonu 
</HEADLINE>
<TEXT>

Ali Müfit Gürtuna’nın yasaya aykırı olarak görev yapan 9 danışmanı eski kadrolarına gönderildi 
     TOLGA ŞARDAN Ankara 

     İstanbul Büyükşehir Belediyesi’nde, ikinci bir kadro operasyonu düzenlendi. İrticai faaliyetleri nedeniyle Türk Silahlı Kuvvetleri’nden ihraç edildikten sonra belediyede göreve başlatılan personelin tasfiye edilmesinin ardından, başkan Ali Müfit Gürtuna’nın danışmanlarının da görevine son verildi. 
     Uzun süredir belediyede geniş kapsamlı bir soruşturma yürüten Mülkiye başmüfettişleri, danışmanlardan büyük bölümünün belediyeye bağlı BİT’lerde işe başlatıldığını ve ardından "başkan danışmanı" sıfatıyla yeni göreve atandıklarını saptadı. 
     İrticai faaliyete katılan personelden bir bölümünü müfettişlerin raporları doğrultusunda tasfiye etmek zorunda kalan belediye yönetimi, şimdi de dokuz başkan danışmanını görevden alıp eski kadrolarına göndermek zorunda kaldı. Sadece resmi kadrosu bulunan danışmanlar görevde kalabildi. 
     
     İşte danışmanlar 
     Müfettiş, raporlarının ardından danışmanlar Erman Tuncer İstanbul Üniversitesi, Halit Astacı Yıldız Üniversitesi, Cevdet Tellioğlu ve Erdoğan Soydan İSFALT AŞ, Reşat Bahçeevli ve Ramazan Arıtürk İGDAŞ AŞ, Mustafa Memiş ve Ali Yılmaz Örnek BİMTAŞ, Ali Yılmaz Hukuk Müşavirliği’indeki kadrolarına geri gönderildi. 
     Danışmanlara, yüksek maaş, makam aracı ve lüks çalışma odaları tahsis edildiği anlaşıldı. 
     



 SİYASET 











</TEXT>
</DOC>
