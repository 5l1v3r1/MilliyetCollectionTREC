<DOC>
<DOCNO> 84821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/19/ekonomi/eko03.html </URL>
<DATE> 2002/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçimi Derviş hazretlerine sorun’ 
</HEADLINE>
<TEXT>

Devlet Bakanı Tunca Toskay, seçim konusunu Bakan Derviş’in ortaya attığını belirterek, Bu isteğinin ardında ne yatıyor açıklasın’ dedi 
     İSMAİL ŞAHİN Denizli 

     Dış Ticaret Bakanı Tunca Toskay seçim konusunda kimsenin mırıldanmaması gerektiğini belirterek "Kemal Derviş hazretlerine sorun, ortalıkta bir şey yokken, neden çıkıp seçim konusunu konuşuyor " dedi. 
     Türkiye İhracatçılar Meclisi’nin TİM Denizli’de yapılan İcra Kurulu toplantısına katılan Toskay, gazetecilerin soruları üzerine, seçimi gündeme getiren kişinin, kişisel çıkarları varsa çıkıp anlatması gerektiğini söyledi. 
     Toskay, "Derviş subjektif olarak ne düşünüyor Bunu söylemeli. Seçim isteğinin altında ne yatıyor bunu belirtmeli" diye konuştu. Güç bir dönemden geçilirken her şeyin bitmiş gibi davranılmasına anlam veremediğini belirten Toskay, "Kimse karnından konuşmasın" dedi. 
     Toskay ihracat hedefine değinirken de 32 milyar doların iddialı bir rakam olmadığını, bavul ticaretiyle birlikte ihracatın 37 milyar doları bulabileceğini söyledi. Dış Ticaret Müsteşarı Kürşat Tüzmen’in yerine atanacak kişinin de önümüzdeki hafta belirleneceğini söyleyen Toskay, "Tüzmen’in neden görevden alındığını sormayın, bu bizim iç sorunumuz" dedi. 
     
     Derviş iyi bir provaktör’ 
     TİM Başkanı Oğuz Satıcı ise Bakan Derviş’in birtakım konuları gündeme getirdiğini belirterek bu konuları çok iyi provake ettiğini ifade etti. Kemal Derviş’in seçim konusundaki söylemlerinin de böyle bir provakasyonun sonucu olduğunu ifade eden Satıcı, "Bu konuyu ortaya atmakla Kemal Derviş, mevcut hükümete güven oyu alıyor. Şu an etrafımıza baktığımızda seçim isteyen herhangi bir taraf gözükmüyor. Çünkü seçimin ekonomiyi olumsuz etkileyeceği biliniyor" dedi. 
     



 EKONOMİ 
















</TEXT>
</DOC>
