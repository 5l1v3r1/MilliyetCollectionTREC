<DOC>
<DOCNO> 56063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/son/sonspo21.html </URL>
<DATE> 2001/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da Hami 106 maç sonra ilk 11'de... 
</HEADLINE>
<TEXT>

     Trabzonspor, Fenerbahçe ile yarın kendi sahasınnda yapacağı lig maçının hazırlıklarını, basına kapalı çalışmayla tamamlayarak, maç saatini beklemeye başladı. 
     Teknik direktör Hans Peter Briegel yönetiminde, Mehmet Ali Yılmaz Tesisleri'nde Fenerbahçe maçının son çalışmasını gerçekleştiren bordo-mavili takımda, sakatlıkları bulunan Osman, Jarro, Salazar ve Augustine, sarı-lacivertli takım karşısında forma giyemeyecek. 
     Sakatlığı süren Metin'in ise yarın akşamki karşılaşmada oynayıp oynamayacağı, maç saatinde belli olacak. 
     Ligin 3. haftasında Bursaspor maçında kolu kırılan ve geçen hafta bordo-mavili takımın ligde Malatyaspor ile yaptığı maçta son dakikalarda forma giyerek, sahalara dönen takım kaptanı Hami'nin Fenerbahçe maçında ilk 11'de forma giymesi bekleniyor. Bordo-mavili oyuncu, ligde 106 gün sonra Hüseyin Avni Aker Stadı'nda taraftarı önünde ilk 11'de sahaya çıkacak. 
     Trabzonspor'un Fenerbahçe maçına, Bülent Metin , Macit, Mehmet, Cem, Hasan, Erman, Gökdeniz, Aurelio, Zafer, Hami ve Da Silva muhtemel 11'iyle çıkması bekleniyor. 
     






</TEXT>
</DOC>
