<DOC>
<DOCNO> 78428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/15/yazar/bila.html </URL>
<DATE> 2002/04/15/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Adalet ve hortum 
</HEADLINE>
<TEXT>

     Türkiye'de ya adalet sistemi tümüyle çöktü ya da kimse "hortumcu" değildi... 
     Öyle ya... 
     Bankaların içini boşalttıkları, vatandaşın parasını kendi parası gibi görüp cebine attıkları, sonra yurtdışında paravan şirketlere aktararak kaçırdıkları ve sonra da tamtakır hale gelmiş bankaları devletin kapısına bıraktıkları gerekçesiyle birer ikişer yakalanıp cezaevine konulanlar şimdi birer ikişer serbest kalıyorlar. 
     Ünlü banka sahipleri çıkıyorlar. 
     Buna sevinenler çok... 
     Hatta bir tanesi hala çıkamadı diye üzülenler de... 
     "Bu ünlü hala niye içeride" diye soruluyor da, "bu paralar nerede" diye sorulmuyor. 
     "Diğer hortum vakalarının sahipleri çıktı da bu niye çıkmadı, ayıp değil mi" diye kalem oynatılıyor da, "sahi bu niye içeri girmişti" diye yaprak oynamıyor. 
     Oysa sorgulanması gereken şu... 
     Sayfalar tutan raporlardaki saptamalar ne oldu 
     İçleri boşaltıldığı için Fon'a alınan bankaların sahipleri boşaltılan paraları geri mi verdiler de çıkmaya başladılar 
     Yoksa, zaten hiç banka boşaltılmamış, halk deyişiyle hortumlanmamıştı da o kadar murakıp, müfettiş, polis, jandarma, savcı "hikaye" mi uydurmuşlardı 
     Bankalar, Fon'a dolu dolu devredildi de BDDK mı dolup taşan kasalardaki paraları göremiyordu 
     Ve aslında bankaları boşaltan sahipleri değil de, bankaya para yatıran vatandaş "suçlu"ydu da, biz mi yanlış biliyorduk 
     Medyanın görevi vatandaş adına hortumlanan paraları kovalayıp, sorgulamak değil de, ünlü banka sahipleri adına banka boşaltanların aynı anda cezaevinden çıkmalarını sağlamaktı da, biz mi yanıldık 
     Bir gariplik yok mu bu işte 
     Var, tabii... Elbette var... 
     Dediğimiz gibi 
     Ya adalet çöktü ya kimse hortumcu değildi 
     
     







Bir 'deneme' yazarlığı 


Kopuk kopuk 


Adalet ve hortum 


ABD’nin Venezuela ayıbı 


Ödleri kopuyor 


Buzdolabı, çamaşır makinesi, televizyondan İki kere vergi alınacak 


İsrali’i nasıl, niçin tanıdık 


AB, idam, Kürtçe yayın 


Filistin kaç para eder 


Ulusal program’ özlemi iyi de... 


Amerikalılar da piyasanın açılmasını bekliyor 


</TEXT>
</DOC>
