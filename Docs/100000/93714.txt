<DOC>
<DOCNO> 93714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/son/sonspo08.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan futbolunda seks skandalı... 
</HEADLINE>
<TEXT>

     İtalya'da fuhuş amaçlı kullanıldığı belirlenen masaj merkezlerine düzenlenen baskınlar sonrasında, futbolculardan bakanlara kadar birçok ünlünün müşteri oldukları ortaya çıktı. 
     Milano ve Torino kentlerinde polis tarafından bazı masaj merkezlerine düzenlenen operasyonlar sonrasında, bu yerlerde fuhuş yapıldığının ve uyuşturucu satıldığının belirlendiği ve kapatıldıkları açıklandı. 
     Soruşturmayı yürüten savcılık, masaj merkezlerinde çalışan hayat kadınlarının sorgulamasında, müşteri olarak futbolcudan bakanlara kadar birçok ünlünün buralara gittiğinin belli olduğunu bildirdi. 
     İsmi açıklanmayan Torino takımından bir futbolcu, savcılığa verdiği ifadede, seks yapmak için Emanuela adlı bir kadına 1 milyon liret 500 Euro ödediğini itiraf etti. 
     Verilen bilgilere göre, Juventus, İnter ve Torino takımlarından birçok futbolcunun seks yapmak için bu masaj merkezlerine gittiği kaydedildi. 
     Savcılık, seks ticareti dışında uyuşturucuyla ilgili de soruşturma yürütüyor. 
     





</TEXT>
</DOC>
