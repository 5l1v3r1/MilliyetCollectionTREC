<DOC>
<DOCNO> 76364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/son/sondun06.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İkinci "Amerikalı Taliban" ortaya çıktı 
</HEADLINE>
<TEXT>

     ABD Savunma Bakanlığı Pentagon yetkilileri, Afganistan'da ele geçirilen ve Guantanamo üssüne götürülen tutsaklar arasında bir ''Amerikalı Taliban'a'' daha rastlandığını bildirdiler. 
     Küba'daki Amerikan üssü Guantanamo'da bulunan Amerikan vatandaşının, Louisiana doğumlu Yaser Esam Hamdi olduğu açıklandı. 
     Resmi makamlar, Hamdi'nin 17 Kasım 1979'da Baton Rouge'da doğduğuna dair belgenin kısa süre önce bulunduğunu belirttiler. 
     Yeni ''Amerikalı Taliban'ın'' Suudi kökenli ailesinin, oğullarının Afganistan'da savaşa katılmasının ardından Suudi Arabistan'a geri döndüğü kaydediliyor. 
     Daha önce de, Californialı John Walker Lindh, Mezar-ı Şerif'teki hapishane ayaklanmasında ele geçirilmişti. Lindh, birkaç ay içinde yargı önüne çıkacak. 
     22 yaşındaki Hamdi'nin de Lindh gibi, Mezar-ı Şerif'teki hapishane 
     ayaklanmasında ele geçirildiği belirtildi. 
     






</TEXT>
</DOC>
