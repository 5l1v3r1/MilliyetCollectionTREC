<DOC>
<DOCNO> 73923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/siyaset/asiy.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ampul patladı 
</HEADLINE>
<TEXT>
Tayyip’in kellesi istendi 
AKP’de isyan var. Kurucular Kurulu Üyesi Gazioğlu, Erdoğan’ı "Erbakan’dan gelme vantilatörün üfürüğü"ne benzetti. Erdoğan’ın yerine Abdullah Gül adı öne çıkıyor 
     ABDULLAH KARAKUŞ Ankara 

     Yargıtay Başsavcısı Sabih Kanadoğlu’nun hakkındaki suçlamalarını "Beni arkadan çelmelemeye çalışıyorlar" diye değerlendiren AKP Genel Başkanı Recep Tayyip Erdoğan’a partisinden ağır darbe geldi. Kanadoğlu’nun yargılama yapılması talebi, partide bir süredir yaşanan ayrışmayı su yüzüne çıkardı. Kurucular Kurulu Üyesi işadamı Mehmet Gazioğlu, AKP’ye "Erdoğan’ın ayıplarını örtmek için girmediğini" belirterek, "Ben Albayrak ihalesinin, belediyedeki rüşvetlerin örtüsü müyüm " diyerek istifa çağrısı yaptı. 
     Bazı kamuoyu yoklamalarında birinci parti çıkan AKP, Erdoğan hakkındaki yargı kararları ve "Alkol için referandum yapılmalı, çocuk planlaması vatana ihanet" gibi görüşler nedeniyle henüz yolun başındayken parçalanmanın eşiğine geldi. 
     
Tüzük hocası gitti      AKP Tüzüğü’nü hazırlayan Uludağ Üniversitesi öğretim üyelerinden Prof. Dr. İbrahim Tatlıoğlu, partinin kucaklayıcı bir yapıya ulaşması gerektiğini belirterek, Merkez Karar ve Yürütme Kurulu üyeliğinden istifa etti. Erdoğan’ı "derhal" istifaya çağıran Gazioğlu, şu eleştirileri yöneltti 

</TEXT>
</DOC>
