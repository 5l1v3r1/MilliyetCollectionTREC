<DOC>
<DOCNO> 61552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/yazar/sazak.html </URL>
<DATE> 2002/01/10/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Karayalçın ne yapacak 
</HEADLINE>
<TEXT>

     Solda yeni oluşum gerçekleşmezse "SHP'yi yeniden açacağı" öne sürülen Murat Karayalçın ne yapacak 
     SHP'nin son genel başkanıyla, Erdal İnönü'nün çekilmesi üzerine "kurulmamış partide yaşanan fetret"i konuştuk. 
     Liderlik konusunda 7 - 8 isim öne çıkıyor adaylar arasında bir tercihte "dönüşümlü başkanlık"tan, Papa'nın seçimindeki gibi bir odaya kapanıp duman çıkmasını beklemeye dek uzanan pek çok yöntem konuşuluyor. 
     Karayalçın, dışişleri bakanlığı yapmış olmanın deneyimiyle ve güncel bir örnekten yola çıkarak Kıbrıs'ta Denktaş - Klerides buluşmasına ortam hazırlayan "kolaylaştırıcı rol üstlenilmesi" üzerinde duruyor. Bu konuda misyon üstlenebileceğini düşündüğü kişi ve kuruluşlar ise DİSK, KESK gibi solda ağırlıkları olan kitle örgütleri. 
     Murat Karayalçın dünkü söyleşimizde önerisine açıklık getirdi 
     "Solda İnönü'nün yeni oluşumdan çekilmesi üzerine doğan boşlukta tek parti kurulacaksa bunun yöntemini kolaylaştırmak zorundayız. Herkes programdan, ilkelerden söz ediyor ama gelinen noktada tıkanıklığın nedeni belli Partiyi, kim ve kimler kuracak Bunun için de bir kuyruklu yıldız geçecek ve onun tılsımıyla, sihirli dokunuşuyla aranan kişi bulunacak değil. Önce bir yöntem üzerinde anlaşmalıyız. Benim aklıma gelen şu DİSK Başkanı Süleyman Çelebi ya da KESK Başkanı Sami Erdem gibi isimler, ya da bazı akademisyenler Kıbrıs müzakerelerinde olduğu gibi 'kolaylaştırıcı rol' üstlenirler, yeni oluşumda adı geçen isimlerle görüşürler ve topluma solun yeni liderini açıklarlar." 
     Karayalçın SHP'yi açma gibi bir niyetinin baştan beri olmadığını, yeni oluşumda uzlaşılması halinde "önde ya da sonda olmasının fark etmeyeceğini" söylüyor. Ancak Murat Bey'in bir takvimi var ocak - şubat aylarını "kritik eşik" olarak görüyor o tarihe dek parti oluşturulamazsa seçmen topluluğu açısından "geç kalınabileceği"nden kaygı duyuyor. Ve daha sonraki dönem için kendisini serbest sayacağını söylüyor. 
     Kendisini bağlayan formülü şöyle ifade ediyor 
     "Olursa parti kurulursa sonunda olurum. 
     Olmazsa kurulmazsa önünde olurum." 
     Karayalçın, marta kadar sol oluşum partileşmezse "kendi partisini kuracağını" şimdiden ilan ediyor. 
     Bu sözler "CHP'ye dönecek" beklentisinin de reddi anlamına geliyor. 
     Murat Bey, Ercan Karakaş'ın SHP'ye yönelik eleştirilerden rahatsız olmakla birlikte, yeni bir tartışmaya yol açmamak için yanıt vermekten kaçınıyor. Karayalçın başka bir noktaya daha açıklık getiriyor, "Erdal Bey partiyi kurmuş olsaydı, İnönü hepimiz adına orada olacaktı ve bizler kurucu olmayacaktık ve sade bir üye olarak partiye katılacaktık" diyor. 
     İnönü şemsiyesi kalktıktan sonra bu kadar çok başkan adayı arasından tek parti oluşumu nasıl sağlanacak 
     Kıbrıs modeli tutar mı Göreceğiz. 
     
     







Arap ve Osmanlı 


Washington’dan 


Derviş'in resti 


Ulusal güvenlikte siville askerin işbirliği... 


İlaç doları açtı 


3. Milenyumda Ordu 


Üç kapı üç kilit 


Gaz Ucuz mu olsun, pahalı mı 


Mesele Saddam değil, ama... 


Sermaye Piyasası’na geçit yok... 


Bankalar Yasası kime ne getirecek, ne götürecek 


Seçim sonucuna uyulur, ama... 


Karayalçın ne yapacak 


Atıl havaalanları ve Türkjet 


Tüketici kredisi borçluları dertlerine çare arıyor 


Çörtük’ten para kaçırmak için İngiltere’ye sığındık 


</TEXT>
</DOC>
