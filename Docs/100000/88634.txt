<DOC>
<DOCNO> 88634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/08/spor/spo07.html </URL>
<DATE> 2002/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz sicimi 
</HEADLINE>
<TEXT>

     DÜNYA Kupası’nın ölüm grubu olarak adlandırılan F Grubu’nda Arjantin ile İngiltere arasında merakla beklenen dev maçta gülen taraf İngilizler oldu. İngiltere’yi zafere taşıyan golü 44. dakikada penaltıdan Beckham kaydetti. Ada ekibinde Owen’ın bir şutu da direkten döndü. Böylece İngiltere, kupada rakibini 36 yıl sonra yenerek tarihi bir galibiyete imza attı. 
     
Ada’da hayat durdu      ARJANTİN maçı sırasında İngiltere’de adeta hayat durdu. Geçen kupadaki Arjantin sınavında oyundan atılan Beckham’ın penaltıyla rövanşı aldığı karşılaşma, Ada’da reyting rekorları kırarken, altı milyon işçinin bahane uydurarak işe gitmediği belirlendi. Maç için 17.4 milyon dolarlık rekor düzeyde bahis oynandı. Karşılaşma sonrası İngilizler, zaferi coşkuyla kutladı. 
     
Eriksson mutlu      İNGİLTERE Teknik Direktörü Sven Goran Eriksson, yürekten oynadıklarını ve galibiyeti hak ettiklerini söyledi. İsveçli teknik adam, "Herşeyimizi ortaya koyduk. Önemli bir galibiyet ama, başarı için daha çok çalışmalıyız" dedi. Arjantin çalıştırıcısı Bielsa ise planlarının alt üst olduğunu vurgularken, "Hayati bir maçta üç puan kaybettik. İşimiz artık çok zor" diye konuştu. 
     



 SPOR 





































</TEXT>
</DOC>
