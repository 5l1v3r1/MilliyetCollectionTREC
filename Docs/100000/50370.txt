<DOC>
<DOCNO> 50370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/son/sondun10.html </URL>
<DATE> 2001/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak "Dünyanın bir numaralı teröristi ABD..." 
</HEADLINE>
<TEXT>

     Irak Devlet Başkanı Birinci Yardımcısı Taha Yasin Ramazan, ''ABD'nin dünyanın bir numaralı teröristi olduğunu'' söyleyerek, ''tüm dünyayı ABD'ye haddini bildirmeye'' çağırdı. 
     Ramazan, Irak hükümetinin yayın organı El Cumhuriye gazetesine verdiği bir demeçte, ''Irak'ın ABD ile güreşmek istemediğini'' söyleyerek, ''ABD'nin elinde saldırganlık ve savaştan başka bir şey bulunmadığını'' söyledi. 
     ''ABD'nin, terörizmin bir numaralı örneği olduğunu, dünya halkları aleyhine düşmanlık ve terör politikası güttüğünü ve dünyada terörizm görünümleri yaratmaya başladığını'' ifade eden Ramazan, ''ABD'nin Afganistan halkına saldırdığını ve bu saldırılarda yüzlerce çocuk, kadın ve yaşlının kurban gittiğini'' öne sürdü. 
     






</TEXT>
</DOC>
