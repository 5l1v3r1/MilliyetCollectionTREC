<DOC>
<DOCNO> 64034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/astro/index.html </URL>
<DATE> 2002/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaratıcı bir gün 
</HEADLINE>
<TEXT>

Yaratıcılığımızı hayal gücümüzle birleştirebileceğimiz ve bunu söze dökebileceğimiz bir gündeyiz. İkizler burcundaki Ay hareketli, zihinsel konularda aktif bir güne işaret etmekte. Venüs ve Neptün açısı da ilişkilerden yana romantik ama aynı zamanda hassaslığa açık enerjiler gösteriyor. Koç’lar bugün verimli çalışabilirler. Alacakları haberlerle daha hızlı hareket etmeleri gerekiyor. Boğa’lar ise birikimlerini daha iyi değerlendirebilecek bir günde. Parasal konularda fikir değişiklikleri gündeme gelebilir. İkizler’in son derece faal ve yerinde duramadığını görüyoruz. Harcamalarına önem vermeliler. Yengeç’ler ise bugün yine iyimser olmaya çalışmak zorundalar. Geçmişe ait konular onları biraz sıkabilir. Aslan’lara gelince onlar bugün de rahat hareket edebilirler. Bu arada arkadaşları arasındaki tartışmalar onlara da yansıyabilir. Başak’ların dikkatli olması gerekli. Yapmaları gereken çok şey var ve bu yüzden sorumluluklarını göz ardı etmemeliler. 
Terazi’ler ise gün içinde değişik düşüncelere açıklar. Yapacakları yolculuklar, eğitim ve yabancılarla ilgili konularda güzel sonuçlar elde edebilirler. Akrep’lerin parasal konularda, özellikle ortaklaşa yapılan harcamalarda kararsızlıkları olabilir. Duygusal nedenlerden ötürü kendilerini çekingen hissedebilirler. Yay’lar ise bugün de biraz gerginler. İlişkilerinde ortaya çıkabilecek sorunları sabırlı biçimde ele almalılar. Acele işe şeytan karışabilir. Oğlak’ların yapmaları gereken çok şey var. Detaylara gömülen Oğlak biraz sıkılabilir. Daha iyimser olmaya bakmalı. Kova’lar bugün de rahatlar ama zevklerde aşırıya kaçarak harcamalarını abartabilirler Aşkta yine de şanslılar. Balık’ların kendisine daha fazla özen göstermesi ve eldeki konularla ilgilenmesi gerekiyor. Ev ve güvenlik konularında da sabırsız davranmamalılar. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
