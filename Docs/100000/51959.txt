<DOC>
<DOCNO> 51959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/ekonomi/eko01.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ucuz doğalgaz sinyali 
</HEADLINE>
<TEXT>

BOTAŞ, doğalgazda kademeli satış sistemine geçerek, çok kullanandan daha az ücret alınması ve belediyelerin yüzde 45’e varan k r payının düşürülmesi üzerinde çalışıyor 
     SEÇKİN ÜREY Ankara 

     Enerji Bakanı Zeki Çakan, ekonomik kriz nedeniyle doğalgaz tüketicilerinin içinde bulunduğu darboğazı aşabilmeleri için BOTAŞ’ın fiyat politikalarını gözden geçirdiğini söyledi. 
     Çakan, "BOTAŞ, şehir kullanımı için belediyelerin yüzde 45 k r payı koyarak gaz satmasına izin veriyor. Şimdi, BOTAŞ’ta k r tavanını aşağı çekmek için bazı hesaplamalar yapılıyor" dedi. Geçen cumartesi günü BOTAŞ’ın en büyük 97 müşterisi ile toplantı yaptıklarını belirten Çakan, bu toplantıda tüketicileri içinde bulundukları darboğazdan çıkarmak için niyetlerini net bir şekilde ortaya koyduklarını söyledi. 
     Türkiye’de doğalgaz kullanan beş şehir olduğunu ve bazı belediyelerin yüzde 45 yerine yüzde 30 - 35’lik k r payı koyduklarını belirten Çakan, "Hesaplamalar sonuçlandıktan sonra kararımızı kamuoyuna açıklayacağız" dedi. 
     BOTAŞ’ın doğalgazı müşterilerine neredeyse maliyetine sattığını ifade eden Çakan, "Belediyeler yüzde 45 oranında k r koyarak gazı tüketicilere satarken, BOTAŞ’ın maliyetine satış yüzünden yatırımlarını tamamlayamaması detaylı bir şekilde inceleniyor" diye konuştu. 
     
     Amaç tüketimi artırmak 
     Çakan, ekonomik kriz nedeniyle Türkiye’de enerji tüketiminin yüzde 8 düştüğünü, tüketimi artırmak için yeni projeler üzerinde çalıştıklarını belirtti. "Mümkün olduğunca gaza zam değil, geçmişte olduğu gibi kademeli satış üzerinde çalışıyoruz" diyen Çakan, böylece çok tüketene ucuz doğalgaz vermeyi planladıklarını söyledi. 
     Tüketimi artırmak için alacakları önlemleri ekonomik program çerçevesinde uygulamak zorunda olduklarını hatırlatan Çakan, "Program nedeniyle zamlar otomatikman yansıtılıyor. Biz de Hazine tarafından bize gönderilen fiyat artışlarını ve eksiltmelerini yansıtıyoruz" şeklinde konuştu. 
     
Boru hatları depo oldu      Mavi Akım ve İran doğalgazı projelerinin Türkiye ayağı olan Samsun - Ankara ve Ankara - Doğu Beyazıt doğalgaz boru hatlarının tamamlandığını belirten Bakan Çakan, hatların devreye gireceği güne kadar gaz depolamakta kullanıldığını söyledi. BOTAŞ’ın batıdan aldığı doğalgazı, kullanılmayan bu boru hatlarına aktardığını belirten Çakan, "Bu sayede 150 milyon metreküplük bir depolamaya geçmiş olduk" dedi. Çakan, BOTAŞ’ın yeni depolama projeleri olduğunu, ancak Mavi Akım ve İran doğalgazı projeleri devreye girene kadar iki boru hattının bu görevde kullanılacağını belirtti. 
     



 EKONOMİ 





















</TEXT>
</DOC>
