<DOC>
<DOCNO> 68296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/18/son/soneko24.html </URL>
<DATE> 2002/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş hisselerine yabancı yatırımcılardan büyük ilgi... 
</HEADLINE>
<TEXT>

     Beşiktaş Jimnastik Kulübü Derneği'nin profesyonel futbol şubesinin tüm gelir ve giderlerini devralan Beşiktaş Futbol Yatırımları Sanayi ve Ticaret A.Ş.'nin halka arz edilen hisselerinin tamamının satıldığı, yabancı yatırımcıya tahsis edilen oranın da yükseltildiği açıklandı. 
     Beşiktaş Kulübü'nden yapılan açıklamada, yabancı yatırımcılardan gelen yoğun talep üzerine, yabancı yatırımcıya tahsis edilen oranın yüzde 20'den, yüzde 37'ye yükseltildiği bildirildi. 
     Açıklamada, satışa çıkan 326.5 milyar lira nominal tutardaki hisse senedinin, 207 milyar lira nominal tutarındaki kısmının yurtiçine, 119.5 milyar liralık nominal tutarındaki kısmının ise yurtdışına 
     satıldığı ifade edildi. 
     Satışa sunulan hisse senetlerinin yüzde 5'inden fazlasını alan gerçek ya da tüzel kişi bulunmadığı kaydedilirken, halka arzdan sonra, Beşiktaş Jimnastik Kulübü Derneği'nin şirkette yüzde 99.9 olan payı, yüzde 15'lik halka arzın ardından, yüzde 84.9 oldu. 
     






</TEXT>
</DOC>
