<DOC>
<DOCNO> 54964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/01/dunya/dun01.html </URL>
<DATE> 2001/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kandahar’da son günler 
</HEADLINE>
<TEXT>

Durumu iyice ümitsizleşen Taliban lideri Molla Ömer, yandaşlarına "Savaş daha yeni başladı. Bu şehit olmak için en iyi fırsat" telkininde bulunuyor 
     DIŞ HABERLER SERVİSİ 

     Afganistan'ın yüzde 90'ını iki ay öncesine kadar elinde tutan Taliban, güneyde elinde kalan son kent olan Kandahar'da sıkıştı. Kuzey İttifakı tarafından kuşatılan Kandahar'a ABD uçaklarının bombardımanıysa aralıksız sürüyor. Durumu iyice ümitsizleşen Taliban hareketinin lideri Molla Muhammed Ömer, yandaşlarından şehit olana kadar savaşmalarını istedi. 
     Taliban yetkilileri, Molla Ömer'in kendilerine "Savaş daha yeni başladı. Bu şehit olmak için en iyi fırsat'"dediğini söylediler. Kandahar'daki kaynaklar, Amerika'nın bombardımanına rağmen Taliban güçlerinin siperlerini kazdığını ve çarpışmaya hazır olduğunu belirtiyorlar. Uzmanlar, Taliban'ın ortaya çıktığı yer olan Kandahar'ın ayakta kalmak ve savaşmak için doğal bir bölge olmasının, Taliban için bir avantaj olduğunu da ifade ediyorlar. 
     
Usame yanlıları      Başkent Kabil'in 280 kilometre güneybatısındaki Kandahar'da binlerce Taliban savaşçısının yanı sıra ABD'deki saldırılardan sorumlu tutulan Usame Bin Ladin'e bağlı yüzlerce yabancı İslamcı militanın olduğu bildiriliyor. 
     
Ladin Tora Bora’da’      ABD Başkan yardımcısı Dick Cheney, Usame Bin Ladin’in, muhtemelen Tora Bora bölgesinde saklandığını söyledi. Cheney ABD’nin Afganistan’da sürdürdüğü askeri harekatın ilerlemesi sayesinde, Ladin’e saklanacak çok dar bir alan kaldığını ve teröristin kendisini en güvende hissedeceği yer olan, Celalabad’ın güneybatısındaki Tora Bora’daki mağaralarda saklandığının düşünüldüğünü söyledi. 
     



 DÜNYA 












</TEXT>
</DOC>
