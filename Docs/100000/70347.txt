<DOC>
<DOCNO> 70347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/spor/spo03.html </URL>
<DATE> 2002/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ÜMİT ÇIKMAZI 
</HEADLINE>
<TEXT>

Galatasaray, milli futbolcu için özel sözleşme yapıldığını, Fenerbahçe’nin transfer de izin alması gerektiğini iddia etti. Ümit’in menajerleri ise "2.5 milyon doları getiren alır" dediler 
     ERHAN TELLİ 

     İTALYA’NIN Milan kulübünde forma giyen Ümit Davala’ya Fenerbahçe’nin teklif götürmesi Galatasaray’ı hareketlendirdi. Yönetim, milli futbolcu ile özel bir sözleşme yapıldığını ve Türkiye’de futbol oynaması için kendilerinden izin alınması gerektiğini açıkladı. Ancak menajerleri, bunun aksini iddia ederek, Milan ile yapılan sözleşmede bonservis bedelinin 2.5 milyon dolar olarak belirlendiğini ve bu rakamı getirenin Ümit’i transfer edebileceğini savundu. 
     GALATASARAY yönetimi, yıldız oyuncunun kendilerinden izin almadan transfer olması durumunda Fenerbahçe’nin tazminat ödemek zorunda olduğunun altını çizdi. Başkan Mehmet Cansun, "Ümit’in izin almadan Türkiye’de başka bir kulübe transfer olmasını engelleyen bir madde var. Fenerbahçe’nin önce bizimle masaya oturması lazım" dedi. Sarı - Kırmızılılar, daha önce Fenerbahçe’den 250 bin dolar alarak, Fatih Akyel’in transferine izin vermişti. 
     
Florya’da silahlı meczupCüneyt Çelik isimli bir şahıs, Aziz Üstel’i vurmak için tutulduğunu söyleyerek polise teslim oldu 
     ERDEM ÖZTÜRK 

     GALATASARAY Florya Tesisleri’nde dün ilginç gelişmeler oldu. Cüneyt Çelik isimli bir şahıs, kendisinin Aziz Üstel’i vurmak için tutulduğunu belirterek polise teslim oldu. Çelik, kendisinin Mahmut Uslu’nun adamı olduğunu söyleyen Sait Gertekin isimli arkadaşının kendisine teklifte bulunduğunu belirterek, "Bir hafta sonra vazgeçtiklerini söylediler. Ben de olayın önüne geçmek için teslim oldum" dedi. 
     ÇELİK’İN ifadesi üzerine hareket geçen Organize Suçlar Müdürlüğü, Gertekin’i de gözaltına aldı. Üst düzey bir emniyet görevlisi Çelik’in akli dengesinin yerinde olup - olmadığının araştırıldığı söyledi. Çelik’in, kumarda 16 milyar lira kaybettiğini, Üstel’den para alabilmek için böyle bir yola başvurduğunu söylediği öne sürülürken, askerdeyken bir albaya otomobil ile çarptığı ve 3 yıl hapis yattığı belirtildi. 
     
Ergün Penbe’ye akın var      GALATASARAY’IN emektar yıldızına teklif yağıyor. Barcelona’nın yakın takibe aldığı Ergün’e, şimdi de Tugay’ın eski takımı Glasgow Rangers ve İngiltere’nin ünlü ekibi Westham United talip oldu. İki kulübün de bu futbolcunun 2.5 milyon dolarlık bonservis bedelini vermeye hazır olduğu ifade edildi. Yönetimin, Şampiyonlar Ligi’ne havlu atılması halinde Ergün’ün transferine sezon bitmeden izin verebileceği öğrenildi. 
     
Cim-Bom’da hesap günü      SARI-KIRMIZILILAR’IN gelecek yıl için ayırdığı 100 trilyonluk bütçe, bugünkü Mali Kongre’de genel kurul üyelerinin oyuna sunulacak. 23 Mart’taki başkanlık seçimi öncesinde önem kazanan toplantı 10.00’da Galatasaray Lisesi’nde yapılacak. Mehmet Cansun başkanlığındaki yönetim, sekiz aylık dönem boyunca ortaya çıkan mali tablo hakkında üyeleri bilgilendirecek, üyelerinden destek isteyecek. 
     



 SPOR 


























</TEXT>
</DOC>
