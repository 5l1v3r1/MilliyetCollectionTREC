<DOC>
<DOCNO> 82506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/guncel/gun09.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Darağacında 3 fidan’ karanfillerle anıldı... 
</HEADLINE>
<TEXT>

     DİNÇER ŞEREF İstanbul, ANKARA Milliyet 

     68 gençliğinin Türkiye’deki sembol isimlerinden Deniz Gezmiş, Yusuf Aslan ve Hüseyin İnan, 30. ölüm yıldönümlerinde çeşitli siyasi parti ve demokratik kitle örgütlerince mezarları başında anıldı. Gezmiş ve arkadaşları için, CHP ve EMEP’in yanı sıra 68’liler Birliği Vakfı, Genel-İş Sendikası, Hacı Bektaş Veli Kültür Derneği, Divriği Kültür Derneği, İHD ve Pir Sultan Abdal Kültür Derneği üyelerinin katılımıyla bir anma töreni düzenlendi. Karşıyaka Mezarlığı’nda toplanarak saygı duruşunda bulunan katılımcılar, Gezmiş ve arkadaşlarının mezarlarına Birinci sigarası ve karanfiller bıraktı. 
     
     İdam protestosu 
     İstanbul’da ise Dolmabahçe Parkı’nda basın açıklaması yapan İHD İstanbul Şube Başkanı Eren Keskin, idamı protesto ederek şöyle konuştu "Ölüm cezası intikam alma mantığıdır. Demokrasilerde intikam duygusuna yer olmaz. İdam cezasının kaldırılmasını istiyoruz". Keskin, idamları protesto için hazırladıkları temsili idam ipini denize attı. 
     



 GÜNCEL 





















</TEXT>
</DOC>
