<DOC>
<DOCNO> 93511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/son/sonspo03.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, dünya sıralamasında 16.'lığa yükseldi 
</HEADLINE>
<TEXT>

     Dünyanın en başarılı futbol takımları değerlendirmesinde Galatasaray, sıralamada 2 basamak çıkarak, 16'ncılığa yükseldi. 
     Uluslararası Futbol Tarihi ve İstatistikleri Federasyonu'nun, IFFHS takımların 1 Haziran 2001-28 Haziran 2002 tarihleri arasında gösterdikleri performanslara göre yaptığı değerlendirmeye göre, geçen ay 18. sırada bulanan Galatasaray, son sıralamada 214 puanla 16. oldu. 
     Galatasaray böylece Avrupa'nın birçok ünlü takımını geride bırakırken, ilk 100 takım içinde yer alan tek Türk takımı olma unvanını da sürdürdü. 
     
     BEŞİKTAŞ 124, FENERBAHÇE 138. SIRADA 
     Dünyanın en başarılı takımları sıralamasında Beşiktaş 124, Fenerbahçe ise 138. sırada yer aldı. 
     IFFHS'nin değerlendirmesinde Beşiktaş, 102 puanla 3 basamak, Fenerbahçe ise 94.5 puanla 6 basamak birden yükseldi. 
     Kocaelispor, Fenerbahçe ile aynı puanda ve aynı sırada yer alırken, Gaziantepspor 89.5 puanla 155., Denizlispor ise 78 puanla 207. sırada yer aldı. 
     Trabzonspor ise IFFHS'nin değerlendirmesinde ilk 250 takım arasına giremedi. 
     Dünyanın en iyi futbol takımları sıralamasında, İspanya'nın Avrupa Şampiyonlar Ligi Şampiyonu takımı Real Madrid CF, 337 puanla birinciliğini korudu. 
     Yıldıray Baştürk'ün formasını giydiği Almanya'nın TSV Bayer 04 Leverkusen takımı 304 puanla ikinci sırayı alırken, FC Bayern Münih takımı ise 286 puanla üçüncü oldu. 
     





</TEXT>
</DOC>
