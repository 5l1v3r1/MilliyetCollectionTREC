<DOC>
<DOCNO> 72796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/son/sonspo05.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Liberation gazetesi, "Mussolini" benzetmesine geniş yer verdi 
</HEADLINE>
<TEXT>

     Fransa'da yayınlanan Liberation Gazetesi, Dışişleri Bakanı İsmail Cem'in, AS Roma-Galatasaray arasında yapılan maçtan sonra çıkan olaylarda İtalyan polisinin davranışlarını, ''Mussolini dönemi gibi'' dönemine benzetmesine geniş yer verdi. 
     ''Futboldaki şiddetten, sert diplomasiye'' başlığıyla verilen haberde, Roma'daki maç sonrası çıkan olayların 2 ülke arasında diplomatik sorun yarattığı bildirildi. 
     Haberde, Türkiye'deki İtalyan Büyükelçisi'nin Dışişleri Bakanlığı'na çağrıldığı, Türkiye'nin Roma Büyükelçisi Necati Utkan'ın ise İtalyan Dışişleri Bakanlığı'na nota verdiğini hatırlatıldı. 
     Liberation, olayların büyük bir olasılıkla daha önce Türkiye'de top koşturmuş olan Brezilyalı Lima'nın yüzünden çıktığını yazdı. 
     






</TEXT>
</DOC>
