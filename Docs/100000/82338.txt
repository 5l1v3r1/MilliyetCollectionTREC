<DOC>
<DOCNO> 82338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/06/spor/spo03.html </URL>
<DATE> 2002/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
DÜĞÜM ÇÖZÜLÜYOR 
</HEADLINE>
<TEXT>

Başkan Özhan Canaydın bugün Lucescu ile masaya oturacak, haftalardır gündemi belirleyen teknik direktör krizine son noktayı koyacak. Görüşmede Rumen hoca ile yolların ayrılması bekleniyor 
     HALİL ÖZER 

     Canaydın sıkıntılı 
     GALATASARAY bir yanda şampiyonluk sevincini yaşarken, bir yandan da kara kara teknik direktör sorununu düşünüyor. Yozgatspor maçında yapılan şampiyonluk törenlerinden sonra Lucescu ile birlikte Galatasaraylılar Evi’nde verilen partiye katılan Başkan Özhan Canaydın’ın bir hayli sıkıntılı olduğu gözlendi. Sarı - Kırmızılı üyelerin, gece boyunca Rumen hocaya gösterdikleri büyük ilgi Canaydın’ı bir hayli şaşırttı. 
     
     Sürpriz beklenmiyor 
     ÖZHAN Canaydın’ın Lucescu’ya verilen desteğe rağmen h l kararını açıklamaması Fatih Terim işinin bittiği şeklinde yorumlandı. Canaydın ise önceki gece yine Galatasaraylılar Evi’nde yaptığı açıklamada teknik direktör konusunu salı günü kesinlikle çözüme kavuşturacaklarını söyledi. Özhan Canaydın bugün Lucescu ile masaya oturacak. Galatasaray Başkanı büyük bir sürpriz olmazsa Rumen hoca ile yollarını ayıracak. 
     
     Terim hazırlanıyor 
     YENİDEN yuvaya dönmeye hazırlanan Fatih Terim de çalışmalarını büyük ölçüde bitirdi. Yurt dışına gitmeyi planlayan Ergün ve Hasan Şaş’a "bekleyin" mesajı gönderdiği iddia edilen Terim, salı günü menajeri Moreno Roggi’yi de yanına alarak Canaydın ile yeni sözleşmesinin şartlarını görüşecek. Terim’in üç yıllık sözleşme imzalayacağı ve yıllık primler hariç 2 milyon 250 bin dolar alacağı öğrenildi. 
     
3.yıldıza servetYönetim, şampiyonluğa ulaşan oyunculara prim olarak yetmişer bin dolar dağıtacak 
     ERHAN TELLİ 

     ZORLU bir maratonun ardından şampiyonluk ipini göğüsleyen Galatasaraylı futbolculara yönetim adeta para yağdıracak. Sarı - Kırmızılı kulüp, önümüzdeki günlerde oyunculara 70’şer bin dolar şampiyonluk primi dağıtacak. Böylece Galatasaraylı oyuncular UEFA Kupası’ndan sonra en yüksek primin sahibi olacaklar. 
     GALATASARAY yönetimi bu parayı öderken gecikme yapmayacak. Milli Takım kadrosunda bulunan oyuncular kampa katılmadan önce paralarını alacaklar. Bu arada Teknik Direktör Lucescu’ya 1 milyon dolarlık alacağının yanı sıra, 400 bin dolar da şampiyonluk primi ödeneceği belirtildi. 
     
Luce stres atıyor      TEKNİK Direktör Lucescu bugün yapılacak olan görüşme öncesi dinlenmeye çekildi. Sarı - Kırmızılı takımın Rumen hocası dün arkadaşları ile birlikte bir yat gezisine katıldı. Bu arada Lucescu’nun Galatasaraylı taraftarların gösterdiği aşırı sevgi nedeniyle moralinin bir hayli düzeldiği gözlendi. 
     TECRÜBELİ teknik adamın Yozgatspor maçı sonrasında İstanbul’da bulunan bir Ortadoks kilisesine giderek dua ettiği de öğrenildi. Bu arada takımdan ayrılmasına kesin gözüyle bakılan Lucescu’nun buna rağmen yeni sezon hazırlıkları ile yakından ilgilendiği ve rapor hazırladığı belirtildi. 
     
Murat’ı kaçırdılar      SARI - Kırmızılı yöneticiler, transferi yılan hikayesine dönen İstanbulsporlu Murat’ı Antalyaspor maçından sonra kaçırdılar. Genç oyuncuyu karşılaşma bitiminde staddan alarak Antalya’da bir otele yerleştiren Galatasaray, böylece Murat’ı Beşiktaş’ın baskısından uzak tutacaklar. Murat, imza atacağı güne kadar Antalya’da kalacak. 
     
Sergen kırgın      GALATASARAY’DA sakatlığı nedeniyle sahalardan ayrı kalan Sergen Yalçın, bu sürede kulübün kendisiyle yeterince ilgilenmediği için kırgın olduğunu açıkladı. Yıldız futbolcu, "Daha çok alaka beklerdim. Ben halı sahada sakatlanmadım" dedi. Sergen, kalmak istediğini, ancak bonservis sorununun çözülmesi gerektiğini de sözlerine ekledi. 
     



 SPOR 
























</TEXT>
</DOC>
