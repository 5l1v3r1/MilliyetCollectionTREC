<DOC>
<DOCNO> 58596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/23/son/sondun06.html </URL>
<DATE> 2001/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat ''Beytüllahim'e gitmem engellenemez'' 
</HEADLINE>
<TEXT>

     Filistin lideri Yaser Arafat, İsrail hükümetinin yasaklamasına rağmen, Noel için Ramallah'tan Beytüllahim kentine gitmekte kararlı olduğunu söyledi. 
     Arafat, Ramallah'ta gazetecilere yaptığı açıklamada, ''Hiç kimse Beytüllahim'e gitmemi engelleyemez'' dedi. 
     İsrail'de dün gece toplanan güvenlik kabinesinde yapılan oylamada, Arafat'ın Batı Şeria'daki Ramallah kentinden Beytüllahim'e gitmesi yasaklanmıştı. 
     Arafat, daha önceki açıklamasında, yürüyerek de olsa Beytüllahim'e gideceğini söylemişti Filistin lideri, her yıl Noel'de, Hz. İsa'nın doğduğu yer olarak kabul edilen bazilikanın bitişiğindeki Azize Katerin Kilisesi'nde düzenlenen gece yarısı ayinine katılmak üzere Beytüllahim kentine gidiyor. 
     İsrail tarafından iki hafta önce başlatılan operasyonlar nedeniyle Batı Şeria'nın güneyindeki Ramallah kentinde mahsur kalan Arafat'ın, Beytüllahim'e gidebilmesi için İsrail'in yönetimindeki bölgeden geçmesi gerekiyor. 
     






</TEXT>
</DOC>
