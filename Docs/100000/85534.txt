<DOC>
<DOCNO> 85534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/son/sontur17.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesut Yılmaz "Şu an bir erken seçim düşüncemiz yok" 
</HEADLINE>
<TEXT>

     Devlet Bakanı ve Başbakan Yardımcısı Mesut Yılmaz, şu an bir erken seçim düşünceleri olmadığını bildirdi. 
     Yılmaz, Avrupa Birliği AB Dönem Toplantısı'na gitmek üzere Brüksel'e hareketinden önce Esenboğa Havalimanı'nda, gazetecilerin ''erken seçim'' konusundaki sorularını yanıtladı. 
     Bir gazetecinin, ''Dünkü zirvede, erken seçim önerisinde bulunduğunuz belirtiliyor. Acaba hükümetin gidişatından sizin de bir endişeniz mi var '' sorusuna, Yılmaz, şu karşılığı verdi 
     ''Hayır. Sadece, erken seçim yapılmaması konusunda bir genel mutabakatımız var. Sadece seçime uygunluk bakımından belki 2003 sonbaharının daha uygun olabileceğini söyledim. Ama bunu bilahare değerlendireceğiz. Şu aşamada hükümetimizin üç ortağı da erken seçim düşünmüyor. Bu da zaten dünkü açıklamada ifade edildi.'' ''Erken seçimden çok, bir tarih belirleme noktasında mısınız 
     Sayın Derviş de aynı şekilde tarih belirlensin diyordu. Bir paralellik arz ediyor mu sizin teklifiniz '' diye soran bir başka gazeteciye ise Yılmaz, Anayasal olarak belirlenmiş bir tarihin olduğunu ifade ederek, ''Ama bunu hükümet birkaç ay öne çekebilir. Onu o zaman değerlendireceğiz. Şu an bir erken seçim düşüncemiz yok'' dedi. 
     Bir gazetecinin, ''Neden 19 Ekim '' diye sorması üzerine de Yılmaz, herhangi bir tarih telaffuz etmediğini belirterek, bu haberin doğru olmadığını söyledi. Mesut Yılmaz, kendisinin ''2004 Nisanında olabileceği gibi, mevsimsel nedenlerden dolayı 2003 sonunda da olabilir'' dediğini kaydetti. 
     Yılmaz, açıklamasının ardından, özel bir uçakla Brüksel'e hareket etti. 
     





</TEXT>
</DOC>
