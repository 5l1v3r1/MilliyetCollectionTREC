<DOC>
<DOCNO> 80416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/son/sontur10.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol boru hattından akaryakıt çalarken sigarayı yaktı ve... 
</HEADLINE>
<TEXT>

     Malatya'nın Hekimhan İlçesi'nde, NATO'ya ait petrol boru hattından akaryakıt çalmak isteyen emekli polis memuru, yanarak öldü. 
     Edinilen bilgiye göre, emekli polis olduğu bildirilen Mehmet Karakuş 54 , akaryakıt çalmak amacıyla Akpınar Köyü yakınlarından geçen NATO'ya ait petrol boru hattını deldi. Boru hattının delinmesi sırasında akaryakıt, Karakuş'un üzerine fışkırdı. Delme işleminden sonra akaryakıtı çalma hazırlıklarına başlayan Karakuş, bu sırada sigara yakınca, alev aldı. Olay sırasında çevrede yardım edecek kimsenin bulunmaması nedeniyle Karakuş, yanarak öldü. 
     Olay, daha sonra köylülerin durumu güvenlik güçlerine bildirmesi sonucu ortaya çıktı. Tanınmaz haldeki ceset, Devlet Hastanesi morguna kaldırıldı. 
     





</TEXT>
</DOC>
