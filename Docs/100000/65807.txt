<DOC>
<DOCNO> 65807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/04/yasam/yas03.html </URL>
<DATE> 2002/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Aykut Hoca’yı deprem uğurladı 
</HEADLINE>
<TEXT>

Adı depremlerle bir anılan Prof. Dr. Aykut Barka, bir deprem günü toprağa verildi 
     SERHAT OĞUZ İstanbul 

     Beyin damarlarındaki tıkanıklık nedeniyle yaşamını yitiren İTÜ Avrasya Yer Bilimleri Enstitüsü Öğretim Üyesi Prof. Dr. Aykut Barka dün toprağa verildi. İTÜ Taşkışla binasında düzenlenen törende konuşan Rektör Prof. Dr. Gülsün Sağlamer, "Bu bir kabus mu diye düşünüyorum Kabus olsa da uyansak ve bu acı bitse" derken gözyaşlarını tutamadı. 
     Mevlithanlar Derneği Başkanı Adem Erim’in, "Hocam sen toprağa ömrün boyunca alışıktın. Şimdi toprak anaya gidiyorsun" sözleri törene katılanları ağlattı. 
     Barka’nın cenazesi, atılan karanfiller ve alkışlar eşliğinde Teşvikiye Camii’ne götürüldü. Prof. Dr. Aykut Barka, kılınan cenaze namazının ardından Zincirlikuyu Mezarlığı’nda toprağa verildi. 
     



 YAŞAM 














</TEXT>
</DOC>
