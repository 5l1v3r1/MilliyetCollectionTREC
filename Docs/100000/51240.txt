<DOC>
<DOCNO> 51240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/yasam/yas03.html </URL>
<DATE> 2001/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaççılar iyice azıttı 
</HEADLINE>
<TEXT>
Otomobille pazara daldılar 
Çalıntı arabayla kapkaca çıkan üç kişi, polisten kaçarken pazara daldı. Bir kadını öldürüp 9 kişiyi yaralayan kapkaççılardan ikisi linçten zor kurtuldu 
     ÖMER ERDEM DİNÇER ŞEREF 

     Bostancı'da yaşanan akıl almaz olay şöyle gelişti... Polis, içinde üç kapkaççının bulunduğu ve Bursa'dan çalınan 06 AT 032 plakalı otomobilin peşine düştü. Minibüs yolunda başlayan kovalamacının ardından ara sokaklara dalan kapkaççılar, polisten kurtulmak için Bostancı'da kurulan pazara daldı. Ortalığı savaş alanına çeviren otomobil, araçlara, vatandaşlara ve duvarlara çarparak ilerlemeye çalışırken kapkaççılar, kurusıkı tabancayla havaya ateş ederek yol açmaya çalıştı. 
     
     Biri kaçtı... 
     Kapkaççılardan biri olay yerinden koşarak kaçtı ama vatandaşlar diğer ikisini feci şekilde dövdü. Linç edilmek istenen Musa Var 22 ve Sedat Koyuncu 20 , öfkeli vatandaşların elinden polis tarafından kurtarıldı. Pazar yerinde ağır yaralanan Fevziye Şener yaşamını yitirirken, dokuz kişi hafif yaralarla kurtuldu. 
     Gasp suçundan konulduğu cezaevinden 10 gün önce tahliye olduğu öğrenilen Musa Var ve Sedat Koyuncu da ambulansla hastaneye götürüldü. 
     



 YAŞAM 

















</TEXT>
</DOC>
