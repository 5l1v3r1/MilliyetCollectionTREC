<DOC>
<DOCNO> 68265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/18/son/sondun20.html </URL>
<DATE> 2002/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da bedava gazete savaşçıları 
</HEADLINE>
<TEXT>

     Fransa'nın başkenti Paris ve Marsilya'da, bu sabah ülkenin ilk parasız günlük haber gazetesi olaylı bir biçimde piyasaya çıktı. 
     Sendikalar, İsveçli Metro International grubunun çıkardığı gazeteyi, basının geleceği için bir tehlike olarak gördüğünü açıklarken, gazetenin basımı ve dağıtımı da engellendi. 
     İsveçli grup, Metro Paris adıyla çıkardığı gazetenin 200 bin adedini, sendikaların France Soir gazetesinin Paris yakınlarındaki matbaalarında basılmasına engel olmasının ardından Lüksemburg'ta bastırarak sabah Paris'te metro ve gar çıkışlarında dağıttı. 
     Gazetenin dağıtımı sırasında bazı yerlerde karışıklık çıkarken, güneydeki Marsilya kentinde işçi konfederasyonunun militanları dün gece gazetenin Marsilya baskısından 50 binini tahrip ettiler. 
     İşçi konfederasyonu CGT temsilcileri, gazetenin yayın hayatına çıkması yönünde görüşmeler devam etmesine karşın bedava gazete dağıtmak isteyen Metro International grubunun kendilerine ağır bir darbe vurmak istediğini savundu. 
     Engellemelere karşın bedava gazeteden Marsilya'da yüzlerce dağıtıldı. 
     24 sayfadan oluşan Metro Paris gazetesinde, renkli fotoğraflarla 
     bezenmiş 2 sayfa yurt, 2 sayfa dış ve 2 sayfa da Paris haberlerine yer verilmiş. 
     






</TEXT>
</DOC>
