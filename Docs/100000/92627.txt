<DOC>
<DOCNO> 92627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/son/sondun21.html </URL>
<DATE> 2002/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
2001 yılında dünyada 4700 kişi idam edildi 
</HEADLINE>
<TEXT>

     Dünyada idam cezasının kaldırılmasına yönelik faaliyetlerde bulunan ve masrafları Avrupa Birliği'nce karşılanan İtalyan Nessuno Tocchi Kokki Kaino Derneği'nin bugün açıklanan raporunda, 2001 yılında dünyada 34 ülkede 4700 kişinin idam edildiği belirtildi. 
     Dünyada idam cezası konusunda Roma'da düzenlenen basın toplantısında açıklanan raporda, 4700 kişiden 4610'unun yüzde 98 , diktatörlük rejimleri bulunan ülkelerde idam edildiği belirtilirken, ''idamların özgürlüklerin bulunmadığı ülkelerde infaz edildiği'' ifade edildi. 
     Basın toplantısına katılan Nessuno Tocchi Kaino'dan Elisabetta Zamparutti, Radikal Parti Genel Başkanı Marco Pannella ve diğer katılımcılar, ''İdam cezasına karşı verilen mücadele aynı zamanda demokrasi savaşıdır'' sözünün kendilerinin sloganı olduğunu ifade ettiler. 
     Dünyada 69 ülkede idam cezası bulunurken, bunlardan sadece 13 ülke ''demokrasi ile yönetiliyor.'' Japonya dahil idam cezasının bazı ülkelerde devlet sırrı gibi olmasından dolayı resmi rakamlara asla ulaşamadıklarını kaydeden dernek üyeleri, bu ülkelerden topladıkları tahmini rakamları şöyle açıkladı 
     Çin'de 3500, İran'da 198, Irak'ta 179, Kenya'da 100, Tacikistan'da 100, Vietnam'da 100, Suudi Arabistan'da 82, Yemen'de 80, Afganistan'da 
     68. 
     2001 yılında idam edilen insanların resmi rakamlarına 
     ulaşılabildiği 7 ülke olduğu kaydedilirken, ABD'de 66, Tayland'da 18, Tayvan'da 3, Bangladeş'de 2, Japonya'da 2, Endonezya'da 2, Botswana'da da 1 kişiyi idam ettiği bildirildi. Raporun Türkiye'ye ayrılan bölümünde, ''Türk parlamentosu anayasal değişiklikle idam cezasının uygulanmasına sınırlama getirerek, savaş anı veya savaş çıkartacak sebepler ile terör suçları dışında idam cezasını kaldırdı. Ama bu değişiklik Avrupa Birliği'nin beklentilerinde hayal kırıklığı yarattı'' denildi. 
     





</TEXT>
</DOC>
