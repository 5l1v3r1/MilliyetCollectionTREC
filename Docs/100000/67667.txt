<DOC>
<DOCNO> 67667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/son/sonspo18.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ali Aydın kariyerinde ilk kez bir derbi maçı yönetecek 
</HEADLINE>
<TEXT>

     Birinci Süper Lig'de 23. haftanın derbi mücadelesi olan Fenerbahçe-Galatasaray karşılaşmasını yönetmekle görevlendirilen Ordu Bölgesi hakemi Ali Aydın, kariyerinde ilk kez Birinci Süper Lig'deki bir derbi maçında düdük çalacak. 
     İlk kez 1997-98 sezonunda A kategorisine yükselerek Birinci Süper Lig'de maç yönetmeye başlayan Ali Aydın, daha önce hiç derbi maçı yönetmemesine karşın, Galatasaray'ın 7, Fenerbahçe'nin ise 9 maçında görev yaptı. 
     Galatasaray, Ali Aydın'ın yönettiği maçlarda 5 galibiyet ve 2 yenilgi alırken, 24 gol attı ve kalesinde 8 gol gördü. 
     Ali Aydın'ın yönettiği Fenerbahçe maçlarında ise sarı-lacivertli ekip, 6 galibiyet alırken, 3 kez de sahadan yenik ayrıldı. Fenerbahçe, bu maçlarda 26 gol atıp, 16 gol yedi. 
     40 yaşında, serbest meslek sahibi ve bu sezonki 13. maçına çıkacak 
     olan Ali Aydın, geçen sezon normal süre ve uzatma dakikaları 2-2'lik eşitlikle sonuçlanan ve penaltı atışları sonucu Gençlerbirliği'nin Fenerbahçe önünde 6-3 kazandığı Türkiye Kupası final maçında da görev yapmıştı. 
     Ali Aydın, ligde bu sezon Fenerbahçe'nin 4, Galatasaray'ın ise 3 maçında düdük çaldı. Bu maçlarda Fenerbahçe, 3 galibiyet ve 1 yenilgi, Galatasaray da 2 galibiyet ve 1 yenilgi aldı. 
     






</TEXT>
</DOC>
