<DOC>
<DOCNO> 79729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/22/yazar/akyol.html </URL>
<DATE> 2002/04/22/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Tarihe bakmak... 
</HEADLINE>
<TEXT>

     ÇOK önemli bir eser Dr. Ali Birinci'nin "Tarih Yolunda" adlı kitabı. Dergah Yayınları, Peykhane Cd. G. Cami Sok. No 57, 34490 Çemberlitaş İstanbul 
     Bugüne kadar ulaşılmamış kaynaklardan bizlere yeni bilgiler verdiği gibi, bilimin temelinde "metod"un olduğunu da anlatıyor 
     "Tarihe dair herhangi bir araştırmanın hedefi, geçmişin nasıl olması gerektiğini bildirmek değil, nasıl teşekkül ettiğini açıklamağa çalışmaktır." Sf. 227 
     Abdülhamid müstebittir ya... Bunu 'doğrulayan' her şeyi "tarih" diye yazabilirsiniz Enver Ziya Karal Hoca, Osman Nuri'den kontrolsüz bir alıntı yaparak, 17. yüzyılda yaşamış açık fikirli Katip Çelebi'nin "Mizanül Hak" adlı kitabını Abdülhamid'in yasakladığını yazıvermiş 
     Osmanlı arşivlerine dalan Ali Birinci ise tespit ediyor ki, yasaklanan Katip Çelebi'nin kitabı değil, Londra'da William Watts matbaasından aynı adla basılıp Türkiye'ye sokulmuş kışkırtıcı bir misyoner propaganda kitabıdır 
     Şinasi de bu kitaba bir reddiye yazmış üstelik. Sf. 235 vd. 
     
     BİRİNCİ Hoca böyle yanlış bilgiye dayalı ahkam kesmeye başka bir örnek veriyor. 
     "Tekin" imzalı "Turan" kitabı... Turan için "feday - ı can" etmeyi savunuyor. "Tekin" kimdi Yahudi sonradan Kemalist Moiz Tekinalp olmalıydı. İki İslamcı yazar "Sarıkamış'taki 80 bin şehitte bu Yahudinin rolü vardır" diye neler yazmış neler 
     Birinci gösteriyor ki, "Turan"ı yazan "Tekin", 'özbe"z Türk' ve gerçek Turancı Ferid Tek imiş Sf. 240. vd 
     Birinci Hoca, bizde bir "yasaklar tarihi"nin yazılmadığına, Cumhuriyet devrindeki kitap yasakları hakkında bir araştırma bile olmadığına dikkat çekiyor. 
     Bir "Şeyh Ahmed'in Vasiyetnamesi" var ki, hem halife padişahlar yasaklamış, hem Cumhuriyetçiler... Neden mi 246 - 247. sayfalarda anlatıyor. 
     Tütün yasağı. Ahmet'le başlamış. IV. Murat bu yolda kafalar kesmiş. Fakat tütün hızla yayılmış, halka geçim, devlete vergi kaynağı olmuş. 
     "19. Asırda Bir Kadızadeli" mutaassıp Oflu Hoca Mehmet Emin Efendi tütünün haram olduğunu anlatan dehşetli bir "risale" yazmış ve devlet bu defa bu risaleyi şiddetle yasaklamış Sf. 258 vd. 
     
     DİL kıyımı, arılaştırma faciası 
     Birinci örnekler veriyor Faik Ahmet Barutçu'nun hatıralarının "halkın sözlüğe bakmadan anlayacağı Türkçe"ye dönüştürülerek makaslanması 
     Birinci, Barutçu'nun hatıralarını geçen yıl tahrifsiz ve makassız yeniden yayımlandı. 
     Rauf Mutluay tarafından Hüseyin Cahit'in hatıralarının aynı şekilde berbat edilmesi... Hele, Mithat Cemal'i 'arılaştıran' Mutluay'ın "İlm - i kelam" teoloji terimini "söz söyleme sanatı" diye vermesi 
     "Nutuk" da "Söylev"e dönüştürülürken hem anlam hem kavram kıyımına uğramıştır. 
     Netice Dil Kurumu'nun sözlüğünün 1990 baskısından 36 bin kelime vardır. 1890'da basılan Redhous'un "Türkçe - İngilizce" lügatinde 93 bin kelimemize İngilizce karşılık veriliyormuş Sf. 28 - 36 
     "Halkın sözlüğe bakmadan anlayacağı Türkçe" nasıl bir milli ve evrensel kültür kıyımıdır siz düşünün... 
     Birinci'yi mutlaka okumak lazım. 
     
     







Tarihe bakmak... 


Sen adam değilsin, yoksun dünyada’ 


SSK hastaneleri ve fiyat ihalesi 


Onları ciddiye almıyoruz 


Banker Kastelli’nin hortumcu mektubu 


Mevduat faizlerine beyan geliyor... 


Sanat ve sanatçı dediğin... 


İki turlu seçim 


Günlerin o gün’ getirdiği... 


Dünya ekonomisinde en büyük risk ABD’de 


Çocuklarımız için çıraklık eğitim merkezleri 


</TEXT>
</DOC>
