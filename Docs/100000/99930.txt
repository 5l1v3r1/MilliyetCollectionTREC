<DOC>
<DOCNO> 99930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/04/yazar/cemal.html </URL>
<DATE> 2002/08/04/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Sinoplular, AB yasalarının geçmesine seviniyor, sol için endişeleniyor 
</HEADLINE>
<TEXT>
Derviş’i bekliyorlar 
Sinop’ta gündem, Avrupa Birliği ve solda birlik AB yasalarının geçmesi olumlu bir hava yaratmış. Şimdi gözler solda birleşme için Derviş’te... 
     Bizim insanımız, bizim memleket böyle. Bir bulutların üstünde, bir umutsuzluğun çukurunda Manik depresif bir memleket yani... O şarkıdaki gibi "Hiçbi’ kere hayat bayram olmadı ya da her nefes alışımız bayramdı " 
     Niye mi, anlatayım. Kastamonu’dan Sinop’a dün sabahın köründe yola koyulduk. Boyabat’ın Bürnük köyünün Eseptepe mevkiinde çay molası verdik. Dağlar, çam ormanları. Püfür püfür esiyor yayla. Bir araba durdu. İçinden iki genç çift çıktı. Biri beni tanıdı, yanıma geldi. Sigara kağıdı fabrikasında işçiymiş, şöyle dedi "AB’ye girdik. Şimdi, AB buralara da uğrayacak mı " 
     Önce şaşırdım ne diyor diye. Ama böylece öğrenmiş oldum, Avrupa Birliği yasaları’nın sabaha karşı Meclis’ten çıktığını. Sevindim, hem de çok. Çünkü beklemiyordum. Bu Meclis’ten umudum yoktu. Ama olmayacak bir işi hiç beklenmedik şekilde başardılar. Bunu gerçekleştiren milletvekillerini ve baştan beri AB davasını kararlılıkla kovalayan ANAP lideri Yılmaz’ı kutluyorum. Dağların tepesinde rastladığım işçi kardeşimiz, AB yasalarının çıkışını AB’ye girmek diye algılamış, hemen aklına yatırım gelmiş, bu nedenle, "Avrupa Birliği ne zaman uğrar buralara " diye soruyordu bana... 
     Sinop’ta en çok iki konu ön plana çıktı Avrupa Birliği... Solda birlik... 
     Bir öğretmen "Yasaların geçmiş olması olumlu. Ben de Avrupa Birliği’nden yanayım. Ama bu yasalar geçti diye bizi içeri alacak değiller." Sinoplu bir işadamı "Bu yasaları Küçümsemeyin... 200 milyar borcumuz var. Yatırım gelmedikçe Avrupa’dan, bu işi yürütemeyiz." Bir inşaat mühendisi "Ben de Avrupa’dan yanayım. Bu yasalar olumlu. Ancak uygulanacaklar mı " Emekli bir bankacı "Hep ekonomiye bakıyorsunuz. Bir de işin insan hakları, demokrasi yanı var." İşadamı "Bak, ekonomik tarafını kaçırma. Ecevit 1970’lerde Avrupa trenini kaçırdı, ne oldu Yunanistan ve Portekiz’in arkasında kaldık. Ekonomi adam olmadıkça demokrasi de kolay olmaz." 
     
     Bizde adam mı kalmadı’ 
     İnşaat mühendisi "Şimdi seçimler var. Bizi AB’ye taşıyacak Derviş gibi değerli siyasetçileri seçmemiz lazım. Ben, Yeni Türkiye’den umutluyum. Ama onlar da sulandırmasınlar." Emekli öğretmen "Yok mu bizde değerli adamlar da, Amerika’dan gelene bel bağlıyoruz." Bir üniversite öğrencisi, "Tayyip Erdoğan İstanbul’da başarılı oldu" deyip AKP’yi adını fazla koymadan savunurken, "Ben de AB’den yanayım, ama öz değerlerimizi kaybetmeden girelim" diye konuşuyor. 
     Bir öğretmen bağırırcasına "Sinop’ta solun birleşmesi şiddetle isteniyor. Derviş’in rolü bu olmalı." Sinoplu işadamı destek veriyor "Sol mutlaka birleşmeli. İstanbul ve Ankara Büyükşehir Belediye başkanlıkları Refah’a nasıl kaybedilmişti, unutulmasın." Hemşire de aynı görüşte, "Sol mutlaka birleşmeli. Ben hangi sol partiye oy vereceğimi henüz bilmiyorum. Bu arada AB’ye de girmeli Türkiye" diyor. Bir kadın öğretmen "Çocuklarımız için AB’ye girmeliyiz. İyi oldu yasaların çıkışı..." 
     
     Derviş’in adımları önemli 
     CHP’liler, Kemal Derviş’i kendi partilerinde görmek istiyorlar. Yeni Türkiye’den yana olduğu anlaşılan emekli bankacı ise tersten çakıyor "İyi de, hem Derviş’i istiyorsunuz, hem de CHP Merkez Yönetim Kurulu’nda onu IMF’nin adamı ilan ediyorsunuz." CHP İl Başkanı, yılların Halk Partilisi Yalçın Oğuz birleşmeyi CHP çatısı altında isterken, Derviş’i kitlelere anlatmanın güç olduğunu söylüyor. Bu arada iki kadın öğretmen aynı şeyi istiyor "Solda birlik ve Avrupa Birliği " 
     1999 seçimlerinde 3 milletvekilini DSP, ANAP, DYP paylaşmışlar. DSP kıl payı kaçırmış ikinciyi. Bu sefer CHP’nin 1’i garanti, AKP ile DYP de diğer 2’yi alır deniyor. Biri şunu ekliyor "Burada adaylar çok önemli... Bir de Derviş’in ne yapacağı." 
     
     Güzel bir senaryo... 
     Samsun’a doğru yola çıkarken aklıma takılıyor AB yasaları geçtikten sonra bu sefer, Kıbrıs’ta olumlu gelişmeler yaşanmış... 3 Kasım’da seçim sandığında istikrarlı çoğunluk yakalanmış... Ve Kopenhag zirvesinden AB için tarih çıkmış. Hep kabus senaryoları yazacak değilim ya. Bir pazar günü de güzel ve olabilecek bir senaryo yazmak geldi içimden. Dedim ya, burası çok inişli çıkışlı bir memleket, manik depresifmiş, öyle diyorlar. 
     
     







Dam üstünde saksağan... 


Ata ve bilim... 


Ecevit, Baykal ve Derviş 


Derviş’i bekliyorlar 


Akıl kriterleri 


Kendi taklidini oynayan kadın 


İşte bir ibret belgesi daha 


Kıssadan hisse... 


Güneşli bir gün 


YTP, sanatçılarla cıvıtırsa iş değişir 


Siz bu oyunları beceremiyor gibisiniz 


Ekonomiden memnunsak neden seçime gidiyoruz 


"Convergence Play" 


</TEXT>
</DOC>
