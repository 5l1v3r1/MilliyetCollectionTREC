<DOC>
<DOCNO> 62409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/son/sonspo07.html </URL>
<DATE> 2002/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş temkinli, Trabzonspor ise kuradan memnun 
</HEADLINE>
<TEXT>

     Futbolda Türkiye Kupası Çeyrek Final kuraları İstanbul'da çekilirken, deplasmanda Gaziantepspor'la karşılaşacak olan Beşiktaş'ın iletişim komitesi başkanı Mete Düren turu geçeceklerini iddia etti. 
     Anadolu takımlarının Türkiye Kupası'na verdiği önemi çok iyi bildiklerini vurgulayan Düren, ''Ancak bizim de hedefimiz bu sezon çifte kupa. Türkiye Kupası şampiyonluğu için Gaziantepspor önümüzde önemli bir rakip, ancak geçmek zorundayız'' diye konuştu. 
     Karşılaşmanın deplasmanda oynanacak olmasının kendileri için dezavantaj olduğunu da anlatan Düren, ''Ama Beşiktaş'ın her şehirde taraftarı var. Kupayı kazanarak yeni müzemize koymak istiyoruz'' dedi. 
     
     Trabzon kuradan memnun 

     Trabzonsopr Kulübü ardına kura çekimine katılan yönetim kurulu üyesi İsmet Akaydın, Denizlispor'la eşleşmekten memnun olduklarını söyledi. 
     İyi bir kura çektiklerini belirten Akaydın, ''Bu sezon kupayı müzemize götürmek istiyoruz. Bizim için rakip fark etmezdi. Kupayı kazanarak 2 sene gecikmeyle de olsa Avrupa kupalarına katılmayı hedefliyoruz'' dedi. 
     Çeyrek finalde yer alan takımlardan Gaziantepspor'da kura çekimine temsilci katılmaması üzerine, kırmızı-siyahlıların kurasını Erzurumspor Kulübü Başkanı Cemal Polat çekti. 
     Polat, kurayı belirlemek için kürsüye doğru giderken, ''Çekeyim de Beşiktaş'ı Gaziantep'e göndereyim'' derken, çektiği kura sonucu Gaziantepspor'un Beşiktaş'la eşleşmesi salonda gülüşmelere neden oldu. 
     Cemal Polat, kura sonrası yaptığı açıklamada ise Beşiktaş ile kendi sahalarında karşılaşacak Gaziantepspor için iyi bir kura çektiğini zannettiğini söyledi. 
     Polat, kendi sahalarında Kocaelispor'la yapacakları maçtan da umutlu olduğunu ifade etti. 
     İstanbulspor Kulübü Menajeri Adnan Sezgin de Adanaspor engelini aşarak turu geçecekelerine inandığını vurgularken, Adanaspor Başkanı Çağdaş Ergin ise en az İstanbulspor kadar iddialı olduklarını ve tur için ellerinden geleni yapacaklarını kaydetti. 
     






</TEXT>
</DOC>
