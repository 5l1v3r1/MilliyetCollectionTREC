<DOC>
<DOCNO> 73840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/son/sonspo14.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Şampiyonlar Ligi'nin en çok faul yapan 2. oyuncusu Emre Aşık... 
</HEADLINE>
<TEXT>

     Futbolda Avrupa Şampiyonlar Ligi 2. 
     tur grup maçları sonunda 3 İspanyol, 2'şer İngiliz ve Alman ile 1 Yunan takımı çeyrek finalde mücadele etme hakkını kazandı. İspanya'dan Real Madrid CF, Deportivo La Coruna ve FC Barcelona, İngiltere'den Manchester United, FC Liverpool, Almanya'dan TSV Bayer 04 Leverkusen, FC Bayern Münih ve Yunanistan'dan Panathinaikos, yarın yapılacak kura çekimine katılacak. Ligde gol krallığını 8'er golle FC Juventus'un Fransız futbolcusu Trezeguet ile Manchester United'in Hollandalı oyuncusu Van Nistelrooij paylaşıyor. Galatasaray'dan Ümit Karan da attığı 4 golle 9. sırada kaldı. FC Bayern Münih'in Bosna-Hersekli futbolcusu Salihamidziç ve TSV Bayer 04 Leverkusen'in Brezilyalı yıldızı Ze Roberto, 5'er asistle bu kategoride ilk sırada yer aldı. Bu kategoride hiçbir Türk futbolcusu yer ilk sıralarda yer alma başarısını gösteremedi. Kaleyi bulan toplam 24 şutuyla FC Porto'dan Deco ve kaleyi tutturamadığı 21 şutla da AS Roma'nın Arjantinli yıldız ve hırçın futbolcusu Batistuta, ilk sıralarda kendilerine yer buldu. Ofsayta 29 kez düşen Arsenal'in Fransız golcüsü Henry, bu istatistikte birinci durumda bulunuyor. Ümit Karan bu kategoride, 19 kez ofsayta düşerek, 5. sırada yer aldı. FC Juventus'un Hollandalı futbolcusu Davids, ligde en hırçın futbolcu olarak öne çıktı. Yıldız oyuncu, toplam 2 kırmızı ve 6 sarı kart görerek, takımını yalnız bıraktı. Galatasaray'dan Capone ve şu anda Blackburn Rovers takımında top koşturan Hakan Ünsal ile Fenerbahçe'nin Ganalı futbolcusu Johnson 1'er kez kırmızı kartla tanıştı. Hasan Şaş, gördüğü 4 sarı kartla takımda en fazla kart gören oyuncu oldu. Sarı-kırmızılılarda Emre, Hakan Ünsal, Ümit Karan ve Fenerbahçe'den de Rapaiç 3'er kez sarı kart gördü. FC Liverpool'dan Heskey, rakip futbolcuları toplam 43 kez faulle durdurdu. Bu futbolcuyu, yaptığı toplam 38 faulle Galatasaraylı Emre izledi. Panathinaikoslu Karagounis ise 70 kez rakiplerinin faullerine hedef oldu. Hasan Şaş, 35 kez rakip futbolcularının faullerine maruz kalarak, 7. sırada yer aldı. Golcü oyuncu Ümit Karan da 24 kez faulle durduruldu. Ligde, 2 tur grup maçları sonunda Fenerbahçe, toplam 3 kategoride son sırada yer almaktan kurtulamadı. Grup maçları sonunda, kulüpler bazındaki istatistikler ise şöyle 
     
     En çok gol atan takımlar 

     1-Real Madrid CF 27 
     26-Galatasaray 10 
     32-Fenerbahçe 3 
     
     En çok gol yiyen takım 

     1-Spartak Moskova 16 
     4-Fenerbahçe 12 
     27-Galatasaray 10 
     
     En çok köşe atışı kullanan takımlar 

     1-Oylmpique Lyon 8 48 adet 
     25-Galatasaray 4.5 54 adet 
     32-Fenerbahçe 3.17 19 adet 
     
     En çok ofsayta düşen takımlar 

     1-Pire Olympiakos 7.67 46 adet 
     5-Fenerbahçe 5.67 34 adet 
     19-Galatasaray 2.92 35 adet 
     
     En çok faul yapan takımlar 

     1-FC Juventus 22.08 265 adet 
     4-Fenerbahçe 21 126 adet 
     8-Galatasaray 19.83 238 adet 
     
     En çok sarı kart gören takımlar 

     1-Fenerbahçe 2.83 17 adet 
     8-Galatasaray 2 24 adet 
     
     En çok kırmızı kart gören takımlar 

     3-Fenerbahçe 0.17 1 adet 
     4-Galatasaray 0.17 2 adet 
     
     En çok topa sahip olan takımlar dakika 

     1-Sparta Moskova 31 
     26-Galatasaray 25 
     32-Fenerbahçe 22 
     
     En çok topa sahip takımlar yüzde 

     1-Borussia Dortmund 56 
     21-Galatasaray 48 
     31-Fenerbahçe 43 
     






</TEXT>
</DOC>
