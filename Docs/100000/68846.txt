<DOC>
<DOCNO> 68846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/son/soneko20.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, bu yıl 5 Orta Asya ülkesine yardım yapacak 
</HEADLINE>
<TEXT>

     ABD'nin, 2002 yılında, sınır güvenliği ile uyuşturucu ve silah kaçakçılığının önlenmesi amacıyla, 5 Orta Asya ülkesine toplam, 408 milyon dolarlık yardım yapacağı açıklandı. 
     Türkistan Press Ajansı'nın haberine göre, ABD hükümetince oluşturulan çeşitli programlardan yapılacak olan yardımlardan en büyük payı Özbekistan alacak. 
     Söz konusu yardım limitlerinin, ABD Dışişleri Bakan Yardımcısı Elizabeth Jones'un, 26 Ocak'ta çıktığı Orta Asya gezisi sırasında kararlaştırıldığı belirtilen haberde, Özbekistan'ın 161.8, Tacikistanın 85.3, Kazakistan'ın 81.6, Kırgızistan'ın 49 ve Türkmenistan'ın da 16.4 milyon dolar yardım alacağı, 13.9 milyon doların da 5 ülke arasında eşit olarak dağıtılacağı açıklandı. 
     ABD, söz konusu programlar çerçevesinde geçen yıl, Kazakistan'a 71.5, Tacikistan'a 56.4, Özbekistan'a 55.9, Kırgızistan'a 40.6 ve 
     Türkmenistan'a da 12.2 milyon doların yanı sıra, 5 ülke arasında eşit olarak dağıtılan 7.6 milyon dolar olmak üzere toplam, 244.2 milyon dolarlık yardım yapmıştı. 
     






</TEXT>
</DOC>
