<DOC>
<DOCNO> 75837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/01/son/sontur05.html </URL>
<DATE> 2002/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Genelkurmay "Türkiye, İSAF komutasını ilke olarak benimsedi" 
</HEADLINE>
<TEXT>

     Genelkurmay Başkanlığı Genel Sekreterliği, Hükümetin Afganistan'da görev yapan ISAF'ın komutasının devralınmasını ilke olarak benimsediğini, Tümgeneral Akın Zorlu başkanlığında bir keşif heyetinin bu ülkeye gönderileceğini bildirdi. 
     Genelkurmay Başkanlığı Genel Sekreterliği'nin konuya ilişkin açıklaması şöyle 
     ''Uzun süredir devam etmekte olan görüşmeler ve değerlendirmeler sonucu, Türkiye Cumhuriyeti Hükümeti, Afganistan'da görev yapan Uluslararası Barış Destek Gücü ISAF komutasının devir alınmasını ilke olarak benimsemiştir. 
     Son durumu yerinde görmek ve halen ISAF komutasını yürüten yetkililerle koordinede bulunmak üzere Tümgeneral Akın Zorlu başkanlığında bir keşif heyeti, 3 Nisan 2002 tarihinde Afganistan'a gönderilecektir. 
     Yapılacak görüşmeler ve buna paralel olarak yürütülmekte olan diğer hazırlıklar tamamlandığında ISAF komuta heyeti, karargah ve ilave birlikler bölgeye intikale başlayacaktır.'' 
     






</TEXT>
</DOC>
