<DOC>
<DOCNO> 60303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/siyaset/siy03.html </URL>
<DATE> 2002/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Üçüncü kez kayboldu 
</HEADLINE>
<TEXT>
Yılmaz’dan yeni yıl sürprizi 
Mesut Yılmaz, yılbaşı için nereye gittiğini kimseye haber vermeden özel bir uçakla yurtdışına çıktı. Yılmaz, kendisine vekalet eden Erkan Mumcu’ya bile bir şey söylemedi 
     HAKAN ŞANLITÜRK Ankara 

     Başbakan Yardımcısı Mesut Yılmaz, son üç senede üçüncü kez sırra kadem bastı. Yeni yıla Türkiye’de giren liderlerin aksine yılbaşını yurt dışında herkesten sakladığı bir yerde geçiren Yılmaz, kendisine vekalet eden Genel Başkan Yardımcısı Erkan Mumcu’ya bile nereye gittiğini söylemedi. 
     ANAP lideri, yılbaşı programı için Cuma günü özel bir uçakla Ankara’dan İstanbul’a hareket etti. Atatürk Havalimanı’nda bir süre bekleyen Yılmaz, daha sonra başka bir özel uçakla yurt dışına uçtu. Yılmaz’a, yılbaşı programı sırasında yakın dostu İstanbul Milletvekili Cavit Kavak ve eşi Neşe Kavak ile, İstanbul Milletvekili Şadan Tuzcu ve Devlet Bakanı Nejat Arseven’in eşlik ettiği öğrenildi. Yılmaz ve beraberindekiler dün Türkiye’ye döndü. Yılmaz’ın, gizli bir programla yurt dışına gitmesi partililer arasında da garip karşılandı. ANAP’ın önde gelen isimleri Yılmaz’ın programından haberdar oladıklarını ifade ettiler. 



 SİYASET 















</TEXT>
</DOC>
