<DOC>
<DOCNO> 59199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/guncel/gun08.html </URL>
<DATE> 2001/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bölgelere göre KDV olur mu 
</HEADLINE>
<TEXT>

ÇAPRAZ ATEŞ 
     ŞÜKRÜ ANDAÇ 

     Koç Holding Tüketim Grubu Başkanı Cengiz Solakoğlu’nun, "Doğu’da KDV’yi indirin, tüketim nasıl patlıyor görün" açıklaması yeni bir tartışma başlattı. Uzmanlar ve sektör temsilcileri, "Yoksul illerde KDV oranlarının düşürülmesi bölgede ticaretin canlanmasına yol açar mı " sorusunu yanıtladı. 
     
     Mehmet Yıldırım İTO Başkanı 
2 yıl önce söyledik      Bölgelere göre KDV oranlarının ayarlanması teknik olarak mümkün. Biz bunu iki yıl önce de söylemiştik. Doğu illerindeki KDV indirimi, özellikle turizm ve hizmet sektöründe uygulanmalı. İndirim uygulanırsa bu bölgelerde bir canlanma yaşanacağı kesindir. Hizmet sektöründeki KDV indirimi batıdaki diğer illeri de etkilemez. Böylece, haksız rekabet ortaya çıkmaz. 
     Ancak, indiriminin beyaz eşyada uygulanması olumsuz sonuçlar doğurabilir. Bazıları gidip faturasını doğuda kestirebilir. Bu da vergi kaybına ve ekonominin kayıtdışı olmasına yol açar. Bu sistem kesinlikle hizmet sektöründen başlatılmalı. 
     
     Sinan Aygün Ankara Tic. Od. Bşk. 
Ayarlanması gerekli      Bölgelere göre kişi başına düşen GSMH rakamlarına bakıldığı zamana mevcut dengesizlik görülebilir. Bu nedenle Ankara’da yaşayan vatandaş yüzde 18 KDV verirken, Hakkari’de yaşayan diğer bir vatandaş yüzde 18 vermemeli. Bölgelere göre KDV oranlarının ayarlanmasına kesinlikle katılıyorum. Nasıl ayarlanacağını bilemiyorum. Bu indirim taşıtlarda oldu ve talep canlandı. Diğer mal gruplarında da bu yola başvurulmalı. Bilhassa bu indirimler beyaz eşyada olmalı. Artık günümüzde buzdolabı, ütü gibi ürünler lüks tüketim grubundan çıkarılmalı. 
     
     Mustafa Özyürek TURMOB G. Başkanı 
Kaçakçılık artar      Bölgelere göre KDV olmaz, ancak az gelişmiş illerde ya da yoksul illerde otel, lokanta gibi işletmelerde KDV oranlarında indirim yapılabilir. Fakat mal satışlarında buzdolabı, çamaşır makinası, bisküvi - çikolata v.s bu uygulamaya gidilmesi yanlış olur. Bu alanlarda indirime gidilmesi KDV kaçağına yol açar. 
     Çünkü bu ürünler diğer illerde satılmış olmasına rağmen, az gelişmiş illerde satılmış gibi gösterilebilir. Bu sistem, kaçakçılığı teşvik eder, müthiş vergi kaçağına neden yanlış olur. 
     
     Kudbettin Arzu Diyarbakır San. Oda. 
KDV çözüm değil      Güneydoğu’da KDV oranlarını belirlemek teknik olarak biraz zor. KDV yükü kaldırılırsa, bunun kayıtlı ekonomiye faydası olur. Çünkü, KDV oranların yüksek olması vatandaşı kayıtdışı ekonomiye yöneltiyor. 
     Rekabet ortadan kalkıyor ve haksız kazanç doğuyor. Ancak bizim bölgede KDV oranlarının düşürülmesi, sorunlara çözüm getirmez. 
     Bölgede ticari canlanmadan ziyade, üretim ve istihdamın artırılması gerekiyor. İşsiz nüfus günden güne artıyor. 
     Sadece KDV oranlarının indirilmesi tedbiri yeterli değil. 
     



 GÜNCEL 


















</TEXT>
</DOC>
