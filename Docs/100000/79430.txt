<DOC>
<DOCNO> 79430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/yazar/zbirand.html </URL>
<DATE> 2002/04/20/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Türk deyince akla gelenler... 
</HEADLINE>
<TEXT>

     vrupa ile ilişkilerimizin en zayıf halkası, Avrupalının tutumudur. Sokaktaki insanların Türkiye hakkındaki görüşleri, "Türk" denince akıllarına ne geldiği... 
     Medyadaki hava da aynıdır. 
     İlkokuldan başlayarak, tüm eğitimleri boyunca, tarihten kalan kötü bilgiler, olumsuzluklarla dolu bir "Türk" imajı ile büyüyen Avrupalılar, olgun yaşlarına geldiklerinde zaten ön fikirli oluyorlar. "Türkiye" denince kafalarının arkasında menfi veya sevimsiz bir resim veya bilgi verisi doğuyor. 
     Böyle bir birikimle yüklü Avrupalı, Ermenilerin soykırım iddialarını kolaylıkla kabul ediveriyorlar. Hiç sorgulamadan "Türkler nasıl olsa yapmıştır" diyerek benimsiyorlar. 
     Bütün bunlara, askeri darbeleri, Kıbrıs’ı, insan hakları ihlallerini, özellikle işkence iddialarını eklediğiniz zaman karşınıza kötü bir görüntü çıkıyor 
     "... Çatık kaşlı, militer, insan hakları ve demokrasiyi hiçe sayan, etrafı tehdit eden, Avrupalı ile kültür farkı olan..." 
     Biz kendimizi böyle görmüyoruz. 
     Bu şekilde görenlere de kızıyoruz. 
     Kendimizi tanıtamadığımızı söylüyor veya Avrupalıları Türk düşmanı olmakla suçluyoruz. 
     Buna karşılık kendimizi hiç sorgulamıyoruz. 
     Geçmişteki kötü anıları hesaba katmıyoruz. Hatalarımız olup olmadığını da düşünmüyoruz. Hep kendimizi haklı görüyoruz. 
     Bütün bunlara, Avrupa’da Avrupalılarla iç içe yaşayan Türk vatandaşlarımızla ilgili günlük olayları da eklemek gerekiyor. Almanya başta olmak üzere, AB ülkelerinde çıkan gazetelerde, TV’lerde sık sık şöyle haberler yayınlanıyor 

</TEXT>
</DOC>
