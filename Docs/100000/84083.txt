<DOC>
<DOCNO> 84083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/yazar/okur.html </URL>
<DATE> 2002/05/15/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Kim, kimi gözetliyor’ 
</HEADLINE>
<TEXT>

     Oyunun adı "Biri Bizi Gözetliyor". Ödülü 150 milyar lira... Hoş, krizin göbeğinde, gelir dağılımının böylesine bozulduğu, işin ve aşın aslanın midesinde olduğu bir ülkede, 150 milyar lira ödüllü bir yarışmanın "yarışma" olduğunun unutulmasından doğal ne olabilir ki Cüzdanı boşalmış vatandaş taraftar, sınıf atlamak, kısa yoldan şöhreti yakalamak isteyenlerde yarışmacı olarak sahnede yerlerini alıyorlar. Gerisi boş... Bilgi, birikim ve vizyon sahibi olmayan, kariyerlerini şov dünyasındaki gösterileriyle gerçekleştirmek için yola düşen gençlere biz neden kızalım 
     Meclis’teki tartışmalara, miting meydanlarına, stadyumlara baktığımızda izlediğimiz tablo farklı mı Sorun, hoşgörüsüzlük. Ekileni biçmek. BBG evinde varoşlardan çıkıp şöhreti yakalamaya çalışan bazı gençlerin rantiye olmak için kent kültürüne düşman olmaları sosyolojik bir sorun değil mi Kentli, eğitimli, dünyaya açılmış değişimi simgeleyen bir yarışmacının dışlanması, eleştirilmesi değişime direnen Türkiye gerçeğini yansıtmıyor mu 
     Üstelik derdimiz, BBG evinin içi ve dışı değil. Derdimiz piyasalar, krizden çıkış. Siyasi risk diye gündeme oturan siyasetçi. 
     Ve en önemlisi bugüne kadar siyasete endekslenerek yaptıkları manipülasyonlarla "rantiye" olanlar. Kısacası "seçimi kimin gözetlediği" Tek perdelik seçim oyununda kazançlı çıkacak olanlar ortada değil mi Hafta başından bu yana Hazine’yi izliyoruz. Üretenleri dinliyoruz. Bono piyasası güvenin, leasing ve factoring para akışının test edildiği alanlar. Hazine, bu yıl başında sessiz sedasız mevduat toplama yetkisi olmayan sigorta, leasing ve factoring sektörünü ortak çatı altında toplayacak bir yasa taslağı hazırladı. Sessizliğin nedeni acaba bu sektörlerle ilgi yasayı hazırlarken oluşturulan bu ortak çatıyı Bankacılık Düzenleme ve Denetleme Kurumu’na mı bağlamak. 
     Bilmiyoruz. Ama bildiklerimiz var. Gösterge, Tasarruf Mevduatı Sigorta Fonu’na geçen bankaların iştiraklerine gösterilen ilgi. Örnek, factoring şirketleri. Sümer Factoring el değiştirdi. Ve ANAP Genel Başkanı Mesut Yılmaz’ın kuzenleri Erdem Ersoy ve Kadri Erdil Yılmaz burayı satın aldı. 1 trilyon 250 milyar liraya satın aldıkları Sümer Factoring’de şubat ayından bu yana küçük ve orta ölçekli işletmelere hizmet vermek için uğraşıyorlar. Gerçi Erdem Ersoy, sektöre yabancı değil. Daha önce bir başka factoring şirketinde. Anladığımız Mesut Yılmaz’ın akrabaları girişimci ve finans sektörünün gücünün farkındalar. Fark, kriz döneminde yatırım yapmanın yolunu bilmekten geçiyor. 
     
     







İran örneği 


Doktorlar, "doktorcuk"lar ve İÜ Kardiyoloji Enstitüsü 


Otyam sergisi 


Naylon fatura... 


AB, Türkiye ve yeni nesiller 


Futbol günleri, futbolda yapısal değişim 


Apo’ya çelik kutu 


Hacettepe Üniversitesi kabuk değiştiriyor 2 


Gerginlikler artıyor... ama bu geçici 


Tunceli’de 3 ayaklı bir kedi 


Annan başaracak mı 


Yalıçapkını yeni fırsatları müjdeliyor 


Kim, kimi gözetliyor’ 


Komplo depremi 


Kan, serum, viski, kefen, mezar KDV 18 


Avrupa'dan Asya'ya taşındım 


Kalanlara ve gidenlere... 


Kapkaç gasptır 


TSKB ile SYB birleşti 


</TEXT>
</DOC>
