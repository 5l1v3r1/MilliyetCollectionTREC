<DOC>
<DOCNO> 73200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/18/yasam/yas04.html </URL>
<DATE> 2002/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
YAŞLI ERKEKLER daha iyi aşık 
</HEADLINE>
<TEXT>

İngiliz doktor Lorraine Bolue, erkeklerin yaşlandıkça sekste ve aşkta tecrübe kazandıklarını, kadınları daha çok tatmin ettiklerini söyledi 
     DIŞ HABERLER SERVİSİ 

     Andropoz bir mit 
     İNGİLTERE Sheffield Üniversitesi’nden Dr. Lorraine Boule, İngiltere Psikoloji Derneği’nin toplantısında yaptığı açıklamayla, andropoza girdiğini sanan erkeklere büyük bir müjde verdi. İngiliz Daily Mail gazetesinde de çıkan açıklamasında Boule, "Andropozun ilaç şirketlerinin kendi ürünlerini pazarlayabilmek için yarattıkları bir mit olduğunu" söyledi. 
     
     Ereksiyon sorunu 
     "YAŞLI erkeklerin ereksiyon süresi daha uzun oluyor, daha geç boşalıyorlar ve kadınları daha çok tatmin ediyorlar. Seksüel aktivite yaşla birlikte azalmıyor aksine kalitesi artıyor" deiyen Boule, yaşları 30 - 60 arasında değişen 185 erkek üzerinde yaptığı araştırmayla bu sonuca vardı. Araştırma sonuçlarına göre 46 yaş altındaki erkeklerin yüzde 22’si ereksiyon sorunu yaşarken, bu oran 46 yaş üstünde yüzde 16’ya düşüyor. 
     
     



 YAŞAM 




















</TEXT>
</DOC>
