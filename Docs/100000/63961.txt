<DOC>
<DOCNO> 63961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/24/son/sondun15.html </URL>
<DATE> 2002/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız aydın Bourdıeu öldü 
</HEADLINE>
<TEXT>

     Fransa'nın önde gelen aydınlarından, sosyolog Pierre Bourdieu, 71 yaşında kansere yenik düştü. 
     Le Monde gazetesi, son yıllarda küreselleşme karşıtı hareketin destekleyicilerinden olan Bourdieu'nün, dün Paris'te Saint-Antoine hastanesinde öldüğünü duyurdu. 
     Başbakan Lionel Jospin, yayımladığı başsağlığı mesajında, ''çağdaş sosyolojinin ustalarından biri'' olarak nitelediği Bourdieu'nün, Fransız entellektüel yaşamının önemli bir ismi olduğunu vurguladı. 
     Kapitalist düzenin önde gelen eleştirmenlerinden olan Bourdieu, akademik kariyerine Cezayir Üniversitesi'nde, Cezayirlilerin Fransız sömürgesine karşı bağımsızlık mücadelesi verdiği 1958 yılında başladı. 
     Bourdieu'nün, ''tüketici karakteri ile sosyal sınıf arasındaki ilişkiyi'' tanımlayan önde gelen çalışmalardan biri olarak nitelenen, ''Beğenilerin Sosyal Kritiği'' isimli çalışması 1984 yılnda yayımlandı. 
     Fransa'nın en prestijli akademik kurumlarından olan College de France'da 1981'den beri sosyoloji okutan Bourdieu, felsefe ve antropoloji alanında da çalıştı. 
     






</TEXT>
</DOC>
