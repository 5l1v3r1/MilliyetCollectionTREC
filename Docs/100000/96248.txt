<DOC>
<DOCNO> 96248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/yazar/bila.html </URL>
<DATE> 2002/07/17/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Çiller’in girişimi 
</HEADLINE>
<TEXT>

     MHP lideri Devlet Bahçeli’nin, AB yasalarını çıkarabileceklerse Meclis’i toplayıp çıkarsınlar, mesajından sonra DYP lideri Tansu Çiller harekete geçti. 
     Çiller, dünkü görüşmemizde, Bahçeli’nin bu sözlerini şöyle değerlendirdi 
     "Sayın Bahçeli, bizim başından beri savunduğumuz noktaya geldi. Böylece AB bağlamında Türkiye’nin önü açıldı. Artık Meclis’i toplayıp bu yasaları çıkarabiliriz. Tabii, eğer Sayın Yılmaz, bu konuda samimiyse. Ben sözümün arkasındayım." 
     - Bu konuda bir girişiminiz olacak mı 
     - Evet. Zaten Meclis’i toplantıya çağırmıştık. Şimdi, süratle yasaları hazırlatıyorum. TRT - İNT’ten, Kürtçe dahil anadillerde yayın olanağı sağlayacak bir yasa ile eğitim dilinin Türkçe olması koşuluyla, Kürtçe dahil anadilde kurslar açılmasına olanak verecek bir yasa teklifi hazırlatıyorum. Hemen Meclis’e vereceğiz. 
     - İdamın kaldırılması konusunda bir girişiminiz olacak mı 
     - Bir hazırlık da o konuda yapıyoruz. Ama önce yayın ve dil yasalarını getireceğiz. Duruma bakacağız. Eğer idamın kaldırılması AB yolunda tek koşul gibi görünüyorsa o zaman idamın kaldırılmasına ilişkin teklifi de vereceğiz. Ancak, bu yasadan yararlanacakların aftan asla yararlanmayacaklarına ilişkin Anayasa’ya bir hüküm konulması şartımız var. Eğer konu gelip idamda tıkanırsa ve bana AB mi, Apo mu’ derlerse ben tabii ki, yine AB derim. Ama dediğim gibi şartım Anayasa’ya aftan yararlanmayacaklarına ilişkin kesin hüküm konulmasıdır. 
     - Bir de hükümet konusu var. Hükümetle ilgili düşünceniz nedir 
     - Hükümet’in Meclis desteği kayboldu. Ecevit, 276’ya inersek istifa ederim demişti. Şimdi etmesi gerekiyor. Ecevit’e yakışan bu olur. 
     - MHP ise 276’yı muhalefet bulsun diyor. Ecevit de aynı yaklaşıma girerse ne yaparsınız 
     - Doğrusu çok şık olmaz ama o zaman hükümeti düşürürüz. Başka yol kalmaz. Temenni etmem ama istifa etmemekte direnirlerse o zaman bu hükümeti devirmek anamuhalefet olarak bize düşer. Böyle bir durum ortaya çıkarsa hükümeti düşürmek için Meclis’te harekete geçerim. 
     - Hükümet çekilir veya düşerse, sonrası için tavrınız ne olur 
     - Meclis’i açtığımızda önce seçim tarihini karara bağlamamız gerekir. Meclis erken seçim kararı alır ve tarihi belirlerse, AB yasalarını çıkarırız. Kendimize bunun için bir süre tanırız. Bu arada hükümet çekilir veya düşürülürse, biz Türkiye’yi hükümetsiz bırakmayız. Ben bunu daha önce de söyledim. Seçim koşuluyla hükümet oluşumlarına destek veririz. İçerden veya dışardan katkımız olur. Ama dediğim gibi koşulumuz seçim tarihinin belirlenmesidir. Ama ben Türkiye’yi hükümetsiz bırakmam. 
     Çiller’in anamuhalefet lideri olarak yaklaşımı böyle... 
     Bir yandan AB yasalarının çıkarılması, diğer yandan da Ecevit’in istifa etmesini bekliyor. 
     
     







Seçim, 3 Kasım’da 


Türkiye asıl şimdi iyiye gidiyor 


Şair ölünce... 


Çiller’in girişimi 


Beklentiler gerçekleşiyor 


Üçlü’nün el ele halkın önüne çıkması... 


3 Kasım vitrini 


Amaç koltuk mu yoksa hizmet mi 


Yumoş’a bak, gel gel 


Siyasi sabıkalılar 


Dış politika değişmez, ama... 


Şeytan h l aramızda 


"Putunu kendi yapar kendi tapar " 


Ekonomi müdafaada 


İşadamları Ecevit’e dönüş yaptı 


</TEXT>
</DOC>
