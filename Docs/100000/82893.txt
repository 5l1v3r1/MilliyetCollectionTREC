<DOC>
<DOCNO> 82893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/son/sontur35.html </URL>
<DATE> 2002/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sınır Tanımayan Gazeteciler Örgütü'ne TGC'den tepki... 
</HEADLINE>
<TEXT>

     Türkiye Gazeteciler Cemiyeti TGC 
     Başkanı Orhan Erinç, Sınır Tanımayan Gazeteciler Örgütü'nün Genelkurmay Başkanı Orgeneral Hüseyin Kıvrıkoğlu'na yönelik tutumuna ilişkin ''Bu protestonun akıl, mantık ve nezaketle bir ilgisi yok'' dedi. 
     Erinç, Türkiye'de kendilerini demokrat sayan bazı kişilerin, ''demokrasiyi, askere karşı olmaya indirgediğini'' belirterek, şöyle dedi 
     ''Bu genel bir yanlış olarak dünya ölçeğinde de izleniyor. 
     Türkiye'de halkın bilgilenme hakkına getirilen engellerin kaynağı yasalardır. Bu sınırlamaları, Genelkurmay Başkanı Kıvrıkoğlu ile hangi mantıkla hangi anlayışla bağdaştırdıklarını anlamak zor. 
     Bu protestonun akıl, mantık ve nezaketle bir ilgisi yok. 
     Dolayısıyla gazetecilikle de bir bağlantısı yok. Bu hem meslek kurallarına hem de meslek etiğine uygun değil.'' 
     





</TEXT>
</DOC>
