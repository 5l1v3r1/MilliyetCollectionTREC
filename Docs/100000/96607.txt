<DOC>
<DOCNO> 96607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/son/sonspo04.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş bu sabah İsviçre'ye gitti... 
</HEADLINE>
<TEXT>

     Yeni sezon hazırlıklarını sürdüren Beşiktaş Futbol Takımı, 2. etap kamp çalışmaları için bu sabah İsviçre'ye gitti. 
     Kampa, sakatlıkları süren İlhan Mansız, Ahmet Dursun ve Kaan Dobra ile gözden çıkarılan Khlestov, ilk kampta yer alan genç oyuncular Erman, İskender ve İlhan Şahin katılmıyor. 
     İlk etap kamp çalışmalarında izinli olan kaptan Tayfur Havutçu, sakatlığı nedeniyle yer alamayan Ahmet Yıldırım, yeni anlaşılan Rumen oyuncular Radu Niculescu ve Daniel Gabriel Pancu ile sakatlığı bulunan Bayram Bektaş ise kendi isteğiyle kafilede yer aldı. 
     Dün gece görüşülen, ancak anlaşma sağlanamayan Capone de kamp kadrosunda bulunmuyor. 
     
     4 HAZIRLIK MAÇI 
     Beşiktaş 10 günlük Nyon kampı boyunca 4 de hazırlık maçı yapacak. 
     21 Temmuz Pazar günü Fransa'da Bastia ile karşılaşacak olan 
     siyah-beyazlılar, 23 Temmuz Salı günü İsviçre'de Neuchatel Xamax ile karşı karşıya gelecek. 25 Temmuz Perşembe günü İsviçre'de FC Thun ile oynayacak olan Beşiktaş, 27 Temmuz Cumartesi günü Fransa'da AS Monaco ile karşılaşacak ve 28 Temmuz Pazar günü İstanbul'a dönecek. 
     





</TEXT>
</DOC>
