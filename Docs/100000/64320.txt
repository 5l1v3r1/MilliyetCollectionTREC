<DOC>
<DOCNO> 64320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/son/sonspo14.html </URL>
<DATE> 2002/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da gol düellosu 
</HEADLINE>
<TEXT>

     Birinci Süper Futbol Ligi'nde Ankaragücü, Fenerbahçe'yi 3-2 yendi. 
     İlk 20 dakikada bir orta alan mücadelesi biçiminde geçen karşılaşma, Ankaragücü'nden Niyazi'nin kendi kalesine attığı golden sonra adeta bir gol düellosuna dönüştü. 
     Karşılaşmanın 2. yarısının ilk yarım saatlik bölümünde rakibi karşısında baskılı bir oyun sergileyen Fenerbahçe, kalabalık savunma yapan Ankaragücü karşısında pozisyon üretemedi. 
     75. dakikada Abdullah'ın kırmızı kart görmesiyle hücum gücü iyice azalan Fenerbahçe, Yusuf'un da kırmızı kart görmesiyle sahada 9 kişi kaldı. Sarı-lacivertlilerin son dakikalardaki bilinçsiz baskısı da sonucu değiştirmeyince, Ankaragücü 3 puanı alan taraf oldu. 
     
     Dakika dakika maç 

     6. dakikada Hakan Keleş'in pasında ceza alanı girişinde topla buluşan Augustine, topha iyi vuramayınca meşin yuvarlak Rüştü'de kaldı. 
     23. dakikada gelişen Fenerbahçe atağında, Serhat'ın ceza alanı içindeki Yusuf'a ara pasında topa Niyazi dokundu. Kaleci Zafer kontrpiyede kalınca, meşin yuvarlak Ankaragücü filelerine gitti 1-0 
     26. dakikada sağ taraftan Ankaragücü ceza alanına giren Yusuf, savunmayı çalımladıktan sonra kaleciyle karşı karşıya pozisyonda vurdu. Top, yan direği sıyırarak auta gitti. 
     27. dakikada Hakan Keleş'in sol taraftan ortasında Augustine, ceza alanı içinde topu göğsüyle indirdi. Faruk Namdar, topun gelişine vurarak meşin yuvarlağı Fenerbahçe ağlarına gönderdi 1-1 
     35. dakikada sol taraftan Hakan Keleş'in ortasında ceza alanında topla buluşan Faruk, meşin yuvarlağı iyi kontrol edemeyince, tehlikeyi Rüştü önledi. 
     38. dakikada Augustine'in pasında sağ taraftan Fenerbahçe ceza alanına giren Niyazi, topu arka direkteki Hakan Keleş'e çıkardı. Bu futbolcunun vuruşunda meşin yuvarlak 2. kez Fenerbahçe ağlarına gitti 2-1. 
     41. dakikada Ankaragücü'nün 3. golü geldi. Niyazi'nin arapasında yine sağ taraftan Fenerbahçe ceza alanına giren Hakan Keleş, topu uzak direkteki İsmet'e çıkardı. Bu futbolcu, düzgün bir vuruşla takımının 3. golünü kaydetti 3-1. 
     43. dakikada Abdullah'ın Ankaragücü ceza alanına ortasında, Ogün'ün kafa pasında Andersson, topu kafayla filelere göndererek, farkı 1'e indirdi 3-2 
     Karşılaşmanın ilk yarısı 3-2 Ankaragücü'nün üstünlüğüyle sona erdi. 
     Ankaragücü'nden 48. dakikada Hakan Keleş ve 50. dakikada Burak, Fenerbahçe'den den 55. dakikada Mirkoviç sarı kart gördü. 
     56. dakikada Fenerbahçe'de, Ali Akdeniz'in yerine Hakan Bayraktar x oyuna girdi. 
     57. dakikada Fenerbahçe'nin kullandığı serbest vuruşta, Abdullah'ın ceza alanına gönderdiği topa Andersson kafayla vurdu. Top, kaleci Zafer'de kaldı. 
     63. dakikada Fenerbahçe'de, Mustafa Doğan'ın yerine Ümit Özat xx oyuna girdi. 
     69. dakikada Ankargücü'nde Faruk Namdar'ın yerine Özgür Volkan x oyuna dahil oldu. 
     71. dakikada Ankaragücü'nden Özgür Volkan sarı kart gördü. 
     74. dakikada Fenerbahçe'de, 2. sarı kartını gören Abdullah kırmızı kartla oyun dışında kaldı. 
     79. dakikada Fenerbahçe'de yan hakeme itiraz eden Yusuf, kırmızı kart görünce, Fenerbahçe sahada 9 kişiyle mücadele etme durumunda kaldı. 
     82. dakikada Ankaragücü'nde 2. sarı kartını gören Özgür Volkan da kırmızı kart gördü. 
     85. dakikada Ankaragücü ceza alanında topla buluşan Mirkoviç, uygun pozisyonda topu üsten auta gönderdi. 
     88. dakikada Fenerbahçe'de Fatih Akyel'in yerine Rapaiç oyuna girdi. 
     Karşılaşmada başka gol olmayınca, maçtan Ankaragücü 3-2 galip ayrılan taraf oldu. 
     






</TEXT>
</DOC>
