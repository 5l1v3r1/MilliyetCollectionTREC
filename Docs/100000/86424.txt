<DOC>
<DOCNO> 86424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/son/sontur15.html </URL>
<DATE> 2002/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyük porno operasyonu... CD'ler elde, pornocular aranıyor 
</HEADLINE>
<TEXT>

     Ankara ve İstanbul asayiş şubesi ekiplerince gerçekleştirilen operasyon sonucu, Türkiye'nin en büyük orijinal porno arşivlerinden biri ele geçirildi. Operasyonda, 4 kişi gözlem altına alındı. 
     Konuyla ilgili olarak, Emniyet Genel Müdürlüğü'nde basın açıklaması yapıldı. 
     Açıklamaya göre, operasyon kapsamında, internet üzerinden pornografik içerikli CD satan ''www.pornomik.com'' sitesi takibe alınarak, 5 adet porno CD sipariş edildi. Gelen CD'lerin 2'sinin yerli çekim, 3'ünün ise yabancı içerikli pornografik film olduğu tespit edilerek, operasyona başlandı. 
     Sitede verilen hesap numarasından yola çıkan asayiş ekipleri, İstanbul'da ikamet eden K.Y. isimli kişiye ulaştı. Yapılan ön sorgulamanın ardından stüdyo ortamında porno film çektikleri, bunları çoğaltarak ülke geneline dağıttıkları ve yurtdışından gelen CD'leri de satışa sundukları tespit edilen A.D, M.A. ve N.G. isimli kişiler yakalanarak, gözlem altına alındı. 
     Soruşturma sonucu yapılan baskınlarda, CD çoğaltmakta kullanılan çok sayıda yazıcı, 3 adet bilgisayar, 1 resim tarayıcı, 1 yazıcı, 1 adet kurusıkı tabanca ve 8 adet fişek, CD'lerin satışında kullanılan 2 adet banka hesabı, 2 bin 500'ü orijinal yaklaşık 9 bin porno CD ile 1 adet fotoğraf makinesi ele geçirildi. 
     Ele geçirilen CD'ler arasında, yabancı ülkede çekildikleri tespit edilen çocuk pornografisi içerikli CD'lere de rastlandı. 
     Stüdyo ortamında porno film çeken kadın ve erkeklerin yakalanması için operasyon sürdürülürken, söz konusu siteden CD sipariş eden 524 kişinin kimliklerinin tespitine çalışılıyor. 
     





</TEXT>
</DOC>
