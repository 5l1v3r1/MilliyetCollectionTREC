<DOC>
<DOCNO> 50257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/son/sontur16.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
FIkra gibi şoför... Kör, ehliyetsiz ama kamyon şoförü... 
</HEADLINE>
<TEXT>

     Kayseri'de, şoförünü işten çıkardığı için kamyonunu kullanmak zorunda kalan tek gözü görmeyen ehliyetsiz sürücü, polise yakalandı. 
     Kocasinan İlçesi'ne bağlı Yemliha Beldesi'nde çiftçilik yapan Ahmet Turhan 38 , tarlalarında yetiştirdiği şeker pancarlarını fabrikaya götürmesi için tuttuğu şoförünü bir süre önce işten çıkardı. 
     Şeker pancarlarını 38 HR 559 plakalı kamyonuna yükleyerek yola çıkan Ahmet Turhan, Kayseri-Ankara karayolunun 18. kilometresinde, trafik kontrolü yapan polisin ''dur'' ikazlarına uymayarak kaçtı. 
     Kayseri girişinde polis tarafından durdurulan Ahmet Turhan'ın sağ gözünün görmediği, ehliyetsiz olduğu tespit edilerek, pancar yüklü kamyon, Bölge Trafik Denetleme Şube Müdürlüğü'ne çektirildi. 
     Gözaltına alınan Turhan, Cumhuriyet Savcılığı'nca, ehliyetsiz araç kullanmaktan 125 milyon lira para cezası verilerek, serbest bırakıldı. 
     






</TEXT>
</DOC>
