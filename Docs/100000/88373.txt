<DOC>
<DOCNO> 88373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/son/sontur14.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalnız yaşayan kadını bilezikleri için öldürdüler... 
</HEADLINE>
<TEXT>

     Yalova'nın Çınarcık İlçesi'nde bir kadın öldürüldü. 
     Alınan bilgiye göre, Çınarcık'a bağlı Koru Beldesi'ndeki Eskişehirliler Sitesi'nde oturan Cemile Serpil Yıldırım'ın, 4 gündür görünmemesi ve evinden kötü kokular yayılması üzerine şüphelenen komşuları, Jandarma'ya haber verdiler. 
     Kapıyı kırarak eve giren Jandarma ekipleri, Cemile Serpil Yıldırım'ı 49 , ayaklarından saç kurutma makinesinin kablosuyla, ellerinden de bezle bağlı şekilde ölü olarak buldular. 
     Sitede 4 yıldan beri yalnız yaşadığı öğrenilen Yıldırım'ın başına aldığı darbeyle öldürüldüğü, kolundaki bileziklerin ve evdeki ziynet eşyalarının çalındığı belirlendi. 
     Yalova Cumhuriyet Savcılığı ve jandarma ekipleri olayla ilgili soruşturma başlatılırken, Yıldırım'ın cesedi otopsi için Bursa Adli Tıp Kurumu'na gönderildi. 
     





</TEXT>
</DOC>
