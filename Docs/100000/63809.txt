<DOC>
<DOCNO> 63809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/son/sonspo14.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor 5 - Trabzonspor 2 maç bitti 
</HEADLINE>
<TEXT>

     Birinci Süper Futbol Ligi'nde Gaziantepspor, Trabzonspor'u 5-2 yendi. 
     Gaziantepspor ile Trabzonspor arasında yapılan karşılaşmanın ilk yarısı, kırmızı- siyahlıların 4-1 üstünlüğü ile sona erdi. 
     Karşılaşmaya Gaziantepspor çok iyi başladı. ilk dakikadan itibaren gol arayan Gaziantepspor, organize atakları sonucu amacına ulaştı ve skoru 28. dakikada 4-0 yapmayı başardı. 
     Haftayı, Beşiktaş karşısında 5-0 yenik durumdayken çıkan olaylar nedeniyle tamamlanamayan oyunun stresi ile kapatan Trabzonspor, oyuna çok tutuk başladı. Oyunu yarı alanında kabul edip, ileride yalnız Da Silva'yı bırakan Trabzonspor, katı savunma yaptı, ancak Gaziantepspor ataklarını önlemekte başarılı olamadı. 
     2. dakikada Maxim'in değerlendiremediği pozisyonun ardından 4. 
     dakikada kazanılan köşe atışını Maxim kullandı. Bu oyuncunun ceza alanına gönderdiği topu kaleci Bülent yumruklayarak uzaklaştırmak istedi. Ancak kısa düşen meşin yuvarlağı önünde bulan Cesar, sert bir şutla kaleye gönderdi 1-0. 
     14. dakikada Gaziantepspor atağında Cesar'ın pasında ceza alanı içinde topla buluşan Halit düzgün bir vuruşla, skoru 2-0 yapan golü kaydetti. 
     Trabzonspor'un santra vuruşu ile oyuna soktuğu topu 16. dakikada orta alanda kapan Kemal, savunma oyuncularını geçtikten sonra kaleci ile karşı karşıya kaldığı anda sert bir şutla meşin yuvarlağı kaleye gönderdi 3-0. 
     Bu dakikadan sonra oyunda varlığını hissettirmek isteyen Trabzonspor, ardı ardına gelen Gaziantepspor atakları karşısında iyice bunaldı. 
     28. dakikada Cesar orta alandan sürüklediği topu sağ kanattaki Kemal'e aktardı. Kemal, 3 savunma oyuncusunu geçip ceza alanına girdiği anda, uygun pozisyonda olmasına rağmen meşin yuvarlağı daha uygun durumdaki Fatih'e, ''alda at'' dercesine verdi. Fatih, plase bir vuruşla takımının 4. golünü attı. 
     32. dakikada ani gelişen Trabzonspor atağında, Da Silva orta alandan kaptığı topu sürükleyerek ilerledi. Tehlikeyi önlemek isteyen Ömer'in topu alabilmek için kalesinden çıktığını gören Da Silva, yaklaşık 20 metreden çok sert vurdu. Üst direğe çarpan meşin yuvarlak, kale çizgisi üzerindeki İbrahim Toraman'ın göğsüne çarparak kaleye girdi. 4-1. 
     Bundan sonraki dakikalarda da etkili olan Gaziantepspor, Trabzonspor kalesi önünde tehlike yaratmasına karşın, gol atmakta başarılı olamadı ve ilk 45 dakika Gaziantepspor'un 4-1 üstünlüğü ile tamamlandı. 
     İkinci yarı... 
     İkinci yarıya daha derli toplu çıkan Trabzonspor, organize ataklar geliştirdi. Ancak Gaziantepspor savunması, Trabzonspor ataklarını karşılamakta güçlük çekmedi. 
     51. dakikada Gaziantepspor'dan Kemal sarı kart gördü. 
     53. dakikada Trabzonspor'dan Mehmet'in yerine Güngör xx girdi. 
     55. dakikada Gaziantepsporlu Pereira'dan kaptığı topla ilerleyen 
     Hami, kaleci ile karşı kakrşıya kaldığı anda çok sert vurdu, meşin yuvarlak az farkla yandan dışarıya çıktı. 
     57. dakikada Gökdeniz'den topu alan Hami, sağ taraftan ortaladı, 
     ceza yayı üzerinde Somers sert vurdu 4-2 68. dakikada Trabzonspor'da Hami yerini Erman'a xx bıraktı. 
     70. dakikada Gaziantepspor'da Fatih çıktı, Viola xx oyuna girdi. 
     74. dakikada Trabzonspor'dan Marco sarı kart gördü. 
     77. dakikada Gaziantepspor'da Halit yerini Mustafa Şahintürk'e 
     bıraktı x 
     85. dakikada Trabzonspor'da Cem çıktı, Moreıra oyuna alındı. 
     87. dakikada Trabzonspor atağında Gökdeniz'in kaleye gönderdiği 
     topu, Hasan Yurt uçarak kafa ile kornere gönderdi. 
     89. dakikada Kemal orta alandan aldığı topla Trabzonspor 
     savunmasını geçti ve ceza alanı içerisinde uygun durumda olan Viola'yı gördü. Viola, göğsü ile yumuşattığı topu kalecinin solundan filelere göndererek, skoru da belirleyen golü kaydetti 5-2 

     
</TEXT>
</DOC>
