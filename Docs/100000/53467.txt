<DOC>
<DOCNO> 53467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/22/dunya/dun01.html </URL>
<DATE> 2001/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara krize seyirci kalıyor 
</HEADLINE>
<TEXT>

Ankara gönülsüz olunca, Afgan liderler toplantı için Almanya’yı seçti 
     ANKARA MİLLİYET 

     Afganistan’da Taliban sonrasının şekillendiği uluslarası toplantıların Almanya - Washington - Tokyo eksenine oturarak Türkiye dışına kayması, bölgede söz sahibi olmak isteyen hükümetin dış politikasını tartışmaya açtı. 
     Başbakan Bülent Ecevit, Türkiye’nin Afganistan’ın yeniden yapılandırılması çalışmalarında önemli rol almak isteğini sık sık vurgulamasına rağmen bugüne kadar tersi gelişmeler yaşanması dikkat çekti. Afganistan’ın siyasi, ekonomik ve askeri yapılanmasına ilişkin çalışmalarda gelinen noktada Türkiye şu tavrı aldı 
     1. Afgan liderlerin toplantısı Taliban muhalifi liderler Türkiye’de toplanmak istemelerine rağmen, hükümet bu gelişmeye sıcak bakmadı. Türkiye’nin gönülsüz tavrı üzerine, Zahir Şah ve Birleşik Cephe liderlerinin toplantısı Almanya’ya alındı. Afganistan’da kurulacak hükümetin çatısının kurulacağı toplantıya Türkiye gözlemci dahi göndermiyor 
     2. Ekonomik kalkınma toplantısı Washington’da yapılan ve Japonya’da devam edecek G21 toplantısına davet edildiği için sevinen Ankara burada da hayal kırıklığına uğradı. Toplantının Afganistan’ın siyasi geleceği için değil, ülkenin imarı için gerekli paranın toplanması için yapıldığı ortaya çıkınca Türkiye bu toplantıda da kenarda kalmak zorunda kaldı. Kurulan komitede zengin üç ülke ABD, Japonya ve Suudi Arabistan sözsahibi hale geldi. 
     3. Asker gönderme Türkiye bölgeye asker gönderme konusunda da zamanlama hatası yaptı. Asker göndermeyi vaad eden ilk ülke olan ve Kabil’in korumasına talip olan Türkiye BM kararı beklediği için bölgeye asker gönderen İngiltere, ve Fransa ile yol hazırlıklarına başlayan Avustralya ve Ürdün’ün gerisinde kaldı. 
     



 DÜNYA 













</TEXT>
</DOC>
