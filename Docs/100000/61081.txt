<DOC>
<DOCNO> 61081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/ekonomi/eko01.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF kredisinden Fon’a 2 milyar dolar 
</HEADLINE>
<TEXT>

10 milyar dolarlık taze kaynağın 7 milyarı iç borç faiz ödemeleri ve bankalara sermaye desteğinde kullanılacak, 2 milyar doları ise TMSF’ye aktarılacak 
     HARUN GÜREK Ankara 

     Uluslararası Para Fonu’nun IMF yeni ekonomik program kapsamında sağlayacağı 10 milyar dolarlık taze kaynağın büyük bölümünün niyet mektubunun görüşülmesinin ardından hemen verileceği öğrenildi. Temmuz ayı sonuna kadar Dünya Bankası’ndan da 3.5 milyar dolar geliyor. 
     Yeni ekonomik program kapsamında IMF’ye verilecek niyet mektubu, reel sektörün düzlüğe çıkarılmasını ve bankaların mali bünyelerinin güçlendirilmesini öngören tasarının yasalaşmasını bekliyor. Meclis’ten bugün geçmesi beklenen tasarı son şekline göre düzeltildikten sonra bu hafta IMF’ye sunulacak. 
     Niyet mektubunun IMF İcra Direktörleri Kurulu’ndan geçmesiyle birlikte Türkiye’ye sağlanması beklenen 10 milyar dolarlık taze kaynağın büyük bölümünün hemen verileceği öğrenildi. Alınan bilgilere göre, 5 milyar doların üzerinde bir kaynak, ocak sonu ya da en geç şubat başında gelecek. 
     10 milyar doların 7 milyar dolarlık bölümü doğrudan bütçeye aktarılacak. Bu kaynak, Hazine tarafından iç borç faiz ödemeleri ve bankalara sermaye aktarımında kullanılacak. Kalan kaynak ise Merkez Bankası ve Tasarruf Mevduatı Sigorta Fonu’na TMSF aktarılacak. TMSF’ye 1.5 - 2 milyar dolar dolayında bir kaynak aktarılacağı belirtiliyor. 
     
     4.5 milyar dolar daha 
     Dünya Bankası’nın 2000 yılından bu yana taahhüt ettiği kredilerden 5.5 milyar dolarlık bölümü, mali sektör uyum FSAL ve ülke yardım stratejisi CAS kredileri kapsamında kullanıldı. CAS kapsamında taahhüt edilen 1.3 milyar dolarlık bölümü henüz kullanılmadı. Türkiye bu rakamı hemen kullanabilecek. Ayrıca Dünya Bankası, Temmuz ayı sonuna kadar reformlar için 2 milyar 175, 2003 Haziran’na kadar 1.2 milyar dolar kaynak sağlamayı taahhüt etti. 
     Bu arada, düzeltme işlemi de tamamlanan niyet mektubunda Türkiye’nin 2001 yılında yüzde 8.5 küçüleceğine yer de verilirken toplam borçların gayrisafi milli hasılaya oranının üç yıl sonunda Avrupa Birliği standardı olan yüzde 60’e düşürülmesi ve 2002 yılında, iç borçlanmanın itfanın yüzde 75’i ile sınırlanması planlanıyor. 
     
ABD para için bastıracak’      Financial Times’da çıkan haberde, "ABD’nin IMF İcra Kurulu’nda, hayati müttefiki ve mali hedeflerinin tümünü yerine getiren Türkiye’yi Fon’un en büyük kredi müşterisi yapacak yeni kredinin sağlanması için etkinliğini kullanması bekleniyor" denildi. 16 milyar dolarlık kaynak beklenen yeni anlaşmanın ön koşulu olan bankalara sermaye desteğine değinilen haberde, Batılı yetkililerin bu planın, banka sektörünün sağlamlığı konusundaki kuşkuları kaldırmayı amaçladığı değerlendirmesine yer verildi. 
     



 EKONOMİ 





















</TEXT>
</DOC>
