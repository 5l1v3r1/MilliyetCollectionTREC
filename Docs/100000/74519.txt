<DOC>
<DOCNO> 74519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/son/soneko23.html </URL>
<DATE> 2002/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF'den Arjantin'e umut ışığı.. 
</HEADLINE>
<TEXT>

     Arjantin pesosunun yeniden süratle değer kaybetmesinin hiper-enflasyon yaratması ya da sosyal patlama tehlikesine rağmen, hükümet özel önlem almayı düşünmüyor. 
     Arjantin Devlet Başkanı Eduardo Duhalde, Clarin ve La Nacion gazetelerine ortak demecinde, artan gıda fiyatları karşısında hükümetin ayakta kalamayacağı yolundaki spekülasyonu ''aptalca'' bulduğunu vurgularken, posuyu desteklemek için hiç bir özel önlem alınmayacağını söyledi. 
     Duhalde buna karşılık, konuya ilişkin kararları Merkez Bankası'nın vereceğini ve Banka'nın bunu yapacak bol rezervi bulunduğunu söyledi. 
     Merkez Bankası geçen ay pesoyu desteklemek üzere döviz rezervlerinin yüzde 10'unu, 1.2 milyar doları harcadı, ancak Uluslararası Para Fonu'ndan IMF gereken yardımın alınamayacağı korkusu pesoyu geriletiyor. 
     Gıda fiyatları Mart ayında yüzde 8.4 arttı, akaryakıta da hafta sonunda yüzde 4 zam geldi ve bu zam diğer ürünlere de yansıyacak. Peso geçen hafta sonunda yüzde 18 değer kaybedip, Ocak ayından bu yanaki değer kaybı yüzde 68'e ulaşınca, halk, ekmekten bebek bezine kadar birçok malı almak için panik halinde mağazalara koştu. 
     Duhalde, hiper-enflasyonun parasızlık nedeniyle yaşanmayacağını fiyatlar artarsa, insanların alacak o kadar parası olmadığını söyledi. 
     Bu arada halk, 1980'lerdeki hiper-enflasyonun dönüşünden endişelenirken, ekonomistlerin çoğu ''ekonomik durgunluğun sadece IMF'nin milyarlarca dolarlık yardımıyla aşılabileceği'' kanısında. 
     IMF, yardım için daha fazla kemer sıkmayı şart koşarken, Devlet Bakanı Duhalde, eyaletler para gibi kullanılan bono ve tahvillerin ortadan kaldırılamayacağını, ancak gelecek yıl azaltılabileceğini bildirdi. 
     Duhalde hükümeti IMF ile görüşmesinde yeni bir ümit ışığı aldı ve IMF heyetinin Nisan ayındaki ziyareti kesinleşti. 
     






</TEXT>
</DOC>
