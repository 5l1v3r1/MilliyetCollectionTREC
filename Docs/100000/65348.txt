<DOC>
<DOCNO> 65348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/yasam/yas12.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Barda kavga değil mini savaş’ çıktı 
</HEADLINE>
<TEXT>

Şişli’de bir barda çıkan tartışma sonucu silahına sarılan bar sahibi, bir kişiyi öldürdü, iki kişiyi de ağır yaraladı 
     ŞAKİR AYDIN İstanbul 

     Olay, dün sabaha karşı saat 05.30 sıralarında Pangaltı Dolapdere Caddesi üzerinde bulunan Barbara Keyif Bar’da meydana geldi. 
     İddiaya göre olay şöyle gelişti 
     Aynı bölgede bar işlettikleri öğrenilen Selahattin Barışık 30 yanına Alican Soysal 27 ve Avşin Güçlü 24 isimli arkadaşlarını alarak, Abdulvahap Sinem’in ortağı olduğu Barbara Keyif Bar’a gitti. Barın kapısını içeriden kilitleyerek, bir süre konuşan Barışık, Soysal ve Güçlü ile Sinem arasında alacak verecek yüzünden tartışma çıktı. 
     
     Attığını vurmuş 
     Tartışmanın büyümesi üzerine Sinem belindeki tabancasını çıkararak, Barışık, Soysal ve Güçlü’yü kurşun yağmuruna tuttu. 
     Olay yerine gelen polis Sinem ve arkadaşlarını gözaltına alırken, ağır yaralanan Barışık ile Soysal, Taksim Eğitim ve Araştırma Hastanesi’ne, Güçlü ise Şişli Etfal Hastanesi’ne kaldırıldı. Hemen ameliyata alınan yaralılardan Barışık, tüm çabalara karşın kurtarılamadı. Barışık’ın sağ karın ve sırt bölgesine isabet eden kurşunlarla hayatını kaybettiği bildirildi. Soysal ve Güçlü’nün ise kafasına isabet eden tek kurşunla ağır yaralandığı belirtildi. 
     



 YAŞAM 




















</TEXT>
</DOC>
