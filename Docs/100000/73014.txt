<DOC>
<DOCNO> 73014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/17/ekonomi/eko06.html </URL>
<DATE> 2002/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Endeksin 10,300 desteği güçlü 
</HEADLINE>
<TEXT>

Kısa vadeli göstergelerin uyumsuz görünümleri endeksin düşüşünü onaylamadığını gösteriyor 
     Zeynep Candan AKTAŞ 

     Geçtiğimiz hafta endeks beklentilerin tersine hareket ederek 12,000 direncini zorlamak yerine, 10,700'lerdeki desteği de kırarak destek arayışlarına başladı. Bu durumda kısa vadeli varsayımlar geçerliliğini yitirdi. Ancak orta ve uzun vadeli varsayımlarımız halen geçerliliğini sürdürüyorlar. Bunlardan 2000 Eylül'ünde 10,310'da oluşan dibe göre simetrik bir dip daha oluşabileceğine dair varsayım halen geçerli. 
     Bu olasılığın gerçekleşmesi halinde endeksin 10,300- 10,400 aralığında destek bularak toparlanması ve mayıs sonlarında 15,000'i kırarak düzeltmesini tamamlaması beklenebilir. Bununla birlikte 12 yıllık datalarla oluşturulan logaritmik yükselen kanal da geçerliliğini sürdürüyor. 
     Logaritmik yükselen kanal bu aşamada 9,000- 9,500 seviyelerine dek endekse destek sağlamaya devam ediyorlar. Burada en kötü olasılık endeksin yaklaşık bir buçuk yılda oluşan ikili dip görünümünün yeni bir diple üçlü dip veya büyük bir ters omuz- baş- omuz görünümüne dönüşmesi. Bu varsayımı destekleyen görünüm ise uzun vadeli dolar bazındaki grafikte oluşumu izlenen ters omuz- baş- omuz formasyonu. 
     
     Hareketler senet bazında 
     Bu formasyonun dip seviyesi TL'ye göre 7,500- 9,000 aralığında, dolara göre 0,53- 0,61 cent aralığında. Zaman olarak ise sol omuzun oluşum süresi olan yaklaşık altı aylık sürede endeksin dip bulması ve tekrar toparlanarak 15,000'leri kırması gerekiyor. Bu sürenin yaklaşık 2,5 ayı tamamlandı. Geri kalan 3,5 ayda yani en geç haziran ayı sonlarında sağ omuzun da tamamlanacağı varsayılabilir. Bu olasılığı güçlendiren en önemli faktörün Irak'la ilgili herhangi bir olumsuz gelişme olabileceği söylenebilir. 
     Orta vadeli bu varsayımlardan hangisinin geçekleşme olasılığının daha yüksek olduğu konusunda bize ipucu veren unsurlardan biri senet bazındaki gelişmeler. 
     Endekse göre güçlü senetler büyük çanak görünümleriyle ve endekstekine benzer ikili dip görünümleriyle endeksin simetrik görünümü tamamlaması konusunda ipucu veriyorlar. 
     
     Destekler 10,300-10,000’de 
     Zayıf senetlerin birçoğunda ise diplerde zaten ters omuz- baş- omuza benzer görünümler mevcut. Diğer taraftan bir dünya savaşı olasılığında test edilen 7,000'li seviyelere ki aradan geçen süre zarfında kaydedilen olumlu adımlar unutulmamalı tekrar gelinmesi Irak olasılığı dışında için bir neden yok. 
     Önümüzdeki hafta için endeksin destekleri 10,300 ve 10,000'de iken, dirençler 11,000 ve 11,500 seviyelerinde bulunuyor. 
     Bol kazançlı haftalar dileğiyle. 
     



 EKONOMİ 














</TEXT>
</DOC>
