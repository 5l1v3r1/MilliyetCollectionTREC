<DOC>
<DOCNO> 55637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/yazar/pulur.html </URL>
<DATE> 2001/12/05/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Takımsal Takımadaları Cumhuriyeti" 
</HEADLINE>
<TEXT>

     "Takımsal Takımadaları Cumhuriyeti" T.T.C nin başbakanı bir sabah uyanır ki cumhurbaşkanı kaçmış... Hemen maliye bakanını çağırır, ülke zaten ekonomik kriz içinde, cumhurbaşkanının kaçışı bu krizi daha da beter hale getirecektir, başbakanın ilk merak ettiği kendi aylıklarıdır, maliye bakanı bunları dolara çevirip, bir köşeye koymuş mudur 
     Çok şükür maliye bakanı gerekli tedbirleri almıştır 
     Ohhhh, başbakan rahatlar, paraları kurtarılmıştır. 
     
     ŞİMDİ ülkenin başında yepyeni bir sorun vardır 
     "Cumhurbaşkanı kim olacaktır " 
     Başbakan "halkın içinden" namuslu birinin seçilmesini ister. 
     İyi de "bu adamı" nasıl bulacaklardır 
     Herkesin fişini tutan emniyet, sonunda bilgisayar aracılığı ile "Cumhurbaşkanı adayı"nı bulur 
     "Bay Şezlong " 
     
     "ŞEZLONG ailesi" perişandır, evin elektriği, suyu kesilmiş, mum ışığında oturmakta, misafir gelirse ikram edecek bir fincan kahveleri bile olmadığı için, kapıyı açmamaktadırlar. 
     
     VE kapı çalınır... 
     Gelen emniyet genel müdürüdür, meclis "Bay Şezlong"u cumhurbaşkanı seçmiştir. 
     Adamcağız şaşırır, lakin olan olmuştur. 
     Artık "Takımsal Takımadaları Cumhuriyeti"nin, "Cum - Baş"ıdır. 
     
     BÜTÜN bunlar olurken, ortada bir de "tinerci çocuklar" vardır. Bunlar olup bitenlere karşıdırlar, bağırırlar, çağırırlar, azarlar, coşarlar, tam muhaliftirler. 
     Lakin, kimse onlara aldırmaz. 
     Bu arada memleket, her gün biraz daha batmakta, bir dolar 4 milyar küsur liradan alınıp, satılmaktadır. 
     Krize karşı tasarruf önlemleri "Cum - Baş"ın köşkünü de etkiler, öyle ki sabah kahvaltısında sucuklu yumurtaya doyamaz, bir porsiyon daha ister, yoktur, tasarruf tedbirleri, ikinci porsiyon sucuklu yumurtaya imkan vermez 
     Oysa kırkharamiler, memleketi soyup soğana çevirmektedir. 
     "Tinerci çocuklar" harekatı da giderek büyümektedir. 
     Başbakan da her gün yeni bir "özelleştirme" projesiyle ortaya çıkmakta "Cum - Baş"tan onay istemektedir. 
     Sonunda olan bitenlerden hiçbir şey anlamayan "Cum - Baş" başbakana mukabil bir teklifte bulunur 
     "Bari oldu olacak, hükümeti de özelleştirelim, uluslararası ihaleye çıkaralım " 
     Olanlara en sert tepki "Gagoş"tan. "Gagoş" "Cum - Baş"ın kafesteki kuşudur, tepkilerini "gak - guk" diyerek belirtir. 
     
     "TİNERCİ çocuk"lar harekatı dalga dalga büyür, halk da onlara katılır, durum vahimdir. 
     Başbakan son bir öneriyle gelir 
     "Takımsal Takımadaları Cumhuriyeti için tek çare vardır, o da Amerika'ya katılmaktır. Zaten Amerika buna hazırdır, katılım belgesini bile yazıp göndermiştir, Cum - Baş kendi ağzından İngilizce yazılan bu belgeyi radyo ve televizyondan halka, Türkçe okuyacak, T.T.C., ABD bayrağında, bir yıldız daha olacaktır." 
     
     VE sonra 
     Sonrasını, Ferhan Şensoy'un "Kökü Bitti Zıkkım Zulada" oyununda göreceksiniz. 
     Gördükçe de "Allah Allah, bu dünyada ne biçim devletler varmış, bu devletlerde ne biçim dolaplar dönermiş " diye hayret edip Birleşmiş Milletler listesinde "T.T.C." devletini arayacaksınız. 
     Belki bulursunuz, ya da bulursunuz 
     ---------- 
     DÜZELTME Geçen pazar günkü yazımızda Birinci Cihan Savaşı'nı 1914 yerine 1912'de başlatarak vahim bir hata yaptık, düzeltir, özür dileriz. 
     
     







Salkım Hanım... 


Çözüm jenerikte 


Telefon diplomasisi 


Kıbrıs'ta olumlu başlangıç ve 2002 iyimserliği 


Hayda vre - hadi gari 


Hocaların maaşını unutmadık 


Enflasyonun verileri umut veriyor mu 


Medeni Kanun ve gözler Çankaya'da 


Denktaş'ın istediği gibi oldu... 


Memur maaşları... Bozdur bozdur harca 


Yatırımcı kulübü 


Türk askeri Afganistan'a gidemiyor 


"Takımsal Takımadaları Cumhuriyeti" 


George’ların koşa koşa gittiği ülke 


Merivan için... 


Özel uçağı olan bakkal ve kasap yandı 


</TEXT>
</DOC>
