<DOC>
<DOCNO> 69660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/son/sontur15.html </URL>
<DATE> 2002/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayram'da trafiğe 58 kurban.. 
</HEADLINE>
<TEXT>

     Kurban Bayramı tatilinde meydana gelen trafik kazalarında 58 kişinin öldüğü, 101 kişinin yaralandığı bildirildi. 
     Emniyet Genel Müdürlüğü'nden yapılan yazılı açıklamaya göre, 21-25 şubat tarihleri arasında 52 ölümlü kaza meydana geldi. Bu kazalarda 58 kişi öldü. Ölümlerin 24'ü yerleşim yeri içinde, 34'ü yerleşim yeri dışında meydana gelen kazalarda gerçekleşti. Kazalarda, 101 kişi de yaralandı. 
     Açıklamada, geçen yıl Kurban Bayramı'nda arife günü ve 4 günlük bayram süresinde 83 ölümlü trafik kazası olduğu, bu kazalarda 129 kişinin hayatını kaybettiği, 197 kişinin de yaralandığı hatırlatıldı. 
     Kurban Bayramı tatilinde meydana gelen ölümlü kaza, ölü ve yaralı sayıları geçen Kurban Bayramı tatili ile karşılaştırıldığı açıklamada, ''Buna göre, bu yılki tatilde, ölümlü kaza sayısı yüzde 37.3, ölü sayısı yüzde 55, yaralı sayısı ise yüzde 48.7 oranında azaldı'' denildi. 
     






</TEXT>
</DOC>
