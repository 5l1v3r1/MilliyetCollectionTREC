<DOC>
<DOCNO> 72919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/16/yazar/cem.html </URL>
<DATE> 2002/03/16/ </DATE>
<TIME>  </TIME>
<AUTHOR> İpek CEM  </AUTHOR>
<HEADLINE>
Flört tamam, evlilik ne zaman 
</HEADLINE>
<TEXT>

     AB karşıtlarının sesi bu aralar çok duyuluyor. Oysa kamuoyu araştırmaları farklı mesaj veriyor. Strateji - Mori’nin son araştırmasında, AB üyeliğine destek 76 civarında. Aynı ankete katılanların yarısından fazlası da AB üyeliğini olası bulduklarını belirtmiş. 
     Bu sonuçlar kamuoyundaki olumlu eğilimi yansıtmaları açısından önemli. Aslında AB üyeliğini savunmamak için sebep bulmakta zorlanmamız daha doğal. AB’ye girip giremeyeceğimiz veya hangi süreçte gireceğimiz ise başlı başına bir tartışma konusu. 
     
     AB referandum yapsaydı 
     Dört ay önce Brüksel’de bazı Avrupalı parlamenterlerle tanıştığımda, ilginç bir izlenim elde edinmiştim AB olgusu, başlangıcından bu yana, üye ülkeler nezdinde çok popüler karşılanmamıştı. 
     Ülke kimliğini birlik kimliği içinde görmek istemeyen ciddi bir karşıt kitlesi vardı - bazı ülkelerde halen de var. AB’nin sağlayabileceği faydalar seçmen kanadında değil, hükümetler seviyesinde bilinmekte ve planlanmaktaydı. 
     Aslında AB, Avrupa ülkelerinin ekonomik ve askeri açıdan Amerika’nın çok gerisinde kaldıklarını algıladıkları noktada ivme kazanmaya başladı. Bu uçurum arttıkça, çabalar hızlandı, uzlaşma sağlandı. Çünkü tek tek ele alındığında Almanya veya İngiltere gibi güçlü ülkelerin dahi dış politika ve ekonomideki ağırlıkları ABD’ye göre etkisizdi. AB şimdilerde hem euro, hem de ortak dış politika inisiyatifleriyle arayı kapamaya çalışıyor. 
     Avrupa Birliği, bu kıtanın kültürel ve sosyal dokusunun doğal bir sonucu değil. Avrupa coğrafyası savaşlarla ve rekabetle şekillenmiş çoğu kez. AB oluşumu, dünyadaki tek süper güce karşı bu coğrafyadaki ülkelere koz sağlayabilecek bir araç aslında. Bu gerçek açıkça beyan edilmese de, AB oluşumunun en etkili sebeplerinden olduğu kesin. 
     
     AB Türkiye’siz olur mu 
     Dün AB Barcelona zirvesi sürerken, biz İstanbul’da, GYİAD’ın düzenlediği yemekte İspanya’nın Ankara Büyükelçisi Manuel de la Camarra’yı dinledik. AB dönem başkanlığını Belçika’dan devralan İspanya, Türkiye’nin AB üyeliğine sıcak bakanlardan. 
     Büyükelçi, yapıcı bazı yorumlarda bulundu. Öncelikle AB’nin neden Türkiyeli bir genişlemeyi tercih ettiği noktası üzerinde durdu. Özetlemek gerekirse 1 Türkiye ve bölgesini daha istikrarlı kılma 2 AB oluşumu içinde Akdeniz eksenini kuvvetlendirme 3 Hem Türkiye hem de AB için ekonomik kazanımların sağlanması ana konu başlıklarıydı. Çekincelere gelince, hepimizin bildiği konularda, ekonomik sıkıntılar ve uyum yasalarından söz edildi. 
     Türkiye AB’ye girerse birliğin nüfus açısından ikinci en büyük ülkesi olacak. Ancak alım gücü olarak AB ülkeleri ortalamasının sadece yüzde 30’u seviyesinde. 
     Tüm bu verilere rağmen AB halen bizimle üyelik pazarlığındaysa, demek ki onların da bir bildiği var, bu konuya ciddi bakıyorlar. İspanyol büyükelçisinin konuşmasındaki en çarpıcı nokta ise, masada fısıltılara yol açan Türkiye’nin AB’ye girememesi hem Türkiye hem de AB açısından trajedi olur’ sözleriydi. 
     Dünyanın mevcut resminde, bu birlikteliğin getirisi bizim korkularımızı aşabilecek nitelikte. Umarız her iki taraf da adımlarını bu bilinçle atar. 
     
     







İtalya... 


Dostluğun günü 


Banka soygunları 


Flört tamam, evlilik ne zaman 


Anlayana 11 Eylül ve Afgan dersleri 


Roma ve ötesi 


Malı aldık müdürüm şimdi yola çıkıyoruz 


Hocaların maaşı 54 


ABD'de de bir "Yarbay North" vardı... 


Ruhunu aç, özgür ol... 


Hukuksuz Türkiye neden isteniyor 


Mustafa Muğlalı, Korkut Eken ve paşalar 


Gaziantep Forumu'ndan umutlar 


Hükümetlerin geliş ve gidiş nedeni 


Anketlerin "zırt dediği yer 


Demir Döküm’ü dış pazar çalıştırdı 


</TEXT>
</DOC>
