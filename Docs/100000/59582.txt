<DOC>
<DOCNO> 59582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/01/spor/spo04.html </URL>
<DATE> 2001/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon sahip çıktı 
</HEADLINE>
<TEXT>

40. dönem yönetiminin seçileceği kongreye tarihteki en büyük katılım oldu 
     ERGUN ATA 

     Trabzonspor’un 40. dönem başkanını belirleyecek olağan genel kurul tarihteki en kalabalık delegenin katılımıyla dün gerçekleştirildi. 
     Başkan Mehmet Ali Yılmaz’ın katılmadığı ve herhangi bir mesaj da göndermediği kongrede, Divan Başkanlığı’na seçilen Cengiz Çebi’nin konuşmasından sonra Genel Sekreter Bülent Akyazıcı faaliyet raporunu okudu. Akyazıcı, yönetim kurulunun görev süresince başarılı bir dönem geçirdiğini iddia etti. Genel Kurul’da 13 kişi söz aldı, yedisi konuştu. Sadece Özkan Sümer alkışlandı. 
     Eski başkan yardımcılardan ve muhalefetin önde gelen isimlerinden Ali Kemal Aktürk, "Hesaplar Trabzon’da olmalıdır. Başkan Yılmaz’ın kongreye gelmemesi saygısızlıktır" dedi. ANAP milletvekili Ali Kemal Başaran ise medyayı genel kurul öncesi ortamı germekle suçladı ve "Kim kazanırsa kazansın yanındayız" diye konuştu. Yönetimin tartışılan ismi Mustafa Erdem de, Yılmaz’a oy vereceğini vurguladı. Özkan Sümer, "Trabzonspor’un patrona değil, başkana ihtiyacı var" diyerek başladığı konuşmasında şu ifadeleri kullandı 
     "Başkan insanların üzerinden geçerek değil, onların koluna girerek hedefe giden kişidir. Başkan önce insan, sonra başkandır." 
     Mali rapor, faaliyet raporu ve Denetleme Kurulu’nun raporlarının okunarak, oy birliğiyle aklanmasının ardından tahmini bütçe üzerinde hiç kimsenin söz almaması dikkat çekti. Mehmet Ali Yılmaz adına yapılan listenin 25 kişi olarak belirlenmesi konusunda asbaşkan adayı Hikmet Onur ve listenin ağır topları herhangi bir açıklama yapmadı. Özkan Sümer’in listesinde denetleme kurulu asil ve yedek üyelerinin yer almaması dikkati çekti. 
     
     Yılmaz’ın listesi 
     Mehmet Ali Yılmaz, Hikmet Onur, Muhittin Fisunoğlu, Nurettin Aydın, Halis Çebi, Yakup Özkanca, Cemil Kaya, Saadettin Dinçer, Nevzat Kumandaş, Şükrü Kuleyn, Ali Sağır, Müjdat Aybar, Muhammer Saka, Süleyman Hacısalihoğlu, Haluk Şahin, Rahmi Saral, Selahattin Bahadır, Yüksel Şimşek, Erda Aygün, İsmail Demir, Ali Terzi, Ömer Yeşilyurt, Seyfi Bekar, Ekrem Öztürk, Gökhan Tonyalı. 
     
     Sümer’in listesi 
     Özkan Sümer, Ahmet Ağaoğlu, Ahmet Kul, Salih Alparslan, Mustafa Bekaroğlu, Serdar Bali, Kenan Atalay, Ömer Gürsoy, Tahsin Usta, Alparslan Özdemir, Mahmut Ören, Mehmet Ongan, Nuri Günaydın, Yusuf Reha Alp, Coşkun Kahraman, Süleyman Aydoğdu, İsmet Akaydın, Orhan İlarslan, Fikret Yavuz, Bahri Köse, Ömer Sağır, Mehmet Öksüzoğlu, Yusuf Ziya Yılmaz, Ali Karahasan, Murat Saylan, Kenan Sönmez, İlhan Demirel, Hasan Ali Genç, Müminhan Bilgin, Kerim Kalafatoğlu. 
     
     Notlar... 
     

</TEXT>
</DOC>
