<DOC>
<DOCNO> 76702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/ekonomi/aeko.html </URL>
<DATE> 2002/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
1.296.000 
</HEADLINE>
<TEXT>

En son 5 Temmuz 2001’de 1 milyon 300 bin liranın altında günü tamamlayan dolar, dün de dokuz aylık aradan sonra ilk kez serbest piyasada günü 1 milyon 296 bin lira alışla kapattı 
     TARIK YILMAZ 

     Serbest piyasada 1 milyon 296 bin liraya düşen dolar, dokuz ay sonra önceki seviyesine indi. Son olarak 5 Temmuz 2001’de 1 milyon 300 bin liranın altını gören dolar, dün de 1 milyon 296 bin alış fiyatından günü tamamladı. Bankalararası piyasada ise 1 milyon 300 bin direncini kıramadı. 
     Reel olarak değer kazanmasına karşın açılan pozisyonlardan yüksek k r elde eden oyuncuların döviz satıp bono piyasasına yönelmesi, döviz fiyatlarının, 1 milyon 300 bin liranın altına gerilemesine neden oldu. 
     Kapalıçarşı döviz piyasasında fiyatların aşağıya ineceği beklentisi nedeniyle dolar talep düşük seyretti. Ancak vatandaşların büfelerde döviz bozdurmaya başlamasıyla, talebi gören Kapalıçarşı, dolar fiyatını sabah saatlerinden itibaren 1 milyon 300 binin altına çekti ve serbest piyasada kapanış 1 milyon 296 bin lira alış, 1 milyon 303 bin lira satış oldu. 
     Bankalararası döviz piyasasında doların düşüşünü ise Merkez Bankası’nın MB açtığı 20 milyon dolarlık döviz ihalesi tetikledi. Fiyatlar 1 milyon 311 bin lira düzeyindeyken ihaleye 1 milyon 309 bin 671 liradan 66 milyon dolarlık teklif gelmesi piyasada "Daha düşük fiyatlardan da TL talebi var" şeklinde algılandı. İhalenin ardından hızla düşen fiyatlar 1 milyon 300 bin liraya kadar geriledi. 
     
     Güçlü TL’nin bedeli var’ 
     Türkiye İhracatçılar Meclisi TİM Başkanı Oğuz Satıcı, "Sanal olarak paranın değerlenmesinin ekonominin güçlenmesi anlamında düşünmek ileride çok daha büyük bedeller ödetecektir" diyerek, dolardaki düşüşü eleştirdi. Satıcı üretimsizliğe doğru giden Türkiye’nin en büyük sorununun üretememek olduğunu kaydetti. 
     
Türk Lirası yüzde 35 değerli      MB’nin reel kur endeksi verilerine göre, TL dolar karşısında yüzde 35.3 daha değerli. 1995 yılı 100 kabul edilen endekse göre Kasım 2000’de 146.5, aralıkta 147.6, ocakta 148.1’e kadar yükselen TL dalgalı kura geçilmesinden sonra 95’lere kadar gerilemişti. Kasım 2001’den sonra doların düşüşe geçmesiyle hızla değer kazanan TL’nin dolar karşısındaki değeri son olarak martta 135.3’e kadar yükseldi. Toptan eşya fiyat endeksi bazında ise TL dolar karşısında yüzde 25.4 daha değerli. 
     



 EKONOMİ 




















</TEXT>
</DOC>
