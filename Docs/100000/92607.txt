<DOC>
<DOCNO> 92607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/son/sondun01.html </URL>
<DATE> 2002/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayıp dağcıyı "telefon borcu" hayatını kutardı.. 
</HEADLINE>
<TEXT>

     Kolombiya'daki Nevado Del Ruiz volkanına tırmanan ve arkadaşlarıyla bağlantısı kesilen bir dağcının hayatı, telefon borcunu ödemesi için kendisini arayan telefon şirketi çalışanı sayesinde kurtuldu. 
     Kolombiyalı dağcı Leonardo Diaz 26 , basına birkaç gün önce kraterin fotoğraflarını çekmek için 4 arkadaşıyla 5 bin 432 metre yüksekliğindeki dağa tırmandıklarını ve kar fırtınasına yakalandıklarını anlattı. 
     Diaz, ''Görüş mesafesinin kısa olması nedeniyle birbirimizin ellerini tutarak yürüyorduk. Bir an teçhizatımı düzeltmek için durdum, biraz ilerlediler ve görüş mesafemin dışına çıktılar'' dedi. 
     Diaz'ın yerini tespit edemeyen arkadaşları ise telsizle kendisine yardım çağırmak için dağdan indiklerini söylediler. 
     Arkadaşlarının kurtarma ekiplerini ertesi güne kadar çağırmasının imkansız olduğunu belirten Diaz, akşama doğru oksijen sıkıntısı çekmeye ve yavaş yavaş donmaya başlarken cep telefonunun çaldığını anlattı. 
     Telefon şirketinin Bogota'dan arayan bir kadın memur, Diaz'dan cep telefonunun borcunu ödemesini istedi ve kontürünün bittiği uyarısında bulundu. Diaz, memura, ''Kayboldum ve siz beni bulan bir meleksiniz. Yardıma ihtiyacım var'' dedi. 
     Yetkilileri uyaran memur, Diaz ile bağlantının kesilmemesini ve yardım çalışmalarının kolay yürümesini sağladı. 
     Memurun kendisini 20 dakikada bir aradığını, cesaret verdiğini ve böyle bir işe kalkıştığı için azarladığını söyleyen Diaz, kaybolduğunun ertesi günü gece yaklaşırken 3 Fransız dağcı tarafından bulundu. 
     





</TEXT>
</DOC>
