<DOC>
<DOCNO> 88172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/ekonomi/eko00.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Turizmcilerin gözü Işıkara’nın maaşında 
</HEADLINE>
<TEXT>

Deprem ağaları konuştukça biz iptal yiyoruz’ diyen TÜRSAB Başkanı Başaran Ulusoy, Ahmet Mete Işıkara’nın maaşına haciz koyduracaklarını söyledi 
     Türkiye Seyahat Acentaları Birliği TÜRSAB Başkanı Başaran Ulusoy, depremle ilgili hocalar konuştukça turizmde iptaller yaşandığını belirterek, "Yarından itibaren bütün hukukçuları sayın Ahmet Mete Işıkara’nın maaşına haciz koymak için devreye sokuyorum" dedi. 
     Türkiye Odalar ve Borsalar Birliği TOBB Başkanı Rifat Hisarcıklıoğlu ve Türkiye İhracatçılar Meclisi Başkanı Oğuz Satıcı, TÜRSAB Başkanı Başaran Ulusoy’u ziyaret etti. 
     Turizm yatırımlarının bugünkü kapasiteleriyle 25 milyon ziyaretçiyi ağırlayacak nitelikte olduğunu belirten Ulusoy, "Türkiye 11 Eylül’den sonra Akdeniz çanağındaki ağır şartlara rağmen dünyada daralan turizm piyasasında ileriye doğru koşmaya çalışıyor" dedi. 
     
     Japonlar konuşuyor mu ’ 
     Ulusoy, deprem söylentilerinin turizm üzerindeki etkileriyle ilgili olarak da şunları söyledi "Deprem ağalarımız, hocalarımız 6 mı, 7 mi, 8 mi deprem olacak ’ hergün konuşuyor. İnanıyorum ki bugün Japonya’da deprem ne konuşulur ne yazılır. Yunanistan ile aynı deprem kuşağındayız, orada yazılmaz. Kendi aralarında bir karar verseler biz de bilsek. 6 mı, 7 mi 8 mi, 40 bin mi, 50 bin mi zaiyat vereceğiz. Onlar konuştukça biz İptal yiyoruz. Yarından itibaren bütün hukukçuları sayın Ahmet Mete Işıkara’nın maaşına haciz koymak için devreye sokuyorum. Çünkü onlar karar aldıkça biz iptal yiyoruz." 
     
     Moral destek lazım’ 
     TOBB Başkanı Hisarcıklıoğlu da turizm ve ihracat sektörünün moral desteği istediğini söyledi. Bu moral ve gücün verilmesi, önündeki engellerin kaldırılması halinde gelirlerin katlanacağını belirten Hisarcıklıoğlu, turizmin 18 yıllık süreç içerisinde 200 milyon dolarlar civarından 10 milyar dolara gelmesinin küçümsenmemesi gerektiğini söyledi. 
     
     Formula 1 gelmeli’ 
     TOBB olarak 2005 yılında Formula 1’in Türkiye’ye getirilmesi için federasyona destek verdiklerini belirterek, "Eğer 2005’de Formula 1’i Türkiye’ye getirebilirsek, bir haftalık devrede 60 milyon dolarlık bir turizm getirisi sağlarız’’ dedi. 
     
Ayasofya yerinde mi ’ diye soruyorlar...      Deprem beklentileriyle ilgili değerlendirmeleri eleştiren Başaran Ulusoy, bunların yabancıları tedirgin ettiğini söyledi. 
     Ulusoy, "Avrupa’daki tur operatörü diyor ki, Sultanahmet yerinde mi , yerinde, Ayasofya yerinde. Peki bu hocalara ne oluyor ’ İstanbul’da maalesef sıkıntı yaşıyoruz. Sadece 11 Eylül’ün sıkıntısı değil. Deprem sıkıntısı da var. Deprem hocalarının görüş ve kararları ile ilgili olarak TOBB mutlaka bir girişim yapacaktır. Ya da hükümetin bu konuda ilgili bakanı resmi açıklama yapsın, biz de rahatlayalım" diye konuştu. 
     TOBB Başkanı Hisarcıklıoğlu da görüşmede, turizm ve ihracat alanındaki ortak projelerde TÜRSAB ve TİM ile yakın ilişki içinde olduklarını vurguladı. Hisarcıklıoğlu, 15 Ekim’de Antalya’ta büyük bir turizm zirvesi gerçekleştirileceğini duyurdu. Hisarcıklıoğlu, "Hedefimiz 2010 yılında, 60 milyar dolarlık turizm getirisi sağlamak’’ dedi. 
     



 EKONOMİ 






















</TEXT>
</DOC>
