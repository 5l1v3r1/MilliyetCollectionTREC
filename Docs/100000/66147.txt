<DOC>
<DOCNO> 66147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/spor/spo01.html </URL>
<DATE> 2002/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
MARINHO ile yollar ayrıldı 
</HEADLINE>
<TEXT>

Beşiktaş’ta yedek kaldığı için kazan kaldıran Brezilyalı oyuncu, dünkü antrenmana da katılmadı. Yöneticiler noter çağırarak zabıt tutturdu. 
     BİLAL MEŞE 

     BEŞİKTAŞ Yönetimi ilk on birde oynamadığı için kapris yapan ve dünkü antrenmana çıkmayan Marinho ile yollarını ayırıyor. Siyah - Beyazlı yöneticiler, Samsunspor maçında ilk onbir oynamadığından pazar günkü antrenmana da katılmayan Brezilyalı oyuncu için dün noter çağırarak zabıt tutturdular. Gaziantepspor maçının kadrosundan da çıkartılan Marinho’nun sözleşmesi fesh edilecek. 
     MENAJER Sinan Engin, hiç bir futbolcunun böyle bir tavır içine giremeyeceğini belirterek, "Dünya’nın en büyük futbolcusu olsa bile kimse Beşiktaş’a rest çekemez. Disiplini kimseye bozdurmayız. Daha gelir gelmez ben antrenmana çıkmam diyen futbolcunun faydası değil, zararı olur. Gereken yapılacak" dedi. Beşiktaşlı oyuncuların da Marinho’ya tepkili oldukları belirtildi. 
     
Daum bekliyorBeşiktaş’ın Alman hocası kontratını uzatmak için seçim sonrasını bekleyeceğini söyledi 
     CHRİSTOPH Daum, yönetimin teklifine cevap vermek için seçim sonrasını bekleyeceğini belirterek, "Beşiktaş’ta çalışmak bana şeref verir" dedi. Alman hoca bjk.com sitesinde yaptığı haftalık yorumunda Gaziantep maçına da değinerek, "Her iki takımın da hedefi yarı final. Uzatma dakikalarına ve olası penaltı atışlarına kendimizi hazırlamalıyız. En önemlisi final oyuncusu olduğumuzu göstermeliyiz" dedi. 
     
Ümit uyardı      BEŞİKTAŞLI Ümit, hem zirvede hem de alt sıralarda büyük çekişme yaşandığına dikkati çekerek, "Terazinin başında duranların, el hassasiyetlerine ek olarak, vicdan hesaplarını da çok iyi yapmaları gerekiyor. Son maçların sonuçları gösterdi ki kim avcı, kim kurt, tartışmaya açık. Galatasaray’ın Antalyaspor’a, bizim Samsunspor’a puan kaybetmemiz hesapta yoktu. İlahi adalet mekanizması işlemeye başladı" dedi. 
     
Tek forvet      Beşiktaş, kupa maçı için dün Gaziantep’e gitti. Almanya’da bulunan Daum, bugün kafileye katılacak. Baya’yı ilk onbirde oynatmayı düşünen Alman hocanın, İlhan veya Ahmet’i yedek kulübesine çekip, sahaya tek forvetle çıkması bekleniyor. Siyah - Beyazlılar dün Gaziantep’de davul zurna ile karşılandılar. Fotoğraf Cengiz Malgır 
     



 SPOR 


























</TEXT>
</DOC>
