<DOC>
<DOCNO> 81055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/son/soneko06.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası ''Türk Lirası TL depo alım ihalesi'' düzenleyecek 
</HEADLINE>
<TEXT>

     Merkez Bankası, Mayıs ayında da ''Türk Lirası TL depo alım ihalesi'' düzenleyecek. 
     Merkez Bankası'nın açıkladığı, Mayıs ayı TL depo alım ihale programına göre, ihalelerde alınacak en fazla tutar, 100 trilyon liradan 250 trilyon liraya çıkarıldı. 
     Açıklamada, TL depo alım ihalesi düzenlenmesine neden olarak, döviz alım ihaleleri yöntemiyle alımı yapılan dövizlerin karşılığı olarak piyasaya çıkan ilave Türk lirası likiditenin, ''para piyasası enstrümanları ile sterilize edilmesi'' olarak gösterildi. 
     Bu çerçevede, döviz alım ihalelerine devam edilecek olması ve piyasalardaki TL likidite seviyesi dikkate alınarak, Mayıs 2002 ayında, Türk Lirası depo alım ihalelerinin sürdürülmesine karar verildi. 
     Her ihalede alınacak en fazla tutar 100 trilyon Türk Lirası'ndan 250 trilyon Türk Lirası'na çıkarıldı. 
     Merkez Bankası'nın sterilizasyon işlemlerindeki etkinliğinin artırılması amacıyla, Nisan ayından itibaren Bankalararası Para Piyasası'nda mevcut işlem çeşitlerine ek olarak, programlı, piyasa likiditesini önemli şekilde etkilemeyecek biçimde, sınırlı miktarda ve 4 hafta standart vadeli Türk Lirası depo alım ihaleleri açılmaya 
     başlanmıştı. 
     





</TEXT>
</DOC>
