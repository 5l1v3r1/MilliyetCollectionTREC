<DOC>
<DOCNO> 66545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/spor/spo10.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
BEYAZ ŞÖLEN 
</HEADLINE>
<TEXT>

Kış Olimpiyat Oyunları, ABD’nin Salt Lake kentinde bugün başlıyor 
     19. Kış Olimpiyat Oyunları, bugün ABD’nin Salt Lake kentinde başlayacak. 24 Şubat’a kadar sürecek "beyaz" olimpiyata 80 ülkeden, 3 bin 900 sporcunun katılması bekleniyor. İlk gün kayakla atlama dalında müsabakaların yapılacağı oyunların resmi açılış töreni de bu gece sabaha karşı TSİ 02.00’de gerçekleşecek. Türkiye’yi kayak alp disiplininde Atakan Alaftargil, kuzey disiplininde Sabahattin Oglago ve ilk bayan sporcumuz Kelime Aydın temsil edecek. 
     11 Eylül sonrası, terör saldırılarına karşı yoğun güvenlik önlemleri alınan Salt Lake City’deki açılışta, ABD Başkanı Bush da hazır bulunacak. 16 gün sürecek oyunlarda kayak, biatlon, buz pateni, buz hokeyi, kızak, kayakla atlama, bobsled, curling, snowboard ve sürat pateninde dünyaca ünlü sporcular olimpiyat şampiyonluğu için mücadele verecek. Olimpiyatın en büyük eksiği ise "Herminatör" lakaplı Avusturlyalı Dünya şampiyonu kayakçı Hermann Maier olacak. 
     



 SPOR 




























</TEXT>
</DOC>
