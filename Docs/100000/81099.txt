<DOC>
<DOCNO> 81099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/son/sonspo18.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Minikler derbisi Galatasaray'ın... 
</HEADLINE>
<TEXT>

     Petit Danone Kupası'nın gösteri maçında Galatasaray, Fenerbahçe'yi 4-1 yendi. 
     Uluslararası futbol turnuvasının Fransa'da yapılacak şampiyonasında Türkiye'yi temsil edecek Galatasaray ve Fenerbahçe minik futbol takımları, Beylerbeyi 75. Yıl Stadı'nda gösteri maçı yaptı. 
     Karşılaşmada sarı-kırmızılıların golleri Erhan 2 , Emre ve Fatih'ten gelirken, Fenerbahçe'nin tek golünü Tahir attı. 
     Miniklerin oynadığı derbi maçta kazanan Galatasaray'a temsili olarak hazırlanan şampiyonluk kupasını Sabancı Holding Yönetim Kurulu Başkanı Sakıp Sabancı verdi. Sabancı, Fenerbahçe'ye de ikincilik kupası hediye etti. 
     Minik takımların mücadelesini, Ümit Milli Takım Teknik Direktörü Raşit Çetiner ile Genç Milli Takımlar Sorumlusu Gündüz Tekin Onay da izledi. 
     





</TEXT>
</DOC>
