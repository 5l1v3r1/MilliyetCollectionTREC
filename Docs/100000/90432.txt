<DOC>
<DOCNO> 90432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/magazin/amag.html </URL>
<DATE> 2002/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir Nez gider bin Nez gelir 
</HEADLINE>
<TEXT>

Meşhur ettiği Nezihe Kalkan’ın sözleşmeye uymamasına kızan Q Jazz Bar’ın patronu, yeni Nez’ler yaratmak için harekete geçti... 
     NURDAN AKINER 

     Q JAZZ CLUP’ın patronu Mehmet Ali Açılmış ile eşi Esen, Nez’in şöhret budalası olup albüm çıkarmak için’ kaçmasından sonra Türkiye çapında yeni Nez’ler yaratmak için kolları sıvadı... Açılmış çifti, bu hafta ilan verecek. Hafta ortasında da uzman bir ekip tarafından yapılacak elemelerde, o haftanın en yetenekli 3 ya da 4 genci seçilecek. Seçilenler cumartesi geceleri Q Jazz Club müşterilerinin karşısında, Nez’in grubu Turkish Delight’la birlikte yeteneklerini sergileyecek. 
     
     "Nez’in patenti bizim" 
     YAZ sonunda yapılacak finalle belirlenecek yetenekli isimler, kış boyu Q Jazz Bar’da sahne alma imk nının yanı sıra single veya albüm çıkarma fırsatına da kavuşacak. "Yetenekli insanların şöhrete ulaşması, doğru mekanda kendilerine fırsat verildiği zaman gerçekleşir" diyen Nez’in eski menajeri Esen Hanım şunları söylüyor "Nezihe Kalkan’ın sahne ismi Nez’in patenti Q Jazz Bar’a ait. Bu projemizle ayrıca, Nez’in ortada bıraktığı Turkish Delight ve disk jokey Kaan’a da iş olanağı yaratacağız." 
     



 MAGAZİN 













</TEXT>
</DOC>
