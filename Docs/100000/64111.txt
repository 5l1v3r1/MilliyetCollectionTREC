<DOC>
<DOCNO> 64111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/yazar/akyol.html </URL>
<DATE> 2002/01/25/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Hukukçuların tartışması 
</HEADLINE>
<TEXT>

     YARGITAY eski Başsavcısı Vural Savaş telefonda Konu, dünkü yazım... Savaş, Yargıtay Başkanı Sami Selçuk'un, "AİHM, delilleri değerlendiremez, sadece yasaya ve yönteme uygunluk denetimi yapabilir" şeklindeki görüşlerini yanlış buluyor 
     - Sami Bey, duruşma yapmayan mahkemenin, delilleri değerlendiremeyeceğini söylüyor. Halbuki Yargıtay da, AİHM de delilleri değerlendiriyor 
     Savaş'a göre, AİHM Apo davasında "delillerin yetersiz olduğuna karar verebilir " Bu gibi sebeplerle Savaş, AİHM kararlarının Türkiye'de yargılanmanın yenilenmesine yol açmasını öngören tasarıya şiddetle karşı. 
     Savaş'ın bana faksladığı metinlere göre, AİHM, kural olarak delil değerlendirmesi yapmıyor ama "ayrıksı" istisnai durumlarda bunu yapıyor... 
     Savaş'ın verdiği bir örnek de, eski Avrupa İnsan Hakları Komisyonu'nun, Yazgan ve Çıngı davasında "verilen ifadeleri inandırıcılıktan yoksun" bularak delil değerlendirmesi yapmış olması... 
     Buraya kadar Savaş haklı gözüküyor. 
     
     SAMİ Selçuk'a sordum. Savaş'ın dayandığı metinleri daha önceden incelemiş ve kendi tezinin kanıtları olarak görüyor 
     - Delilleri değerlendirme yetkisi, ilk derece mahkemelerine aittir. AİHM bizzat dinlemediği tanıkları, bizzat toplamadığı kanıtları kesinlikle değerlendiremez. Yazgan ve Çıngı davasında Komisyon bizzat tanıkları dinlediği için değerlendirme yapmıştır. 
     Delil toplamada sorun olması gibi böyle "ayrıksı" istisnai durumlarda eskiden Komisyon'dan, şimdi ve AİHM'den bir heyet ilgili ülkeye gidip tanık dinleyebiliyor ve delilleri değerlendiriyor. 
     Deliller düzgün toplanmışsa, AİHM kesinlikle delil değerlendirmesi yapamıyor. 
     Selçuk devam ediyor 
     - Bu o kadar kesindir ki, ceza yargısının bir aşamasında yargıç değişmişse, duruşma baştan yenilenir Yeni hakim bütün tanıkları bizzat dinlesin, kanıtları bizzat incelesin diye. Buna ceza hukukunda 'doğrudanlık' ve 'yüz yüzelik' ilkesi denir. Tanığı dinlemeyen mahkeme, değerlendirme yapamaz. 
     Yargıtay'ın buna uygun olmayan kararlarına Selçuk hep "karşı oy" yazmış kitap olarak da yayımlandı zaten. 
     
     TÜRKİYE'Yİ birçok davada avukat olarak savunan Prof. Tekin Akıllıoğlu, Kıbrıslı Erkan Eğilmez için Rum yönetimi aleyhine AİHM'de açtığı davayı anlatıyor 
     - Güney Kıbrıs'a gidip dava açamadığımız için doğrudan AİHM'de dava açtık. AİHM'den hakimler geldi, Türklerin Güney Kıbrıs'a giremediğini tespit ettiler, tanık dinleyip delil topladılar. İşte böyle 'ayrıksı' istisnai durumlarda AİHM, bizzat delil toplayıp değerlendiriyor... 
     Prof. Tekin devam ediyor 
     - Ama Apo davasında olduğu gibi, milli mahkeme usul ve yasalara uygun yargılama yapmışsa, AİHM dosyadaki delilleri değerlendiremez, deliller yetersiz diyemez. Sadece delil toplamanın ve yargılamanın hukuk kurallarına uygun olup olmadığına bakar... Apo davasına da bu açıdan bakacak. 
     Netice Delil toplama ve değerlendirme sadece 'birinci derece' mahkemelerinin işidir. Üst yargı organları ve AİHM gibi kuruluşlar sadece soruşturma ve yargılamanın hukuka uygunluğuna bakarlar 
     
     







Hukukçuların tartışması 


Dünya markası 


Eşit işe eşit ücret 


Sayın Ecevit 312 ile 159 içinize siniyor mu 


Demokraside etek boyu 


Bu sese kulak verin 


Borsanın hakemi, ormanların kralı 


Alakart adalet 


Her yolun başı güven 


Türkiye’de memurun memura ettiği... 


Perakende serbest toptan yasak 


Tayyip Erdoğan’ın ABD turu 


Ben de Alman Liseliyim 


"Yeni ipek Yolu Projesi" Ortaklığı ENRON ve UNOCAL 


Çiftçi, kredi kilidi açılmadan’ üretim yapamaz 


</TEXT>
</DOC>
