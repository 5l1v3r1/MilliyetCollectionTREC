<DOC>
<DOCNO> 76138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/yazar/gureli.html </URL>
<DATE> 2002/04/03/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Dokunulmazlık arası suç duyurusu 
</HEADLINE>
<TEXT>

     Anayasa'nın 138. maddesinin son fıkrası diyor ki "Yasama ve yürütme organları ile idare, mahkeme kararlarına uymak zorundadır bu organlar ve idare, mahkeme kararlarını hiçbir surette değiştiremez ve bunların yerine getirilmesini geciktiremez." 
     Oysa, Ecevit'in sorumluluğundaki "idare" bir süredir mahkeme kararlarına uymamak ve bunların yerine getirilmesini geciktirmek için elinden geleni ardına koymuyor. 
     Bergama'da siyanürle altın işletilmesini durduran ve kesinleşen mahkeme kararlarını by - pass etmek ya da aşmak için her yola başvuruluyor. Örneğin, Başbakanlığın 3 ayda 3 kez yinelenen talimatıyla 1999'da TÜBİTAK'a Türkiye Bilimsel ve Teknik Araştırmalar Kurumu sonradan hayli tartışma yaratan bir rapor hazırlatılıyor. Başbakan adına müsteşar yardımcısının imzasıyla ilgili bakanlıklara bu rapora dayanılarak bir yazı yazılıyor ve altın işletmesine izin verilmesi isteniyor. Ve Sağlık Bakanlığı'nın bir yıllık deneme izni üzerine işletme çalışmasını sürdürüyor. 
     Bergama köylülerinin savunmasını üstlenen İzmir Barosu, bu iznin iptali için İzmir 3. İdare Mahkemesi'ne başvuruyor ve yürütmeyi durdurma kararı alıyor. Bunun üzerine bakanlık verdiği izni geri çekiyor, mahkemenin tanıdığı sürenin son günü olan yarın siyanürle altın işlenmesinin duracağı açıklanıyor. 
     "İdare"nin hukuka direnişinin başka bir yanı daha var. Davayı üstlenen İzmir Barosu'ndan Av. Arif Ali Cıngıl, işletme izni için ilgili bakanlıklara yazı yazan Başbakanlık Müsteşar Yardımcısı Dr. Füsun Koroğlu ile ilgili bakanlar hakkında TCK 146. maddeye göre Anayasa'yı ihlal, 228 ve devamı maddelere göre, kanunsuz emri yerine getirerek görevi savsaklama ve ihmalden soruşturma açılması için suç duyurusunda bulunuyor. Tabii ki, Anayasa'nın 100. maddesine göre bakanlara dokunulamıyor. Müsteşar yardımcısı için soruşturma açabilmek için de, yasaya göre Başbakanlığın izni gerektiğinden Ankara Cumhuriyet Başsavcılığı bu izni istiyor, fakat Başbakanlık soruşturmaya izin vermiyor. Av. Cangı da Başbakanlığa karşı Danıştay'a 30 Temmuz 2001'de başvuruyor. Şimdi 8 aydır Danıştay 2. Dairesi'nin kararı bekleniyor. 
     Hukukun üstünlüğünden ve bilimin saygınlığından yana iseniz, bu olayı TÜBİTAK raporunu da izlemeye seyretmeye değil devam ediniz. 
     
Bir merhaba      Yıllardan ve yollardan sonra dördüncü kez eski Akşam, Hürriyet, Milliyet ve tekrar Milliyet aynı çatı altında buluştuğumuz Çetin Altan'a hoş geldin diyoruz. Ömrünü yazı emekçisi olmaya adamış Usta'ya merhaba 
     
Bir şiir      Haftanın dizeleri Güngör Tekçe'nin "Aksak Semai"sinden E dergisi, Şubat 2002 
     "Yıldız tozlarıdır ki tam o saatte yağar Siz ki ne yapar eder Alacakaranlığa güneşi eklerdiniz Eriklere kirazlara çileklere koşardık Siz incirin sesiydiniz Teşrin - i sani'lerdiniz kanun - u evvel'lerdiniz". 
     
     







'Kasap' durdurulsun 


Eveeet, evet... 


Doğrusu nedir 


Vahşete bakış 


Şiddete seyirci kalıyorlar... 


Şaronizm de, intihar terörü de çıkmaz sokak 


Sanat voltası 


Cesur kararlar uygulanabilecek mi 


Patrick'i arıyorum 


Dokunulmazlık arası suç duyurusu 


Amerika ne bekliyor 


Arafat’ın belindeki İsrail silahı 


Halkbank’ın öteki yüzü 


Savaşa karşı çıkmanın bedeli 


Üçü de kadın, üçü de gazeteci... 


Krizde büyüyen de var 


Yeryüzü kayıtları Filistin 


Düşünceleriniz hukukidir 


İç talep artmadan büyüme olmaz 


</TEXT>
</DOC>
