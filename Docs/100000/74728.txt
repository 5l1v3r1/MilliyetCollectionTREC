<DOC>
<DOCNO> 74728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/26/son/sonspo18.html </URL>
<DATE> 2002/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
2 jokeye 3 hafta ceza.. 
</HEADLINE>
<TEXT>

     At yarışlarında, dünkü Şanlıurfa ve bugünkü Adana koşularında faullü at binen 2 jokeye, 3'er hafta ceza verildi. 
     Türkiye Jokey Kulübü'nden TJK yapılan açıklamaya göre, bugünkü Adana yarışlarının 3. koşusu, Star Grey-Benga-Kapkın-Faikcan biçiminde sonuçlandı. Koşu sonrası plaselere yapılan protesto sonucu, 2 numaralı Benga'nın, 6 numaralı Faikcan'a faul yaptığı belirlendi ve sıralama Star Grey-Kapkın-Faikcan-Benga olarak kesinleşti. Benga'nın jokeyi Memduh Çardaklı'ya, olayı önlemek için gerekli çabayı göstermediği için 3 hafta ceza verildi. 
     Bu arada dünkü Şanlıurfa yarışlarının 2. koşusunda, 1 numaralı Celil'e binen jokey Musa Demir'in de ''Koşunun dürüstlükle cereyanına engel olabilecek harekette bulunmaktan'' 3 hafta ceza aldığı bildirildi. 
     






</TEXT>
</DOC>
