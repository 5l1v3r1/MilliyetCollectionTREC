<DOC>
<DOCNO> 75370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/son/sontur19.html </URL>
<DATE> 2002/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Hava sıcaklığı Pazar gününden itibaren artacak 
</HEADLINE>
<TEXT>

     Yurdun kuzey ve iç kesimlerindeki soğuk hava Pazar gününden itibaren yerini daha ılık bir havaya bırakacak. 
     Meteoroloji Genel Müdürlüğü'nden yapılan açıklamaya göre, yurdu etkisi altında bulunduran soğuk ve yağışlı hava, yarın da yurdun büyük bir bölümünde etkisini sürdürecek. 
     Kuzey ve iç kesimlerdeki soğuk hava Pazar gününden itibaren yerini daha ılık bir havaya bırakacak. Hava sıcaklığı özellikle kuzey ve iç kesimlerde 4-6 derece artacak. 
     Akdeniz bölgesinde Pazar günü başlayacak yeni yağışlar hafta başında güney, iç ve doğu bölgelerde devam edecek. Yağışlar, genellikle yağmur ve sağanak, Akdeniz'de gökgürültülü sağanak şeklinde olacak. Akdeniz bölgesinde Pazar gecesi ve Pazartesi günü etkili olacak sağanak ve gökgürültülü sağanak yağış nedeniyle, ilgililerin ve vatandaşların tedbirli olmaları istendi. 
     






</TEXT>
</DOC>
