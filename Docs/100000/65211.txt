<DOC>
<DOCNO> 65211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/son/soneko23.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa çıkışta Endeks 13 bin puanın üzerinde tutunmaya çalışıyor 
</HEADLINE>
<TEXT>

     İstanbul Menkul Kıymetler Borsası'nnda İMKB yükseliş ikinci seansta da devam ediyor. 
     İkinci seansın ilk 1 saatlik bölümü tamamlanırken, İMKB Ulusal-100 Endeksi'nin 13,000 puanın üstünde tutunma çabaları dikkat çekiyor. İlk seansta 370.13 puan artarak 12,909.14 puandan kapanan endeks, ikinci seansa durgun başladı. 
     İkinci seans başında 12,894.86 puan düzeyinde olan endeks ilk 45 dakikalık bölüm tamamlanırken 13,085.28 puanı gördü. Yaklaşık 15 dakika süresince bu seviyelerde seyreden endeks, ilk 1 saatlik bölümü 13,045 puandan geçti. 
     İlk seansta ortalama yüzde 2.95 oranında değer kazanan hisselerin ikinci seanstaki artışı yüzde 1 dolayında seyrediyor. 
     Endeks 25 Ocak Cuma günkü ikinci seansta da 13,038.30 puana kadar çıkmış, daha sonra gelen düşüş dalgasıyla gerilemişti. Endeks, dünkü ikinci seans başlarında 12,069.97 puana kadar inmişti. 
     Saat 15 05 itibariyle İMKB Bileşik Endeksi 13,005.11 puan seviyesinde bulunuyor. Hisse senetlerinin ikinci seanstaki ortalama artışı yüzde 0.74, dünkü kapanışa göre ortalama artış ise yüzde 3.72 dolayında bulunuyor. 
     Borsa uzmanları, bugünkü ilk seans ve onun devamında ikinci seansta gözlenen artışın, IMF İcra Kurulu Toplantısı'nın ertelenmeyeceği yönündeki açıklamaların yanında bankacılık yasasının tekrar Cumhurbaşkanı'nın onayına sunulmasından kaynaklandığını dile getiriyorlar. 
     






</TEXT>
</DOC>
