<DOC>
<DOCNO> 50617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/dunya/dun01.html </URL>
<DATE> 2001/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Asker kararı Türkiye'nin 
</HEADLINE>
<TEXT>

Rumsfeld "Türk askerinin Afganistan’da askeri eğitim vereceğini medyadan öğrendim" dedi 
     CENK BAŞLAMIŞ Moskova 

     Rusya ve Orta Asya ülkelerini kapsayan gezisinin üçüncü durağı Özbekistan'da Devlet Başkanı İslam Kerimov'la görüşen ABD Savunma Bakanı Donald Rumsfeld, dünkü açıklamalarıyla kafa karıştırdı. "Asker gönderme kararını Türk hükümeti bizzat kendisi aldı. Ankara bize terörle mücadelede destek oluyor" diyen ABD Savunma Bakanı, ülkelerin operasyonla ilgili politikalarını değerlendirmek istemediğini, bu konudaki açıklamaları Türkiye'nin yapacağını söyledi. Rumsfeld, Türk askerinin bölgede ne görev üstleneceğine ilişkin soruya ise şu cevabı verdi 
     
     'Okuduklarıma göre...' 
     "Türk askerlerinin Afganistan'da Kuzey İttifakı güçlerinin eğitim çalışmalarına destek vereceğini sanıyorum. Bunu medyadan öğrendim. Sonuçta karar Türk hükümetinindir" dedi. ABD Savunma Bakanı, konuşmasının sonunda operasyonla ilgili her şeyi tek tek değerlendirdiklerini belirtti. 
     



 DÜNYA 











</TEXT>
</DOC>
