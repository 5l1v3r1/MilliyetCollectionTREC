<DOC>
<DOCNO> 71819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/10/son/soneko07.html </URL>
<DATE> 2002/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkentli meyve yiyor... 
</HEADLINE>
<TEXT>

     Ankaralılar geçtiğimiz Ocak ayı için 8 bin 300 ton portakal, 4 bin 700 ton mandalina, 2 bin 700 ton da elma tüketti. 
     Sebze-meyve tüketiminde portakal, mandalina ve elma ilk üç sırayı alırken, 27 bin ton tüketimle domates dördüncü sırada, bin 800 ton tüketimle patates beşinci sırada, bin 700 ton tüketimle havuç altıncı sırada yer aldı. 
     Ankara Toptancı Hal Müdürlüğü'nden alınan verilere göre, Ocak ayında başkentliler toplam 8 trilyon 615 milyar 941 milyon 399 bin liralık sebze ve meyve tüketti. Bunun 1 trilyon 0 milyar 726 milyon 444 bin lirası elma için harcanırken, 1 trilyon 435 milyar 786 milyon 
     467 bin lirası ise mandalina için harcandı. 
     Başkentli Ocak ayında ayrıca 1 trilyon 319 milyar 930 milyon 245 bin lira domates için, 1 trilyon 39 milyar 251 bin 263 bin 500 lira da muz için harcadı. 
     Ankara Toptancı Hal Müdürlüğü yetkilileri fiyatların mevsime ve arz-talep miktarına göre değiştiğini belirtirken, vatandaşlar bazı sebze ve meyve fiyatlarının aşırı yüksek olmasından yakındılar. 
     
     Fiyatlar el yakıyor.. 
     Market ve pazarlarda yeşil fasulyenin kilogramı 5 milyon ile 7 milyon lira arasındaki fiyatıyla pahalılıkta birinci sırayı alırken, sivri biber 4 milyon lira ile 4 milyon 500 bin lira arasında, kırmızı biber ise 2 milyon lira ile 3 milyon 250 bin lira arasında tüketicilere sunuluyor. 
     Mevsim meyvelerinde önemli oranlarda ucuzluk görülürken, bahar meyveleri ve yaz meyveleri ise adeta cep yakıyor. 
     C vitamini deposu olarak bilinen greyfurtun kilosu 245 bin lira ile 450 bin lira arasındaki satışıyla tüketicilerin yüzünü güldürüyor. 
     






</TEXT>
</DOC>
