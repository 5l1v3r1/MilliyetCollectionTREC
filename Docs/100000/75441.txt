<DOC>
<DOCNO> 75441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/spor/spo06a.html </URL>
<DATE> 2002/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu ne çelişki 
</HEADLINE>
<TEXT>

     MURAT AĞCA 

     FORMULA 1’E ev sahipliği için yarışan Türkiye’nin, "gariplikler" ülkesi olduğu bir kez daha ispatlandı. İstanbul’a gelen Formula’nın patronu Bernie Ecclestone’un "Pist yaparsanız Formula’yı size veririz" dediği saatlerde, Körfez’deki karting pistinin kapısına mühür vuruldu. Deprem sonrası kiracı İstanbul Motorsporları Kulübü İMK ve Körfez Belediyesi arasında başlayan ihtilaf sonunda belediye, pisti kapatıp, araç gereçleri haczetti. 
     100 milyon dolarlık Formula pisti yapmak bir yana, elindeki 100 bin dolarlık pisti bile işletemeyen Türkiye’nin, "mali" sorunlardan önce "bürokratik" engelleri aşmak zorunda olduğu belgelendi. Depremden sonra sağlıklı çalışmadığı halde İMK’ya milyon dolarlık fatura çıkaran Belediye, sadece üçte birine sahip olduğu pisti kapatırken, Federasyon Başkanı Mümtaz Tahincioğlu, "Dünya’ya rezil oluyoruz" dedi. 
     



 SPOR 






























</TEXT>
</DOC>
