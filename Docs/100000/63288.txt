<DOC>
<DOCNO> 63288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/20/son/sonspo10.html </URL>
<DATE> 2002/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor 2 - Çaykur Rizespor 1 maç bitti 
</HEADLINE>
<TEXT>

     Birinci Süper Lig'de ikinci yarının ilk haftasında Kocaelispor, kendi evinde Çaykur Rizespor'u 2-1 yendi. 
     Karşılaşmaya hızlı başlayan ev sahibi takım, 7. dakikada Ayew'in düşürülmesiyle kazanılan penaltının golle sonuçlanması üzerine öne geçti. 
     Daha sonra tipik bir orta alan mücadelesi biçiminde geçen maçta, konuk Çaykur Rizespor ise zaman zaman geliştirdiği ataklarda, istediği gole ulaşamadı. 
     7. dakikada sol kanattan gelişen Kocaelispor atağında, Lazarov'un 
     ortaladığı topla ceza alanında buluşan Ayew, kaleci Süleymanou'nun müdahalesiyle yerde kalınca, hakem Orhan Erdemir penaltı noktasını gösterdi. Lazarov'un vuruşunda, top kalecinin solundan filelerle kucaklaştı 1-0. 17. dakikada sağ kanattan gelişen konuk ekip atağında, topla ceza alanında buluşan Tetteh, geriye pas verdi. Bu pasla buluşan Recep'in kötü vuruşunda, top üstten auta gitti. 19. dakikada Kocaelispor'un sağ kanattan gelişen atağında Aleks'in pasında topla çarprazda buluşan Lazarov sert vurdu. Bu top, yandan auta çıktı. 30. dakikada konuk ekibin savunmasında görev yapan Recep'in hatalı pasını ceza alanı dışında karşılayan Aleks, yerden sert vurdu. Bu topu kaleci Süleymanou son anda kornere çeldi. 35. dakikada konuk ekibin sağ kanatta kazandığı serbest vuruşu Koray kullandı. Bu futbolcunun vuruşunda, top direğin hemen üzerinden auta gitti. 38. dakikada Çaykur Rizespor'da, Kazım'ın yerine Turan oyuna girdi. Kalan dakikaları orta alan mücadelesi biçiminde geçen maçın ilk yarısını Kocaelispor, 1-0 önde tamamladı. Kocaelispor, ikinci yarıya savunma ağırlıklı bir anlayışla başladı. Orta alanda iyi organize olamayan ve 55. dakikada beraberlik golünü kalesinde gören Körfez ekibi, galibiyet golünü ise 86. dakikada buldu. Konuk Çaykur Rizespor ise hızlı başladığı ikinci yarının ilk diliminde golü buldu. İlerleyen dakikalarda savunma ağırlıklı bir oyun sergileyen konuk ekip, savunma hatası nedeniyle 2. gole engel olamadı. 49. dakikada ev sahibi ekipten Lazarov, rakibine faul yapınca sarı kart gördü. 55. dakikada konuk ekibin beraberlik golü geldi. Sağ kanattan gelişen atakta Serkan, aut çizgisine yakın yerde buluştuğu topu ceza alanına ortaladı. Bu topa sert vuran Ünal, beraberlik golünü kaydetti 1-1. 60. dakikada ev sahibi ekipte Aleks, yerini Nuri'ye xx bıraktı. 67. dakikada Devran, orta alandan geliştirdiği atakta, topu Tetteh'e bıraktı. Bu futbolcunun ceza alanı içinden yaptığı vuruşta, top üstten auta çıktı. 69. dakikada Kocaelispor'da, Ömer'in yerine Sawieh xx oyuna dahil oldu. 78. dakikada ev sahibi ekipte bu kez Hasan'ın yerine Ahmet Arslaner xx oyuna girdi. 80. dakikada Çaykur Rizespor Kaptanı Ümit, rakibine yaptığı faul nedeniyle sarı kart gördü. 81. dakikada konuk ekipte Ümit, yerini Mutlu'ya x bıraktı. 84. dakikada Çaykur Rizespor'da bu kez Tetteh'in yerine Okan oyuna girdi. 86. dakikada Kocaelispor'un galibiyet golü geldi. Sağ kanatta kazanılan serbest vuruşu kullanan Nuri, topu ceza yayına ortaladı. Bu pasla buluşan Ahmet Arslaner'in sert vuruşunda, top kalecinin solundan filelerle gitti 2-1. Kalan dakikalarında önemli bir atak olmayan maçtan, 3 puanla ayrılan takım 2-1'lik sonuçla Kocaelispor oldu. 
     






</TEXT>
</DOC>
