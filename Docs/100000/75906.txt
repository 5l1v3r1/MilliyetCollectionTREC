<DOC>
<DOCNO> 75906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/spor/spo01.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ENGİN’DEN CAĞRI 
</HEADLINE>
<TEXT>

Kongrenin bittiğini ve tüm camianın takıma destek vermesi gerektiğini ifade eden Beşiktaş Menajeri Sinan Engin, "Hedeflerimizde şaşma olmadı" dedi 
     CENGİZ MALGIR 

     Arat’a teşekkür 
     BEŞİKTAŞ Menajeri Sinan Engin, Kocaelispor maçı öncesinde camiadan birlik ve destek istedi. Hasan Arat’a başkan adaylığı nedeniyle teşekkür eden Engin, "Muhalefet ne kadar büyük olursa, iktidarlar da o kadar güçlü olur. Seçimler camiamıza hayırlı olsun. Şimdi birlik ve destek zamanı. Hedeflerimizde şaşma olmadı. İki kupayı da alacağız, camiamıza hediye edeceğiz" diye konuştu. 
     
     Sürprizler oyunu’ 
     GALATASARAY ve Fenerbahçe’nin de haftayı puan kayıplarıyla kapattığına dikkat çeken Engin, "Futbolun sürprizler oyunu olduğunu yine gördük. Kimin ne zaman puan kaybedeceği belli değil. Zirve yarışında büyük kopma olmayacak. Rakiplerimiz puan kaybedecek. Önemli olan kalan maçlarımızı kazanmak. Antalyaspor maçında puan kaybetmeseydik, yüzde seksen şampiyonduk" ifadesini kullandı. 
     
     Doğan Seyfi’ye jest 
     FUTBOLCULARIN Kocaelispor maçına bir süre önce vefat eden Denizlisporlu Doğan Seyfi’nin resminin bulunduğu tişörtler giyeceklerini açıklayan Engin, "Denizlispor başkanı ile görüştük. Kupayı, kaybettiğimiz bu değerli futbolcuya adayacağız. Kocaelispor güçlü bir ekip ve iyi oyuncuları var. Ama biz Doğan Seyfi için kazanacağız. Bundan da kimsenin kuşkusu olmasın" dedi. 
     
20’şer milyar prim      BEŞİKTAŞ Yönetimi, Kocaelispor karşılaşması öncesinde kesenin ağzını açtı. Yönetim, yarın akşam Bursa’da oynanacak olan kupa finali öncesinde futbolculara para dopingi yapmayı kararlaştırdı. Kupanın müzeye taşınması halinde oyunculara 20’şer milyar lira prim verilecek. 
     SEÇİMLERDE büyük bir oy potansiyeli ile yeniden göreve gelen Başkan Serdar Bilgili ile yeni yönetimi Siyah-Beyazlı ekibi Bursa’da yalnız bırakmayacak. Yönetim maçı tam kadro izleyecek, perşembe günü Divan Kurulu’ndan seçim mazbatasını alacak, ardından da görev bölümü yapacak. 
     
Tümer sahada      DENİZLİSPOR maçının ilk yarısında sakatlanan, Rize ve Antalyaspor karşılaşmalarında forma giyemeyen Beşiktaş’ın orta saha oyuncusu Tümer, kupada ilk onbirde sahaya çıkacak. Ali Eren’in ise formsuz olduğu ileri sürülerek, sahaya yedek çıkarılacağı belirtildi. Ali Eren’in yerine Erman kupa maçında forma giyecek. Kupa maçının hazırlıklarını bugün tamamlayacak olan siyah - beyazlı ekip, otobüsle Bursa’ya gidecek ve Kervansaray Otel’de kampa girecek. 
     
Cezalara erteleme      ANTALYASPOR maçının son dakikalarında sahanın içinde birbirleriyle kavga eden Ali Eren ve Ahmet Yıldırım’ın cezaları ertelendi. Siyah - Beyazlı yönetim Kocaelispor ile oynanacak kupa maçından sonra iki futbolcu hakkında Daum’un verdiği raporu değerlendirecek. Alman hoca bu tartışma nedeniyle futbolcularına çok sert tepki göstermişti. 
     
Kupa finali Metin Tokat’ın      KOCAELİSPOR ile Beşiktaş arasında yarın Bursa’da oynanacak Türkiye Kupası finalini Metin Tokat yönetecek. Atatürk Stadı’nda saat 20.30’da başlayacak mücadelede tecrübeli hakemin yardımcılıklarını Koray Gençerler ve Ekrem Kan yapacak. Aynı gün Avni Aker’deki Trabzonspor - Galatasaray erteleme müsabakasında ise Bülent Uzun düdük çalacak. 
     
İkinci finali      METİN Tokat, Galatasaray - Antalyaspor maçından sonra kariyerindeki 2. kupa finalini yönetecek. Tecrübeli hakem futbolcuları fair play’e davet ederek, "Böyle bir finalde oynamak da, yönetmek de onurdur" dedi. 
     
     
     



 SPOR 


























</TEXT>
</DOC>
