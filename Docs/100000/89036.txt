<DOC>
<DOCNO> 89036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/son/sonspo06.html </URL>
<DATE> 2002/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyanlar'dan Emre'ye eleştiri ''Kavgasıyla gole zarar verdi'' 
</HEADLINE>
<TEXT>

     17. Dünya Kupası finallerinin C Grubu'nda Kosta Rika ile Türkiye'nin 1-1 
     berabere kaldığı maçta, Emre Belözoğlu'nun Kosta Rika yedek kulübesinde yarattığı kargaşa, İtalyan basınında eleştirildi. 
     Emre'nin topu sahaya geri atmakta geciken Kosta Rika Teknik heyetinden bir kişiyi omuzlarından itmesi kendisine de zarar verdi. İtalya'daki Uluslararası Transfer borsasında golden sonra fiyatı 2 milyon dolar artarık 14 milyon dolara çıkan Emre, sinirli hareketi sonrasında yine aynı fiyata indi. 
     La Gazzetta dello Sport Gazetesi, ''Parks, Türkiye ile alay ediyor, daha sonra Emre alışılmış kavgayı başlatıyor'' başlığı altında verdiği haberinde, ''Çok fazla uzağa gitmeye gerek yok. Geçen 12 Mart'taki Roma-Galatasaray maçını düşünmek yeter. O zaman Türkler'in kimliklerinin belirlenmesinin zor olduğu, cezalandırılamayacağı söylendi. Bu yüzden Romalıların da cezası indirildi. Nasıl derler yine vurun '' ifadelerini kullandı. 
     Gazetelerde, FC Interli Emre'nin maç sırasında Kosta Rika kulübesinde delegasyondan birini itmesinin attığı gole gölge düşürdüğü yazıldı. 
     Corriere dello Sport, Emre'yi karşılaşmanın en iyisi arasında göstermesine karşın yaptığı hareketle kendisine zarar verdiğini ve FIFA'dan ceza alma olasılığının bulunduğunu bildirdi. 
     Gazetede, Ümit Davala için ''cesur ve dikkatli'', Hakan Şükür için de ''etkili olmadı'' yorumları yapıldı. 
     





</TEXT>
</DOC>
