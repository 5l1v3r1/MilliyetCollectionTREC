<DOC>
<DOCNO> 82279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/05/son/sontur11.html </URL>
<DATE> 2002/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller Başbakan Ecevit'i ziyaret etti 
</HEADLINE>
<TEXT>

     DYP Genel Başkanı Tansu Çiller, Başbakan Bülent Ecevit'i Başkent Üniversitesi Hastanesi'nde ziyaret ederek, acil şifalar diledi. 
     Çiller, Başbakan Ecevit'in bağırsak enfeksiyonu nedeniyle tedavi gördüğü Başkent Üniversitesi Hastanesi'ne, DYP Genel Başkan Yardımcısı Hasan Ekinci ve Ankara Milletvekili Saffet Arıkan Bedük ile birlikte geldi. 
     Tansu Çiller, 15 dakika süren ziyaretinin ardından yaptığı açıklamada, Ecevit'i ziyaret ederek acil şifalar dilediklerini söyledi. 
     Ecevit'in eşi Rahşan Ecevit ve Başkent Üniversitesi Rektörü Prof. Dr. Mehmet Haberal ile görüştüklerini ifade eden Çiller, ''Hepinizin de duyduğu haberleri bizimle de paylaştılar. Acil şifalar diliyoruz. Bir an önce çıkmasından da memnuniyet duyduk'' diye konuştu. 
     





</TEXT>
</DOC>
