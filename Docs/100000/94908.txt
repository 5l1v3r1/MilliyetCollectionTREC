<DOC>
<DOCNO> 94908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/son/sonspo01.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Avusturya'ya gitti 
</HEADLINE>
<TEXT>

     Yeni sezon hazırlıklarını sürdüren Fenerbahçe Futbol Takımı, 2. etap kamp çalışmaları için bu sabah Avusturya'ya gitti. 
     Uçakla Münih'e hareket eden sarı-lacivertliler, buradan karayoluyla Avusturya'nın Going kasabasına geçerek, 15 günlük çalışmalarına başlayacak. 
     Futbol takımının başına idari koordinatör olarak getirilen Kemal Dinçer'in başkanlığındaki kafilede 26 futbolcu bulunuyor. 
     Teknik direktör Werner Lorant'ın 14 Temmuz'a kadar izin verdiği milli futbolcular Rüştü ve Fatih ile yeni transfer Ortega ise Avusturya kampında takıma dahil olacak. 
     Fenerbahçe kafilesinde yer alan 26 futbolcu şunlar 
     Oğuz, Volkan, Recep, İsmail, Mustafa, Mirkoviç, Ogün, Ümit, Ali Güneş, Ali Akdeniz, Abdullah, Ceyhun, Revivo, Serhat, Oktay, Washington, Rapaiç, Yusuf, Hakan, Johnson, Simao, Cem, Tuncay, Erhan, Erman, Semih. 
     
     HAZIRLIK MAÇLARI 

     Avusturya kampındaki ilk hazırlık maçını 14 Temmuz Pazar günü FC Traunstein ile yapacak olan Fenerbahçe, 17-18 Temmuz tarihlerinde de Hollanda'nın Feyenoord, Almanya'nın Hamburg ve FC Kaiserslautern takımlarının yer alacağı ''Alpen Cup 2002'' turnuvasına katılacak. Sarı-lacivertliler, turnuvada ilk maçını 17 Temmuz'da FC Kaiserslautern ile oynayacak. 
     20 Temmuz Cumartesi günü Almanya'nın Hertha BSC Berlin takımıyla 
     karşılaşacak olan Fenerbahçe, 21 Temmuz Pazar günü Avusturya'nın SV Hall, 24 Temmuz Çarşamba günü de İspanya'nın Real Mallorca takımıyla kampın son hazırlık maçını oynayacak ve 25 Temmuz'da İstanbul'da dönecek. 
     





</TEXT>
</DOC>
