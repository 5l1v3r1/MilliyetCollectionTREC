<DOC>
<DOCNO> 89276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/son/sontur01.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisin otomobilini çalan hırsız fazla kaçamadan yakalandı... 
</HEADLINE>
<TEXT>

     Konak'ta bir polisin özel otomobilini çalan 3 kişi, kovalamaca sonucu yakalandı. 
     Sabıkalı oldukları belirlenen Veda Murat Göl 30 , Olcay Baran 24 ve Erdem Yamaç 19 , Eşrefpaşa Halide Edip Adıvar Caddesi'ndeki bir evin bahçesinde park halinde bulunan 35 R 8888 plakalı özel otomobili çaldılar. 
     Otomobilinin çalındığını komşularının telefonu üzerine öğrenen ve polis olduğu belirtilen Mehmet Gürtekin 48 , durumu 155 Polis İmdat'ta görevli meslektaşlarına bildirdi. 
     Polis ekiplerinin çalışması sonucu Güzelyalı'da kıstırılan otomobildeki üç kişi, aracı terk ederek kaçmaya başladılar. Ancak bu kişiler, peşlerine düşen ekiplerce kısa süreli kovalamacanın ardından yakalandılar. 
     Çalınan otomobilde yapılan aramada, bazı kesici aletler bulunurken, zanlılar gözlem altına alındı. 
     





</TEXT>
</DOC>
