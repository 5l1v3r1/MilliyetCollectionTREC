<DOC>
<DOCNO> 96167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/ekonomi/eko11.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Trichet’nin ECB Başkanlığı tehlikede 
</HEADLINE>
<TEXT>

     EKONOMİ SERVİSİ 

     Avrupa Merkez Bankası Başkanlığı adayları arasında adı geçen Fransa Merkez Bankası Başkanı Jean Claude Trichet, Credit Lyonnais’deki muhasebe yolsuzluğu nedeniyle mahkemeye verildi. Böylece halen Avrupa Merkez Bankası başkanı Wim Duisenberg’in yerine geçme olasılığı tehlikeye girdi. 
     1987 - 1993 yılları arasında Fransız Hazine’sinde görev alan Trichet, bu görevi sırasında Credit Lyonnais’in 1992 ve 1993 yıllarında yapmış olduğu muhasebe usulsüzlüklerine göz yummakla suçlanıyor. Nisan 2000’de açılan dosya sonucunda Trichet suçsuz olduğunu iddia etmiş ve şu ana kadar dava açılmamıştı. 
     Trichet’in mahkemeye verilmesinin, Avrupa Merkez Bankası’nın euronun hızını kesmeye ve ihracat seviyesini yukarı çekmeye çalıştığı döneme rastlamasının durumu kritikleştirdiği belirtiliyor. Trichet, güçlü frank’ politikası, enflasyona karşı savaş ve faizler konusunda Chirac’a karşı verdiği mücadele ile tanınıyor. 
     



 EKONOMİ 





























</TEXT>
</DOC>
