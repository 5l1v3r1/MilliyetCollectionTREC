<DOC>
<DOCNO> 80406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/son/sonspo23.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Davala "Türkiye'de öncelik Galatasaray'ın.." 
</HEADLINE>
<TEXT>

     İtalya'nın AC Milan takımında forma giyen milli futbolcu Ümit Davala, Fenerbahçe'ye transferi için iki kulübün anlaştığı şeklindeki haberlere açıklık getirerek, ''Eğer takımdan ayrılmaya karar verirsem, önceliği yine yurtdışına vereceğim'' dedi. Ümit, internetteki ''www.umitdavala.com'' adresli sitesinde yaptığı açıklamada, AC Milan Kulübü ile daha 3 yıllık sözleşmesi bulunduğunu, istemediği sürece de hiçbir kulübe gitmeyeceğini kaydetti. 
     ''Milan istediği kulüple anlaşsın. Ben istemezsem hiçbir yere gitmem. Bunu herkes bilmeli. Ama istenmediğim yerde bir dakika bile durmam'' diyen Ümit, Milan'da forma bulamadığı için sıkıntı duyduğu anlar bulunduğunu, ayrılması durumunda ise Türkiye'ye dönme düşüncesi içinde olmadığını bildirdi. 
     Ümit, görüşlerini şöyle açıkladı 
     ''Ayrılırsam önceliği yurtdışına vereceğim. İtalya olur, İngiltere olur, önemli değil. Türkiye olmaz mı Elbette olur. Ama öncelik yurtdışında. 
     Profesyonel bir futbolcuyum ve manevi yönleri de ağır basan bir insanım. Galatasaray'da geçirdiğim başarılı günleri asla unutamam. Sarı-kırmızılı takımın bana kazandırdıkları ortada. Eğer Türkiye'den bir teklif gelecekse bu takımın öncelikle Galatasaray olmasını arzularım.'' 
     





</TEXT>
</DOC>
