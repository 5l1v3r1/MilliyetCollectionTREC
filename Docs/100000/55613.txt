<DOC>
<DOCNO> 55613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/spor/spo04.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Briegel’i ciklet yaptılar 
</HEADLINE>
<TEXT>

     TRABZON’DA Fenerbahçe maçı öncesi, maçtan çok Briegel’in ciklet çiğnerken açıklama yapması tartışılmaya başlandı. Malatyaspor maçından sonra demeç verirken ciklet çiğnemesi eleştirilen Alman hoca’nın "örf ve adetleri" bilmemesi şehrin baş konusu oldu. Yerel televizyonlarda konu bir saate yakın bir süre tartışılırken, Alman hocanın Daum’u örnek alması tavsiye edildi. 
     KULÜBÜN içinde bulunduğu mali sorunları, yıldız futbolcuların sakatlığını ve Malatyaspor yenilgisini bir kenara atan "ciklet" sorununun, bu kadar ön plana çıkmasını bazı yöneticiler ise onaylamadılar. Bordo - Mavililer, "Kimse takım neden kötü oynadı. Nerede taktik yanlış yapıldı diye sormuyor, neredeyse Briegel niye oruç tutmuyor diye soracaklar" sözleriyle ciklet olayını yorumladılar. 
     
Mesai başlıyor      TRABZONSPOR, hafta sonu oynayacağı Fenerbahçe maçının hazırlıklarına sorunlarla başlıyor. Bordo - Mavili ekipte Salazar’ın devreyi kapatmasının yanı sıra kaleci Metin ve Hami’nin durumlarındaki belirsizlik, Briegel’i zor duruma soktu. Alman hoca Malatyaspor yenilgisinden sonra takımda bozulan moralleri düzeltmeye çalışırken, sakatlıkları da yakından izliyor. 
     
Sambacılar küstü      BREZİLYALI futbolcuları yaşadıkları sorunlar için Briegel de devre girdi. Haklarında çıkan son haberlerden sonra gazetecilere küsen ve konuşmama kararı alan Sambacılar için Alman hoca da yönetimle özel bir görüşme yaptı. Da Silva ve Aurelio, "Söylediklerimiz çözüm olmuyor, aksine aleyhimize dönüyor" sözleriyle mecbur olmadıkça demeç vermeyeceklerini belirttiler. 
     
Trabzonspor’dan Cim-Bom’a tepki      HAFTASONUNDA Fenerbahçe ile karşılaşacak olan Trabzonspor’un Genel Sekreteri Mahmut Ören, Galatasaraylı ve Fenerbahçeli yöneticileri ağır dille eleştirdi. Ören, Galatasaray yöneticisi Tuncer Hunca’nın, "Hakemlerin bize hiç yardımı olmadı. İsterlerse Samsun, İstanbul ve Trabzonspor bir hakem bulsun, maçları tekrar oynayalım" sözlerine, "Demagoji yapıyor" yanıtını verirken, Fenerbahçeli yöneticilerin derbi öncesi ortamı ısıttığını ve hakemleri baskı altına almaya çalıştığını da belirtti. 
     



 SPOR 





















</TEXT>
</DOC>
