<DOC>
<DOCNO> 68648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/son/sondun23.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'nın reklamını Claudia Schıffer ve Woody Allen yapacak 
</HEADLINE>
<TEXT>

     Fransa, 11 Eylül'de ABD'de düzenlenen terörist saldırıların ardından, turizm sektörünü yeniden canlandırmak için, Alman manken Claudia Schiffer ve Amerikalı oyuncu-yönetmen Wood Allen'ı reklam kampanyalarında görevlendirecek. 
     Fransa Turizm Bakanı Jacques Brunhes, turizm sektörünün yeniden canlandırılması ve ülkesinin tanıtımı için ünlü yıldızların yer aldığı bir reklam kampanyası hazırlığında olduklarını açıkladı. 
     Brunches, Schiffer ve Allen dışında ünlü film yıldızı Claudia Cardinal'ın da ''Seni Seviyorum Fransa'' sloganıyla başlatılacak kampanyada görev alacağını bildirdi. 
     Jacques Brunhes, 11 Eylül'ün turizme olumsuz etkisini yok etmek için hükümet olarak yurtdışına yönelik reklam kampanyasına 12.6 milyon euro ayırdıklarını söyledi. 
     Fransa, yılda 70 milyonu aşan yabancı turist sayısıyla, dünya turizminde ilk sırada yer alıyor. 
     






</TEXT>
</DOC>
