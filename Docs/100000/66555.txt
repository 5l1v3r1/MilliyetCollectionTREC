<DOC>
<DOCNO> 66555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/yasam/yas05.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
MADE IN TURKEY 
</HEADLINE>
<TEXT>
Şırnak’ın ata sporu Beyzbol 
Amerika’da, yüzde yüz Amerikan malı kabul edildiği için en çok izlenen spor olan baseball’un atası, Şırnak’ta Guhşek’ adıyla oynanıyor.. 
     ŞIRNAK DHA 

     Türkiye’ye neredeyse 10 bin kilometre uzaklıktaki Amerika Kıtası’nda, Türk soyundan geldikleri iddiasıyla övünen Meluncanlar’ın ardından oldukça şaşırtıcı bir Türk’ izine daha rastlandı. 
     Amerikalılar’ın tamamen kendi malları’ olmasıyla övündükleri, bu yüzden de basketbol ve Amerikan futbolundan çok daha fazla sevip izledikleri tek spor dalı olan baseball’ yani Türkçesi ile beyzbola son derece benzer bir oyunun, Şırnak’ta yüzlerce yıldır oynandığı ortaya çıktı. 
     
     Bizimkinde’ sınır yok 
     Şırnaklılar’ın ata sporu olan guhşek’ de, beyzbol gibi iki takımla, atılan toplara sopalarla vurularak oynanıyor. Beyzbol ile büyük benzerlikler taşıyan guhşekin’ tek farkı, sahasının sınırsız olması’. Kısacası beyzbol çizgilerle belirlenmiş üçgen bir alan ve bu alan içinde sırayla geçilmek zorunda olunan üç base’den oluşurken, guhşek de belirli bir alan yok 
     Ve Şırnaklılar ata sporu guhşek’e o kadar bağlı ki, bu sporu geleneksel hale getirmek için turnuva düzenliyorlar. 
     
     Amerikalılar savulun 
     Yüzyıllardır Şırnak ve çevre köylerinde oynanan guhşek’i gelenekselleştirmeye hazırlanan Gençlik Spor İl Müdürü Hamit Kanağı da, ata sporları bu oyununun Amerikalıların ata sporu’ beyzbola son derece benzediğini belirterek, "Ancak gelişigüzel ve kuralsız oynanıyor. Kurallı oynanması için turnuva başlatacağız" diyerek düğmeye bastı. 
     Kanağı, 16 Şubat’ta başlayacak ilk guhşek’ turnuvasına 12 takımın katılacağını ve kuralları öğrenmek için provaların yapıldığını kaydederek şöyle konuştu 
     "Geleneksel ata sporumuzu bilimsel ve modern bir hale getireceğiz. Bu oyunun beyzboldan farkı yok. Turnuvada şampiyon olan takıma Valilik Kupası verilecek. 
     



 YAŞAM 

















</TEXT>
</DOC>
