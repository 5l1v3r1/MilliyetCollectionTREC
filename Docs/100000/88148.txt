<DOC>
<DOCNO> 88148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/son/sontur09.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Amasya'da teröristlerle güvenlik güçleri 1 saat çatıştı... 
</HEADLINE>
<TEXT>

     Amasya'nın Hasabdal Köyü'ne, erzak teminine gelen terör örgütü DHKP C militanları ile güvenlik güçleri arasında çatışma çıktı, 1 saat süren çatışmada teröristler kaçmayı başardı. 
     Önceki gün merkez ilçeye bağlı Hasabdal Köyü kırsal alanına erzak temini için gelen biri kadın 6 kişilik terörist grupla, güvenlik güçleri sıcak temasa geçti. 
     Güvenlik güçleri, sıkıştırdıkları teröristlere teslim ol çağrısında bulundu. Ancak teröristler buna ateşle karşılık verince, çatışma çıktı. Yaklaşık 1 saat süren çatışmada teröristler, karanlıktan da yararlanarak ormanlık alana kaçtı. 
     Yetkililer, kaçan teröristlerin, içinde gıda maddeleri bulunan 5 adet sırt çantası bıraktığını, bölgede ise geniş çaplı operasyonların sürdürüldüğünü bildirdiler. 
     





</TEXT>
</DOC>
