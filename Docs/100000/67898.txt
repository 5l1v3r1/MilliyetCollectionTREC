<DOC>
<DOCNO> 67898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/16/ekonomi/aeko.html </URL>
<DATE> 2002/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Para yoksa çini de yok 
</HEADLINE>
<TEXT>

İktisat Bankası’nın Paris’teki paha biçilemeyen İznik çinileri koleksiyonunun getirilmesi için 15 bin dolar nakliye parası gerekiyor. BDDK ise taşımayı 2 bin dolara yaptırmak istiyor ama başaramıyor 
     MELİHA OKUR 

     İktisat Bankası’na ait olan muhteşem resim koleksiyonu ile ilgili gelişmeleri biliyoruz. Bir de çok ünlü bir "İznik Çinileri" koleksiyonu var. Biz bir ay önce çinileri sormuş, yanıt almaya çalışmıştık. Nafile Bankacılık Düzenleme ve Denetleme Kurumu’na BDDK bağlı Tasarruf Mevduatı Sigorta Fonu yöneticileri öylesine yoğun ki, bu işlere ayıracak vakit yok, şüphesiz. 
     İktisat Bankası’nın eski sahibi Erol Aksoy’a çinileri soruyoruz. Çünkü bu çiniler özel bir müzeye konulacak kadar önemli. Ve tamamı BDDK’ya geçti. İçlerinde öyle parçalar var ki değeri 1 milyon frank... Koleksiyon 120 parça. Londra’da olduğu söylenmişti. Hatta kimileri bu çinilerin niye yurtdışına gittiğine bile dikkat çekmişti. Oysa "İznik çinileri" Paris’te özel bir koruma altındaymış. Sadece nakliye şirketi Londra’daymış. Ve bu değerli koleksiyonu taşıyacak şirket 15 bin dolara bir anlaşma yapmış. BDDK ise "2 bin dolar verelim, bu iş bitsin" deyince çiniler Paris’te kalmaya devam etmiş. Londralı nakliye şirketi, BDDK’ya "2 bin dolara bu iş olur mu Basın parayı alın çinileri" demiş. 
     Sonuç BDDK hala nakliye şirketi ile pazarlıkta. Çiniler Paris’te. Erol Aksoy ise BDDK’nın tavrına bağlı olarak şimdilik sadece Türkiye’de geziyor. 
     Türkiye ise yolsuzlukla mücadeleyi tartışıyor. 
     Bu mücadele olmadan düze çıkılır mı, diye soruyoruz Aksoy’a... 
     "Olmaz" diyor. 
     Ama elma ile armudu karıştırmamak şartıyla... 
     
Beni Cine 5 batırdı’      Erol Aksoy bankacı olmayacaksa ne yapacak Ama o kararlı. 1980’li yılların ünlü yuppiesi olarak sadece Türkiye’de banka kurmamış ki... ABD’de ABD bankacılık yasalarına göre çalışan bir bankası var. Artık "bankacılık yapamayacaksınız" diye sorduğumuzda "ABD’deki bankam İstanbul’da şubeler açar, niye yapamayayım" diye yanıt veriyor. Peki, parlak bir kariyeri varken, İktisat Bankası yüzde 9’luk payla dış ticarete destek verirken Aksoy hangi noktada ne yanlış yaptı Nedenini çok samimi biçimde, "Cine 5" diye özetliyor. 
     
Elimde sadece babamın evi kaldı...’      Erol Aksoy’un bankası gitmiş, çoğu şirketi bitmiş. Bu operasyonun kendisine 1 katrilyonun üzerinde bir zarar yazdığını söylüyor. Artık çoğu kişisel malı bile ipotekli olacak ki "Paris’te babamdan kalan evin dışında bir şeyim" yok diye konuşuyor. Ancak hala Yeniköy’deki muhteşem yalısında oturduğuna göre bizim söyleyecek sözümüz olur mu Rahmetli Kemal Ilıcak’a ait yalıyı alan Aksoy’un yalısının üzerinde acaba ipotek var mı İnanın bilmiyoruz. 
     Bankası gitti, bankacılık yapma izni de bitti. Yasa, bankası batanlara "banka patronu olma" olanağı tanımıyor. Zaten Paris’te yüzde 9 hisseyle ortak olduğu bankası üzerinde tedbir olmasına rağmen satıldı gitti. Bu satış o vakitler kulisleri çok karıştırmış, değişik yorumlamalara neden olmuştu. Ama Aksoy’un payına düşen miktar 2 milyon Euro. Bankacılık Düzenleme ve Denetleme Kurulu da galiba bu parayı kendisine ödemeye başlamış. 
     



 EKONOMİ 
















</TEXT>
</DOC>
