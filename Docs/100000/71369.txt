<DOC>
<DOCNO> 71369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/son/sontur20.html </URL>
<DATE> 2002/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Operasyon... Dündar Kılıç'ın oğlu ile birlikte 18 kişi yakalandı 
</HEADLINE>
<TEXT>

     İstanbul'da 3 yıl önce ölen Dündar Kılıç'ın oğlu Cenk Ali Kılıç'ın da aralarında bulunduğu 18 kişi, ''organize suç örgütü oluşturdukları'' iddiasıyla yakalandı. 
     İstanbul Organize Suçlar Şube Müdürlüğü ekiplerinin Zeytinburnu'nda gerçekleştirdikleri operasyonda, Dündar Kılıç'ın oğlu Cenk Ali Kılıç ile akaryakıt istasyonu işletmecisi Sabri Donat'ın da aralarında olduğu 18 kişi gözlem altına alındı. 
     Yakalanan bu kişilerle birlikte, çeşitli çap ve markada 30 adet silah ele geçirildi. 
     Bu kişilerin ''Çete oluşturmak'', ''Kara para aklamak'' ve ''Akaryakıt kaçakçılığı yapmak'' suçlarından gözaltına alındıklarını belirten polis yetkilileri, soruşturmanın sürdüğünü bildirdiler. 
     Cenk Ali Kılıç'ın, ayrıca, Alaattin Çakıcı ve Adnan Çiçek'e yönelik saldırı planlarken yakalanan İsmail Onur Özbizerdik'in ifadelerinde adı geçtiği için, bu olaya ilişkin de sorgulanacağı öğrenildi. 
     






</TEXT>
</DOC>
