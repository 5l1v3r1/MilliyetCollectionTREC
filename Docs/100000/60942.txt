<DOC>
<DOCNO> 60942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/07/siyaset/siy01.html </URL>
<DATE> 2002/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Melih Gökçek’in cinliği 
</HEADLINE>
<TEXT>
Fiyatlar inmeden faturayı kesti 
Ankara Büyükşehir Belediye Başkanı Melih Gökçek, doğalgazın ucuzlatılması ile ilgili toplantı öncesinde, EGO görevlilerini abonelere gönderdi ve fatura çıkarttı 
     AYDIN HASAN Ankara 

     Ankara Büyükşehir Belediye Başkanı Melih Gökçek, doğalgazın ucuzlatılması ile ilgili bugün yapılacak toplantı öncesinde, ilginç bir fatura operasyonu’ yaptı. Gökçek, muhtemel indirimin Aralık ayı tüketimine yansımaması için görevlileri, cumartesi ve pazar günleri abonelere gönderdi. 
     Abonelik sisteminin uygulandığı Ankara’nın Batıkent bölgesindeki, doğalgaz tüketicileri, yetkililerin açıklamalarının ardından umutlandıkları sırada, yine cep yakan’ doğalgaz faturaları ile karşılaştılar. 
     
     Toplantıyı beklemedi 
     EGO görevlileri, cumartesi ve pazar günleri, Batıkent’te faturalandırma çalışması yaptı. Ellerindeki elektronik fatura kesme cihazları ile aboneleri gezen görevliler, doğalgazın metreküpü için KDV dahil 422 bin 590 lira fiyat uyguladı. Yüzde 5’lik hizmet bedeli ise abonelerden alınmadı. Kendisi de abone olan Mali Müşavir Sabri Duran, şunları söyledi 
     "Doğalgazın ucuzlamasını beklerken hafta sonu, kar yağışına rağmen karşımızda görevlileri gördük. Cuma günü doğalgaz, kartlı olarak metreküpü 460 bin liradan satılmıştı. Faturadan metreküp için 422 bin 590 lira fiyat tespit ettikleri anlaşılıyor. En son 13 Kasım’da fatura kesmişlerdi. Toplantı öncesi, hafta sonu alelacele fatura kesmeleri anlamlı. Fiyat düşürülecek diye bunu yapıyorlar. Doğalgaz tüketicileri, devlet ve belediyeler tarafından sömürülüyor." 
     
Camiye bedava okula paralı      İstanbul Milli Eğitim Müdürü Balıbey, camilerde olduğu gibi okullardan da para alınmasın’ dedi 
     İSTANBUL Milliyet 

     İstanbul İl Milli Eğitim Müdürü Ömer Balıbey, doğalgaza yapılan zamların okulları da olumsuz etkilediğini belirterek, "Doğalgaz faturalarının yüksek gelmesiyle birlikte okul müdürlerini, kaloriferleri düşük derecede yakmaları konusunda uyardık" dedi. Balıbey, İGDAŞ’ın, camiler gibi kendilerinden de doğalgaz ücreti almamasını istedi. Balıbey, kentteki 2 bin 380 ilk ve orta dereceli okulun yüzde 90’ının kömür, doğalgaz ya da fueloil kullanılan kalorifer sistemiyle ısıtıldığını söyledi. Kaloriferle ısınan okulların yüzde 30’unun da doğalgazlı olduğunu bildiren Balıbey, şöyle devam etti "Şu anda İGDAŞ, bizden, normal aboneden aldığı ücretin aynısını alıyor. Biz ticari bir şirket değiliz. Kamu hizmeti yapıyoruz. Okul şartlarının düzeltilmesi, sadece devletin değil kamu kurumlarının da görevidir. Yerel yönetimler bize yardımcı olmalıdır. Talebimiz, doğalgazda ibadethanelere yapılan yardımın aynısının eğitim kurumlarına da sağlanması yönündedir. İGDAŞ, nasıl ibadethanelerden para almıyorsa bizden de almamalı veya fiyatta indirim yapılmalı." 
     
Doğalgaz vekillere yaradı      GÜNSELİ ÖNAL Ankara 

     DSP İstanbul Milletvekili Erol Al’ın, "Lojman verilemeyen memurlara haksızlık olmaması" için milletvekili lojmanlarının kiralarının rayiç bedele yükseltilmesi önerisi üzerine bu ay yapılacak olan zam, doğalgaz veya diğer yakıtların fiyatlarının çok yüksek olması nedeniyle kış sonrasına ertelendi. 
     Lojman kiralarının düşük olmasına karşın konutların ısınmasında kullanılan doğalgaz veya diğer yakıtların paralarının oturanlar tarafından aynen ödenmesi nedeniyle, yakıt ve kira paralarının toplamı bazı memurların maaşını aşınca zamdan şimdilik vazgeçildi. 
     Milletvekili lojmanlarına Ocak ayında yapılması planlanan yüzde 100 oranındaki zam, lojmanlarla ilgili yönetmelik uyarınca lojmalarda oturan tüm memurlara da yansıyacağından, milletvekili lojmanlarına yapılacak zamma memurlar büyük tepki gösterdi. 
     Gelen şikayetler üzerine Milli Emlak Genel Müdürlüğü memurların lojmanları arasında farklı uygulama yapamadığından milletvekili lojmanlarının ocak zammını ertelemeye karar verdi. 
     Bu karada Ankara’daki lojman kiralarının, Şırnak ve Batman gibi küçük doğu illerinde de aynen uygulanması etkili oldu. 
     



 SİYASET 












</TEXT>
</DOC>
