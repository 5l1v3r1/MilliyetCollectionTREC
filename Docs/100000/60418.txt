<DOC>
<DOCNO> 60418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/son/sonspo19.html </URL>
<DATE> 2002/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray yarın Kartalspor'un genç yıldızlarına imza attırıyor 
</HEADLINE>
<TEXT>

     Sezon içinde transfer çalışmalarına hiç ara vermeyen Galatasaray, şimdi de önümüzdeki sezon için genç yetenek avına çıktı. 
     Geçtiğimz hafta Sakaryaspor'dan Tuncay'ı yeni sezonda transfer edebilmek için anlaşma sağlayan Galatasaray, Kartalspor'un iki genç yıldızı Egemen ve Volkan'ın da transferini bitirmek üzere. 
     Kartalspor İkinci Başkanı Ünsal Kıraç, dün sarı-kırmızılı yöneticilerle yaptıkları görüşmelerin olumlu sonuçlandığını belirterek, ''Büyük ihtimalle yarın iki kulüp arasında protokol imzalanacak. Futbolcularımız sezon sonuna kadar Kartalspor forması altında mücadelelerini sürdürecekler. Daha sonra ise Galatasaray'a transfer olacaklar'' diye konuştu. 
     Genç Milli Takım formasını da giyen genç oyunculardan kaleci Volkan Demirel'in 20, defansta görev yapan Egemen Korkmaz'ın ise 19 yaşında olduğu ifade edildi. 
     






</TEXT>
</DOC>
