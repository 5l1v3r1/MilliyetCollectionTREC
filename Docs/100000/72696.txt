<DOC>
<DOCNO> 72696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/spor/spo03.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kod adı Barça 
</HEADLINE>
<TEXT>

Galatasaray, Trabzonspor maçının ertelenmesinden sonra, salı günü oynayacağı hayati karşılaşma için alarma geçti. Lucescu takımı yarından itibaren kampa alacak 
     ERHAN TELLİ 

     Telefon trafiği 
     GALATASARAY, Futbol Federasyonu’nun Trabzonspor maçını ertelemesiyle, gözünü salı günkü Barcelona maçına çevirdi. Trabzonspor’a erteleme ile ilgili görüşünü bile sormayan federasyon, Roma’da bulunan Başkan Haluk Ulusoy ve yönetim kurulu üyeleri arasındaki telefon trafiği sonucu kararına vardı. Ulusoy, İstanbul’a döndükten sonra üyelerle tekrar fikir alış verişinde bulundu ve ertelemenin kamuoyuna açıklanmasını istedi. 
     
     Tarih bulunamıyor 
     SARI - Kırmızılı takım, Şampiyonlar Ligi’nde çeyrek finale çıkarsa, erteleme maçı nisan sonuna kadar oynanamayacak. Federasyonun, Milli Takım’ın 26 Mart ve 17 Nisan’a oynayacağı erteleme maçlarına Galatasaray ve Trabzonlu oyuncuların çağrılmamasını sağlayarak, erteleme maçının bu tarihlerde oynanmasını planladığı da bildirildi. Bu arada Fenerbahçe ile Beşiktaş’ın ligin bir hafta kaydırılması yolundaki başvurusu reddedilecek. 
     
     Bilet talebi 
     CİM - Bom, erteleme kararı ile derin bir nefes alırken, Barcelona maçı önlemlerini almaya başladı. Lucescu dün akşam isteyene idman yaptırırken, oyuncularına dinlenmelerini tavsiye etti. Rumen hocanın bugünden başlayacak çalışmaların ardından yarın takımı kampa alması bekleniyor. Ayrıca hafta sonu oynanacak Barcelona - Real Madrid maçı da yakın takibe alınacak. Bu arada kulübe dünden itibaren yoğun bilet talebinin geldiği bildirildi. 
     
Ulusoy’dan sözFutbol Federasyonu Başkanı, Sarı - Kırmızılı takıma her türlü yardımı yapacaklarını söyledi. Ulusoy, "Dünya böyle rezillik görmedi "dedi 
     FUTBOL Federasyonu Başkanı Haluk Ulusoy, Galatasaray’a ellerinden gelen yardımı yapacaklarını belirtirken, Roma’daki olaylar için "Dünya böyle rezillik görmedi" ifadesini kullandı. Olayın kendilerinden kaynaklanmadığını söyleyen Ulusoy "Raporlar gerçekleri yazacaktır. Şenes bey ile temasa geçeceğiz. UEFA gözlemcisi mükemmel yaklaşım gösterdi" diye konuştu. 
     ROMA maçında önce sevindiklerini ve sonradan çıkan olaylara çok üzüldüklerini belirten Ulusoy şöyle devam etti "Türk futbolu artık Dünya’da isim olduğu için, Avrupalılar bu hareketlerine devam edecektir. Herşeyin eskisi gibi olmasını istiyorlar. Bu mümkün değil. Eğer Galatasaray Barcelona’yı geçerse, bu kupada final oynayacaktır. Erteleme başvurusunu kabul ettik." 
     
"Barçalayacağım"      ROMA’YA tek golü atan Ümit Karan, tek hedefinin Barcelona maçı olduğunu söyledi. Yıldız golcü bu maçla ilgili de "Barça’yı da barçalayacağım" yorumunu yaptı. Bu arada olayların şokundan kurtulamayan futbolcuların bir hayli gergin olduğu gözlendi. Vedat, İtalyan polisi için "Terbiyesizler" sözünü kullanırken, Arif "Olaylar daha da büyüyebilirdi", Hasan Şaş "İlk kez kenarda durdum", Capone "Canımıza kast ettiler" diye konuştu. 
     
Hasan Şaş’a takip      GALATASARAYLI Hasan Şaş, İtalya’da da yakın takibe alındı. İngiliz West Ham United ve İtalyan Laziolu yöneticilerin, milli oyuncumuzu Roma maçında özel olarak izledikleri öğrenildi. İki kulüp yöneticileri Hasan Şaş’ı çok beğendiklerini açıkladılar. 
     
Maksimum risk      ŞAMPİYONLAR Ligi ikinci eleme gruplarında bitime bir hafta kala, dört takım çeyrek final vizesi alırken, Galatasaray’ın yer aldığı B Grubu’nda tur vizesi düğümlendi. A Grubu’nda Manchester United ve Bayern Münih, C Grubu’nda Real Madrid, D Grubu’nda Deportivo’nun garantilediği çeyrek final için Galatasaray’a, Barcelona maçında üç puan gerekiyor. 
     LİGDE Galatasaray ile birlikte galibiyet alamayan iki takımdan biri olan son sıradaki Liverpool, Roma’yı yenerse ilk maçta berabere kaldığı rakibini ikili averajla geçecek. Galatasaray kazanırsa da ekibimizle birlikte turu geçecek. Roma’ya bir puan yetecek. Bu durumda Galatasaray maçında Barcelona’ya beraberlik de yarayacak. 
     
A grubu TAKIMLAR O G B M A Y P M.United 5 2 3 0 10 3 9 B.Münih 5 2 3 0 3 1 9 Boavista 5 1 1 3 2 4 4 Nantes 5 1 1 3 3 8 4      
     19 MART B.Münih - Nantes Boavista - Manchester Utd. 
     
B grubu TAKIMLAR O G B M A Y P Roma 5 1 4 0 6 3 7 Barcelona 5 1 3 1 6 7 6 G.SARAY 5 0 5 0 5 5 5 Liverpool 5 0 4 1 2 4 4      
     19 MART Galatasaray - Barcelona Liverpool - Roma 
     
C grubu TAKIMLAR O G B M A Y P Real Madrid 5 5 0 0 12 3 15 Panathinaikos 5 2 1 2 5 6 7 Porto 5 1 1 3 3 5 4 S.Prag 5 1 0 4 4 10 3      
     20 MART Panathinaikos - Real Madrid S.Prag - Porto 
     
D grubu TAKIMLAR O G B M A Y P Deportivo 5 3 1 1 6 3 10 Arsenal 5 2 1 2 8 7 7 B.Leverkusen 5 2 1 2 8 10 7 Juventus 5 1 1 3 6 8 4      
     20 MART Juventus - Arsenal Deportivo - B.Leverkusen 
     



 SPOR 


























</TEXT>
</DOC>
