<DOC>
<DOCNO> 50877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/son/sondun09.html </URL>
<DATE> 2001/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
AİP "Amerikan helikopteri vuruldu. 4 asker öldü" 
</HEADLINE>
<TEXT>

     Afganistan'daki Taliban rejimine yakın Afgan İslam Ajansı AİP , Taliban kuvvetlerinin vurduğu bir Amerikan helikopterinin Pakistan tarafına düştüğünü, helikopterde dört askerin öldüğünü iddia etti. 
     Merkezi Pakistan'da bulunan AİP, Pakistan'ın güneybatısında Belucistan bölgesindeki Şagi yöresinden görgü tanıklarına dayanarak geçtiği haberde, Amerikan helikopterinin Pazar gecesi düştüğünü bildirdi. Bir tanık, ''Taliban'ın vurduğu helikopter Belucistan'a ulaşmayı başardı fakat yere çakıldı'' dedi. 
     AFP muhabirinin görüştüğü Pakistanlı yetkililer, Şagi bölgesinde Amerikan helikopteri düştüğünü doğruladılar ve helikopterin düştüğü yerin, Amerikan ordusunun kullandığı Dalbandin üssünün kuzeyinde olduğunu kaydettiler. 
     Yetkililer, helikopterde can kaybı olup olmadığını ise belirtmediler. 
     






</TEXT>
</DOC>
