<DOC>
<DOCNO> 84531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/son/sondun18.html </URL>
<DATE> 2002/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocukken matematik ve edebiyatı zayıf olanlar suçlu oluyor iddiası 
</HEADLINE>
<TEXT>

     İngiliz araştırmacılar, çocukluğunda matematik ve edebiyatı zayıf olanların gelecekte suç işleme ihtimallerinin, diğerlerine göre daha yüksek olduğunu iddia etti. 
     ''Temel Yetenekler Ajansı'' tarafından yaptırılan araştırmanın sonuçlarına göre, eğitim ile suç arasında doğrudan bir ilişki bulunuyor. 
     Sürekli suç işleyen bir grubun geçmişleri ve özellikle eğitim yılları konusunda araştırma yapan bilim adamları, aynı toplumsal katmandan gelen kişileri kıyasladıklarında temel edebiyat ve matematik yetenekleri kısıtlı olan gruptaki çocukların, yetişkinlik dönemlerinde diğerlerine göre yüzde 10 daha çok suç işlediğinin görüldüğünü belirtti. 
     Okuldan kaçmayı alışkanlık haline getirenlerin diğerlerinden yüzde 10 daha fazla tutuklandığını da ortaya koyan araştırmalar, eğitimin 
     öneminin karmaşıklaşan toplum yapısında giderek arttığının altını çiziyor. 
     





</TEXT>
</DOC>
