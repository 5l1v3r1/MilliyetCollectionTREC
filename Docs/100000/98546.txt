<DOC>
<DOCNO> 98546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/son/sontur30.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekmek parası canından etti... 
</HEADLINE>
<TEXT>

     İzmir'in Bornova İlçesi'ndeki bir kavşakta, sürücülerden para almak amacıyla otomobil camlarını silen çocuk, bir otomobilin çarpması sonucu yaşamını yitirdi. 
     Alınan bilgiye göre, Ankara Asfaltı üzerindeki, İzmir-Aydın otoban bağlantı kavşağında, para almak için otomobil camlarını sildiği bildirilen 10 yaşındaki Diyar Bilgir, bir otomobilin çarpması sonucu ağır yaralandı. 
     Çevrede bulunanlar tarafından Bornova Trafik Hastanesi'ne kaldırılan Bilgir, buradaki ilk müdahalenin ardından sevk edildiği Ege Üniversitesi Hastanesi'nde yaşamını yitirdi. 
     Kazanın ardından, olay yerinden kaçtığı belirtilen ve plakası ''35 LD'' olarak alınan mercedes marka otomobilin sürücüsünün belirlenmesi ve yakalanması için çalışmalar başladı. 
     





</TEXT>
</DOC>
