<DOC>
<DOCNO> 95259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/yazar/bila.html </URL>
<DATE> 2002/07/12/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Ecevit Önce ekonomi, sonra siyaset 
</HEADLINE>
<TEXT>

     Başkentin yoğun trafiği içinde gelişmeleri belirleyecek en önemli temas Başbakan Bülent Ecevit’le Devlet Bakanı Kemal Derviş’in temasıydı. 
     Sabah saatlerinde, DSP’deki 9’lar Derviş’e giderek, Özkan ve arkadaşlarına katılmasının yanlış olacağını, hükümette kalması gerektiğini söylediler. Bu ziyaretten sonra da Başbakan Ecevit’e giderek, bilgi verdiler. 
     9’ların ziyaretinden sonra Başbakan Ecevit’le görüştük. Ecevit, şu bilgiyi verdi 
     "Sayın Derviş’i davet ettim. Konut’a geliyor. Sayın Derviş’in hükümette özel bir yeri ve sorumluluğu var. Ekonomi çok hassas. Birçok karar alındı, reform yapıldı. Bu bakımdan Sayın Derviş’in bu sorumluluğunu, bu görevini sürdürmesi gerekiyor. Kendisine bu görüşümü ileteceğim." 
     Bu görüşmemizden yarım saat sonra, saat 13.00 sıralarında Derviş, Konut’a giderek Başbakan Ecevit’le görüştü. Çıkışta bir açıklama yapılmadı. 
     Derviş görüşmesinden sonra Başbakan Ecevit’le saat 13.30’da yeniden görüştük ve sorduk 
     - Sayın Derviş’le görüşmeniz nasıl geçti 
     - Sayın Derviş kaderini Sayın Cem’e bağlamış görünüyor. 
     - O halde Sayın Derviş de hükümetten ayrılacak 
     - Evet. Kararlı gördüm. Sayın Cem’le hareket etmeye karar vermiş. 
     - Ne zaman ayrılmayı düşünüyor 
     - Kaderini Sayın Cem’e bağladığına göre herhalde onunla birlikte ayrılması gerekir. Sayın Cem ne zaman ayrılacaksa herhalde o zaman ayrılacaktır. Ancak özel sorumluluğu var, ayrılırsa ülke ve ekonomi için iyi olmaz. 
     - Peki, bu kararının gerekçesini size nasıl izah etti 
     - Ben kendisine, Sizi fazla rahatsız etmedim. Rahat çalışmanız için bunu yaptım. Sadece geldiğinizde partiye davet etmiştim. Uygun görmemiştiniz. Sonra çalışmalarınız rahat olsun diye rahat bıraktım’ dedim. O da, yeni bir harekete, yeni bir rüzgara ihtiyaç olduğunu belirtti. O nedenle yeni oluşuma katılacağını söyledi. Bunun yeni bir umut yaratacağını kaydetti. Özellikle gençlerde heyecan yaratacağını düşünüyor. Böyle bir değerlendirme yaptı. 
     - Sayın Cem ve Sayın Derviş’in ayrılmaları DSP’den yeni kopmalara yol açar mı 
     - Açabilir. Öyle söyleniyor. Ama ne kadar olur, bilemiyorum. Çok fazla olacağını sanmıyorum. 
     - Bu karar sizin ve hükümetin durumunu değiştirir mi 
     - İstifaların sayısına bağlı. İzleyip göreceğiz. 
     Ecevit’le yaptığımız bu görüşmeden sonra Dışişleri Bakanı İsmail Cem’in istifa ettiği, bir süre sonra da Kemal Derviş’in azledildiği haberleri geldi. Hemen ardından Derviş’in azledilmediği, ancak, istifa ettiği duyuldu. Birkaç dakika sonra da istifasının Cumhurbaşkanı Sezer tarafından kabul edilmediği duyuldu. 
     Bu gelişmeler üzerine saat 18.30’da Başbakan Bülent Ecevit’le yeniden görüştük ve sorduk 
     - Sayın Derviş’le ilgili çelişkili haberler geliyor. Gerçek durum nedir 
     - Sayın Derviş hükümette kaldı. Önemli olan sonuç almak. Sonucu aldık. 
     - Bu sonucu nasıl aldınız 
     - Ayrılmasının ülkeye ve ekonomiye zararlı olacağını zaten kendisine söylemiştim. Sayın Cumhurbaşkanı’na da yansıttım. Sağ olsun, onun da telkinleri ve katkıları oldu. Önemli olan bu sonucu almaktı. 
     - Sayın Derviş başka bir siyasi harekete katılmış görünüyor 
     - Bana göre önemli olan ekonomimiz, siyaset değil. Ben hep ekonomik krizden çıkmayı, ülke ekonomisinin yakaladığı iyileşme sürecini önemsedim. Son olaylarda da birinci önceliğim buydu. Önce ekonomi, sonra siyaset. Benim kaygılarım siyasetle ilgili değil ekonomiyle ilgiliydi. Sayın Derviş’le ilgili olarak bu sonucu almış olmaktan çok memnunum. 
     Başbakan Ecevit, "bütün olup bitenlere ne diyorsunuz" sorumuza ise kısa ama anlamlı bir yanıt verdi 
     - Halk her zaman iyidir. İyiyi görür. 
     
     







Derviş olayı 


Her şey iyiye gidiyor, enseyi karartmayın... 


Mühendisler 


Ecevit Önce ekonomi, sonra siyaset 


Derviş, Cem’e sözünü tutacak ama... 


Vatanı hatırlamak 


Eğitim profesörlere emanet 


Kayıtsız ekonominin boyutları 


Diplomasi kaybediyor, politika kazanıyor 


Programında AB olan yeni bir hükümet kurulur mu 


Masalistan’dan bir masal... 


Derviş’e Sezer freni 


Ecevit’e Amerikan komplosu 


Şahsi bir siyasi girişim İyi Kalpli İnsanlar Partisi 


Derviş gitti geldi 


</TEXT>
</DOC>
