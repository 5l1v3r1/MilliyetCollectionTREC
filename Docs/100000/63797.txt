<DOC>
<DOCNO> 63797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/son/sonspo02.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş - Bursaspor maçını "131 şanslı" izleyebilecek 
</HEADLINE>
<TEXT>

     Beşiktaş'ın, yarın Bursaspor ile yapacağı karşılaşmayı görevli basın mensupları ile birlikte 131 şanslı izleyebilecek. 
     Birinci Süper Lig'de ilk yarının son maçında, Gaziantepspor ile oynanan karşılaşmada Siyah-beyazlı taraftarların çıkardığı olaylar ve bir kısım seyircinin müsabaka oynanırken sahaya girmesi nedeniyle oyun durmuş ve Profesyonel Futbol Disiplin Kurulu Beşiktaş'ı 1 maç seyircisiz oynama cezasına çarptırmıştı. 
     Trabzonspor karşısında aldığı 5-0'lık galibiyet ile büyük beğeni toplayan Beşiktaş'ın yarın Bursaspor ile İnönü Stadı'nda oynayacağı karşılaşmayı seyredecek az sayıdaki izleyicinin kimler olacağı ise belirlendi. 
     Gençlik Ve Spor Genel Müdürlüğü'nün belirlediği kurallar çerçevesinde, karşılaşmayı, illerde devlet protokolüne dahil olan yaklaşık 80 kişi ile birlikte, ilgili kulüplerin yöneticileri Beşiktaş'tan 16 ve Bursaspor'dan 20 kişi ve Futbol Federasyonu'nun 15 üyesi izleyebilecek. 
     Öte yandan, karşılaşmayı görevli basın mensupları da stattan seyredebilecekler. 
     






</TEXT>
</DOC>
