<DOC>
<DOCNO> 92126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/spor/spo02.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldırım gibi 
</HEADLINE>
<TEXT>

Fenerbahçe Kulübü Başkanı, sessizliğini bozdu, kulüpteki bütün gelişmeleri dobra dobra açıkladı. Aziz Yıldırım, "Almeyda gelebilir. Nihat için de temaslarımız devam ediyor" dedi 
     YUSUF KOBAL 

     Forma krizi yok’ 
     FENERBAHÇE Başkanı Aziz Yıldırım, spor gündeminde manşetleri süsleyen gelişmeleri tek tek yorumlayıp, taraftarların gönlüne su serpti. Yıldırım, dış transferde girişimlerinin sürdüğünü vurgularken, takım kaptanının değişmeyeceğini dile getirdi. Fenerbahçe Başkanı, "Ortega ve Revivo arasında 10 numaralı forma krizi yok ve hiç olmadı. Ayrıca ekonomik gücümüzü de Digitürk’e bağlamadık" dedi. İşte Aziz Yıldırım’ın bomba gibi açıklamaları... 
     
     BAŞKAN’IN HEDEFİ 
     Herkesin takımda kalmasını hedefledik ve bunu başardık. İdeal olan, dünya takımı bünyesi içersinde, hedefe ulaşmaktır. Bu amaçla en büyük görev Kaptan Ogün ve deneyimli futbolculara düşmektedir. Hedefimiz Avrupa’da başarıdır. Kampa 14 yaşında futbolcu götürüyoruz. Geleceğe de hazırlık yapıyoruz. 
     
     NİHAT GİRİŞİMİ 
     Dış transferde görüşme yapmak, bir ön çalışmadır. Bu mutlaka alınacaklar anlamı taşımaz. Nihat’ın kulübü ile görüşüyoruz. 5 milyon dolar istediler. Biz ise 3.2 milyon dolar verdik ve o sınırda kaldık. Şimdi beklemedeyiz. 
     
     ALMEYDA’NIN TRANSFERİ 
     Almeyda’nın, Fenerbahçe’ye gelmem gibi bir kararı yok. Gelebilir. Ancak bir maliyeti var. Bizim istediğimiz rakama gelmesini bekliyoruz. O’na alternatif olarak Silva ile görüşüyoruz. Önümüzdeki günlerde son durumu açıklayacağız. 
     
     KADRO YETERLİ Mİ 
     Fenerbahçe kendisine yetecek transferleri yapmıştır. Öyle futbolcu isimleri telafuz ediliyor ki, fiyatları 20 milyon dolar. 20 milyon doları bir futbolcuya vermeyiz. Verip de yabancı kontenjanı nedeniyle tribünde oturtamayız. 
     
     RAPAJC KONUSU 
     Rapajc konusunda yarın neyin ne olacağı belli olmaz. Şu anda Fenerbahçe’nin sözleşmeli futbolcusu. Hiçbir futbolcumuz için resmi bir teklif gelmedi. Teklif gelse bile Rüştü’yü satabilir miyiz Erhan Albayrak’ı da almayacağız. 
     
     LORANT VE MEDYA 
     Teknik Direktörümüz Lorant’ı rahat bırakın. Özellikle Lorant üzerinde oynanan oyunlara müsade etmem. Hocamızla uğraşanlar karşısında beni bulur. Haberi, bizden teğit ettirmeyen medya mensubunu dışlayacağız. Kulübe zarar verecek, haberlere izin vermem. 
     
Fener’den imza şovSarı-Lacivertli takım, iç ve dış transferde renklerine kattığı futbolcularla imza töreni düzenleyip, gövde gösterisi yaptı 
     YUSUF DURSUN 

     FENERBAHÇE, iç ve dış transferde anlaştığı dokuz futbolcuya, kulüpte düzenlediği toplu imza töreniyle sözleşme imzalattı. Başkan Aziz Yıldırım, yöneticilerden Mahmut Uslu, Murat Özaydınlı ve Murat Aşık’ın da hazır bulunduğu törende, Ogün, Johnson, Ali Güneş, Oğuz, İsmail Güldüren, Tuncay, Cem Karaca, Volkan ve Recep, kendilerini Sarı - Lacivertli renklere bağlayan mukaveleleri imzaladılar. 
     YÖNETİCİ Mahmut Uslu, güçlü transferler yaparak, Fenerbahçe’yi Avrupa’da final oynayacak seviyeye getirdiklerini belirtti. Uslu, "Dünyanın en büyüğü olma yolunda attığımız adımlar artık meyve vermeye başlayacak" diye konuştu. Ogün ise, "Bir yere gitmek gibi bir niyetim yoktu. Fenerbahçe’nin dünya kulübü olma isteğini başaracak güçteyiz. Bu konuda bana da çok fazla görev düşüyor" yorumunu yaptı. 
     FENERBAHÇE’NİN yıldızları Revivo, Oktay, Ceyhun, Yusuf, Mustafa, Ali Akdeniz, Hakan ve Mirkoviç, dün sabah Acıbadem Hastanesi’nde sağlık kontrolünden geçti. Sağlık taramasından haberi olmayan Simao, hastaneye gelmedi. Öte yandan Sarı - Lacivertli takım öğleden sonra Samandıra Tesisleri’nde antrenman yaptı. Fenerbahçe ilk etap kamp çalışmaları için bugün Almanya’ya uçacak. 
     
Nihat tepkisi      FENERBAHÇE’NİN istediği Real Sociedadlı Nihat için Başkan Asti, "Nihat’ı rahat bırakın" çağrısında bulundu. Bu futbolcunun bonservis bedelinin 5 milyon dolar olduğunu belirten Asti, bu miktarın altında hiçbir şekilde pazarlığa yanaşmayacaklarını söyledi. Başkan, "Fenerbahçe çok ısrarcı ise, parayı gözden çıkarmak zorunda. Yeni bir Arif olayını yaşamak istemiyoruz" dedi. 
     



 SPOR 

































</TEXT>
</DOC>
