<DOC>
<DOCNO> 52428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/son/sondun09.html </URL>
<DATE> 2001/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban lideri "Ölürüz de hükümete girmeyiz" 
</HEADLINE>
<TEXT>

     Taliban lideri Molla Muhammed Ömer, Afganistan'da geniş tabanlı bir hükümete girmektense ölmeyi tercih edeceklerini söyledi. 
     İngiliz yayın kurumu BBC'nin Peştuca servisine, sözcüsü aracılığıyla açıklamalar yapan Molla Ömer, ''Taliban'ın Afganistan'da oluşturulması düşünülen geniş tabanlı bir hükümete katılıp katılmayacağı'' sorusuna, ''Faşistlerin hükümetine girmektense ölmeyi tercih ederiz'' dedi. 
     Halen 4-5 eyaletin Taliban'ın denetimi altında olduğunu, ellerinde 1-2 ya da 20 eyalet olması arasında fark olmadığını da söyleyen Molla 
     Ömer, ''Daha önce elimizde tek bir eyalet bile yoktu, ancak daha sonra bütün eyaletleri ele geçirdik. Ele geçirdiğimiz eyaletleri kaybettik, ancak bu birşeyi değiştirmez'' dedi. 
     Taliban'ın bazı hatalar yapmış olabileceğini, ancak bunların hareketin yeniden biraraya gelip organize olması için büyük bir ders olduğunu ileri süren Molla Ömer, Taliban'ı yeniden toplayıp savaşa devam edeceklerini belirtti. 
     






</TEXT>
</DOC>
