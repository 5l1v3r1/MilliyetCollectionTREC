<DOC>
<DOCNO> 87229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/son/sonspo05.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya ve Güney Kore, 17 holiganı ülkelerine gönderdi... 
</HEADLINE>
<TEXT>

     Japonya ve Güney Kore, 17. Dünya Kupası maçları daha başlamadan olay çıkarma eğiliminde bulunan 17 İngiliz holiganı sınırdışı ederek ülkelerine gönderdi. 
     Japonya'da Japon meslektaşlarına yardım etmek üzere bulunan İngiliz polis şefi Ron Hogg, bugüne dek Japonya'ya giden İngiltere Milli Takımı taraftarı sayısının bine ulaştığını belirtirken, bu rakamın 8 bine çıkmasının beklendiğini hatırlattı. 
     Bugüne dek gelen taraftarlar arasında kamu düzenini bozmaya yönelik davranışlarda bulunanların sayısının sınırlı olduğunu ve çıkan olayların birer istisna kabul edilebilecek kadar önemsiz bulunduğunu belirten Hogg, buna karşın Japonya'da bulunan 16 taraftarın ''olay çıkarma eğilimi'' gösterdikleri için İngiltere'ye gönderildiklerini doğruladı. 
     Güney Kore'deki İngiltere taraftarlarından bir kişi de aynı gerekçeyle ülkesine dönmek zorunda bırakıldı. 
     





</TEXT>
</DOC>
