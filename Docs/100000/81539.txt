<DOC>
<DOCNO> 81539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/dunya/dun01.html </URL>
<DATE> 2002/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Le Pen’e ilk ders sokakta verildi 
</HEADLINE>
<TEXT>

Fransa’daki 1 Mayıs gösterileri Le Pen’i protesto eylemine dönüştü. Tüm ülkedeki gösterilere 1.3 milyon kişi katıldı 
     MİNE G. KIRIKKANAT Paris 

     Geleneksel 1 Mayıs "iş ve işçi bayramı", dün Fransa’da aşırı sağa karşı gövde gösterisine dönüştü. Ülkenin belli başlı kentleri, Paris, Lille, Strasbourg, Lyon, Toulouse ve Marsilya’nın da aralarında bulunduğu 110 kentte sokaklara dökülen 1 milyon 300 bin kişi, Ulusal Cephe Partisi lideri Le Pen’i ve ırkçı düşüncelerini protesto etmek için yürüdü. 
     Paris’te sendika ve sivil toplum örgütlerinin dört ayrı koldan başlatıp Republique Cumhuriyet Meydanı’nda bitirdikleri yürüyüşe toplam 400 bin kişi katılırken, Le Pen ve Yunan asıllı eşi Jany’nin başı çektiği aşırı sağ Ulusal Cephe Partisi’ni, ancak 12 bin kişi izledi. Fransa’nın "milli" sembolü Jeanne d’Arc heykelinin önünde başlayan aşırı sağın gösterisi, Opera Meydanı’nda Le Pen’in yaptığı bir buçuk saatlik bir konuşmayla sona erdi. 
     
     Chirac mafya babası’ 
     Konuşmasında sol seçmenlerden oy isteyen Le Pen, Cumhurbaşkanı Chirac’ı, "milletin paralarını cebe indiren mafya çetelerinin babası" olarak niteledi ve Chirac’ın yaptığı hırsızlıklarından yargılanmamak için yeniden cumhurbaşkanı seçilmek istediğini ileri sürdü. 
     



 DÜNYA 











</TEXT>
</DOC>
