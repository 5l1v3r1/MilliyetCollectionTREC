<DOC>
<DOCNO> 95913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/ekonomi/eko08a.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Toyota, tezek işine giriyor 
</HEADLINE>
<TEXT>

     Türkiye’de de yatırıma girmiş bulunan Toyota Motor şirketi, çevre dostu yatırımlarının son örneği olarak, Çin’de tezek imali ve kesimi işine giriyor. 
     Japonya’nın otomotiv sanayii devi Toyota’ya ait Çin’in batısındaki Chengdu’da yerleşik Sichuan Toyota Nitan Development firması, Çin’den topladığı tezekleri Japonya’nın aşırı ısınmış şehirlerinde çatıların yeşillendirilip serinletilmesinde kullanacak. Tezekler üzerinde çatı katlarında yetiştirilecek bitkilerle, Japonya’nın başkenti Tokyo ve diğer şehirlerde binalar, asfalt ve motorlu araçlardan kaynaklanan "ısı adası" etkisi bertaraf edilecek. 
     Toyota şirketi, Türkiye’de "kokar yakıt" denilen tezekleri ABD’nin yanısıra, Ortadoğu gibi kurak, çorak bölgelere toprak kalitesinin iyileştirilmesi için ihraç edecek. Şirketin ayrıca, Japonya’da bir çiçek üretim tesisi, Avustralya’da ağaç dikme firması bulunuyor. 
     



 EKONOMİ 























</TEXT>
</DOC>
