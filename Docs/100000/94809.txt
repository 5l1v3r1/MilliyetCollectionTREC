<DOC>
<DOCNO> 94809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/yasam/yas04.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüm traktörü 
</HEADLINE>
<TEXT>

Yasak olmasına rağmen römorku tıklım tıklım tarım işçisi ile dolu traktör, Söke’de sulama kanalına uçtu 13 işçi boğularak can verdi 
     YILMAZ ÖLMEZ Aydın DHA 

     Aydın’ın Söke İlçesi’ne bağlı Bağarası Beldesi’nde römorku tarım işçisi dolu traktör, 3 metre derinlikteki sulama kanalına uçtu. Kazada römorktaki 37 kişiden, 24’ü kurtulurken, 13 kişi boğularak öldü. 
     Ahmet Bıçakçı, römorkla insan taşımak yasak olmasına rağmen, sabah tarlasına götürdüğü tarım işçilerini, yağmurun bastırması üzerine ilçeye getirmek için yola çıktı. Saat 11.30 sıralarında Köprüsü Mevkii’ne gelen Bıçakçı, yağmurdan kaygınlaşan yolda traktörünün direksiyon kontrolünü yitirdi. Yoldan çıkan traktör 3 metre derinliğinde DSİ’nin Büyük Menderes Nehri Tali Sulama Kanalı’na uçtu. Bıçakçı ve römorkta bulunanlardan 24’ü azgın sulardaki can pazarından kurtulmayı başarırken, 13 kişi, sulama kanalının hızla akan sularında sürüklendi. 
     
     Dalgıçlar çıkardı 
     Dalgıçların da katıldığı arama çalışmalarında, Rıfa Özcan 39 , Mülkiye Erbey 30 , Gülhan Cengiz 14 , Eser Cengiz 15 , Muzaffer Cengiz 16 , Mehmet Cengiz’in 18 , Abdülgani Özcan 15 , Ayfer Özcan 21 , Besi Cengiz 22 , Meral Görgün 30 , Halil Erbil, Hasibe Erbil ve Gülşah Özcan’ın 14 cesetleri çıkartıldı. 
     



 YAŞAM 


















</TEXT>
</DOC>
