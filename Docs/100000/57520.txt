<DOC>
<DOCNO> 57520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/16/son/sontur02.html </URL>
<DATE> 2001/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kademeli emeklilik için Türk-İş'in önerisi 
</HEADLINE>
<TEXT>

     Türk-İş, Anayasa Mahkemesi tarafından iptal edilen kademeli emekliliğe ilişkin yeni bir öneri tablosu hazırlayarak, Çalışma ve Sosyal Güvenlik Bakanlığı'na sundu. 
     Türk-İş'in öneri tablosunda, hizmet yılına göre kadınlarda emeklilik yaşı 39'dan başlayıp 48 yaşına kadar, erkeklerde ise 44 yaşından başlayıp 55 yaşına kadar çıkıyor. Türk-İş'in tablosunda kademeler arasındaki geçiş süreleri birer yaş ilerliyor. 
     Bakanlığa sunulan öneri tablosunda, sigortalılık süresi 16 ile 18 yıl arasında olan kadınlar 39 yaşında 5 bin gün prim ödeme koşuluyla emekli olabilirken, sigortalılık süresi 1 yıldan az olan kadınlar ise 48 yaşında ve 6 bin gün prim ödeme koşuluyla emekli olabilecekler. 
     Sigortalılık süresi 21 ile 23 yıl arasında olan ve 5 bin gün prim ödeyen erkekler 44 yaşında, 23 yıllık sigortalılık süresi olan 5 bin gün prim ödeyen erkekler ise yaşa bakılmaksızın emekliliğe hak kazanabilecekler. Öneriye göre, emeklilik yaşını kadınlarda 58'e, erkeklerde ise 60'a çıkaran 4447 sayılı sosyal güvenlik yasasının yürürlüğe girdiği 8 Eylül 1999 tarihinde, sigortalılık süresi 1 yıldan az olan erkekler 55 yaşında, kadınlar ise 48 yaşında 6 bin gün prim ödeme şartıyla emekli olabilecekler. 
     
     Öneri tablosu 
     Türk-İş'in Çalışma ve Sosyal Güvenlik Bakanlığı'na önerdiği kademeli emeklilik tablosu şöyle 
     
     
Erkek Sigortalılık süresi yıl Yaş Prim ödeme Gün sayısı 23 dahil - 5 bin 21-23 44 5 bin 19-21 45 5 bin 17-19 46 5 bin 150 15-17 47 5 bin 300 13-15 48 5 bin 450 11-13 49 5 bin 600 9-11 50 5 bin 750 7-9 51 5 bin 900 5-7 52 6 bin 3-5 6 bin 1-3 54 6 bin 1 yıldan az 55 6 bin 
     
     
Kadın Sigortalılık süresi yıl Yaş Prim ödeme Gün sayısı 18 dahil - 5 bin 16-18 39 5 bin 14-16 40 5 bin 12-14 41 5 bin 150 10-12 42 5 bin 300 8-10 43 5 bin 450 6-8 44 5 bin 600 4-6 45 5 bin 750 2-4 46 5 bin 900 1-2 47 6 bin 1 yıldan az 48 6 bin 
     






</TEXT>
</DOC>
