<DOC>
<DOCNO> 66680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/09/dunya/adun.html </URL>
<DATE> 2002/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam hiç akıllanmamış 
</HEADLINE>
<TEXT>
Bizden günah gitti 
Irak liderinin Ecevit’in mektubuna verdiği olumsuz cevap, Ankara’da Irak’a yönelik ABD operasyonu beklentilerini artırdı 
     ANKARA Milliyet 

     Irak Devlet Başkanı Saddam Hüseyin’in, Başbakan Bülent Ecevit’in Irak’ı kapılarını BM silah denetçilerine açmaya çağıran mektubuna verdiği olumsuz yanıt Ankara’da "ABD müdahalesi bir adım daha yakınlaştı" havası yarattı. Ekonomik dengelerin sarsılmaması için cevabi mektubun içeriğini tam olarak açıklamayan Ecevit, "Saddam’ın tavrında değişiklik yok" demekle yetinirken, Dışişleri Bakanı İsmail Cem de "olumlu gelişme yok" diye konuştu. 
     ABD, Irak’ın kitle imha silahları ürettiğini öne sürerek, BM silah denetçilerinin ülkeye girişine izin vermesini istiyor. ABD’nin Irak’ın olumsuz tavrını Saddam rejimini değiştirmeye yönelik bir operasyonun gerekçesi olarak kullanması bekleniyor. 
     Saddam Hüseyin’in Ecevit’in mektubuna verdiği olumsuz yanıt, Ankara’yı hareketlendirdi. Ecevit, Başbakanlık Merkez binasından ayrılırken, "Saddam Hüseyin’in tavrında herhangi bir değişiklik yok" dedi. Ecevit’in İMKB kapanana kadar başka bir açıklama yapmaması dikkat çekti. 
     
     Olumlu gelişme yok’ 
     Cem de Ankara’ya gelen Libya Dışişleri Bakanı Muhammed Abdurrahman Şalkam’la yaptığı ortak basın toplantısında mektupla ilgili şu değerlendirmeyi yaptı "Türkiye bir komşu olarak üzerine düşen görevi yaptı. Irak konusunda genel olarak olumlu bir gelişme yok." 
     Mektupta, Türkiye karşıtı ifadeler olduğu yönündeki iddiaları da yanıtlayan Cem şunlarısöyledi 
     "Yazışmalar tam bir nezaket çerçevesinde yapıldı. Türkiye’ye karşı bir tutum zaten söz konusu olamaz. Herkes Türkiye’nin iyi niyetle çaba gösterdiğinin farkındadır ve buna teşekkür etmektedir." 
     



 DÜNYA 











</TEXT>
</DOC>
