<DOC>
<DOCNO> 51577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/10/yazar/pulur.html </URL>
<DATE> 2001/11/10/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Atatürk bunun için büyüktür... 
</HEADLINE>
<TEXT>

     ATATÜRK'ün İçişleri Bakanı Şükrü Kaya, Çanakkale'ye gider, mezarlıkları ziyaret eder ve orada can veren düşman askerlerine seslenir 
     "Bu memleketin toprakları üzerinde kanlarını döken kahramanlar Burada bir dost toprağındasınız. Huzur ve sükun içinde uyuyunuz. 
     Uzak diyarlardan evlatlarını savaşa gönderen analar, gözyaşlarınızı dindiriniz. Evlatlarınız bizim bağrımızdadır, huzur içinde rahat uyuyacaklardır. Onlar bu toprakta canlarını verdikten sonra artık bizim çocuklarımız olmuşlardır." 
     Tarih, bu konuşmayı Şükrü Kaya'nın yaptığını yazar. 
     Doğrudur ama, bu konuşmayı bir kağıda yazıp Şükrü Kaya'ya veren "Bunu okuyacaksın " diyen Atatürk'tür. 
     Atatürk bunun için büyüktür. 
     
     BİR eylül akşamı, iki sandala dolan gençler, Florya'da Cumhurbaşkanlığı Deniz Köşkü'nün açıklarında dolaşmakta, şarkı söyleyip eğlenmektedirler. 
     Sahilden bir üçüncü sandal onlara doğru gelir, içinde Atatürk vardır 
     "Çocuklar eğlenmeniz hoşuma gitti, aranıza geldim " 
     Gençler çok sevinirler, heyecanlanırlar ve Atatürk'e sevgilerini, saygılarını ve "vatanı kurtardığı, Cumhuriyet'i kurduğu için minnetlerini" sunarlar. 
     Atatürk der ki 
     "Ben bu devrimi babalarınızla, analarınızla, dayılarınızla birlikte yaptım. Şimdi size bir soru soracağım Yeteneksiz bir ulusun başında olsaydım, bu devrimi yapabilir miydim " 
     Gençlerden biri atılır 
     "Yeteneksiz bir milletten sizin gibi bir lider çıkmaz " 
     Atatürk gencin elini sıkar 
     "Bunu söylemenizi bekliyordum " 
     Atatürk bunun için büyüktür. 
     
     1933 yılında Türkiye'ye gelen Mısırlı politikacı Fikri Abaza'nın, dönüşünde "El Ahram" gazetesinde yayımlanan Türkiye izlenimlerinden 
     "Yabancı mağazalar, kapılarının üstüne kendi dilleriyle yazılmış tabela asamazlar. İngiliz, Fransız, İtalyan, Amerikan, Yunanlıların Türkiye'de dilleri, yeni harflerle yazılı Türkçedir. 
     Türkler yalnız kapitülasyonları değil, kapitülasyondan yararlananları da ezmişler. 
     Ey büyük Gazi Gözyaşlarımla karışık, gönülden kopan saygılarımı yüksek katına sunuyorum." 
     İşte Atatürk bunun için büyüktür. 
     
     ERZURUM Pasinler'de deprem olur, evler yıkılır. Cumhuriyet ilan edileli bir yıl geçmiştir. Pasinler'de, Atatürk bir ihtiyara sorar 
     "Hükümet sana kaç para verirse zararını karşılayabilirsin " 
     "Padişah bilir " 
     Atatürk gülümser 
     "Padişah yok, onları siz kaldırmadınız mı Söyle bakalım zararın ne kadar 
     "Padişah bilir " 
     Atatürk kaymakama döner 
     "Siz devrimi yayamamışsınız " 
     Kaymakam yardımcısı genç atılır 
     "Köylere genelge yolladık Paşam " 
     "Oğlum genelge ile devrim olmaz " 
     
     ATATÜRK'ü ve onun fikirlerini, ilkelerini anlamadan her "10 Kasım"da "Ah Atam, vah Atam, sen kalk ben yatam " edebiyatıyla Atatürk'ü andıklarını sananlara... 
     "Atatürk, İşte bunun için büyüktür. 
     
     







Taraflı ve objektif 


Ata'nın ruhu 


Ankara yürüyüşü 


Krizi yaşarken değişimi, Atatürk'ü düşünmek 


Atatürk hayranı Kral 


ATA Keman ve tenis 


İnönü’yü kim vurmak istedi 


Sivas Valisi Reşit Paşa'nın Hatıralar'ı 


Çift şeritli diplomasi 


Medeniyet yularını neden sevmeyiz 


Kurtköy gerçeği 


Atatürk bunun için büyüktür... 


Üretmeden yaşamanın bedeli 


Eski köye krizle dönen eski detler 


Dünyada güncel konu Atatürk laisizmi 


İhracat 12.5 arttı ithalat 22.5 geriledi 


</TEXT>
</DOC>
