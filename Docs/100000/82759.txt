<DOC>
<DOCNO> 82759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/yazar/cemal.html </URL>
<DATE> 2002/05/08/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Kolay yetişmiyor Fatih Terim'ler... 
</HEADLINE>
<TEXT>

     Fatih Terim'li Galatasaray'ın başarıları sayesinde yıllar sonra futbolu yeniden keşfettim. Tanıl Bora'nın deyişiyle eğlence, zevk, neşe ve hülya kaynağı olarak bir zamanlar oynadığım futbolu ne kadar sevdiğimin farkına vardım. 
     Hatta Cim Bom'un bu başarıları arada bir bana futbol yazıları bile yazdırmaya başladı. Yalnız siyaset izlemeye dayalı meslek yaşantım renklendi. 
     Galatasaray 2001'de Türk futbol tarihinin en şanlı sayfasını yazarken ve Terim'le aslanları tarihe geçerken ben de Kopenhag'ın Parken Stadyumu'ndaydım. Hayatımın belki de en uzun, en duygu ve heyecan yüklü 120 dakikasını yaşadım, Galatasaray Arsenal'ı yenip Avrupa Şampiyonu olurken... 
     Cim Bom böylece Avrupa standardını gerçekten yakalayan ilk Türk futbol takımı oluyordu. Belki daha önemlisi, bilinçaltımızda geçmişin derinliklerinden yükselen o psikolojik duvarı yerle bir ediyor, şunu gösteriyordu 
     Biz de yapabiliriz 
     Böylece başarı ölçümüz değişti. 
     Beklenti çıtamız yükseldi. 
     Öyle sanıyorum ki, Fatih Terim özellikle Galatasaray'ın UEFA Şampiyonluğu'ndan beri bu gerçeğin farkında. Dünkü basın toplantısında tekrarladığı "Durursak düşeriz " sözü ona ait. 
     Şunları da söyledi 
     "Geçmişimizle elbette övüneceğiz. Ama bir kere UEFA Şampiyonu olduk diye ömür boyu bu başarımızı anlatmakla vakit geçirecek de değiliz. Daha büyük hedeflere yürümek zorundayız." 
     Doğru. 
     Fatih Terim işte bunun için iki yıllık bir aradan sonra Galatasaray Futbol Takımı'nın teknik direktörlük koltuğuna yeniden oturdu. GS Başkanı Özhan Canaydınlı, Galatasaray Kulübü'nün geleneği olan 'başkanlık sistemi'ndeki yetkisini belki tek başına kullanarak, Fatih Terim'i daha yüksek hedefler için bu göreve getirdi. 
     Dünkü basın toplantısında Özhan Canaydınlı'nın bir jesti dikkatimi çekti. Kısa bir hoş geldin konuşmasından sonra Fatih Terim'i kürsüde yalnız bıraktı. Herhalde anlatmak istedi ki, futbolda tek yetkili Fatih Hoca'dır, onunla kendisi arasında başka kimse olmayacaktır. 
     Fatih Terim kararı konusunda "Yanlış iş " diyenler, Başkan Canaydınlı'ya karşı çıkanlar da var. 
     Olabilir. 
     Ama sorumluluk alınmış ve tercih yapılmıştır. Bundan sonrası, başarıya endekslidir. Bunun tek ölçüsü de yalnız Türkiye'de değil, Avrupa'da da Cim Bom'un başarı grafiğinin yükseliş eğrisi çizmesidir. 
     Şimdi top Fatih Hoca'da 
     Futbol adamlığı tartışılmıyor. Teknik direktör olarak işinin ehli olduğunu hemen herkes teslim ediyor. Başarılarını da takdir ediyor. 
     Ama yine de futbol dünyasını bilen, futbol kültürü almış kimilerinde bazı soru işaretleri ve tedirginlikler var tabii. Bunların temelinde daha çok Fatih Terim'in kişiliğiyle ilgili hususlar yatıyor. 
     Fatih Terim bir lider 
     Futbol dünyamızın önde gelen liderlerinden biri... Bir sohbetimizde şöyle demişti 
     "Firenze'de, Milano'dayken bile, TRT'den İkinci Lig maçlarını izlerdim. Oyuncu bakardım. Benim işim bu..." 
     Sonra da eklemişti 
     "Hiçbir başarı tesadüfi değildir." 
     Kendisinin Adana'dan başlayıp İstanbul'da yükselerek Kopenhag'da tarih yazışına kadar geçen süreç hiç kuşkusuz bir rastlantı değil. İnatçılığın, daha fazlasını öğrenme iradesinin, kuyumcu titizliğini gerektiren bir sebatın, profesyonel disiplinle kahredici bir çalışma temposunun ürünü... 
     Başarı böyle gelebiliyor ancak. 
     Fatih Terim'in etkileyici bir havası, karizması var. O sempatik Adana delikanlısı hali ve arada bir kendini ele veren despotluğu da var. Ya da mimik ve jestleriyle kibirli bir ben - merkezciliğiin izleri de var... 
     Ve bazı sorular 
     Eleştiriye ne kadar kulak verebiliyor Fatih Hoca Yanlışını söyleyenleri ne kadar dinleyebiliyor 
     Bu soruları soruyorum. 
     Çünkü iyi lider etrafını en iyi dinleyendir. Eleştiriye kulak verendir. Kendi kendini sorgulayandır. Arada bir iç muhasebesini yapıp, nerede yanlış, nerede haksız olduğunu kendine sorabilen lider, iyi liderdir. 
     Kendi kendisiyle dolu olmayan lider pek yoktur. Ama bu doluluğun bir ölçüsü vardır. İyi lider bunun dozunu iyi ayarlayandır. 
     Uzun lafın kısası 
     Fatih Terim'in artıları olduğu kadar, eksileri de var. Gerekli özeni göstermeli. Başkan Canaydınlı'yla da uyuma dikkat etmeli... 
     Şimdi bir maratona çıkıyor. 
     Çıta yüksek Bu onu tedirgin etmesin. Çünkü yalnız değil. Kendisine başarılarının devamını diliyorum. 
     Bu arada bir not 
     Kemik Ergün'le, dünkü basın toplantısında "O zaten Adanalı, onun hiç şansı yok " diyerek kalacağının işaretini verdiği Hasan Şaş'ı da sakın bırakmasın. 
     
     







Çeçenler terörist mi 


"Bir hakikat var mı derken bir hayale döneriz" Rıza Tevfik 


Gönül aranıyor 


Tıbbi malzeme ve soygun 


Yine beyin göçü 


Kolay yetişmiyor Fatih Terim'ler... 


"B" boşluğu 


Özel okullar bindikleri dalı kesiyor 


Kurt puslu havayı sever 


Suçlama Araştır ve düşün 


AB sahiden "çözümsüz Kıbrıs'ı" alır mı .. 


İstanbul’un tanıtımı için tarihi fırsat 


Müstemleke memurluğu ’ 


Kıvrıkoğlu ve gardaki fotoğraf 


Bağış duygusu vefa kavramı 


Genç Arılar, Derviş ve Mumcu dedi 


Yasemin için Blues 


Çok uğraşacağız 


Brisa’da işçilere Şirket sizsiniz’ deniliyordu 


Betil ve Solakoğlu buluştu 


</TEXT>
</DOC>
