<DOC>
<DOCNO> 69946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/yasam/yas03.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Uranüs ve Ay ABD’yi uyarıyor 
</HEADLINE>
<TEXT>

11 Eylül’ü aylar önce yıldızlardan okuyan’ Hakan Kırkoğlu’ndan uyarı Mart ayından itibaren Amerika’yı ciddi tehlikeler bekliyor 
     R. HAKAN KIRKOĞLU 

     Amerika Birleşik Devletleri’ni ve tüm dünyayı yerinden oynatan 11 Eylül saldırılarını bilen Astrolog Hakan Kırkoğlu, dünyanın tek Süper Güç’ünü bekleyen yeni ve tehlikeli bir döneme daha işaret etti. 
     Uranüs’ün bu yılın mart ve ağustos ayları ile 2003 yılının ocak ayında oluşturacağı önemli açılar nedeniyle meydana gelebilecek huzursuzluğa dikkat çeken Kırkoğlu, yıldızlardaki bu gerilimin’ kendini Amerika’da yaşanacak patlamalar, büyük uçak kazaları ve doğal afetlerle gösterebileceği uyarısında bulunuyor. Kırkoğlu, 11 Haziran’da meydana gelecek güneş tutulmasıyla da, Amerikan dış politikasının, süregelen savaş döngüleri altında sıcak bir yaza işaret ettiğini belirtiyor. İşte, Kırkoğlu’nun kaleminden, yıldızlara göre, Amerika ve tabii tüm dünya ile Türkiye’yi de bekleyen tehlikeler 
     
     Amerikalılar etkilenecek 
     "Uranüs, özellikle bu yıl mart ayı ve sonuna doğru, ağustos ayında ve son kez 2003’ün ocak ayında sözünü ettiğimiz önemli açısını oluşturmakta. 
     Bu dönemlerde Uranüs’ün huzursuz, ani değişiklik, ilerleme ve aynı zamanda gerçekleri gösteren enerjisi Amerikan halkı üzerinde çok daha belirgin olmaya başlayacak. Geçen ağustos ayında sizlere savaş döngülerinden söz etmiş ve Satürn - Pluto açısının özellikle içine Amerika’yı da alabilecek şekilde uluslar arası gerginliğe, savaş döngüsüne işaret edebileceğini ifade etmiştim. 11 Eylül terörü ve gelişen olaylar, astrolojik döngülerin etkinliğini gösteriyordu. 
     
     Yeni dönem başlıyor’ 
     Şimdi ise Amerika için yeni bir dönemin yaklaştığını söyleyebiliriz. Bu dönem, marttan itibaren etkisini gösterecek ve 2002 yılı boyunca da belirli zamanlarda artış görülecek. 
     Astrolojik açından Uranüs ABD’nin kuruluş haritası üzerinde son derece önemli noktalarla temas etmeye, yani açı yapmaya başlıyor. ABD’nin kuruluş zamanı olarak temel alınan 4 Temmuz 1776, saat 17 10, Philadelphia verilerine göre çıkartılan astrolojik haritasında sokaktaki vatandaşı, geçmişi ve genel olarak toplumu anlatan Ay, Kova burcunun 27 derecesinde yer almakta. Önemli açı, işte Uranüs’ün bu dereceden geçiyor olması. Uranüs 2002 - 2003 yıllarında Kova burcunun son derecelerinde, yani ABD’nin Ay’ı üzerinde dolaşıyor 
     
     Uranüs’ün sırrı 
     Öncelikle Uranüs’ün getirdiği enerjiyi ve olayları tanımlamakta fayda var. Bu gezegenin keşfedilme zamanı bile önemli ipuçları vermekte. 
     Fransız Devrimi, 1781 yılında Uranüs keşfedildikten sonra gerçekleşmişti. Ayrıca ingiltere’de başlayan sanayi devrimi de bu gezegenin itici gücünü anımsatmakta. Uranüs aniden gelen büyük değişiklikler, daha fazla özgürlük, sarsıcı, dramatik ilerlemeler ve özellikle teknoloji alanında ortaya konan gelişmelerle ilgilidir. 1969 yılında Ay’a ayak basıldığı anda bile gökyüzünde Uranüs ve Jüpiter’in tam birleşme açısı vardı Jüpiter sınırları aşma, keşif ve öğrenme . Uranüs uzay araştırmalarının yansı sıra ileri teknoloji, bilgisayar ve başta Uranyum ve radyoaktif elementlerle de ilişkilendirilir. 
     Bu özellikler Uranüs’ün olumlu yönü olmakla birlikte aynı şekilde gezegenin zorlayıcı ögeleri ise huzursuzluk, anilik, aşırı gerginlik ve başkaldırı olarak yorumlanabilir. 
     Sonuçlarını beraber ileride de yorumlayacağız, ama görünen o ki, özellikle 11 Eylül trajedisinden sonra toplumun değer yargıları, artan güvensizlik ve olaylara daha geniş açıdan bakma, yorumlama ihtiyacı gündeme gelecek. 
     



 YAŞAM 
















</TEXT>
</DOC>
