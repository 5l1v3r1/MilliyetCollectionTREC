<DOC>
<DOCNO> 89768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/spor/spo08.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Öpüldün Brezilya 
</HEADLINE>
<TEXT>

Kosta Rika karşısında Dünya Şampiyonu’na yakışır bir oyun ortaya koyan Sambacılar, elde ettikleri farklı galibiyetle rakiplerine tur vizesi vermediler, Türkiye’ye destek oldular 
     İddialara yanıt 
     2002 Dünya Kupası’nın en büyük favorisi Brezilya, Milli Takımımız’ın da yer aldığı C Grubu’ndaki son maçında Kosta Rika’yı gol yağmuruna tuttu, hem üçüncü galibiyetini aldı, hem de Kosta Rika’yı kupa dışına iterek şike iddialarına en güzel yanıtı verdi. 10. dakikada Marin’in kendi kalesine attığı golün ardından 13. dakikada Ronaldo ikiye ve 38. dakikada da Edmilson farkı üçe çıkardı. 39. dakikada Wanchope ve 56. dakikada Gomez Kosta Rika’yı ümitlendirdiyse de 62’de Rivaldo ve 64. dakikada da Junior farklı galibiyeti getirdiler. 
     
Kosta Rika’nın gözyaşlarıDünya Kupası’na veda eden rakibimizin hocası Guimaraes, "Bazen iyi oynamak da yeterli olmuyor" ifadesini kullandı 
     "Futbolun kuralı" 
     KOSTA Rika Teknik Direktörü Alexander Guimaraes, Dünya Kupası’na averajla veda etmekten dolayı büyük üzüntü duyduklarını söyledi. Guimaraes, "En iyi maçlarımızdan birini çıkardık. Kupada kalmak için yeterli düzeyde futbol oynadığımızı düşünüyorum. Ancak futbolun kuralı bu. Bazen iyi oynamak da yeterli olmuyor" diye konuştu. 
     
     Scolari tedbirli 
     BREZİLYA Milli Takımı’nın çalıştırıcısı Scolari ise Kosta Rika karşısındaki defansif hataların kendisini tedbir almaya ittiğini belirtti. Scolari, "Rakibe hücum etmek için çok fırsat verdik. Bu hatamızı önümüzdeki maçlarda tekrarlamamamız gerekiyor. Sahaya ne olursa olsun kazanmak için çıkmıştık. Bunu da başardığımız için mutluyuz" dedi. 
     



 SPOR 









































</TEXT>
</DOC>
