<DOC>
<DOCNO> 59247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/yazar/cetiner.html </URL>
<DATE> 2001/12/27/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Sevinecek şeyler de bol üzülecek şeyler de bol 
</HEADLINE>
<TEXT>

     Ciddi bir krizin yaşandığı 2001 yılı sona ermek üzere. Kriz binlerle insanı işsiz bıraktı. İşsizlik sorunu bizim ülkenin en ciddi sorunu idi ama, bugüne kadar sorun diye bildiğimiz, iş arayıp da iş bulamayanların sorunu idi. 
     Belli bir yaşa gelmiş, belli bir iş güvencesine dayalı olarak belli bir yaşam çizgisini yakalamış insanların, hiç ummadıkları bir günde işsiz kalmaları acı bir şey 
     Hele hele yaş ilerlemiş, hele hele çalışan kendi konusunda bir ihtisas sahibi olmuş ise, tekrar iş bulması imkansız 
     Onun için bu yılbaşında bazı evlerde hindi tenceresi yerine dert tenceresi kaynayacak 
     
     Krizden olumsuz etkilenen sektörlerin başında "medya" geliyor. Gazetelerin ve televizyonların yaşaması, coşması, koşması "reklam"a bağlı. Ekonominin aşağıya indiği dönemlerde reklam gelirleri azalıyor. Anlatıldığına göre bu yıl reklam gelirleri yüzde 60 dolayında azalma göstermiş. Can suları kesilen medya kuruluşları önce idari harcamalarda tasarrufa yöneldi. Sonra zorunlu olarak personel çıkardı. Çok sayıda medya çalışanı işsiz kaldı. Medya öyle bir sektör ki, yeni sermaye grupları yeni yatırım için girmiyor. Medyada çalışanın başka bir sektörde iş bulması zor. Bu çerçevede işini kaybeden medya çalışanlarına da medya kuruluşlarını yaşatmaya çalışan patronlara da, yöneticilere de Allah güç versin demekten başka yapılacak şey yok 
Bazı entel kesimin kriz beklentisi      Bu yıl yaşadığımız güçlükleri küçümsemeye, sorunları azımsamaya imkan yok. Ama bu krizin yumuşak geçen yanlarını da düşününüz. Petrol, margarin, tüpgaz sıkıntısı yok. Dolar döviz büfelerinde alınıyor, satılıyor. Mağazaların çoğu güç durumda ama kapanan mağaza sayısı pek az. Sanayi güçlük içinde ama çalışıyor. İhracat durmadı, artıyor. Bankalar güç duruma düştü ama kimse parasını kaybetmedi. Dövizi de, Türk lirası da ödeniyor. 
     Doğalgaz tükenmedi. Elektrikler sönmedi. Sular bitmedi. Hayat devam ediyor. 
     
Arjantin özlemi çekenler      Arjantin ekonomisinin çöküşü, Arjantin'de halkın sokaklara dökülmesi, mağazaları yağma etmesi genelde tüm dünyada olduğu gibi Türkiye'de de üzüntü ile karşılandı. Ancak, bizde bazı çevrelerin Arjantin'deki sokağa dökülme ve yağmalama olaylarını "Türkiye'ye örnek olsun" şeklinde bir özlem veya tehdit söylemine dönüştürmeleri dikkat çekti. 
     Bu davranış, pek azınlıkta da olsa Türkiye'deki kötümser karamsar yapının, felaket bekleyişinden zevk almanın göstergesidir. "Bizde halk neden sokağa dökülmüyor, mağazalara hücum etmiyor" diyerek üzülenler, bunun bekleyişine girenler, ülkede sağlıksız ruh gelişmesinden etkilenenlerdir. 
     Sokağa dökülmenin mağazalara hücum etmenin ülkeye, ekonomiye halka bir şey getirmeyeceğini, tersine çok şey götüreceğini, zenginlik yerine daha da fakirleşmenin kapısını açacağını görmemek için kör olmak lazım Daha hüzün verici olan bu tür düşünenlerin bu tür bekleyiş içindekilerin fakir, işsiz ve okumamış kesimin değil, varlıklı ve entelektüel kesimin temsilcileri olmaları 
     Sevgili okuyucularım, yılbaşına yaklaşırken, imkan ölçüsünde iyimser olmaya çalışalım. İmkan ölçüsünde iyi şeyleri görüp, iyiliklerden mutlu olma arayışına girelim. Karamsarlık, felaket bekleyişi bizi bir yere ulaştırmayacak. Ama ümit ile, daha iyiyi aramak için bir çabaya girdiğimizde, daha iyi günlere daha çabuk ulaşacağız. 
     







İnönü faktörü 


Bushizm.. 


Ecevit ve Org. Kıvrıkoğlu'nun sözleri 


Irak'la ilgili o kadar çok soru var ki 


Sevinecek şeyler de bol üzülecek şeyler de bol 


Kurmayca diplomasi 


Mutlu Noeller Türkiye .. 


İhracata maşallah 


Afgan deneyimi 


Yılbaşı fırsatıyla isyana tahrik 


Tarikat okulunda dehşet 


Alemdaroğlu'na angaje olanlar 


Solda Pişkinsüt partisi 


Batan 19 bankadan 11'inin murakabesi neden Deloitte'e 


Ay-Cell piyasa’da 


Deride iki Turgut olayı’... 


</TEXT>
</DOC>
