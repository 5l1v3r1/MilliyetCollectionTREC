<DOC>
<DOCNO> 86565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/son/soneko04.html </URL>
<DATE> 2002/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
GTI otomobil pazarında rekabet kızışıyor... 
</HEADLINE>
<TEXT>

     Otomobil firmaları arasında giderek kızışan rekabet, ''GTI'' sınıfına da sıçradı. 
     Firmalar, güçlü motorlar ve sportif süspansiyonlarla donatılmış modelleriyle, hız tutkunu genç sürücüler arasındaki pazar paylarını genişletmeye çalışırken, bu modellere olan ilgi her geçen gün artıyor. ''Porche'', ''Ferrari'', ''Maserati'' ve ''Lotus'' gibi gücün simgesi haline gelen markaları alamayan hız tutkunları, içlerindeki ''Yarışçı ruhu'', bu markalara göre daha mütevazı fiyat ve donanımlarla satılan modellerle sakinleştirmeye çalışıyor. 
     Türkiye'de faaliyet gösteren firmalar, hız tutkunlarına yönelik üretilen ve standart versiyonlardan farklı olan modellerini peşpeşe piyasaya sürmeye devam ediyor. 
     Son olarak TOFAŞ ''Palio 1.6 16 V Sporting'', Honda ''Civic Type- R'' ve Toyota da ''Corolla 1.8 T-Sport'' modelini özellikle gençlerin beğenisine sunarken, Renault, Opel, Subaru ve Peugeot gibi firmalar da ürettikleri ''Asfalt canavarları''nı uzun süredir müşterileriyle buluşturmayı sürdürüyor. 
     En büyük özellikleri tork ve beygir gücü yüksek motorları olan ve sıfırdan 100 kilometre hıza ortalama 5.5-9.6 saniye arasında ulaşabilen bu modellerin fiyatları ise 75.5 milyar liraya kadar çıkabiliyor. 
     Çeşitli firmalar tarafından üretilen ve hem çıkardıkları sportif ses hem de güçlü motorlarıyla hız tutkunlarının rüyalarını süsleyen bazı modeller şöyle 
     
     
MARKA MODEL BEYGİR GÜCÜ 0-100 km HIZLANMA Sn Fiyat MİLYON TL Alfa Romeo 166 2.0 Executive 155 9.6 59.500 Audi A3 1.8 Turbo 150 8.1 48.235 Daihatsu YRV Turbo 130 8.4 24.495 Fiat Palio Sporting 120 9.2 22.115 Fiat Bravo 2.0 HGT 154 8.0 29.829 Honda Civic Type-R 200 6.8 41.375 Opel Corsa GSI 125 9.0 30.412 Opel Astra Coupe2.0T 190 7.5 51.637 Peugeot 206 GTI 137 8.4 28.388 Renault Clio 2 2.0 16 V RS 172 7.9 39.371 Subaru Impreza Turbo 218 6.3 54.585 Subaru Impreza STI 280 5.5 75.591 Toyota Corolla 1.8 T-Sport 192 8.4 40.347 
     





</TEXT>
</DOC>
