<DOC>
<DOCNO> 75233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/yasam/yas02.html </URL>
<DATE> 2002/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyurseverler’e dikkat 
</HEADLINE>
<TEXT>

Bilim adamları, "uykuda seks" olarak tabir edilen ve uyku bozukluklarıyla ruhsal sorunların bileşiminden kaynaklanan "istemdışı seks" vakalarına karşı uyardı 
     DIŞ HABERLER SERVİSİ 

     ABD California’da Stanford Tıp Okulu bilim adamlarınca yürütülen bir araştırmada, uyku bozukluğuyla ruhsal sorunların bileşiminden kaynaklanan "uyurseverlik" araştırıldı. Psychosomatic Medicine dergisinde yayımlanan rapora göre, "uyurseverlik", derin uyku halindeyken meydana geliyor ve hasta kendi ya da partneri üzerinde şiddet içerikli "cinsel aktiviteye" giriyor. Üstelik onlar da "uyurgezerler" gibi gece ne yaptıklarını hatırlamıyor. 
     
     Boğmaya kalkan bile var... 
     11 kişi üzerinde yapılan araştırmada, katılımcı 7 kişi, uyku halindeyken, yataktaki partnerleriyle istemdışı şiddet öğeleri içeren cinsel ilişkilerde bulundu. Diğer bir vakada ise bir adam karısını boğmaya çalıştı. "Uyurseverler"in uyku halinde kademeli olarak katedilmesi gereken 5 aşamanın birinde anormal bir beyin dalgasına girdikleri ya da kısa süreli uyku bölünmeleri yaşadıkları anlaşıldı. 
     



 YAŞAM 
























</TEXT>
</DOC>
