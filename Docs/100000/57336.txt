<DOC>
<DOCNO> 57336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/15/yazar/theper.html </URL>
<DATE> 2001/12/15/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Yapılan iş yanlış 
</HEADLINE>
<TEXT>

     İki gün önce gündemsiz bir yazı ile kat malikleri toplantısı yapılacağı bildirildi, sonra kendi aralarında toplanmışlar ve tasarruf olsun diye kaloriferlerin saat 11 ile 16 arasında söndürülmesine karar almışlar. Böyle bir karar alınabilir mi Alınabilirse hangi nisapla alınır 
     F. S. - İstanbul 
     
     Okuyucumun başka soruları da var ama hepsine bir günde yanıt verecek yerim yok onun için bugünlük bu sorunun yanıtı. 
     Okuyucumun bahsettiği toplantı ve karar için birkaç noktadan yanıt vereceğim. 
     Birincisi, iki gün önce toplantı yapılacağı bildirilip iki gün sonra kat malikleri toplanamaz. Davetten itibaren toplantı gününe kadar en az on beş gün olmalıdır. Dolayısı ile bu toplantı iptal edilebilir, kararlar bu yönden hükümsüz kalır. 
     İkincisi daveti kimin yaptığı belli değil, kat maliklerini toplantıya yönetici, denetçi veya kat maliklerinin en az üçte biri çağırabilir. 
     Üçüncüsü, ortak tesisler işlev görmesi için yapılmıştır. Kışın ortasında kaloriferin beş saat söndürülmesi ortak tesisin görevini aksatmak anlamına gelir ki, böyle bir kararı ancak tüm bağımsız bölüm malikleri alabilir. Yasal süreler içinde yapılan bir toplantıda çoğunluk oyu ile dahil böyle bir karar alınamaz. Bu yazdıklarım hukuki bölüm. Bir de teknik bölüm var. 
     Bir kalorifer tesisatında mevcut su ısıtıldıktan sonra, kalorifer söndürülür ve soğuk su beş saat sonra yeniden ısıtılmaya başlanılırsa burada yakıttan tasarruf yoktur. Soğuyan suyu yeniden eski sıcaklığına getirmek için harcanacak enerji, o suyu sıcakken aynı sıcaklıkta muhafaza etmekten daha çok yakıt harcanmasına neden olur. Bu nedenle kaloriferi bu kadar süre söndürmekte tasarruf yoktur. 
     
     







'Kafir' Türkler 


Temize havale 2 


Korkarım Kıbrıs elden gidiyor 


Bin Ladin ya da 'yeşil faşizm'le mücadele 


3. milenyum "Çakal"ı 


Haydin alışverişe .. 


Çankaya'nın rektör kararı ve Dr. Teksen 


Suçlu kim 


Türk gibi tartışmak 


Soyguna devam... 


Usame'nin kaseti 


Koç’un tepelerindeki köstebek kim 


Yapılan iş yanlış 


Varsayımların hepsi niçin boş çıktı 


2 milyona da 10 milyona da lokum var 


</TEXT>
</DOC>
