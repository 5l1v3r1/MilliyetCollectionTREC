<DOC>
<DOCNO> 63673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/ekonomi/eko05.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa derbisi şubatta 
</HEADLINE>
<TEXT>

Şampiyonluğa oynayan iki kulüp Galatasaray ile Beşiktaş, şubat ayının ortalarında hisselerini halka açarak sahalardaki rekabeti borsaya taşıyacak 
     ORHAN TEKEOĞLU 

     Türkiye’nin iki güzide futbol kulübü nün çim sahalaradaki ezeli rekabeti borsada devam edecek. 
     UEFA şampiyonu ve Türiye liglerinde en çok şampiyon olan takımı Galatasaray ile Avrupa’da pek fazla başarısı bulunmayan ancak bu yıl gösterdiği üstün performansla şampiyonluğun en ciddi adaylarından biri olan Beşiktaş halka açılıyor. Galatasaray yılbaşı öncesi, Beşiktaş da geçen hafta halka arz için yeniden SPK’ya başvurdu. Her iki takım şubatın ikinci haftasında hisselerini halka arz edecek ve borsadaki ilk derbi başlamış olacak. 
     
     Lider cimbom 
     Galatasaray Sportif Sınai ve Ticari Yatırımlar A.Ş. 28 Aralık 2001 tarihi itibariyle halka arz için Sermaye Piyasası Kurulu’na SPK başvurdu. 
     Şirket, Galatasaray markası ile ilgili ticari faaliyetlerin profesyonel bir anlayışla yönetilmesi amacıyla 1997 yılında kuruldu. 
     2000’de dünyanın en büyük finansal hizmetler kuruluşlarından biri olan ve 300 milyar ABD Doları üzerinde varlığa sahip olan American International Group AIG şirkete yüzde 20 iştirak etti. 
     
     Kartal İstinye’de 
     Bu sezon gösterdiği üstün performansla dikkatleri üzerine çeken Beşiktaş, aynı başarıyı borsada da göstermek istiyor. 
     Halka açılma kararını, yaşanan finansal kriz sonrası borsadaki büyük düşüşü dikkate alarak geçen yıl erteleyen Beşiktaş Futbol Yatırımları A.Ş, halka arz için SPK’ya başvurdu. 
     Böylece Beşiktaş Jimnastik Kulübü Derneği’nin sahibi olduğu Beşiktaş Futbol Yatırımları Sanayi ve Ticaret A.Ş.’nin hisselerinin halka arzı için yeniden start verilmiş oldu. 
     Halk arz geliriyle borcu olmayan, büyük finansman kaynakları olan ve hisseleri borsada işlem gören değerli bir şirket olmayı hedefleyen Beşiktaş, Avrupa’nın en zengin kulüplerinden biri haline gelmeyi amaçlıyor. 
     Şirket, halka arz gelirinin Beşiktaş Futbol Akademisi’nin kurulması, futbolcuların bonservislerinin dernekten satın alınması ve yeni transferlerde kullanılmasını hedefliyor. 
     
Yüzde 16’sı halka açılıyor      Galatasaray Sportif A.Ş’nin sermayesi 1 trilyon 182 milyar lira. Ancak 24 Ocak’taki Genel Kurul’da 2 trilyon 135 milyara çıkarılacak. Şirketin yüzde 16’sı halka arz edilecek. Şirket hisselerinin yarısının yabancılara satılması planlanıyor. Kulüp üyelerine ise tahsisli satış imk nı düşünülüyor. Halka arzı Global Yatırım yapacak. 
     
     Parlak geçmiş 
     1 Ekim 1905’te Galatasaray Terbiyesi Bedeniye Kulübü adıyla kurulan birliğin amacı, İngilizler gibi toplu halde oynamak, bir renge ve isme sahip olmak. Türk olmayan takımları yenmeköti. 
     
Yüzde 15’i halka açılıyor      Şirketin nakit olarak artırılan 326.5 milyar liralık sermayesini temsil edecek hisse senetleri, ortakların rüçhan hakları kısıtlanarak halka arz edilecek. Şirketin halka arz oranı yüzde 15 olarak belirlendi. Halka arzı İş Yatırım gerçekleştirecek. 
     
     İlk spor kulübü 
     Bereket Jimnastik Kulübü olarak Türkiye’de kurulan ilk spor kulübü. 1985 - 86 sezonunda Türkiye liglerinde yenilgisiz şampiyon olan tek takım. 18 kez arka arkaya galibiyet alan tek takım ve resmi bir maçta 10 gol atan tek takım olma unvanına sahip. 
     



 EKONOMİ 




















</TEXT>
</DOC>
