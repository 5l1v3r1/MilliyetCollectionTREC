<DOC>
<DOCNO> 91018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/son/sonspo14.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman spor dergisi Kicker ''Güneş, Şükür'ü savunuyor'' 
</HEADLINE>
<TEXT>

     Alman haftalık spor dergisi Kicker, Milli Takımlar Teknik Direktörü Şenol Güneş'in, Hakan Şükür'ü tüm eleştirilere karşı savunduğunu yazdı. 
     Derginin haberinde, Güneş'in, Hakan hakkında, ''Hakan kafa toplarında güçlü olduğu için standart pozisyonlarda rakip takımın defans oyuncularını üstüne çekiyor ve böylece diğer oyuncularımız için boşluklar yaratıyor'' dediği belirtildi. 
     Güneş, ''Japonya'ya karşı doğru taktiği seçtik. Üzerimize gelmelerini bekledik ve önemli anlarda atağa kalkıştık. Tabii ki Ümit Davala'nın erken attığı gol de bize yardım etti. Senegal'e karşı da doğru taktiği uygulayacağımızdan eminim. Avrupa'da belirli bir yerimiz var. 382 imdi dünyadaki yerimizi almak istiyoruz'' dedi. 
     Ümit Davala'nın sözlerine de yer verilen haberde, Ümit'in, Senegal maçını da kanacaklarından emin olduğu kaydedildi. Dergide, Ümit'in şu açıklamasına yer verildi 
     ''Senegal'in İsveç'i 2-1 yendiği maçı izledik. Senegal iyi bir takım, ama biz de kendimizi gittikçe daha iyi hale getirdik. Küçük bir dezavantajımız, 2 gün daha kısa bir dinlenme süremiz olması, ancak bu arada bu oyun ritmine de alıştık. Çünkü oyuncularımızın çoğu yurtdışında oynuyor ve burada çok değerli tecrübeler kazandılar. 3 oyun daha kazanmamız gerekiyor. O zaman Türkiye'nin gerçekte ne kadar güçlü olduğunu herkes bilecek.'' Milli Takım futbolcularının şimdiden 75'er bin dolar ödül alacakları kaydedilen haberde, Futbol Federasyonu'nun da Milli Takım'ın yarı finale ulaşması durumunda tüm takıma 6 milyon dolar ödeyeceğine, Kadıköy Belediye Başkanı'nın da futbolculara Boğaziçi'nde lüks apartman daireleri verme vaadinde bulunduğuna işaret edildi. 
     





</TEXT>
</DOC>
