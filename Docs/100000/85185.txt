<DOC>
<DOCNO> 85185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/21/spor/spo05a.html </URL>
<DATE> 2002/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadro belli oluyor 
</HEADLINE>
<TEXT>

Güneş 23 kişilik kadroyu bugün açıklayacak. Metin Aktaş, Serhat, Cihan ve Mustafa İzzet’e tribün yolu gözüküyor 
     HONG Kong’a 27 oyuncu ile gelen A Milli Takımımız’ın finallere katılacak 23 futbolcusu bugün belli olacak. FIFA’ya bildirilecek kadro için son çalışmalarını tamamlayan A Milli Takım Teknik Direktörü Şenol Güneş bugün yapacağı basın toplantısıyla turnuvayı tribünden izleyecek dört oyuncuyu açıklayacak. Güneş’in bu seçimi yaparken, oyuncuların kamp performanslarını da göz önünde bulundurması bekleniyor. 
     GÜNEŞ, kadroda yer alacak oyuncuların temel özelliğinin birden çok mevkide oynamaları olacağını açıkladı. Herhangi bir sakatlık anında, mevcut kadronun bu boşluğu doldurmasına dikkat edeceklerini belirten Güneş, "Bütün futbolcularımız birbirinden değerlidir. Yoksa burada olmazlardı" dedi. Üç kalecinin haricinde 20’de oyuncunun bulunacağı kadrodan Metin Aktaş, Serhat Akın, Cihan ve Mustafa İzzet’in çıkartılması bekleniyor. 
     



 SPOR 



























</TEXT>
</DOC>
