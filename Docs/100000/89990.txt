<DOC>
<DOCNO> 89990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/15/yazar/akyol.html </URL>
<DATE> 2002/06/15/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Hukukçuya saygı 
</HEADLINE>
<TEXT>

     YARGITAY Başkanı Sami Selçuk dün meslektaşlarının düzenlediği törenle emekli oldu. Böyle bir hukuk adamına saygımı göstermek için törene katıldım, konuşmasını izledim. Kendisine yakışan, derin hukuk ve felsefe bilgisiyle zenginleşmiş bir konuşma "Bizim için tek yol gösterici vardır Bilim. Pozitif anlamda bilim." Ve hemen Ernest Renan’ın bir cümlesini aktarıyor "İnsana deli gömleği giydiren pozitivizm değil " 
     Selçuk, "her görüşü bilimsel merakla ve metodik kuşkuyla Sokratik biçimde sorgulamak" gerektiğine dikkat çekiyor, "silgi kullanmadan güzel resim yapılamaz" diyor. Yeni görüşlerin önemini vurguluyor "Yalnızca yeni görüşler değişimi sağlayabilir. Yeni görüşler üretemeyen toplumlar, sorun çözme ve kendini yenileme yeteneklerini yitirirler..." 
     
     LAİKLİK ilkesine de Selçuk bu felsefi ve metodik açılardan bakıyor, "yıllarca doğru laikliği aradım" diyor, Hindistan’daki liberal laikliğe atıfta bulunuyor "Hindistan’ın laikliği ile Türkiye’nin laikliği arasında uçurum vardır." Çoğulcu demokraside devletin "kimsenin soyuyla, diniyle ve ideolojisiyle uğraşmayacağını... kimlik seçiminin doğal bir hak" olduğunu anlatıyor. 
     Böyle olmazsa... "O zaman laiklik farklılıkları yan yana yaşatma iradesini güçlendirme ve barışı sağlama işlevlerini yerine getiremez..." 
     Türkiye’nin otoriter ve monolitik laiklik anlayışının Avrupa hukuku karşısında başımıza yeni sorunlar çıkaracağına dikkat çekiyor AİHM’nin din ve vicdan hürriyetini hukuklaştıran "Handisyde, Kjeldser, Kokkinakis ve İbrahim Şerif davalarında" verdiği kararları hatırlatıyor. Şunu belirteyim ki, bu kararlara göre, kişiler din ve mezheplerine göre cemaatler kurabilirler. Bizde ise Nuh Mete Yüksel bunları "çete" sayıyor, Alevi Vakfı kapatılıyor 
     
     MESELE şu Özgürlük, farklılıkları çatıştırır mı, barıştırır mı Bunun kestirme bir cevabı yok büyük ölçüde devletin ve yargının "tarafsız" hakemlik yapabilmesine ve toplumda hoşgörü ve çoğulculuk kültürünün gelişmişliğine bağlı... Sürekli "yargının tarafsızlığını" vurgulayan Selçuk’un şu sözleri çok önemli 
     "Hukukçu, kültürel ötekiliği tanır ama kimseyi ötekileştirmez .. Her toplumda göz gözü görmeyen çılgınlık dönemleri yaşanabilir. Hukukçu böyle dönemlerde çok duyarlı olmak ve yalnızca hukukun soğukkanlı mantığı içinde kararını vermek zorundadır. Yargı bağımsızlığı adaletin yansızlığı içindir yargı sokağa karşı da bağımsızdır." 
     Adalet ihtilafları çözen "tarafsız hakem" mi olacak, yoksa bizde örneği çok görülen "militan bir taraf" mı İdeolojik otoriter devlet sistemiyle liberal devlet modeli arasındaki bu ezeli kavgada Türkiye tarihi bir dönemeci yaşıyor. Böyle uzun süreli bir dönemeçte, dün muhafazakar liberal Ali Fuat Başgil, bugün Atatürkçü liberal Sami Selçuk gibi, giderek artan sayıda özgürlükçü hukukçularımızın olması Türkiye için bir kazançtır. Selçuk’a toplum olarak "aramıza hoş geldin" diyorum. 
     
     







Hukukçuya saygı 


Ulusal hamaset ve mistik cinsellik... 


Barajistan... 


İzgi’nin önerisi 


Bir duayen, Metin Toker için... 


Hadi uyan Metin Abi 


Sınavdan önceki 24 saat .. 


Dikleşmeden dik durmak... 


Bizi birleştiren sadece zafer değildi... 


Bu coşkuya ihtiyacımız vardı... 


Takım ruhu olmayınca 


Dünya Bayındır Sigorta’yı ben batırmışım 


Bankalar zararda ama vergi verecek 


Futbolda genel kurul maçı 2 


</TEXT>
</DOC>
