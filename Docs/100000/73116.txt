<DOC>
<DOCNO> 73116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/17/son/sonspo03.html </URL>
<DATE> 2002/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Capello "Galatasaray karşısında çok kötü bir gece geçirdik" 
</HEADLINE>
<TEXT>

     İtalya Birinci Futbol Ligi'nin 27. haftasında dün akşam Atalanta Bergamo'yu 3-1 yenen AS Roma'da tüm gözler FC Liverpool maçına çevrildi. 
     Kulüp başkanı Franco Sensi, ''Takım, Galatasaray karşısında çok kötü bir gece geçirdi. Ve ligde çok önemli bir başarı kazandık. Şimdi yalnızca Liverpool'u düşünelim'' dedi. 
     AS Romalı hemen tüm futbolcular FC Liverpool maçına hazır olduklarını belirtirken, teknik direktör Fabio Capello, ''Kazanmayı isteyen bir mantığa sahibiz. İngiltere'de tek hedef kazanmak'' ifadesini kullandı. 
     Atalanta Bergamo maçında kadroda bulunmayan kaptan Francesco Totti'nin de FC Liverpool maçında oynayacağı bildirildi. 
     Öte yandan AS Roma-Atalanta Bergamo maçında AS Romalı taraftarların, Galatasaray maçında olayları başlatan Lima ve Batistuta gibi futbolcular lehinde sürekli tezahüratlar yaptığı görüldü. Maç sırasında sahada bulunan bir polisin tribünden gelen taşla yaralanmasından dolayı da Atalanta Bergamolu 2 taraftarların gözaltına alındığı belirtildi. 
     






</TEXT>
</DOC>
