<DOC>
<DOCNO> 61966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/13/dunya/adun.html </URL>
<DATE> 2002/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Terminatör kışlada 
</HEADLINE>
<TEXT>

Amerikan ordusu can kaybını aza indirip vurucu gücünü artırmak için robot askerleri devreye sokacak. Pentagon bu çerçevede firmalarla anlaşma imzaladı 
     DIŞ HABERLER SERVİSİ 

     Bilimkurgu filmlerinin vazgeçilmez öğelerinden robot askerler, yakın bir gelecekte hayal olmaktan çıkıp kışlalardaki yerini alacak. İnsansız uçak Predator Afganistan’daki başarılı keşif operasyonlarıyla rüşdünü ispat ederken, ABD ordusu savaşlarda hem can kaybını en aza indirmek hem de hata ihtimalini ortadan kaldırmak için teknolojiyi sömürmeye hazırlanıyor. Bu amaçla General Dynamics GD ve ABD ordusunun, savaşta manevra kabiliyetini ve gücü üst düzeyde artıracak robotların geliştirilmesi için uzun vadeli bir anlaşma yaptığı öğrenildi. 
     
Dört proje gerçekleştirilecek      Konuyla ilgili bir açıklama yapan GD Sözcüsü Peter Keating, "Robotlarla, askerlerinizi tehlikeden uzak tutmak için müthiş bir kapasiteye sahip olursunuz" dedi. Keating, ordunun kullanımına sunmak için dört proje geliştirdiklerini söyledi. Bu projeler şunlar 
     1. Nöbetçi robotlar Binaların içine ya da dışına yerleştirilecek nöbetçi robotlar, ısı, hareket, kimyasal, biyolojik ve ses algılayıcılarıyla donatılmış durumda. 
     2. Geliştirilmekte olan bir diğer projeyse "Yapay Zeka." Bu robotlar sayesinde, "insan" uzmanların üstesinden gelemeyeceği görevler tamamlanacak. Tekerlekleri sayesinde hareket edebilen "Yapay Zeka", problemleri öngörebilecek, algılıyıcıları yardımıyla geçitlerin, köprülerin güvenli olup olmadığını tespit edecek. 
     3. Üçüncü tip robotlar devriye görevleri için üretiliyor. Bu robotlar insandan aldığı komutlarla hareket edecek. 
     4. Dördüncü projedeyse, diğer üç tip robotun tüm özelliklerinin bir arada bulunacağı bir tip robot geliştirilmesi planlanıyor. 
     Bu dört projjenin yanı sıra ABD Deniz Kuvvetleri sekiz bacaklı "roboyengeçöler geliştiriyor. Wall Street Journal gazetesinin haberine göre 75 santim uzunluğunda ve yaklaşık beş kilo olması planlanan roboyengeçler, su altında mayın tarama görevlerinde kullanılacak. 
     



 DÜNYA 











</TEXT>
</DOC>
