<DOC>
<DOCNO> 58324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/21/son/sonspo04.html </URL>
<DATE> 2001/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Lakers, 22. maçında 19. galibiyetini Houston'dan aldı 
</HEADLINE>
<TEXT>

     ABD Profesyonel Basketbol Ligi'nde NBA , 7. hafta mücadelesine, bu sabaha karşı yapılan 4 maçla devam edildi. 
     Bu sezonun en iyi galibiyet yüzdesine sahip ekibi olan son 2 sezonun şampiyonu ve Pasifik Grubu lideri Los Angeles Lakers, deplasmanda Houston Rockets'ı 107-101 yenerek, 22. maçında 19. galibiyetini elde etti. 
     Bu maçta Lakers'ı galibiyete taşıyan isimler olarak 27 sayı, 5 ribaunt ve 5 asistle Kobe Bryant, 23 sayıyla Derek Fisher, 16 sayı, 14 ribaunt, 4 asist ve 4 blokla da ünlü pivot Shaquille O'Neal, dikkati çektiler. 
     Ev sahibi ekipte ise 25 sayı, 13 ribaunt ve 4 blokla oynayan Eddie Griffin, 18 sayı ve 5 ribauntla oynayan Cuttino Mobley, 15 sayı ve 10 asistlik performans gösteren Moochie Norris ve 14 sayı, 4 ribaunt ve 4 asistle oynayan Walt Williams'ın çabaları galibiyete yetmedi. 
     Merkez Grubu lideri Milwakuee Bucks'ın, deplasmanda Dallas Mavericks'e 113-101 yenilerek, 22. maçında 8. yenilgisini aldığı maçta, ev sahibi ekipte Michael Finley, 33 sayı, 8 ribaunt ve 8 asist, Steve Nash de 33 sayı, 4 ribaunt ve 8 asistle yıldızlaştılar. Mavericks'de ayrıca Tim Hardaway 15 sayı, Juwan Howard da 13 sayı ve 9 ribauntla oynadı. 
     Konuk ekipte ise Glenn Robinson, 21 sayı, 8 ribaunt ve 4 asist, Ray Allen, 21 sayı ve 8 ribaunt, Michael Redd de 16 sayı ve 7 ribauntluk performans göstermelerine karşın yenilgiyi önleyemediler. 
     Diğer maçlarda ise Toronto Raptors, kendi sahasında Chicago Bulls'u 96-91, Memphis Grizzlies de deplasmanda New York Knicks'i 90-88 yendiler. 
     Lige, yarın sabaha karşı yapılacak 10 maçla devam edilecek. 
     






</TEXT>
</DOC>
