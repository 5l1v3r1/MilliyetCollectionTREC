<DOC>
<DOCNO> 98876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/son/soneko07.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurşunsuz benzine 793 bin 440 TL. ÖTV uygulanacak... 
</HEADLINE>
<TEXT>

     Özel tüketim vergisi 1 Ağustos'dan itibaren uygulamaya giriyor. Aybaşında Katma Değer Vergisi'nde de 3 oran kalacak. 
     Bugünkü Resmi Gazete'de yayımlanan Bakanlar Kurulu Kararlarına göre, KDV'de yüzde 26 ve 40'lık oranlar, 1 Ağustos itibariyle uygulamadan kalkacak. Aybaşından itibaren çeşitli mal ve hizmetler yüzde 1, yüzde 8 ve 18'lik KDV'ye tabi olacak. 
     Akaryakıt ürünlerine uygulanacak özel tüketim vergisi miktarlarını da yeniden belirleyen kararnameler uyarınca otogaza litre başına 562 bin 812 lira, kurşunsuz benzine 793 bin 440 lira, motorine de 4 bin 109 lira ÖTV uygulanacak. 
     Daha önce yüzde 40 KDV'ye tabi olan, ancak yeni düzenlemelerle yüzde 18 KDV listesine giren otogaza da, ATV ve AFİF yükünün yanı sıra KDV indirimini de telafi edecek tutarda ÖTV konuldu. Buna göre aybaşından itibaren otogazın litresi için, 562 bin 812 lira ÖTV ödenecek. 
     Bu arada doğalgaza uygulanacak ÖTV'de ise farklılaştırmaya gidildi. Buna göre, motorlu taşıtlarda yakıt olarak kullanılacak olan doğalgazın metreküpünden 389 bin 550 lira, diğerlerinden ise 5 bin 171 lira ÖTV alınacak. 
     
     YÜZDE 1 KDV ORANI UYGULANACAK MAL VE HİZMETLER 

     1-Kuru üzüm, kuru incir, kuru kayısı, ceviz, fındık, antep fıstığı, çam fıstığı, yer fıstığ, ayçiçeği çekirdeği, kabak çekirdeği, leblebi, kestane, 
     2-Meyan kökü, meyan balı, meyan hülasası, defne yaprağı, sumak yaprağı, ıhlamur, kekik, adaçayı, mazı, palamut, mahlep, çöven, kimyon susam, anason, haşhaş tohumu, kendir tohumu, rezene tohumu, süpürge teli ve tohumu, kapari kebere , kanola kolza , kitre, harnup keçiboynuzu , harnup çekirdeği, zerdali çekirdeği, kayısı çekirdeği, kişniş, acıbadem, kuzu göbeği mantar, şeker pancarı, fiğ, 
     3-Kütlü ve elyaf pamuk, linter pamuk, pamuk lifi döküntüleri, natürel veya tops haldeki tiftik, yün ve yapağı, 
     4-Buğday, arpa, mısır, yulaf, çavdar, darı, çeltik, soya, kuru fasulye, kuru barbunya, kuru bakla, nohut, mercimek, küçük ve büyükbaş hayvanlar arılar dahil ile küçük ve büyükbaş hayvanların etleri ve bağırsağı bunların herhangi bir katkı maddesi kullanılarak imal edilen ürünleri hariç , zeytinyağı, patates, kuru soğan, sarmısak, 
     5-Buğday unu, ekmekler Tost, sandviç ve hamburger ekmeği ile katkı maddeli veya yağlı, sütlü, haşhaşlı ve üzümlü gibi yaygın olarak tüketilmeyen ekmekler hariç ve yufka 
     6-Gümrük Tarife Cetvelinin 41.01 pozisyonundaki sığır ve atların, 41.02 pozisyonundaki koyun ve kuzuların astragan veya karakul, persaniye, breitschwanz ve benzerleri, Hint, Çin, Moğolistan ve Tibet kuzuları hariç 41.03 pozisyonundaki keçi ve oğlakların Yemen, Moğolistan ve Tibet keçi ve oğlakları hariç ham post ve derileri, 
     7-Aşağıda tanımları yapılan motorlu taşıtlardan yalnız ''kullanılmış'' ÖTV'ye tabi olmayan olanlar, 
     Binek otomobilleri ve esas itibarıyla insan taşımak üzere imal edilmiş diğer moturlu taşıtlar steyşın vagonlar ve yarış arabaları dahil , özellikle kar üzerinde hareket etmek için imal edilmiş taşıtlar ambulanslar, mahkum taşımaya mahsus arabalar, para arabaları, cenaze arabaları, itfaiye öncü arabaları gibi özel amaçla yapılmış motorlu taşıtlar hariç 
     8-Finansal Kiralama Kanununa göre, sadece finansal kiralamaya konu olan malların finansal kiralama şirketlerine veya finansal kiralama şirketlerince teslimi veya kiralanması işlemleri ancak, ÖTV Kanununa ekli 4 sayılı listede yer alan mallar ile aynı Kanunun eki 2 sayılı listenin bazı pozisyonlarında yer alan taşıtların bu kapsamda teslim ve kiralanması işlemleri için yüzde 18 , bunun dışındakiler için de yüzde 8 vergi oranı uygulanır , 
     9-Gazete ve dergiler poşetlenerek satılanların tesliminde yüzde 18 vergi oranı uygulanır , 
     10-Motorsuz bisikletler ve diğer motorsuz tekerlekli taşıtların, münhasıran sakatlar için imal edilmiş olanları ile engelliler için tekerlekli koltuklar ve diğer taşıtlar motoru veya hareket ettirici tertibazı olsun olmasın 
     11-Net alanı 150 m2.ye kadar konut teslimleri, 
     12-Konut yapı kooperatiflerine yapılan inşaat taahhüt işleri, 
     13-Kanunla kurulmuş sosyal güvenlik kuruluşları ve belediyelere yapılan sadece 150 m2.ye kadar konutlara ilişkin inşaat taahhüt işleri, 
     14-24 Haziran 1995 tarih ve 552 sayılı Kanun Hükmünde Kararnameye göre toptancı hallerinde faaliyette bulunanlara ve bunlar tarafından gerçek usule tabi katma değer vergisi mükelleflerine yapılan taze sebze ve meyve mamülleri hariç teslimleri, 
     15-4 Aralık 1984 tarihli ve 3096 sayılı Kanun kapsamında işletme hakkı devir sözleşmesine konu olan işletme haklarının devir anlaşmaları uyarınca devirleri, 
     Bu listenin 1, 2, 3 ve 6. sıralarında yer alan ürünlerin perakende safhadaki teslimlerinde, yüzde 1 vergi oranı, 4. sırada yer alan ürünlerin perakende safhadaki teslimlerinde ise yüzde 8 vergi oranı uygulanacak. Perakende safhadaki teslimden maksat ''teslimi yapılan ürünlerin aynen veya işlendikten sonra satışını yapan kimseler dışındakilere satılması'' olarak belirlendi. 
     
     YÜZDE 8 KDV UYGULANACAK ÜRÜNLER 

     TEMEL GIDA MADDELERİ 
1- Kümes hayvanları ve balıklar ile bunların etleri herhangi bir katkı maddesi kullanılarak imal edilen ürünleri hariç , 2- Süt, yoğurt ve ayran aromalı ve meyveliler hariç , yumurta, peynir, zeytin, paketlenmiş kuru çay, şeker pancarının işlenmesi ile elde edilen kristal ve kesme şeker, arı balı, 
     3-Pirinç, bulgur, irmik, makarna, tost sandviç ve hamburger ekmeği ile katkı maddeli veya yağlı, sütlü, haşhaşlı ve üzümlü gibi yaygın olarak tüketilmeyen ekmekler, 
     4-Yemeklik katı veya sıvı bitkisel yağlar ile yemeklik katı veya sıvı bitkisel yağların üretiminde kullanılan ham yağlar, tereyağ, pamuk çiğiti ve pamuk tohumu, prina, 
     5- Taze sebze ve meyveler, mamülleri hariç, tohumları dahil 
     DİĞER MAL VE HİZMETLER 
1-3100 sayılı Katma Değer Vergisi Mükelleflerinin Ödeme Kaydedici Cihazları Kullanmaları Mecburiyeti Hakkında Kanun kapsamına giren ödeme kaydedici cihaz teslimleri, 2-13 Ekim 1983 tarih ve 2918 No.lu Karayolları Trafik Kanunu ile Karayolları Trafik Yönetmeliğinin 114. maddesine göre otobüs, kamyon ve çekici türü taşıtlarda bulundurulması ve kullanılması zorunlu olan takograf cihazı teslimleri, 
     3-Sinema, tiyatro, opera, operet ve bale giriş ücretleri, 
     4-Üniversite ve yüksekokullar ile 625 sayılı Kanun hükümlerine göre ilgili Bakanlıktan faaliyette bulunma izni alan özel okullar ve kreşlerde verilen eğitim ve öğretim hizmetleri, 
     5-Gümrük Tarife Pozisyonunda yer alan gazete kağıdı rulo veya tabaka halinde ile 48.02 Gümrük Tarife Pozisyonunda yer alan baskı ve yazı kağıtlarının teslimi, 
     6-Kitap ve benzeri yayınlar poşetlenerek satılanların tesliminde yüzde 18 vergi oranı uygulanır , 
     7-Hayvan yemi olarak veya hayvan yemi imalatında kullanılan küspe, tam yağlı soya fullfat kepek, razmol, balık unu, et unu, kemik unu, kan unu, tapiyoka manyok , sorgum ve her türlü fenni karma yemler ve saman. 
     
     DİĞERLERİNE YÜZDE 18 KDV 

     Öte yandan bu listelerde yer alanlar hariç olmak üzere, diğer vergiye tabi işlemler için ise yüzde 18 oranında Katma Değer Vergisi uygulanacak. 
     





</TEXT>
</DOC>
