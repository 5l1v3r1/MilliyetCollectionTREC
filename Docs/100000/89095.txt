<DOC>
<DOCNO> 89095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/ekonomi/eko06a.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Enflasyon beklentisi hedeften az 
</HEADLINE>
<TEXT>

Merkez Bankası’nın beklenti anketine katılanlar yılsonu enflasyon tahminini yüzde 34.5’e çekerek ilk kez hükümetin hedef olarak koyduğu yüzde 35’in altına indi 
     ANKARA Milliyet 

     Mayıs ayı toptan ve tüketici enflasyonunun yüzde 1’in altına düşmesi Merkez Bankası’nın beklenti anketini de olumlu etkiledi. Ankete katılanlar, yılsonu tüketici fiyatları endeksi TÜFE beklentisini yüzde 34.5’e çekerek ilk kez hükümetin açıkladığı yüzde 35 hedefinin altına çekmiş oldu. 
     Merkez Bankası, haziranın birinci anket sonuçlarını yayınladı. Ankete göre, mayısta yüzde 1.9 olan mayıs ayı TÜFE beklentisi, haziranın ilk anketinde eksi 0.3 ile 2.2 aralığına kadar indi. Böylece hazirandaki TÜFE enflasyon beklentisine ilişkin "uygun ortalama" yüzde 1’e geriledi. Büyümeye ilişkin beklenti ise mayısta yüzde 2.2 iken, haziranda yüzde 2.3’e yükseldi. 
     Başbakan Bülent Ecevit’in rahatsızlığı nedeniyle geçen ay yüzde 36.7’ye yükselen yıl sonu enflasyon beklentisi ise haziranda tekrar gerileyerek, yüzde 34.5’e düştü. Bu arada mayısta, yüzde 33 olan gelecek 12 aylık dönemin TÜFE beklentisi ise yüzde 31.1’e düştü. 
     
     Faiz beklentisi yükseldi 
     Faiz beklentisi ise son dönemdeki siyasi gelişmelerin etkisiyle arttı. Mayıs ayı için bileşik faiz beklentisi yüzde 55.3 iken haziranda beklenti yüzde 55.7’e yükseldi. 
     Mayısta 1 milyon 400 bin lira olarak tahmin edilen döviz kuru haziranda 1 milyon 464 bin liraya çıkarken yıl sonu kur beklentisi aynı kaldı. 
     
Aylık enflasyon yüzde 1 bekleniyor Soru Mayıs II. Haziran I. Haziran TÜFE 1.9 1.0 İki ay sonraki TÜFE 1.5 1.5 Yıl sonu TÜFE 36.7 34.5 12 aylık TÜFE 33.0 31.1 Cari ay bono faizi 55.3 55.7 Yıl sonu bono faizi 45.0 45.8 Cari ay gecelik faiz 48.0 46.9 Yıl sonu gecelik faiz 39.2 40.0 Cari ay dolar bin TL 1.400 1.464.8 Yılsonu dolar bin TL 1.750 1.750 Büyüme yıl sonu 2.2 2.3      
     
     



 EKONOMİ 






















</TEXT>
</DOC>
