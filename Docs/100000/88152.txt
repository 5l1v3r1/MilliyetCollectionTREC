<DOC>
<DOCNO> 88152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/son/sontur13.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit gazetecilerin sorularını yazılı istedi, kaçamak yanıtladı... 
</HEADLINE>
<TEXT>

     Başbakan Bülent Ecevit, Cumhurbaşkanı Ahmet Necdet Sezer'in düzenlediği 7 Haziran'daki doruk toplantısına katılabileceğini umduğunu bildirdi. 
     AB'nin, Türkiye için bir hayal değil, mutlaka erişilmesi gereken bir amaç olduğunu belirten Ecevit, hükümet içinde bu konuyla ilgili bir sorun çıkmayacağına güvendiğini söyledi. 
     Başbakan Ecevit, başbakanlık muhabirlerinin yazılı soru taleplerine, Basın Müşaviri Cem Avcı aracılığıyla, dinlendiği ve çalışmalarını sürdürdüğü Oran şehrindeki çalışma ofisinden yazılı olarak yanıt verdi. 
     Ecevit'e yöneltilen sorular ve yanıtları şöyle 
     Soru Sağlık durumunuz nedir Kaburganızda iki yeni kırık var mı 
     Çelik korse kullanıyor musunuz 
     Ecevit Sağlık durumum hızla düzeliyor. Değerli doktorlarımızın bu konuda çok büyük katkıları oluyor. 
     Soru Başbakanlık mesainize ne zaman başlayacaksınız 
     Ecevit Başbakanlık çalışmasını zaten kesintisiz sürdürüyorum. 
     Önümüzdeki günlerde, başbakanlık çalışmalarına daha etkin olarak katılabileceğime de inanıyorum. 
     Soru Başbakan Yardımcısı Devlet Bahçeli'nin açıklamaları hükümet içinde krize yol açar mı AB hayal mi oluyor 
     Ecevit AB, Türkiye için bir hayal değil, mutlaka erişilmesi gereken bir amaçtır. Hükümet içinde bu konuyla ilgili bir sorun çıkmayacağına güveniyorum. 
     Soru 7 Haziran'daki AB zirvesine katılacak mısınız Zirveden neler bekliyorsunuz 
     Ecevit 7 Haziran'da Sayın Cumhurbaşkanı'nın düzenlediği doruk toplantısına katılabileceğimi umuyorum. 
     Soru DYP Genel Başkanı Tansu Çiller, ''Başbakan zirveye gelmezse, ben de gelmem'' demiş, ardından da zirvede hükümet ve başbakanlık konuları görüşülmezse katılmayacağını açıklamıştı. Çiller, bu sorunu gündeme getirirse, tavrınız ne olacak 
     Ecevit DYP Genel Başkanı Sayın Tansu Çiller'in görüşleri ile ilgili gerekli değerlendirmeyi elbette Sayın Cumhurbaşkanı yapacaktır. 
     Soru MHP Genel Başkanı Devlet Bahçeli'nin açıklamaları erken seçim mesajı olarak algılanıyor, ne düşünüyorsunuz 
     Ecevit Sayın Bahçeli, dünkü konuşmasında 2004 Nisan'ına kadar seçim yapılmaması gerektiğini açıkça belirtti. 
     Başbakan Ecevit, gazetecilerin, ''spekülasyonları sona erdirmek için, sağlık raporunuzu açıklayacak mısınız '' sorusunu ise yanıtlamadı. 
     





</TEXT>
</DOC>
