<DOC>
<DOCNO> 90854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/guncel/gun08.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bodyguard diskoda güvenlik sağlar mı 
</HEADLINE>
<TEXT>

ÇAPRAZ ATEŞ 
     PINAR AKTAŞ 

     Kuşadası Kaymakamı Hayrettin Altunok, ilçeye gelen yabancı ve yerli turistlerin iyi bir tatil geçirmelerini sağlamak için çaba gösterdiklerini belirterek bar, disko ve restoranların güvenlik gerekçesiyle bodyguard çalıştırmalarına izin vermeyeceklerini söyledi. Karara göre, bodyguard çalıştırmaya devam eden müesseseler, önce uyarı, sonra kapatma cezası alacak. Bu tür mek nlarda, bodyguard gerekli mi İşte görüşler 
     
     Tavit Köletavitoğlu Turizm Yat. Der. Bşk. 
Turizmle bağdaşmaz      Eğlence mek nlarında bodyguard gerekli değildir. Yıllar önce Türkiye’de ilk bar işini ortaya koyan Ece Bar’ın sahibi Ece Hanım, Bar açtım, önce bodyguard aldım. Her gün kavga çıktı. Bodyguardların işine son verdim. Huzura kavuştum’ demişti. Buna çok inanıyorum. Medeni yerlerde, medeni insanlar vardır. Medeni insanlar olmadığı zaman da onlara efendice davranıldığı zaman bodyguard denen olaya ihtiyaç yoktur. Bodyguard, sadece şiddetle çözme gibi geliyor bana. Daha işin başında itici bir unsur. Turizmle de bağdaştırmak mümkün değil. İstanbul, İzmir piyasasında gençlerin birinden çıkıp diğerine girdiği dejenere olmuş mek nlar var. Bu mek nlarda bodyguard belki gerekli olabilir. 
     
     Fuat Akdoğan Kuşadası Belediye Başkanı 
Destekliyorum      Ülkemizde bir yönetim boşluğu oldu mu birileri bunun yerini dolduruyor. Emniyet ve asayiş, Türkiye’de polisin görevi, sivillerin değil. Bodyguard adı altında çalıştırılan kişiler, sokaktan geçen yerli veya yabancı turisti bazen kolundan çekip bazen ısrarcı davranışlarıyla kendi mek nlarına yönlendirme yolunda birtakım hareketler yapıyorlar. Biz Altunok’la birlikte aldık bu kararı. Bir de kamu düzeni adı altında ekip oluşturduk. Son dört gün içinde 57 arkadaşımız bodyguardlık yaptıklarını söylüyorlar ama yaptıkları iş o değil. Bu arkadaşları gece toparladık, geceyi nezarethanede geçirdiler. Ertesi gün dükk n sahiplerine ceza kesildi. Bu uygulamayı yaz sonuna kadar devam ettirmeye karar verdik. 
     
     Ali Ünal Reina İşletmecisi 
İç güvenlik gerekli      Bizim gibi mek nlarda, iç güvenlik gereklidir. Alkolün insana ne yaptıracağı belli olmuyor. Kalabalık ortamlarda, kulüp sahipleri olarak bizim tartışan grupları ayıracak gücümüz yok. Bu işi yapan şirketler var. Biz bu işi onlara veriyoruz. Güvenliğin olması aşırıya kaçmamak şartıyla gerekli. Alkol alındıktan sonra karşılıklı 
     bir tartışmada bunu en profesyonel şekilde ayıracak, bu tekniği bilen insanları bulundurmak gereklidir diye düşünüyorum. Kavgayı büyütmezler. Ortamı sürekli izledikleri için en ufak bir 
     kıvılcım çıkacak yere müdahale edip her iki tarafı da yatıştırıp kimseyi üzmeden olayı bitirecek kişilerdir. Girişlerdeki bodyguardlar da trafiğin akışını kapamamak, giriş - çıkışı yönlendirmek için gerekli. 
     
     Başaran Ulusoy TÜRSAB Başkanı 
Kendi tedbirini alsın      Biz huzurlu bir turizm ve eğlence sektörünü arzularız. Eğlence sektörü turizmin bir parçasıdır. Bunu en iyi şekilde, müsamahak r değil, huzur içinde hem turiste hizmet hem kendi vatandaşımıza hizmet olarak sağlamak gerekli. Türkiye güvenli bir ülkedir, Kuşadası huzurlu bir beldedir. Kuşadası için olumlu bir adıma biz olumlu yanıt veririz. Her kurum hiç kimseyi huzursuz etmeyecek şekilde kendi tedbirini almalıdır. Güvenlik ve koruma en iyi şekilde, kimseyi rahatsız etmeyecek şekilde görev yapmalı. Güvenlik, büyük yerlerde gerekli. Kararlara karşı saygılıyız ama kurumlar kendi içlerinde güvenliklerini sağlamalı. 
     



 GÜNCEL 

















</TEXT>
</DOC>
