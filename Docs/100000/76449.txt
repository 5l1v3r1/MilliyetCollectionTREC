<DOC>
<DOCNO> 76449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/son/sontur01.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Sinir krizi geçiren genç hayvan barınağını yaktı 
</HEADLINE>
<TEXT>

     Sinir krizi geçiren bir genç, Meliha Yılmaz Doğal Hayatı Koruma Vakfı'na ait Gölbaşı Hayvan Bakım ve Rehabilitasyon Merkezi'ni yaktı. 
     Barınakta görevli Nurettin Daşkın'ın 60 oğlu Aydın Daşkın 33 , hasta olan annesi Melihat Daşkın'ı 51 tedavi ettiremeyince, ''Köpeklere annemden daha fazla değer veriyorlar'' diyerek sinir krizi geçirdi. 
     Genç, elindeki benzin bidonuyla hayvan barınağının çatısına çıkarak çatıyı ve kendini ateşe verdi. Kardeşi Duran Daşkın'ın müdahalesi ile kurtarılan Aydın Daşkın, Trafik Hastanesi'ne kaldırılarak tedavi altına alındı. Çatıdaki yangın ise itfaiye ekiplerinin müdahalesi sonucu büyümeden söndürüldü. 
     Gece saat 23.00 sıralarında çıkan yangında, barınakta bulunan köpekler zarar görmezken, bakım ünitesi, ameliyathane ve lojman olarak kullanılan binanın çatısında maddi hasar meydana geldi. 
     Öte yandan, Meliha Yılmaz Doğal Hayatı Koruma Vakfı Mine Eren'in Gölbaşı Polis Karakolu'na gelerek, Aydın Daşkın'dan şikayetçi olduğu öğrenildi. 
     






</TEXT>
</DOC>
