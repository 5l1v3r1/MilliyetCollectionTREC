<DOC>
<DOCNO> 74708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/26/son/soneko22.html </URL>
<DATE> 2002/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası, PFSAL-2 kredisini gelecek ay görüşecek 
</HEADLINE>
<TEXT>

     Türkiye'ye verilecek programlanmış kamu ve mali sektör uyum kredisinin PFSAL-2 Dünya Bankası Yönetim Kurulu'nda Nisan ayında görüşüleceği bildirildi. 
     Dünya Bankası'nın Türkiye Ofisi'nden yapılan açıklamada, Türkiye'nin bankacılık sektöründe ve kamu idaresi üzerinde anlaşma sağlanmış reform ve programların tamamlanmasına bağlı olarak, PFSAL 2 kredisinin her biri 450 milyon dolarlık üç dilim halinde verileceği belirtildi. 
     Açıklamada, Dünya bankasının ayrıca reel sektöre verilecek mali ve teknik destek için hazırlıklar yaptığı da bildirildi. 
     Bu kapsamda, Dünya Bankası'ndan bir heyetin gelecek ayın ilk haftasında Türkiye'ye gelerek, Türk hükümetinin başta Bankacılık Denetleme ve Düzenleme Kurulu, Türkiye Odalara ve Borsalar Birliği TOBB , Türk Sanayicileri ve İşadamları Derneği TÜSİAD , Bankalar Birliği ve işçi sendikaları olmak üzere, ilgili taraflarla görüştükten sonra benimsenecek bir plana göre verilecek bu desteğin hazırlanmasına yardımcı olacağı belirtildi. 
     






</TEXT>
</DOC>
