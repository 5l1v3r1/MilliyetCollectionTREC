<DOC>
<DOCNO> 79558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/spor/aspo.html </URL>
<DATE> 2002/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
O artık tatilde 
</HEADLINE>
<TEXT>

Beşiktaş, Gençlerbirliği deplasmanında umduğunu bulamadı. Ahmet Hassan’ın golüyle yenik duruma düşen Kartal’a bir puanı 81’de Ahmet Dursun getirdi 
     FENERBAHÇE yenilgisi ile Şampiyonlar Ligi hayallerini rafa kaldıran Beşiktaş, moral bulmak için gittiği Ankara’da Gençlerbirliği’nin elinden zor kurtuldu. Doksan dakika boyunca sayısız tehlikeler yaşayan Siyah - Beyazlılar, 39. dakikada Ahmet Hassan’ın golüyle yenik duruma düştü. Gençlerbirliği forvet oyuncularının son vuruşlardaki beceriksizliği nedeniyle kalesinde ikinci golü görmeyen Kartal, 81. dakikada Ahmet Dursun ile bir puana razı oldu. 
     
Tempoyu düşürmedi      Ünsal Çimen pozisyonlara çok yakındı. Kuşkuya neden olmayacak kadar açık ve net kararlar verdi. Hataları oldu ama göze batmadı. Yardımcıları ile iyi uyum sağladı. İki takımın da şikayet etmeyeceği, maçın temposunu yükseltmeye hedefleyen, iyi bir yönetim gösterdi. 
     
Erman bunu yaparsa      Gençlerbirliği kontrollü oynadığı maçta rakibini ani ataklarla vurmak istiyordu. Erman da buna yardım etti. Ronaldo’nun önüne gelen topu Ahmet Hassan’a gönderdi. Ankara ekibinin yapamadığını yaptı. Ahmet Dursun’un ise metrelerce top sürüp, attığı şut ile gelen gol, Gençlerbirliği defansınının ortak hatasından kaynaklandı. 
     
Nasıl Oynadılar      BEŞİKTAŞ 

</TEXT>
</DOC>
