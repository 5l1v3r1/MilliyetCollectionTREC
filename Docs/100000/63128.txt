<DOC>
<DOCNO> 63128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/19/son/soneko05.html </URL>
<DATE> 2002/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'de internetin geleceği kadınların elinde 
</HEADLINE>
<TEXT>

     Avrupa ülkelerinde yapılan bir araştırmaya göre, yeni dünya ekonomisine büyük bir hızla giren Türkiye, internet ağları network alanında çalışan kadın profesyonel oranıyla, 2004 yılında İngiltere, Almanya ve Fransa gibi ülkeleri geride bırakarak Avrupa'da 3. sırada yer alacak. 
     Cisco Systems tarafından bağımsız araştırma şirketi International Data Corporation'a IDC yaptırılan ''Internet Sektöründe Profesyonel Kadın Çalışan İstihdamı'' araştırması, bugün Türkiye'de internet ağları alanında çalışan kadın profesyonellerin erkeklere oranın yüzde 10.7'ye yaklaştığını ve 2004 yılında bu oranın yüzde 16.1'e 
     ulaşacağını ortaya koydu. 
     Rusya, Çek Cumhuriyeti, Polonya, Türkiye, Romanya, İsrail, Belçika, Macaristan, Yunanistan, Avusturya, Danimarka, Finlandiya, Fransa, Almanya, İtalya, Hollanda, Norveç, İspanya, İsveç, İsviçre ve İngiltere ülkelerini kapsayan araştırmada, Türkiye'nin 2004 yılında internet ağı alanında kadın profesyonel istihdamı oranında 3. ülke olacağını belirtiyor. 
     Araştırmaya göre, Türkiye, internet işgücü pazarında 2001 yılında sahip olduğu yüzde 10.7'lik kadın profesyonel oranı ile, Avusturya yüzde 4.3 , İngiltere yüzde 6.5 , Almanya yüzde 5.3 , İsviçre yüzde 4.9 , İspanya, yüzde 7.2 , İtalya yüzde 5.2 , Rusya yüzde 4.5 ve Fransa'yı yüzde 9.1 geride bırakıyor. Yüzde 14.2 ile 
     Yunanistan, Avrupa'nın internet ağları alanında en çok kadın profesyonel çalıştıran ülkesi konumunda bulunuyor. 
     
     Avrupa'da durum 
     Kadın çalışan sayısı Orta ve Doğu Avrupa'da hızla artarken, geleneksel olarak kadın ve erkeklere eşit fırsatlar sunan politikalara sahip olduğu bilinen Batı ve Kuzey Avrupa'da, sanılanın aksine kadın çalışan sayısı daha yavaş bir gelişme gösteriyor. 
     Orta ve Doğu Avrupa ülkelerinde internet ağları alanında çalışan kadın profesyonel sayısının, internetin daha yoğun kullanıldığı Batı ve Kuzey Avrupa ülkelerine göre daha yüksek olmasının nedeni, bu bölgedeki eski demir perde ülkelerinden miras kalan merkezi planlama, istihdamda kadın-erkek çalışan eşitliği, teknik okul ve üniversitelerin çokluğu olarak açıklanıyor. 
     Araştırmaya göre, sonuçlar Orta ve Doğu Avrupa'da kadınların ağ alanına yönelme nedenlerinin erkeklerin nedenleriyle benzerlik gösterdiğini de yüksek ücret, iş garantisi ve iyi kariyer geleceği 
     ortaya koydu. 
     Araştırmada ayrıca, 2001 yılında 22 bin 728 olan ağ uzmanı açığının 2004 yılında yaklaşık 84 bin olacağı da belirtildi. 
     






</TEXT>
</DOC>
