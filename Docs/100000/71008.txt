<DOC>
<DOCNO> 71008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/06/ekonomi/eko05.html </URL>
<DATE> 2002/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bak Ali bak, öğren vergi newline nasıl kalkacak 
</HEADLINE>
<TEXT>

     NEDİM ŞENER 

     Nisan sonuna kadar TBMM’de yasalaşacak olan Özel Tüketim Vergisi’nin ÖTV 1 Ocak 2003 tarihinde yürürlüğe girmesiyle ikinci el otomobillerden vergi alınmayacağı konusunda bazı kafaların h l karışık olduğu ortaya çıktı. Bazı gazetelerin yazarları dün köşelerinde Vergi kalkmayacak, beklemeyin’ başlığı ile bir yazı yayınladı. Yazarlar, Gelirler Genel Müdürü Akif Hamzaçebi ile yaptığı telefon görüşmesine dayanarak ikinci el taşıt alımında KDV kalkıyor, yerine ÖTV geliyor’ yorumunu yaptı. 
     
     ÖTV'den önce 
     Vatandaş Ali Bey, pazar günü Kartal Açık Oto Pazarına gitti. Satıcı Veli Bey'den 4.5 milyar lira verip hayalindeki 2000 model Şahin otomobili satın aldı. 
     Pazartesi günü Veli Bey, Ali Bey'e Maliye'den 'borcu yoktur' yazısı getirdi. Ardından Ali Bey noterde 'alım beyannamesi' çıkardı. Ali Bey daha sonra Nakil Vasıtaları Vergi Dairesi'ne gidip 545 milyon 570 bin lira Taşıt Alım Vergisi TAV , 71 milyon 450 bin lira Trafik Harcı ve 34 milyon lira da Eğitime Katkı Payı yatırdı. 
     Ali Bey ile Veli Bey yeniden notere gidip 'kati satış sözleşmesi' yaptılar. Ardından Nakil Vasıtaları Vergi Dairesi'ne dönüp, Ali Bey adına kayıt açtırdılar. Trafik şubesine gidilip otomobil ruhsatı Ali Bey'in üzerine geçirildi. 
     
     ÖTV'den sonra 
     İkinci eldeki bu satış işlemi Özel Türetim Vergisi'nin ÖTV yürürlüğe gireceği 1 Ocak 2003'ten sonra yapılsaydı Ali Bey, TAV, Trafik Harcı ve Eğitime Katkı Payı ödemeyecekti. 
     Ali Bey 2003 yılı başında Özel Tüketim Vergisi'nin yürürlüğe girmesinden sonra, 'borcu yoktur' yazısı elinde olan Veli Bey ile notere gidip doğrudan satış sözleşmesi imzalayacak. 
     Oradan Nakil Vasıtaları Vergi Dairesi'ne gidip alıcı Ali Bey adına kayıt açılacak ve bağlı olduğu trafik şubesinde de Ali Bey üzerine ruhsat çıkacak. 
     Ali Bey böylece birçok bürokratik işlem yanında 545 milyon 570 bin lir lira TAV, 71 milyon 450 bin lira Trafik Harcı ve 34 milyon lira Eğitime katkı Payı ödemekten de kurtulacak. 
     



 EKONOMİ 






















</TEXT>
</DOC>
