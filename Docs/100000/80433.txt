<DOC>
<DOCNO> 80433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/son/sontur27.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanyol Büyükelçi "Türkiye AB'ye kendi şartları ile giremez" 
</HEADLINE>
<TEXT>

     İspanya'nın Ankara Büyükelçisi Manuel de la Camara da konuşmasında, Türkiye'nin Avrupa Birliği'ne kendi şartları ile giremeyeceğini dile getirerek, şunları söyledi 
     ''Türkiye'nin çıkarları tabii ki her zaman göz önüne alınacaktır. 
     Bazen baskı uygulamaktaki amaç, Türkiye'nin giriş sürecinin hızlandırılmasına katkı sağlamaktır. Kriterler çok önemli. 
     Müzakerelerin başlaması için, kriterlerin yerine getirilmesi gerekiyor.'' Camara, katılımcılardan birinin sorusu üzerine, AB'nin Türkiye'ye karşı olumsuz bir yaklaşımı bulunmadığını, ancak Türkiye'ye karşı büyük bir bilgi eksikliği bulunduğunu söyledi. 
     Başka bir sorunun da AB'nin çok zor bir süreç olan genişleme süreci olduğunu kaydeden Camara, ''Bu, AB'yi ya daha bütün haline getirecek, ya da parçalayacak potansiyele sahip'' diye konuştu. 
     ABD'nin Türkiye açısından AB'nin bir alternatifi olarak görülmemesi gerektiğini vurgulayan Büyükelçi Camara, biri ile olan ilişkinin diğeri ile ilişkiye geçmeyi engellememesi gerektiğini kaydetti. 
     Camara ayrıca, önümüzdeki günlerde Avrupa'da PKK ve DHKP-C gibi örgütlerin terörist örgüt olarak görülmesi için bazı gelişmeler yaşanacağını bildirdi. 
     





</TEXT>
</DOC>
