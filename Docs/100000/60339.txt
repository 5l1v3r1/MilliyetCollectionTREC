<DOC>
<DOCNO> 60339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/yazar/akyol.html </URL>
<DATE> 2002/01/03/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kürtler nereye 
</HEADLINE>
<TEXT>

     BÖLGENİN geri kalmışlığının sebebi feodalite ve soyutlanmış, dağlık coğrafyasıdır bunu İranlı Kürt lider Qasımlu da belirtir. 
     Halbuki PKK ve 'ılımlı' sanılan Kemal Burkay gibilerin tezine göre Türkler bölgeyi sömürmek için kasten geri bıraktırmışlardır Hatta Burkay, Deng dergisinde safça sorar 
     "İsviçre de dağlık geri mi " 
     Peki, İsviçre 1300'lerden beri hangi büyük ticaret yollarının kavşağıdır 
     Şoven milliyetçi tezler bir "düşman yaratmak" için tarihi de tahrif ederler. Durumların düzelmesini de istemezler. Çünkü şovenizm için bir de "ezilmişlik" duygusu lazımdır Kışkırtıcı yazılarıyla büyük vebal taşıyan İsmail Beşikçi'ye göre, mesela kredi, teşvik ve bayilik alarak zenginleşen Kürtler kötüdür, çünkü bunlar "devletin yanında yer almış"lardır, "ajan sınıf"tırlar Devletlerarası Sömürge, Kürdistan, sf. 63 - 93 
     'İyi Kürd'ün fakir, ezilmiş, öfkeli, militan olması lazım bu kafaya göre... 
     
     BÖLGE kalkınma sürecindedir. Feodalite hızla çözülmekte, başarılı bir girişimci sınıf oluşmaktadır. Yollar, yoğun ticari ilişkiler ve iletişim, yükselen eğitim seviyesi ve kentleşme, şoven Kürt milliyetçilerinin çizdiği kara tabloyu yavaş yavaş ortadan kaldırmaktadır. 
     Bugünkü sorun da feodalite veya geri kalmışlıktan değil, aksine, bu gelişmelerden çıkmaktadır 
     Kürt ideologlarına, PKK'nın yönetim ve ara kadrolarına, HADEP'in teşkilatına bakın... Okumuş, meslek sahibi, az çok iş sahibi 'küçük burjuvalar' çoğunluktadır. Feodalitenin ırgatları değildirler. 
     İşsiz gençler de ırgat psikolojinde değildir artık. 
     Demek ki, Sünni ve Alevi İslam kimliklerinin "kenar"da kalmış kültürel unsurları nasıl kentleşme, eğitim ve ticarileşme sürecinde "merkez"e yönelip kamusal alana çıkıyorsa, bu süreç Kürtleri de aynı şekilde etkiliyor. 
     Onlar da 'görünür' oluyorlar. Artık yok sayılmaları mümkün değil... 
     "Takriri Sükun" artık tekrarlanamaz... 
     
     EĞİTİMLE, kentleşmeyle, ticarileşmeyle gelişen bu "kimliklenme" süreci başka bir sonuç daha doğuruyor Türkler ve Kürtler tarihimizin hiçbir döneminde ve şimdi hiçbir ülkede olmadığı kadar, iç içe geçiyorlar. 
     Rahmetli Kürt aydını Orhan Kotan'ın yazdığı gibi, "milyonlarca Kürt Batı illerinde yaşamaktadır... Kimse Kuzey Irak'ta yaşamaya heveslenmemiştir... Bağımsız Birleşik Kürdistan talebi illegal Kürt hareketlerinin programlarında bir paragraf başı olmaktan fazla bir anlam taşımıyor... sınır çizmek imkansızdır..." Realite, Rojname Hefteyi, Sayı 1 ve 2 
     HADEP'in "Kürt partisi değil, Türkiye partisi" olmak istediğini söylemesinin bir sebebi, kaynaşmış milyonlarca Kürd'e ayrılmayı, bölünmeyi izah imkansızlığıdır. 
     Eski etnik milliyetçi şoven ideoloji yerine, ılımlı ve uzlaşmacı demokratik görüşler geliştirmek, herkesten önce ılımlı Kürtlerin görevidir Yıllarca zihinlere işlenmiş eski militan ve şoven tezleri, ayrılıkçı ve Pan Kürdist tortuları eleştirmek, genç kuşakları bu tortulardan kurtarmak... 
     Çözüm kesinlikle ülke bütünlüğü ve üniter devlet içinde, liberal demokrasinin ve uzlaşma kültürünün gelişmesiyle sağlanabilir. 
     
     







Kürtler nereye 


Çalışkanlar 


Derviş'ten güvence "Hortumcuya destek yok" 


Siyaset 2002’de yeni yüzler... 


Alafranga yılbaşından alaturkaya nasıl döndük 


Çok dansözlü dönem 


2002 para programının getirdikleri 


AB'nin gücü ve... zaafı 


Çanlar demokrasi için çalıyor 


Filiz Akın’ın yeni filmi Türkiye tatili 


Çocuklar ve dehşet dengesi 


Ahmet Hamdi'nin keşfi ve kış aşkı... 


Üç kapı üç kilit 


Devletin para koyacağı bankanın canlı şirketleri 


Tekstilbank Nuri Akın’ın bankası idi 


Çevreyi kirleten 6 ay hapis yatacak 


</TEXT>
</DOC>
