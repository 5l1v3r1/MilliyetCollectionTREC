<DOC>
<DOCNO> 65066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/dunya/dun03.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Askerin Kıbrıs uyarısı 
</HEADLINE>
<TEXT>
Çözümsüz AB üyeliği olmaz 
     DIŞ HABERLER SERVİSİ 

     Kara Kuvvetleri Komutanı Orgeneral Hilmi Özkök, birliklerde denetlemede bulunmak amacıyla dün ziyaret ettiği KKTC’de, Kıbrıs sorununun çözümü için adada başlayan doğrudan müzakereler hakkında görüş açıkladı. Orgeneral Özkök bu müzakere sürecini desteklediklerini belirtti ve ardından "Denktaş’ın başlattığı çözüm girişimine olumlu cevap alınamaması halinde TSK’nın doğabilecek her türlü krizin yönetiminde, verilecek her türlü görevi başaracak güçte ve kararlılıkta olduğunu" söyledi. 
     Orgeneral Özkök, Ercan Havaalanı’nda yaptığı açıklamada, "Çözüm fırsatının ilgili taraflarca, yanlış müdahalelerde bulunulmadan ve sekteye uğratılmadan desteklenmesi gerektiğini" belirtti. Orgeneral Özkök, krizi önlemenin tek yolunun da "egemen iki devletin oluşturacağı yeni ortaklığın teşkil edilmesinden geçtiğini" söyledi. 
     Orgeneral Özkök, adada devletlerin eşit egemenliğine dayanan bir çözüm olmadan, 1960 anlaşmaları hukukuna aykırı, tek taraflı AB üyeliğine Türkiye’nin kesinlikle karşı çıkacağının altını çizdi ve "Böyle bir gelişmenin Doğu Akdeniz’i sürekli kriz ortamına sürükler" dedi. 
     



 DÜNYA 













</TEXT>
</DOC>
