<DOC>
<DOCNO> 53795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/23/son/sontur25.html </URL>
<DATE> 2001/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Turizm Bakan'ı Taşar'a, DSP milletvekilinden terleten soru 
</HEADLINE>
<TEXT>

     DSP Bursa Milletvekili Ali Arabacı, Turizm Bakanı Mustafa Taşar'a, İngiltere gezisiyle ilgili olarak ''Devletçe ödenmesi gerekli giderlerin özel ya da tüzel kişilerce karşılanmasını onurlu devlet anlayışı ile bağdaştırabiliyor musunuz '' diye sordu. 
     Arabacı, Taşar tarafından yanıtlanması istemiyle TBMM Başkanlığı'na verdiği soru önergesinde, Bakan'ın, eşi ve 24 kişilik bir heyetle gittiği İngiltere'deki masrafların ''Türk turizm şirketleri tarafından ödendiğini'' söylediğinin basında yer aldığını hatırlattı. 
     Arabacı, heyetin ve bakanın eşinin ulaşım, gezi ve eğlence masraflarını karşılayan Türk Turizm şirketleri ve sahiplerinin açıklanmasını istediği soru önergesinde, ''Bu şirketlerin harcamaları dışında bakanlık bütçesinden sarf edilen para ne kadardır '' diye sordu. 
     Sözkonusu şirketlerin, Turizm Bakanlığı'ndan henüz karşılanmamış herhangi bir talepleri bulunup, bulunmadığını soran Arabacı, Taşar'a ayrıca, ''Devletçe ödenmesi gerekli giderlerin özel ya da tüzel kişilerce karşılanmasını onurlu devlet anlayışı ile bağdaştırabiliyor musunuz Eylem, ne ölçüde temiz siyaset ve şeffaf devlet kavramlarına uygun düşer '' sorularını yöneltti. 
     






</TEXT>
</DOC>
