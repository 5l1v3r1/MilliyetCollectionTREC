<DOC>
<DOCNO> 95088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/son/sondun14.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Pavarotti emekli olunca bedava müzik öğretmeni olacak 
</HEADLINE>
<TEXT>

     Dünyaca ünlü İtalyan tenor Luciano Pavarotti, emekli olduğunda bedava müzik öğretmenliği yapmak istediğini söyledi. 
     Brüksel'de, albümünün 100 milyondan fazla satması nedeniyle alacağı ödül öncesinde Reuters Televizyonu'na açıklama yapan Pavarotti, geçen ay açıkladığı emeklilik kararının kesin olduğunu belirtti. Ünlü tenor, ''Kesinlikle 12 Ekim 2005'de'' dedi. 
     Emekli olduktan sonra ne yapmak istediğini ''kesinlikle bildiğini'' belirten Pavarotti, ''Yapabileceğim çok şey var. Ama en açık olanı, çünkü şu anda içinde yaşadığım dünyada kalmak istiyorum, eğitim alanı. Genç şarkıcıları eğiteceğim, ama sadece genç şarkıcıları da değil, sorunları olan insanlara yardım edeceğim. Umarım ücret almak gereği de duymam'' dedi. 
     Pavorotti, ''Mesleğime ilk olarak iki yıl eğitim alarak başladım ve herhangi bir para ödemedim, çünkü öğretmen de bir tenordu. Sanırım ben de aynı şeyi yapabilirim'' dedi. 
     





</TEXT>
</DOC>
