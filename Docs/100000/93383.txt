<DOC>
<DOCNO> 93383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/magazin/amag.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Yasemin’i gözetleyecek .. 
</HEADLINE>
<TEXT>

Türkiye adına, birbirinden güzel mankenlerin yarıştığı Milano’daki Mankenevi’ne giren Yasemin Kozanoğlu, tam 10 gün izlenecek 
     NURDAN AKINER 

     MODA kanalı Fashion TV, İtalya’nın Milano kentinde Biri Bizi Gözetliyor’ evinin bir benzerini kurdu, ama bir farkla. Bu evde gözetlenecek olanlar dünyanın farklı ülkelerinden seçilen birbirinden güzel mankenler. Modelflat - Mankenevi’ isimli gözetleme evindeki mankenlerden biri de, yaşadığı bunalımlı günlerin ardından Londra’da kendini toparlamaya çalışan Yasemin Kozanoğlu oldu. 
     
     İngilizce anadili gibi 
     DÜNYANIN farklı ülkelerinden altı kızın aynı evi paylaştığı Mankenevi’ne dün katılan Yasemin, 10 gün boyunca 24 saat gözetlenecek. Böylece yarışmanın son 10 gününe yani finaline katılan Yasemin’in önünde yepyeni bir ufuk açılmış oldu. Bütün masrafları Fashion TV tarafından karşılanan Yasemin Kozanoğlu, anadili gibi İngilizce konuştuğu için evin içinde zorluk çekmeyecek. 
     
     Haydi oy vermeye 
     YASEMİN Kozanoğlu’na ne kadar çok oy verilirse, yazın güney sahillerimizde içi yine 24 saat gözetlenecek olan Fashion Boat’a katılma ihtimali o kadar artacak. "www.fashiontv.com modelflat" adresine girip model evinde yaşayanları izlemeniz, onlar hakkında bilgi edinip günlüklerini okuyarak oy vermeniz mümkün. 
     



 MAGAZİN 













</TEXT>
</DOC>
