<DOC>
<DOCNO> 82968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/spor/ykocaomer.html </URL>
<DATE> 2002/05/09/ </DATE>
<TIME>  </TIME>
<AUTHOR> YAVUZ KOCAÖMER  </AUTHOR>
<HEADLINE>
Dürüst gümüş madalya 
</HEADLINE>
<TEXT>

     Thomas Nuss 33 yaşındadır. 10 yıl engelliler sporu yapmış, Seul’deki Paralympic’lerde disk atma ve güllede madalyalar kazanmıştır. O’nu esas mutlu eden, 1994 yılında Berlin’deki Dünya Şampiyonası’nda, Alman Milli Takımı’nın yardımcı antrenörü iken kazandığı Fair Play madalyasıdır. 
     Şimdi kendi ağzından dinleyelim "Fair Play madalyasını kazandığımı öğrenince çok şaşırdım. Çünkü ben, son derece doğal olan bir şey yapmıştım. Disk atıcılarından Horst Bayer’in kartını verirken, Avustralya ekibinden John Eden’in yarışmacılar listesinde olmadığı gözüme çarptı. Ama, O’nun orada olduğunu biliyordum. Hemen Avustralya ekibinin başkanına giderek durumu hatırlattım. John yarışmaya katıldı ve altın madalyayı kazandı. Tabi ki ben, egoistçe davranabilirdim ve susabilirdim. John Edin katılmazdı ve bizim güllecimiz Horst Bayer altın madalyayı kazanırdı. Ama, Horst Bayer’in de böyle kazanacağı bir altın madalyadan keyif almayacağını da biliyordum. Dürüstçe kazanılmış bir gümüş, muhtelif oyunlarla kazanılmış bir altından çok daha iyidir." 
     "Böyle dürüst bir davranış nereden geliyor Bana göre, bu olay olduğu anda, aniden insanın içine doğuyor çok fazla düşünmeden. İnsanın içinde olan bir dürüstlük duygusu dışarıya vuruyor. Şu anda antrenör olarak ben de oyuncularıma hep bu fikirleri aşılamaya çalışıyorum. Rakibinin zayıf noktalarından faydalanmamalarını tavsiye ediyorum. Öyle atletler vardır ki, yarışmadan evvel çok gergindirler ve hiç kimseyle konuşmak istemezler. Rakiplerinden bir tanesi, ona söyleyeceği birkaç sözle konsantrasyonunu bozabilir. Bu bir kural hatası, kurala karşı gelmek değildir. Ama, dürüst bir davranış da sayılmaz." 
     "Engelli sporcularımızda başarılarının arkasında para olmadığı için, burada kendini gösterme, toplum içinde bir yere ulaşma ve özellikle bir Dünya Şampiyonası’nda ve Paralympic Oyunları’nda kürsüye çıkma çok önemlidir. Ancak her şeyden önemlisi dürüst davranmaktır." 
     İşte sevgili okurlar. Thomas Nuss böyle söylüyor. 
     
     



 SPOR 




























</TEXT>
</DOC>
