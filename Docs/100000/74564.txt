<DOC>
<DOCNO> 74564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/son/sontur20.html </URL>
<DATE> 2002/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit, "Aile Fotoğrafı" nda... 
</HEADLINE>
<TEXT>

     Başbakan Bülent Ecevit, NATO Aday Ülkeler Devlet ve Hükümet Başkanları Doruğu'na katılan liderler ile "aile fotoğrafı" çekimine katıldı. 
     Başbakan Ecevit, Doruk'un açılış toplantısının ardından Parlamento Sarayı'nın birinci katında, liderlerle aile fotoğrafı çektirdi. 
     Çekim sırasında Romanya Başbakanı Nastase ile ABD Dışişleri Bakan Vekili Richard Armitage'nin arasında yer alan Ecevit, Armitage ile bir süre ayakta sohbet etti. 
     Çekimin ardından sarayın giriş katına inen Ecevit, burada Romanya Başbakanı Adrian Nastase ile baş başa görüştü. 
     Görüşme yaklaşık 10 dakika sürdü. 
     Başbakan Ecevit, görüşmeden sonra Cumhurbaşkanı İon İliescu ile biraraya geldi ve 15 dakika görüştü. 
     Ecevit, görüşmeden önce birinci katta bulunan resim sergisini de gezdi. 
     






</TEXT>
</DOC>
