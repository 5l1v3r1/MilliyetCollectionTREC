<DOC>
<DOCNO> 95978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/yasam/yas12.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Vicdansızlar iki can’ aldı 
</HEADLINE>
<TEXT>

Aytül Akdağ, hamileydi... Bir canavar çarpıp kaçtı. Ve kimse yardım etmeyince, doğmamış bebeğiyle can verdi 
     ERDOĞAN CANKUŞ Muğla DHA 

     Fethiye’de türkücü Oğuz Yılmaz’ın konserini izleyen 2.5 aylık hamile 18 yaşındaki Aytül Akdağ, ev yolunda yüzlerce vicdansız insanın’ kurbanı oldu. 
     Henüz altı altı aylık evli Akdağ ve çiftçi eşi İsmail Hakkı Akdağ, Eşen beldesindeki 5. Kavun Şenlikleri’ne katıldı. Önceki gece saat 02.30’a kadar şenlikler dahilindeki Yılmaz konserini izleyen genç çift, ardından eve dönüş için önce arkadaşları Adem Özdemir’in traktörüyle yola çıktı. Bir benzin istasyonlarına bıraktıkları kendi traktörlerinin yanına geldiklerinde ise korkunç kaza yaşandı. 
     Eşinden önce traktörden inip yolun karşısına geçmek isteyen Aytül Akdağ’a, beyaz renkli Renault Toros marka bir otomobil çarptı. 
     Korkunç kaza sonrası genç anne adayı kanlar içinde yolda can çekişirken, şenlikler çıkışı kaza yerinden geçen yüzlerce kişi hiç oralı bile olmadı. 
     
     Eşim ölüyor, kurtarın ’ 
     İsmail Akdağ’ın Vicdanlı biri yok mu Eşim ölüyor, kurtarın’ feryatlarına rağmen hiç kimse, yaralı kadını hastaneye götürmeye tenezzül etmedi. 112 Acil Servis ambulansı da gelmeyince, 20 dakika geçtikten sonra vicdan sahibi’ bir vatandaşın otomobiliyle Devlet Hastanesi’ne kaldırılmak istenen genç kadın, karnındaki bebeğiyle can verdi. Jandarma, genç kadına çarpıp kaçan sürücünün peşine düşerken Muğla 112 Acil Servis’ten sorumlu Sağlık Müdür Yardımcısı Dr. Aykut Uyanık, Akdağ’ın öldüğü kazayla ilgili kendilerinden ambulans istenmediğini savundu. 
     



 YAŞAM 























</TEXT>
</DOC>
