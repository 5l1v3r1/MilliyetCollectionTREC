<DOC>
<DOCNO> 52935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/18/son/soneko07.html </URL>
<DATE> 2001/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Sebze meyveye Ramazan zammı geldi... 
</HEADLINE>
<TEXT>

     Sebze-meyvenin üretim bölgelerinden olan Adana'da, yaz ucuzluğu "Ramazan"ın da etkisiyle sona erdi. Fiyatlar bir hafta öncesine oranla yüzde 15 ile yüzde 80 arttı. 
     Adana Kabzımallar Dernek Başkanı Ali Batman, halkın alım gücünün daralması nedeniyle satışlarda uzun bir süredir büyük bir durgunluk yaşandığını ve zararına satış yaptıklarını hatırlatarak, Ramazan ayının piyasayı hareketlendirdiğini söyledi. 
     Batman, "Talep artışı ve nakliye giderlerine rağmen en ucuz tüketim maddesi yine sebze ve meyve. İğneden ipliğe herşeyin neredeyse hergün zam gördüğü, akaryakıt zamları nedeniyle nakliye maliyetlerinin tırmandığı günümüzde, kabzımal esnafı elini vicdanına koyarak kar marjı belirliyor" dedi. 
     






</TEXT>
</DOC>
