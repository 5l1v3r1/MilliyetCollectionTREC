<DOC>
<DOCNO> 84841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/19/magazin/mag01.html </URL>
<DATE> 2002/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hepsi Yasemin’in mutlu olması için 
</HEADLINE>
<TEXT>

Mankenler podyuma çıktı, sevilen sanatçılar onun için sahne aldı, firmalar yardım eli uzattı. Tek amaç, sesini Kanal D’yle duyuran lösemili Yasemin’in sağlığına kavuşmasıydı 
     DENİZ ALTUNTAŞ 

     Kanal D’nin haber programı Haber Özel’in Türkiye’ye tanıttığı 15 yaşındaki lösemi hastası Yasemin Goncagül yararına Mydonose Showland’de bir yardım gecesi düzenlendi. Nelih Akay Model Ajansı ve Kanal D’nin düzenlediği gecede, DMC sanatçıları Muazzez Ersoy, Mirkelam, İlhan Şeşen’in yanı sıra Beyazıt Öztürk ve Yavuz Bingöl de sahneye çıktı. 
     
     Destek oldular... 
     Tuba Ünsal’ın sunuculuğunu yaptığı gecede Nefise Karatay, Emine Ün, Tuba Ünsal, Sinemis Candemir, Fatma Yaman, Esra Aktay, Didem Uğurlu, Sadiye Erik, Leyla Kömürcü, Bihter Aytaş ve Nazlı Dayı podyuma çıktı. Gecenin biletleri 15 ile 30 milyon liradan satıldı. 
     
     Hidayet forma gönderdi 
     Zeynep Mutlu Vakfı Kemer Koleji, Yasemin’in eğitimine internet aracılığıyla yardımcı olacak. Journey Seyhan Tekstil giyim firması da Yasemin’in sezonluk kıyafetlerini karşılayacak. Med-line, gecede ambulans ve sağlık kontrolleri ile ilgili tüm desteklerini sundu. 
     Milli basketbolcumuz Hidayet Türkoğlu da, okul takımında basketbol oynayan Yasemin’e imzaladığı formasını gönderdi. 
     
     



 MAGAZİN 













</TEXT>
</DOC>
