<DOC>
<DOCNO> 60958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/07/yasam/ayas.html </URL>
<DATE> 2002/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Usame Bin acemi 
</HEADLINE>
<TEXT>

İki yıldır ders alan 15 yaşındaki pilot uçuş izni almadan kaçırdığı uçağıyla küçük çaplı’ bir intihar dalışı yaptı ve sadece kendi öldü 
     DIŞ HABERLER SERVİSİ 

     ABD, önceki gün, Dünya Ticaret Merkezi’ne yapılan saldırıların ufak çaplı’ bir benzeri yaşadı. Florida Eyaleti’ne bağlı Tampa kentinde 15 yaşındaki bir öğrenci pilot, uçuşa kısıtlı bölgede izinsiz kullandığı küçük bir uçakla, 40 katlı gökdelene çarptı. Ülkede terör saldırısı tedirginliği yaratan olayda küçük pilot öldü ancak haftasonu olduğu için başka can kaybı ya da yaralanma meydana gelmedi. 
     
Uyarıları dinlemedi      Charles Bishop adlı 15 yaşındaki pilotun kullandığı dört kişilik 2000 Cessna 172R tipi uçak, Saint Petersburg - Clearwater Havaalanı’ndan uçuş izni almadan havalandı. Afganistan operasyonunun yönetildiği Merkez Komuta binasının da bulunduğu MacDill Hava Kuvvetleri Üssü’nün üzerinre uçuş kısıtlamasına aldırmadan uçan Bishop, yetkilileri alarma geçirdi. Uçağın yanına gelen sahil güvenlik helikopterlerinin, iniş yapması için verdiği sinyallere aldırmayan Bishop, Bank of America adlı bankaya ait 40 katlı gökdelenin 28 ile 29. katları arasındaki bölümüne dalış yaptı. 
     
Öğretmenleri atlattı      Pilotun can verdiği olayda, gövde bölümü tamamen binanın içine gömülen uçak, kuyruk kısmı dışarıda kalacak şekilde binada asılı kaldı. Anneannesi tarafından Ulusal Havacılık adlı uçuş okuluna getirilen Bishop’ın, uçuş öğretmenlerini atlatarak uçağı havalandırdığı kaydedildi. İki yıldan beri uçuş dersleri aldığı bildirilen Bishop’ın, bu "dalışı" kazayla mı yoksa maksatlı olarak mı gerçekleştirdiği anlaşılamadı. 
     



 YAŞAM 



















</TEXT>
</DOC>
