<DOC>
<DOCNO> 94763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/ekonomi/eko14.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Off - shore’a sıkı denetim geldi 
</HEADLINE>
<TEXT>

     ANKARA Milliyet 

     Bankacılık Düzenleme ve Denetleme Kurulu BDDK , kıyı bankacılığı off - shore faaliyetinde bulunacak bankaların uymaları gereken kuralları ilan etti. 
     Kıyı bankacılığı bölgelerinde şube açacak bankaların sermaye yeterlilik oranı en az yüzde 12 olacak. Kıyı bankacılığı bölgesinde edinilecek iştirake yapılacak yatırımlar bu oranın yüzde 12’nin altına düşmesine yol açmayacak seviyede tutulacak. Kıyı bankacılığı bölgesindeki şubenin bilanço büyüklüğü toplam banka bilançosunun yüzde 10’unu geçemeyecek. 
     Banka ile kıyı bankacılığı bölgesindeki iştiraki arasındaki kredi işlemleri banka öz kaynaklarının yüzde 25’ini aşmayacak. Off - shore’lar bağımsız denetim raporlarını BDDK’ya verecek. Banka personelinin, yurtiçindeki müşterileri off shore’a yönlendirmelerine izin verilmeyecek. 
     



 EKONOMİ 
























</TEXT>
</DOC>
