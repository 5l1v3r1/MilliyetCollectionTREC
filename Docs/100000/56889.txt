<DOC>
<DOCNO> 56889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/son/sontur31.html </URL>
<DATE> 2001/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller bütçe görüşmelerinde coştu "Arjantin'den ne farkımız var " 
</HEADLINE>
<TEXT>

     DYP Genel Başkanı Tansu Çiller, iktidarın ülkeyi kötü yönettiğini savunarak, ''Ülkeyi getirdiğiniz noktanın Arjantin'den ne farkı var '' dedi. Çiller, diktatörlerin bile böyle bir kötü idareden sonra iktidardan gittiklerini kaydederek, ''Şu mübarek günde milletin duaları kabul edilsin de şu hükümetten kurtulsunlar'' diye konuştu. 
     TBMM Genel Kurulu'nda, 2002 Yılı Bütçe Kanunu Tasarısı üzerinde DYP Grubu'nun görüşlerini açıklayan Çiller, ''Başbakan yerine TOBB Başkanı'nın Hükümet'in yapacaklarını anlatmaya kalkıştığını ifade ederek, ''Ankara, İstanbul, Londra yaklaşımı derken dağ fare doğurdu'' dedi. 
     Çiller, iktidarın yaptığı uygulamalarla ülkeyi getirdiği noktanın Arjantin'den farkı bulunmadığını öne sürerek, ''Arjantin'in enflasyonu yüzde 5 ama en önemli meseleleri rekabet gücü yok. Bizde enflasyon yüzde 90, daha onu yüzde 5'lere indireceğiz. Bizim farkımız sadece coğrafyamız. Ama 11 Eylül'le birlikte Türkiye'nin önüne bir, terörle mücadele gibi riskle-fırsat birlikte çıkmıştır'' diye konuştu. 
     Çiller, Hükümet'in ülkeyi kötü yönettiğini savunarak, ''Böyle demokrasi olmaz. Diktatörler bile böyle bir kötü idareden sonra çıkıp giderler. Şu mübarek günde milletin duaları kabul edilsin de şu hükümetten kurtulsunlar'' diye konuştu. 
     Tasarruf önlemlerini ''zam ve tasfiye paketi'' olarak niteleyen Çiller, ''ölü at kamçıyla canlanmaz'' dedi. 
     






</TEXT>
</DOC>
