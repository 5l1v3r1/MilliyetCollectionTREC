<DOC>
<DOCNO> 67231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/son/sondun01.html </URL>
<DATE> 2002/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak Dişişleri Bakanı "Irak'taki barış Türkiye'ye yarar" 
</HEADLINE>
<TEXT>

     Irak Dışişleri Bakanı Naci Sabri, Irak'taki barış ve istikrarın, Türkiye de dahil tüm ülkelerde barış ve istikrara hizmet edeceğini söyledi. 
     İslam Konferansı Örgütü İKÖ - AB Ortak Forumu'na katılmak üzere İstanbul'a gelen Sabri, Atatürk Havalimanı'nda gazetecilerin soruları üzerine, ABD ve İngiltere'nin Irak topraklarına şiddet uyguladığını ve saldırıda bulunduğunu ileri sürerek ''Bu BM kurallarına aykırı, bu nedenle Irak'ın topraklarına uygulanan saldırılara son verilmesi çağrısında bulunuyoruz'' dedi. 
     Irak'ın bölge için önemine de değinen Sabri, ''Türkiye'nin Irak'la iyi komşuluk ilişkileri bağlamında çaba göstereceğini umuyoruz. Çünkü Irak'ta barış ve istikrar, Türkiye de dahil tüm ülkelerdeki barış ve istikrara hizmet eder. Irak'a karşı yapılan saldırılar Türkiye de dahil hiçbir ülkenin çıkarına hizmet etmez'' şeklinde konuştu. 
     Sabri, Türkiye'den, dış politikada BM kararları ve uluslararası hukuk çerçevesinde hareket etmesini beklediklerini de belirterek formun müslüman dünyası ile Avrupa arasında işbirliği yaratacağını söyledi. 
     Sabri, daha sonra Çırağan Sarayı'na hareket etti. 
     






</TEXT>
</DOC>
