<DOC>
<DOCNO> 54794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/son/sontur28.html </URL>
<DATE> 2001/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Deprem Müteahitlerine ''AF'' 
</HEADLINE>
<TEXT>

     Adana'nın Ceyhan İlçesi'nde 27 Haziran 1998 tarihinde meydana gelen depremde yıkılan binaların yapımında kusurlu oldukları gerekçesiyle yaklaşık 3.5 yıldan beri tutuksuz yargılanan 4'ü belediye görevlisi, 17'si müteahhit toplam 21 sanığın cezası, Af Yasası kapsamında ertelendi. 
     Ceyhan Ağır Ceza Mahkemesi'nde bugün yapılan duruşmaya, müteahhitlerden Ahmet Müştak, Abdulkadir Konuksever ve Mevlüt Komik katıldı, diğer 14 müteahhit ile 4 belediye görevlisini ise avukatları temsil etti. 
     Mahkeme Heyeti Başkanı Hakim Kemal Göker'in, sanık ve avukatlarına, karar aşamasına geldiklerini belirterek, son bir sözleri olup olmadığını sordu. Sanık ve avukatları ise takdiri mahkeme heyetine bıraktıklarını ifade ettiler. Mahkeme heyeti, kısa bir aradan sonra tutuksuz yargılanan 21 sanığın cezasının, ''4616 sayılı şartlı salıverilme dava ve cezaların ertelenmesine dair kanun'' kapsamında 5 yıl süreyle ertelenmesine karar verdi. 
     Ceyhan'da 27 Haziran 1998 tarihinde meydana gelen ve 87 kişinin ölümü, yüzlerce kişinin de yaralanmasıyla sonuçlanan 6.3 şiddetindeki depremden sonra, yıkılan binalarda kusurlu görülen 21 müteahhit ve belediye görevlisi ''Ölüme sebep olmak'' suçundan 1 yıl ile 3 yıl arasında değişen hapis cezaları ile yargılanıyorlardı. 
     






</TEXT>
</DOC>
