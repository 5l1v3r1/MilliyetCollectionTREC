<DOC>
<DOCNO> 83491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/12/ekonomi/aeko.html </URL>
<DATE> 2002/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez, krizde vergi şampiyonu 
</HEADLINE>
<TEXT>

Kurumlar Vergisi’nde Türkiye şampiyonu Merkez Bankası oldu. Kriz yılı 2001’de 9 katrilyon liralık faiz geliri elde eden Merkez Bankası, 1 katrilyon 463 trilyon lira vergi ödeyecek 
     HARUN GÜREK Ankara 

     Kurumlar Vergisi’nde Türkiye rekortmenleri belli oldu. Ekonomik krizde 9 katrilyon liralık faiz geliri sağlayan Merkez Bankası birinciliği alırken yeniden yapılandırmaya tabi tutulan kamu bankalarından Ziraat Bankası da listede üçüncü sıraya yükseldi. 
     Özelleştirilen Petrol Ofisi PO beşinci olurken, bilanco denetimleri sürdüğü için matrah bildiremeyen özel bankalar sıralamaya giremedi. Gelirler Genel Müdürlüğü’nün 2001 yılı Kurumlar Vergisi rekortmenleri listesine göre, Merkez Bankası bu yıl 1 katrilyon 463 trilyon liralık vergi ödeyecek. Banka, bir önceki yıl 218.8 trilyon lira ile yine Türkiye birincisi olmuştu. 
     
     Türk Telekom ikinci 
     1.5 katrilyon lira kar açıklayan Türk Telekom ise 450 trilyon 121 milyar lira en çok Kurumlar Vergisi ödeyecek ikinci kuruluş oldu. Telekom bir önceki yıl 91.7 trilyon lira ile üçüncü sırada yer almıştı. Bir önceki yıl 55.4 trilyon lira ile altıncı sırada yer alan Ziraat Bankası ise bu sefer üçüncü oldu. 19 Şuat krizinin ardından yeniden yapılandırılan ve görev zararları kamu k ğıdı ödenerek kapatılan Ziraat Bankası’na 316 trilyon 907 milyar lira vergi tahakkuk ettirildi. 
     
     Yedi yabancı banka listede 
     Listede ilk 10 sıranın sekizini kamu kuruluşları alırken iki yıl önce özelleştirilen PO ile Citibank ilk 10’a girdi. Listede genellikle üst sıralarda yer alan özel bankaların hiçbiri bu yıl listeye giremedi. Buna karşın Citibank’ın yanı sıra altı yabancı banka daha en çok Kurumlar Vergisi ödeyecek ilk 100 mükellefin arasında yer aldı. JP Morgan Chase Bank 38 trilyon 260 milyar lirayla 12’nci, ABN Amro Bank 19 trilyon 185 milyar lirayla 23’üncü, Deutsche Bank 13 trilyon 25 ile 41’inci, Credit Suisse First Boston Bank 6 trilyon 122 milyar ile 84’üncü, Rakobank 5 trilyon 658 milyar lira ile 93’üncü, Societe Generale 5 trilyon 526 milyar lira ile 98’inci oldu. 
     Tasarruf Mevduatı Sigorta Fonu TMSF bünyesine alınan bankalardan Bayındırbank da listede yer alıyor. TMSF’nin ödeme ve tahsilat işlemleri yanı sıra el konularak kapatılan bankaların işlemlerini yürüttüğü için kapatılmayan Bayındırbank, 9 trilyon 221 milyar lira Kurumlar Vergisi’nde 60’ıncı sırayı aldı. 
     
Türkiye rekortmenleri Kuruluşun adı Vergisi TL 1 Merkez Bankası 1.463.950.101.550 2 Türk Telekom 450.121.873.540 3 Ziraat Bankası 316.907.447.040 4 DHMİ 97.115.990.290 5 İller Bankası 92.583.036.630 6 Petrol Ofisi 57.148.862.250 7 TÜPRAŞ 52.063.171.186 8 T.M.O. 49.529.083.430 9 Tekel Pazarlama 44.390.678.390 10 Citibank 42.094.125.300 11 OYAK Renault 39.976.730.710 12 JP Morgan Chase Bank 38.360.004.340 13 ETiBOR 37.144.376.669 14 Ericsson 33.653.412.090 15 N.V. Turkse Perenco 32.362.798.000 16 29.282.279.540 17 Tekel İşletmeleri 24.142.774.020 18 Siemens 22.319.599.610 19 Anadolu Sigorta 21.571.445.640 20 Kıyı Emniyeti Gn. Md. 21.103.075.950 21 Ak Yatırım Menkul Değerler 20.472.010.150 22 Ak Enerji 20.049.845.400 23 ABN Amro Bank 19.185.595.860 24 AKSA 18.240.348.360 25 ETİ Holding 18.222.802.460 26 Çolakoğlu Metalurji 18.191.748.150 27 TAKASBANK İMKB 17.889.562.450 28 Ak Sigorta 17.786.272.220 29 Ericsson İletişim AŞ 17.596.294.150 30 Pihilip Morris Sabancı 17.370.350.520      
     Adının açıklanmasını istemiyor. 
     



 EKONOMİ 















</TEXT>
</DOC>
