<DOC>
<DOCNO> 62633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/son/sontur17.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İran Büyükelçiliği'ne molotof kokteyli atarken yakalandı 
</HEADLINE>
<TEXT>

     İran'ın Ankara Büyükelçiliği'ne molotofkokteyli atan mülteci statüsündeki bir kişi nöbetçi polisler tarafından suçüstü yakalandı. 
     İran'ın Ankara Büyükelçiliği'ne saat 11.00 sıralarından gelen ve adının Seyed Hamid Seyedi olduğu öğrenilen bir kişi, yanında getirdiği molotofkokteylini büyükelçiliğin bahçesine attı. 
     Büyükelçilik önünde nöbet tutan Ankara Emniyet Müdürlüğü Hassas Bölgeler Koruma Şube Müdürlüğü görevlileri, eylemciyi anında yakalayarak terörle mücadele ekiplerine teslim ettiler. 
     Seyedi, polislere verdiği ön ifadesinde, göçmen misafirhanesinde barındığını, İran'da bulunan ailesine İran devletinin baskı yapmasından dolayı saldırıyı gerçekleştirdiğini söyledi. 
     Seyedi, gözaltına alındığı Terörle Mücadele Şube Müdürlüğü'nde sorguya alındı. 
     Bu arada, İran büyükelçiliği görevlileri, kontrol için gelen Emniyet Müdürlüğü'nün bomba imha ekibini elçiliğe almadılar. 
     






</TEXT>
</DOC>
