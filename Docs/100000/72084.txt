<DOC>
<DOCNO> 72084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/spor/spo06.html </URL>
<DATE> 2002/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Çok heyecan, az futbol 
</HEADLINE>
<TEXT>

Bir anket düzenleyip, "Ligin en kötü futbolunu kim oynuyor " sorusunu yöneltseniz, muhtemelen en çok oyu "Fenerbahçe" alacak ve bunu manşetten vereceksiniz. Peki, bu gerçeğin lig ikincisi olmasına ve altı haftadır sürekli kazanmasına ne yorum getireceksiniz 
     TAMER BAĞLAN 

     Ligin sonu yaklaştıkça hem zirvede hem de dipteki heyecan artıyor. Son maçın bitiş düdüğüyle birlikte, aynı puandaki takımlar için ikili - üçlü averajların devreye girecek olması üç bilinmeyenli denklemlerin sayısını çoğaltıyor. Biri göğsündeki yıldız sayısını arttıracak, iki takımın Şampiyonlar Ligi’ne, biri kupa galibi dört takımın UEFA Kupası’na katılacak, üç takımın 1. Lig serüvenine şimdilik nokta koyacak olması ve bu mücadelelerin içinde neredeyse tüm takımların bulunması, 2001 - 2002’yi öncekilerden biraz değil, bariz farklı kılıyor... 
     Örneğin, ligimizin hem güçlü hem de gediklilerinden Gençlerbirliğini ele alalım. Birkaç hafta önce, ligde tutunmayı tek hedef olarak gören Kırmızı - Siyahlılar’ın, hala atlatamadıkları bu tehlikeye rağmen beşinci İstanbulspor ile aralarında yalnızca dört puan olduğunu, yani UEFA’ya katılabilme şanslarının da aynı oranda bulunduğunu vurgulayalım. Geçen sezonun 26. haftasında düşme hattının sınırındaki, onaltıncı Erzurumspor’un en yakın rakibinden 8, onuncudan 14, beşinciden 22 puan geride olduğunu da hatırlatıp bir de, bu sezon aynı konumdaki Samsunspor’a bakalım Önündeki rakibinden 2, onuncudan 8, beşinciden ise sadece 12 puan geride... 
     Yalnız, futbolumuza tad getiren bu çekişmenin keyfini çıkarıp "Herkes herkesi yenebilir. Neredeyse lig bitecek, kimin ne olacağı belli değil " derken, bu hizaya gelmenin ülkemizdeki futbol kalitesinin artmasından mı yoksa azalmasından mı kaynaklandığını, itina ile enine boyuna sorgulamayı da unutmayalım. Lideri belirleyen, sezonun en kritik derbilerinden birinde her iki büyüğün ve fikstüre bakıldığında şampiyonluk yolundaki en avantajlı takım gibi görünen Fenerbahçe’nin oynayamadığı futbolu hangi kefelerde tartalım. Futbol adına ürettikleri her güzelliğe şapka çıkarmaya hazır olduğumuz lokomotiflerimizin, konumlarına ters düşen bu oyunlarına tedbir olsun diye şapkasız mı dolaşalım Hücumu biraz daha öne çıkaran, ancak takım oyununu en iyi uygulayan ekip olarak her fırsatta övgüler yağdırdığımız Ankaragücü’nün 26 maçtan onikisini kazanamamış olmasını nasıl yorumlayalım 
     Tek takımla da olsa Avrupa’da büyük işler yapabiliyoruz, 48 sene sonra Dünya Kupası Finalleri’ne katılıyoruz, lejyonerlerimizle yurt dışında temsil ediliyoruz. Havamız, keyfimiz yerinde, heyecan dorukta, nabızlar yüksek. Ne var ki, "İyi futbol" denince mecburen sessiz kalıyoruz... 
     



 SPOR 






























</TEXT>
</DOC>
