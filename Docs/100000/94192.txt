<DOC>
<DOCNO> 94192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/07/guncel/gun07a.html </URL>
<DATE> 2002/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Çevrecilere validen destek 
</HEADLINE>
<TEXT>

Denizli’de yol için13 bin ağacın kesilmesine büyük tepki gösteren çevreciler validen yardım istedi 
     FERMAN IŞIK Denizli DHA 

     Denizli - Kızılcabölük arasına yapılması planlanan yolun yatırım programından çıkartılmasını isteyen çevreci örgütler, Vali Yusuf Ziya Göksu’yu ziyaret edip destek istedi. 13 bin ağacın kesilecek olması yüzünden çalışmanın durdurulmasını isteyen Türkiye Mimar ve Mühendisler Odaları Birliği , Pamukkale Arama Kurtarma ve Doğa Sporları Derneği , Denizli Orman ve Çevre Vakfı , Türkiye Erozyonla Mücadele Derneği , Atatürkçü Düşünce Derneği, Sanatsevenler Derneği, Türk Ocakları, Eğitim Sen ve Orman Mühendisleri Odası’nın temsilcileri Göksu’yu ziyaret etti. 
     
     Doğaya kıymasınlar 
     DOÇEV Başkanı İsmet Abalıoğlu, "Popülist politikalar yüzünden bu ülke çok acı çekti. Yol için 7 trilyon lira ayrıldı. Bu parayla 14 okul yapılır, 10 bin çocuk yetiştirilir. Doğaya kıymasınlar" dedi. Vali Göksu "Yol kamuya zarar getirecekse biz de sivil toplum örgütleri ile birlikte hareket ederiz" dedi. 
     



 GÜNCEL 


















</TEXT>
</DOC>
