<DOC>
<DOCNO> 93851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/yazar/sazak.html </URL>
<DATE> 2002/07/05/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
AB, Kıbrıs, Alman deneyimi 
</HEADLINE>
<TEXT>

     İdam ve kültürel haklar konusunda ters düşen koalisyon ortakları hükümete devam’ tercihini AB hedefinin önüne geçirmekle, yıl sonundaki Kopenhag zirvesinde müzakere takvimi’ alınmasını zora soktular. 
     2002’nin ikinci yarısında dönem başkanlığını üstlenen Danimarka’dan Kopenhag kriterlerine uyma koşuluyla Türkiye’nin istediğini alabileceği yönünde sinyaller gelirken Kıbrıs’ın AB üyeliğinin, adada anlaşma olmasa’ da gerçekleşeceği Brüksel’de ifade edilmeye başlandı. 
     Ankara kritik kavşağa doğru ilerliyor. 
     TBMM yaz sonunda olağanüstü’ toplanıp idam ve Kürtçe konusunu çözemezse ekimdeki İlerleme Raporu istenildiği gibi çıkmayacak. MHP engeli Meclis’te muhalefetin desteğiyle aşılırsa bu defa hükümet çözülecek. AB treni kaçırılacak. 
     Fransa’dan sonra Almanya’da seçim var. Avrupa’daki sağa kayma sürecini gözeterek hızlı hareket etmekte yarar var. 
     Başbakan’ın rahatsızlığı ve MHP’nin koalisyonu bozma’ tehdidi Türkiye’nin en çok Batı Avrupa ile bütünleşme hedefine zarar veriyor. 
     AB konusundaki tartışma ve kaygılar bize özgü değil. 
     Almanya eski başbakanı, SPD lideri Helmut Schmidt’in anılarında günümüze ışık tutacak ilginç saptamalar var 
     Biz Almanların ellili yılların başında Avrupa entegrasyonuna katılmaya karar vermemiz, büyük riskler barındırıyordu Bu durum Almanya’nın bölünmüşlüğünü ebedileştirebilirdi. Bugün, yani elli yıl sonra geriye dönüp bakıldığında, o zamanki politik ve ekonomik amaca uygunluk doğrultusunda atılan adımın, bizi bir ulus olarak daha büyük bir bütünün parçası kılmak gibi ahlaki bir zorunlulukla denk düşmüş olması, büyük bir şans olarak görünmektedir.’ 
     Schmidt’in verdiği iki Almanya’ örneğinden yola çıkarak Kıbrıs’ın iki tarafın da haklarını güvenceye alacak bir bütünlük içinde AB’ye girmesini düşlemek pekala mümkündür. Nitekim KKTC’de pazar günü yapılan yerel seçimleri AB üyeliğini savunan muhalefetteki Cumhuriyetçi Türk Partisi’nin CTP kazanması anlamlıdır. 
     Fransa ve Almanya gibi tarih boyunca savaşmış iki ulus AB şemsiyesi altında barış içinde yaşayabilmektedir. 
     Helmut Schmidt şu değerlendirmeyi yapıyor 
     Avrupa karşıtı milliyetçi nutuklar ve polemikler karşısında biz Almanların AB’ye niçin ihtiyacımız olduğunu daha iyi anlamamız, son derece önemlidir. Komşularımızın hepsi savaşı, çoğu da Alman işgalini, Hitler’in cinayetlerini hatırlamaktadır. Almanların şunu bilmesi gerekir Komşularımız bizden milliyetçi şiddete geri dönüş yaşanmaması için üzerimize düşeni yapmamızı beklemektedir.’ 
     Bir yandan ulusal kimlik ve vatan sevgisi, öte yandan ulus ötesi Avrupa Birliği. Almanya, Fransa gibi ülkeler bu ikilemi AB kimliğiyle örtüştürmeyi, içselleştirmeyi başarmışlar. Aynı cesareti Türkiye ve KKTC neden gösteremesin Niye bölünelim 
     İmralı sendromu’yla 65 milyon insanın geleceği nasıl karartılır 
     
     







Yetmez mi, ananın içtiği pekmez mi 


Durmuş Vakfı 2 


Odalar Birliği’nin önerileri 


Hükümetle DSP’de geçiş dönemi ve seçim 


DMG yaklaşımı 


Yurtdışı eğitim ille de gerekli mi 


Kim haklı 


AB niyeti lafta, reformlar rafta 


Gazetenin doğum sancısı 


Bankalar Fon’a, holdingler Yaklaşım’a 


Basın ve kamuoyu... 


AB, Kıbrıs, Alman deneyimi 


Para karşılığı haber dediğin böyle olur 


Tarih uçar, insan kalır 


Muhasebe hilesi Ayşe Hanım Teyzemi de etkiliyor 


</TEXT>
</DOC>
