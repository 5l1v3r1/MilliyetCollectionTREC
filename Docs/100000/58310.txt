<DOC>
<DOCNO> 58310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/21/son/soneko22.html </URL>
<DATE> 2001/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası piyasalar, Arjantin'deki krizi umursamadı 
</HEADLINE>
<TEXT>

     Arjantin'i yönetimsiz bırakan ekonomik kriz uluslararası piyasalarda fazla etki uyandırmadı. 
     Uluslararası yatırımcıların 1998'deki Rusya krizininin tersine, Arjantin krizinin başka ülkelere ''bulaşma'' tehlikesine fazla ihtimal vermedikleri ve gelişmeleri dikkatle izlemekle birlikte, telaşa kapılmadıkları gözleniyor. 
     Dünya borsalarının bugünkü hareketlerinde Wall Street'in dünkü performansının ve yerel etmenlerin etkili olduğu, Arjantin'deki olayların önemli bir rol oynamadığı görülüyor. 
     Buna karşılık, krizin Arjantin borsasını coşturduğu gözleniyor. 
     Ulusal para pesonun devalüe edileceğinden ya da bankalardaki mevduatlara el konacağından korkan yatırımcıların özellikle ihracata yönelik şirketlerin hisse senetlerine hücum etmesiyle Buenos Aires borsasının temel göstergesi MerVal Endeksi dün yüzde 17.5'luk büyük bir tırmanış gösterdi. 
     Buna karşılık, aynı kaygılar Arjantin devlet tahvillerinin fiyatının yüzde 6 gerilemesine neden oldu. Uzmanlar, tahvil fiyatlarındaki gerilemenin süreceğini tahmin ediyor. 
     






</TEXT>
</DOC>
