<DOC>
<DOCNO> 90278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/yazar/akyol.html </URL>
<DATE> 2002/06/17/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Metin Toker’e sağlık 
</HEADLINE>
<TEXT>

     METİN Toker’in okumadığım kitabı yoktur. Kaçırdığım pek az yazısı olmuştur. 
     Artık yazamıyor hastanede... Telefonda veya yüz yüze takışmalarımızı, yakınmalarımızı, dostluklarımızı, bana yönelttiği eleştirileri de gerçekten özledim. 
     Cumartesi günü eşi Özden Toker Hanımefendi ile konuştum. Istırap ve endişelerle dolu uzun günlerden sonra ilk defa Özden Hanım’ın sesinde bir iyimserlik vardı 
     - Metin bugün iyi, şuuru açıldı. Biz de ümitlendik... İnşallah... 
     Duygulandım... Ben de yürekten "inşallah" dedim. 
     Akşam eve döndüğümde Metin Ağabey’in 1965’te yazdığı "İsmet Paşayla 10 Yıl" adlı kitabın ilk cildini karıştırmaya başladım... 
     Bu kitap benim için de duygularla doludur. Menderes acısının yüreğimde yanmaya devam etti yıllarda okumuş, Menderes’e hücum ediyor diye kızmıştım ama aynı zamanda "Metin Toker gibi bir gazeteci olmaya" özenmiştim. 
     Metin Toker’in olaylara hakimiyeti, analiz gücü, Türk basın tarihinde yeni bir çığır açan "tasvir edici üslup" yeteneği bizler için adeta bir mektep olmuştur. 
     
     METİN Ağabey’in 37 yıl önce yazdığı "İsmet Paşayla 10 Yıl" adlı kitabının ilk cildinde İsmet Paşa’nın kızı Özden İnönü ile nişan ve nikah resimleri vardır. 
     Duygulandım... Tekrar okudum. 16 Eylül 1954’te İstanbul’da Taşkışla’daki evde nişan töreni yapılacaktır. Toker Ankara’da çıkardığı Akis dergisiyle öylesine meşguldür ki... 
     Kendisinden dinleyelim 
     "Akis’in başlangıç yıllarında işim o kadar çoktu ki, nişanlanma günümün ancak sabahında İstanbul’a gelebildim. Trenden telaşla inerken, ağır kompartıman kapısına yüzüğün takılacağı parmağımı sıkıştırmayayım mı Parmağım bir şişti, yüzük törende güç geçti..." 
     Böyle bir gazeteciydi... 
     Akis, Menderes iktidarına karşı muhalefeti ayağa kaldıran, tiraji yüz binlerle ölçülen, orduyu ve üniversiteyi çok etkileyen bir dergiydi. Menderes iktidarında hapse girdiğinde, bebek bekliyordu 
     DP ile bu müthiş çatışmasına rağmen, "Menderes’in ekonomik vizyonu CHP’lilerden çok daha genişti" diye yazmaktan geri durmamıştır. 
     "Tarafötı elbette, ama böyle objektifti aynı zamanda... 
     
     İYİ gazeteci olmak isteyenlerin iyi okumaları gereken bazı isimler vardır ki, başta gelenlerden biri mutlaka Metin Ağabey’dir. 
     Mesleğimizin ilk ve olmazsa olmaz adımını oluşturan muhabirlikten "Metin Toker’liğe" ulaşmak Dile kolay... 
     Çeşitli görüşmelerimizde, kaleme alacağı olayların bazılarından bahsettiği için, hatıralarının ne kadar önemli olduğunu biliyorum. Yazmaya başladığı hatıraları mutlaka tamamlaması lazım. 
     O melun hastalık yeni kuşakları, hatta bizleri de "Metin Toker’in Hatıraları"ndan mahrum etmemelidir. 
     Sesim kendisine ulaşır mı, bilmiyorum... Ama "Metin Ağabey, seni bekliyoruz" diyorum. Sağlıklar diliyorum... Tekrar aramıza gelmesi için dua ediyorum. 
     
     







Metin Toker’e sağlık 


Son çare 


Küreselleşme, Güvenlik ve Ulus Devlet 


Bush’un Geçici Devlet’ Planı 


Ne oldu 


Kim kimden hesap soracak 


K r payları başka bahara 


Arnavutköy kültürdür... 


Schmidt, Esmer, değerler 


lem Uzan’dan razı 


Enflasyon düşerken rahat uyku uyuyamam 


Bir haftada yüzde 9.6 devalüasyon 


</TEXT>
</DOC>
