<DOC>
<DOCNO> 80410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/son/sontur04.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Van'da gökten çamur yağdı... 
</HEADLINE>
<TEXT>

     Van'da, çamur şeklindeki yağış vatandaşı tedirgin etti. 
     Van ve çevresinde 10 gündür etkili olan yağmur, çiftçinin yüzünü güldürürken, sabaha karşı çamur şeklinde düşen yağış, vatandaşlarda paniğe neden oldu. 
     Meteoroloji Bölge Müdürlüğü yetkilileri, güneyden gelen sistemlerin toz parçaları taşıdığını, yağışlarla birlikte yere bırakılan toz parçalarının çamur olarak görüldüğünü belirttiler. 
     Yetkililer, Van'da 10 günden bu yana metrekareye toplam 73 kilogram yağış düştüğünü, bu yıl normal yağış sınırına ulaşılacağını kaydederek, ''Geçen yıl sistemler Türkiye'den geçmedi. Bu yıl ise bu sistemlerin Akdeniz'den geçmesi yağışlara neden oldu'' dediler. 
     Van ve Bitlis'te gece saatlerindeki karla karışık yağmur daha sonra kar yağışına dönüştü. Van merkezde kar kalınlığı 1, Bitlis'te 5, yüksek kesimlerde ise 10 santimetreye ulaştı. 
     





</TEXT>
</DOC>
