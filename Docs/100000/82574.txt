<DOC>
<DOCNO> 82574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/son/sondun01.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
New York sokakları Türk bayraklarıyla donatıldı 
</HEADLINE>
<TEXT>

     Türk Amerikan Dernekleri Federasyonu TADF tarafından bu yıl 21.cisi düzenlenen Türk Kültür Festivali ve yaklaşan Türk Günü Yürüyüşü nedeniyle başta Madison ve Park avenue caddeleri olmak üzere New York sokakları Türk ve Amerikan bayraklarıyla süslendi. 
     Bu arada Wall Street'in merkezindeki New York'un en eski parkı olan Bowleen Green parkındaki ikiz bayrak direğine törenle Türk ve ABD bayrakları çekildi. 
     Törende Türkiye'nin New York Başkonsolosu Mehmet N. Ezen, TADF Başkanı Egemen Bağış, Bowling Green Derneği Başkanı Arthur Piccolo, Türkler ve Amerikalılar hazır bulundular. Bayrak çekilme töreninde Amity okulu öğrencileri İstiklal marşıyla Amerikan ulusal marşını söylediler, ayrıca bando eşliğinde çeşitli gösteriler yaptılar. 
     Bayraklarla süslenen cadde ve sokaklar, Türk günü yürüyüşünün yapılacağı güzergahı oluşturuyor. TADF yetkilileri bayrakların 20 Mayıs tarihine kadar dalgalanacağını belirttiler. 
     





</TEXT>
</DOC>
