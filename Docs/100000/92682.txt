<DOC>
<DOCNO> 92682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/son/sonspo13.html </URL>
<DATE> 2002/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus spor yorumcusu "Türkiye, bizim için de çok şey ispatladı" 
</HEADLINE>
<TEXT>

     Rusya'nın önde gelen spor gazetesi Sport Express'te görüşlerini açıklayan spor yorumcusu Valentin Havin, ''Türkiye'nin Dünya Kupası'nda elde ettiği başarı, bizim için de çok şey ispatladı'' dedi. 
     Rusya'nın geçmişte dünya futbolunda iyi bir yer elde etmiş olduğunu, ancak artık bunun çok gerilerde kaldığını belirten Havin, şöyle devam etti 
     ''Bazı yorumcularımız bizim artık İtalya, Fransa, Brezilya gibi takımların sürekli olarak gerisinde kalmaya mahkum olduğumuzu düşünüyorlardı. Türkiye, şampiyon olamasa da üçüncülüğü alsa bile, bu büyük bir başarıdır ve bu başarı, bizim olumsuz düşünen bu yorumcularımızın argümanlarını boşa çıkarmıştır. 
     Güney komşumuz Türkiye bize, futbolda aşağılarda bulunan ülkelerin de üst düzeylere çıkma imkanının olduğunu ispatladı. Bunun için çok istemenin, çok çaba harcamanın gerektiğini gösterdi.'' Havin yazısının başlığını ise ''Şampiyon Türkiye olsaydı veya Kore, bu Rusya için daha iyi olacaktı'' şeklinde attı. 
     





</TEXT>
</DOC>
