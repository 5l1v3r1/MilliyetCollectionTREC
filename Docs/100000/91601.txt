<DOC>
<DOCNO> 91601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/23/son/sonspo21.html </URL>
<DATE> 2002/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
A Millilere müjde... Eşler Japonya'ya geliyor... 
</HEADLINE>
<TEXT>

     Futbol Federasyonu Başkanı Haluk Ulusoy'dan, 17. Dünya Kupası'nda yarı finalist olan milli takım futbolcularına yarı final hediyesi geldi. 
     A Milli Takım'ın Senegal'i yenerek kupada yarı finale yükselmesinden sonra, Futbol Federasyonu Başkanı Haluk Ulusoy, futbolcuların eşlerini de Brezilya karşılaşmasını izlemek üzere Japonya'ya çağırma kararı aldı ve bu konuda girişimlerde bulundu. Futbolcuların yarın saat 14.00'te başkent Tokyo'daki Narita Havaalanı'na giderek Türkiye'den gelecek eşlerini karşılayacakları açıklandı. 
     Bu arada A Milli Takım kafilesi, bugün öğle saatlerinde uçakla Tokyo'ya, daha sonra da otobüsle Saitama'ya geldi. Milli futbolcular, kamp yapacakları Urawa Royal Pines Oteli'nde odalarına yerleşti. 
     Millilerin bu gece, Brezilya'nın İngiltere ile yaptığı çeyrek final karşılaşmasının kasetini izleyeceği öğrenildi. 
     A Milli Takım, Brezilya maçının hazırlıklarına, yarın TSİ 14.00'de Urawa Stadı'nda yapacağı idmanla başlayacak. 
     





</TEXT>
</DOC>
