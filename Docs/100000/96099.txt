<DOC>
<DOCNO> 96099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/son/sontur01.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz "Hükümet devam etmeli" 
</HEADLINE>
<TEXT>

     ANAP Genel Başkanı ve Başbakan Yardımcısı Mesut Yılmaz, ANAP'ın, hükümeti sona erdirecek hiçbir girişimin içinde olmadığını, bundan sonra da olmayacağını söyledi. 
     Yılmaz, ANAP Genişletilmiş Başkanlık Divanı toplantısından sonra, Türkiye'nin içinde bulunduğu durumu değerlendirdiklerini bildirdi. Siyasi krizin ortaya çıkmasında ANAP'ın hiçbir rolü olmadığını ifade eden Yılmaz, "Bu konuda partimizle ilişkili olarak bazı senaryolar ortaya atılmaktadır. Açıkça ifade ediyorum ki, bu senaryoların hepsi hayal mahsulüdür. ANAP bugüne kadar ortağı olduğu 57. Hükümet'i sona erdirecek hiçbir girişimin içinde olmamıştır. Bundan sonra da bu yönde hiçbir girişime destek vermeyecektir" dedi. 
     





</TEXT>
</DOC>
