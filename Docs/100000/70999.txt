<DOC>
<DOCNO> 70999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/06/astro/index.html </URL>
<DATE> 2002/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüksek motivasyon 
</HEADLINE>
<TEXT>

Güneş ve Ay, bugün yüksek motivasyona ve hırsa işaret ediyor. Kuşkusuz gevşek bir günde değiliz. Programlı hareket eden kazançlı çıkacak. Düşüncelerimizi yapıcı şekle dönüştürme şansımız da var. Koç’lar yenilikçi bir havada. Yabancılarla bir araya gelmek ya da eğitim hayatına ilişkin adımlar dikkat çekebilir. Boğa’lar harcamaları ile borçları arasındaki dengeyi kurmak için daha ekonomik olmaya bakmalı. Duygusal nedenlerden ötürü kendini gergin hissedebilirler. İkizler için gerginlik söz konusu. Karşıt burçlarındaki Ay yüzünden ortaklaşa çalışmak ve başkalarının görüşlerini göz önüne almak zorundalar. Yengeç’ler günlük işlerini daha iyi organize ederek sıkı bir çalışma ortaya koyabilir. Bu arada çalışma ortamında değişiklikler de mümkün. Aslan’lar zevklerine düşkün oldukları için bugün biraz daha ılımlı ve ölçülü olmalılar. Aşırılıklara kaçmak, sonunda zararlarına olabilir. Başak’lar bugün çok şey başarabilirler. Tek şartla Disiplinli olmaları ve aynı anda çok işi tamamlamaları gerekiyor. Sert tepkilerden kaçınmalılar. Terazi’ler olumlu bir gündeler. Yakın çevrelerinden alacakları destekle hızlı hareket edebilirler ve günlük işlerini de yola koyabilirler. Kısa yolculuklar da verimli geçebilir. Akrep’lerin parasal konularda dikkatli olması gerekiyor. Bazı görüş ayrılıkları yüzünden tedirgin olabilirler. Sakin olmaya bakmalılar. Yay’lar için hızlı bir gün. Çok şey tamamlayabilir ya da işle ilgili konularda yenilikçi davranarak üstlerinin dikkatini çekebilirler. Oğlak’lar bugün ellerinde olmayan nedenlerden ötürü huzursuzluk çekebilirler. Daha sakin olmalı ve ani kararlar vermekten çekinmeliler. Kova’lar olumlu bir gündeler. Belki biraz daha hızlı hareket etseler beklediklerinden de iyi sonuçlar elde edebilirler. Grup çalışmaları olumlu sonuçlar getirecek. Balık’lar sabırlı olmalılar. Gerginler ama bu enerjilerini yapıcı yönlere aktararak istedikleri yönde gidebilirler. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
