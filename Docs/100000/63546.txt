<DOC>
<DOCNO> 63546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/22/yasam/yas14.html </URL>
<DATE> 2002/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Tokat yüzünden babasını öldürdü 
</HEADLINE>
<TEXT>

Eve para getirmiyor diye tartıştığı babasından yediği tokadı hazmedemeyen genç kız elini kana buladı... 
     SABRİ SEVER DİNÇER ŞEREF İstanbul 

     Zeytinburnu’nda Gönül Işkın 23 , tartıştığı babası Ethem Işkın’ı dört bıçak darbesiyle öldürdü. Çırpıcı Mahallesi Modabağı 3 Sokak’ta önceki gece meydana gelen olay, iddiaya göre şöyle gelişti AMATEM’de bir süre alkol tedavisi gördüğü belirlenen Işkın, bir fabrikada çalışan babası Ethem Işkın’la eve yeterli para getirmediği gerekçesiyle tartışmaya başladı. Işkın da kızına bir tokat attı. 
     
     Kafasına tüp fırlattı 
     Bunun üzerine kızan Gönül Işkın, önce evdeki mutfak tüpünü alıp babasının kafasına fırlatıp yaraladı. Sonra da mutfaktan aldığı bıçağı babasına saplamaya başladı. Annesi Fatma Işkın’ın müdahalesine karşın babasını üç kez sırtından ve bir kez de boğazından bıçaklayan Gönül Işkın, olay sonrası polise teslim olurken, Ethem Işkın olay yerinde can verdi. Gözaltına alınan Gönül Işkın’ın karakoldaki ilk ifadesinde, babasını kendisine cinsel tacizde bulunduğu için öldürdüğünü söylediği bildirildi. 
     
     



 YAŞAM 
























</TEXT>
</DOC>
