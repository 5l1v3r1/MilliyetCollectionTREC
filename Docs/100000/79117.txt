<DOC>
<DOCNO> 79117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/son/sonspo03.html </URL>
<DATE> 2002/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Cimbom, yabancılardan sadece Batista'nın bonservisine sahip... 
</HEADLINE>
<TEXT>

     Birinci Süper Futbol Ligi'ndeki şampiyonluk yarışında en büyük şansa sahip olan Galatasaray, yabancı oyuncularının durumu konusunda sezon sonunda büyük sıkıntı yaşayacak. 
     Galatasaray'a sezon öncesinde ve içinde transfer edilen yabancı oyunculardan yalnızca Batista'nın sezon sonunda Galatasaray ile sözleşmesi sürecek. Sarı-kırmızılıların diğer oyuncuları ya kiralık ya da sözleşmeleri sona eriyor. 
     Galatasaray'ın 23 Mart'da yapılan olağan genel kurulunda göreve gelen yeni yönetim kurulu, kiralık oynayan ve takımlarına dönme olasılığı bulunan futbolcular ve sezon sonunda sözleşmeleri bitecek oyuncular konusunda oldukça terleyecek. 
     
     Mondragon5, Fleurquin 4 milyon dolar 

     Galatasaray'ın yabancı oyuncularından kiralık olarak gelen Mondragon ve Fleurqin'in sözleşmelerinde, kalmaları durumunda ödenecek bonservis bedelleri de yer alıyor. 
     Sarı-kırmızılı kulüp, sözleşme gereği Mondragon için 5 milyon dolar, Fleurquin için de 4 milyon dolar ödemesi durumunda bu futbolcuların bonservislerini alabilme şansına sahip olacak. 
     Bu arada Galatasaray'da yeni yönetim kurulunun, sezon ortasında sözleşme imzalanan Victoria'dan vazgeçme şansının bulunduğu belirtildi. 
     
     Yabancıların durumları 

     Galatasaray'da top koşturan yabancı futbolcuların geldikleri takımlar ve durumları şöyle 
     

Oyuncu Geldiği Takım Durumu Andres Jose Fleurquin SK Sturm Graz Kiralık Faryd Aly Mondragon FC Metz Kiralık Jersson Amur Gonzales Diaz America Cali Kiralık Sebastien Perez Olymp. Marseille Kiralık Horia Niculescu National Kiralık Victoria Gustova Deportivo Cali Kiralık Capone de Oliveira Juventude Söz.bitiyor Joao Batista Casemiro Marques Gaziantepspor Galatasaray'da      





</TEXT>
</DOC>
