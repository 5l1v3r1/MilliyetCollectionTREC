<DOC>
<DOCNO> 70402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/son/soneko03.html </URL>
<DATE> 2002/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yoksul ülkelerin daha çok borcunun silinmesi gerekiyor 
</HEADLINE>
<TEXT>

     Zengin ülkelerin dünyanın en yoksullarının devletten devlete borçlarının 4.6 milyar dolarlık kısmını daha silmesi gerekiyor. 
     Avrupa'daki 45 sivil toplum örgütünü temsil eden Eurodad'ın açıklamasına göre, alacaklı ülkelerden oluşan Paris Klübü, yoksul ülkelerin borçlarının yüzde 90'ını silse de, o tarihten bu yana yeni resmi borçlar birikti. 
     Açıklamada, özetle şu görüşlere yeri verildi 
     ''Mevcut borç hafifletme programı, aslında borçlu ülkelerin bütçelerinde pek az yatırıma kaynak artardı. Çünkü, birçok ülke hala ağır dış borç yükü altında, bu imkandan yararlanma listesine 24 ülke alınsa da, sadece beşinin borcu silindi. Bazı ülkelerin borç silme operasyonlarında eski tarihlerdeki borçlar esas alındı. 
     Paris Klübü dışındaki alacaklı ülkeler de yoksulların borç silinmesine katılmalı, alacaklı ticari bankalar da bu işe dahil olmalı, yoksul ülkeler bu kreditörlere ödeme yapmama hususunda uluslararası destek almalı.'' 
     
     "IMF ve Dünya Bankası daha çok fon temin etmeli" 
     Eurodad, Uluslararası Para Fonu IMF ve Dünya Bankası'nın yoksulluğun azaltılmasına katkılarını artırmaları gerektiğini, bu iki kuruluşun borç indirimine az katkıda bulunduğunu bildirdi. 
     Yoksulların IMF ve Dünya Bankası'na borçları Ağustos 2001 itibariyle 10 milyar dolardan fazla azaldı, ancak, borç indirimi girişimine katkıları 5 milyar dolarda kaldı. 
     Bu iki kuruluşun daha fazlasını yapacak güçte olduğunu belirten Eurodad'a göre, Dünya Bankası'nın 2000 yılı sonunda yüzde 14.6 olan rezervlerinin kredilerine oranının yüzde 12'ye indirilmesi halinde, yoksul ülkelerde 3.6 milyar dolar yatırıma ayrılacak. 
     Dünya Bankası'nın net gelirlerinin daha büyük kısmı da borç indirimine ayrılabilir ve IMF'nin altın rezervlerinin yüzde 14'ünün piyasa değerinden satılıp, yeniden değerlemesiyle, borç indirimi fonuna katkı 150 milyon dolardan 10 yılda 500 milyon dolara yükseltilebilir. 
     






</TEXT>
</DOC>
