<DOC>
<DOCNO> 82195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/05/yasam/ayas.html </URL>
<DATE> 2002/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet’in ruhu genç 
</HEADLINE>
<TEXT>

52’nci gurur yılı gecesinde, yıllardır ilk günkü heyecanı taşıyan ustalar’ önce ödüllerini aldı, sonra gençlere uydu 
     İSTANBUL Milliyet 

     Milliyet Gazetesi’nin 52. yaşı, önceki akşam, Doğan Medya Center’da DMC kutlandı. Törende 2001 Milliyet Ödülleri’nin yanı sıra, gazetemize 35, 25, 20 ve 10 yıl hizmet veren çalışanlara da plaket ve ödülleri verildi. Gazete çalışanları, ödül töreninin ardından gönüllerince dans ederek, bu coşkuya ortak oldu. Gazetemiz Genel Yayın Yönetmeni Mehmet Y. Yılmaz, Milliyet’in, Türkiye Cumhuriyeti’nin 78 yıllık ömründe ortaya çıktığını ve Cumhuriyet’in kuruluş ilkelerinden güç alarak ayakta kaldığını söyledi. 
     
     Gündem yarattık’ 
     Türkiye gündemini yakalamakla kalmayan, gündemi yaratan bir gazete olmayı başaran Milliyet yayın hayatına başladığında Türkiye nüfusunun yüzde 89’unun daha dünyaya gelmemiş olduğunu hatırlatan Yılmaz, sözlerini şöyle sürdürdü 
     "Bu açıdan bakınca, Milliyet’in yaşlı bir kurum olduğunu söyleyebilir insan. Ama böyle olmadığını biliyoruz. Hepimizin ikinci evi sayılabilecek bu binada şöyle, kısa bir tur atmak bile nasıl bir canlılık ve hareketliliğin h kim olduğunu görmemize yeter. Bu binaya gerçek ruhunu verenin de bu gençlik ve dinamizm olduğunu düşünüyorum. Bunu söylerken birlikte çalıştığımız ağabeylerimizin aktardıkları çalışma azmini, tecrübelerini, gölgede kalma pahasına ışık tutarak yolumuzu aydınlatmalarını ihmal etmiyorum elbette. Milliyet’i 52 yıldır ayakta tutan şeyin bu iki gücün sentezinden doğduğuna inanıyorum. Gençliğin deneme cesareti ve tecrübenin hataları azaltan kararlılığı..." 
     
     İşte Milliyet’in genç ustaları’ 
     Milliyet 2001 Ödülleri’nin dağıtılmasının ardından plaket ve ödüllerini alan, gazetemize 35, 25, 20 ve 10 yıl hizmet veren çalışanlar şöyle 
     35 Yıl Hasan Pulur, Muzaffer Bal ve Nihat Geven. 
     25 Yıl Yalçın Çınar, Garbis Özatay, Hikmet Dinç, Ümran Akıncıoğlu, Tülay Lokman ve Burhan Bıçakçı. 
     20 Yıl Tunca Bengin, Aziz Kalaycı, Haslet Soyöz ve Tamer Heper. 
     10 Yıl Taha Akyol, Olgun Toraman, Necdet Sunker, Selçuk Eskiili, Abdullah Aras, Yaşar Bilir ve Çetin Aynacı. 
     



 YAŞAM 















</TEXT>
</DOC>
