<DOC>
<DOCNO> 50590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/04/son/sonspo09.html </URL>
<DATE> 2001/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe 0 - Antalyaspor 0 maç bitti 
</HEADLINE>
<TEXT>

     Birinci Süper Futbol Ligi'nde Göztepe ile Antalyaspor golsüz berabere kaldı. 
     Karşılaşmanın ilk yarısı boyunca her iki takım oyuncuları da yağmurun ağırlaştırdığı zeminde mücadele verdi. İlk dakikalarda konuk Antalyaspor daha atak bir oyun sergilerken, ilerleyen bölümlerde toparlanan Göztepe, rakip kalede etkili olmaya çalıştı. 
     9. dakikada Antalyaspor önemli bir gol fırsatını kullanamadı. Bu 
     dakikada Kamil'in ara pasında topu kontrol eden Mustafa Gürsel, şık hareketlerle rakip savunmayı geçti, Majdan ile karşı karşıya kalan bu futbolcunun şutunda, meşin yuvarlak az farkla auta gitti. 14. dakikada Göztepe, rakip kalede etkili oldu. Ersen Martin'in kafayla indirdiği topa Antalyaspor savunması müdahale edemeyince, Mkhalele, önünde bulduğu meşin yuvarlakla rakip ceza alanına girdi, ancak sert şutunda top az farkla auta çıktı. 31. dakikada Göztepe'den Mustafa Özkan'ın ceza alanı içinde sağ çaprazdan çektiği şutta, kaleci Adnan topu başarıyla kontrol etti. Kalan bölümde başka gol pozisyonu olmayınca, ilk yarı golsüz sona erdi.Karşılaşmanın ikinci yarısında ev sahibi Göztepe, atak bir futbol sergilemesine karşın, fazla sayıda gol pozisyonu üretemedi. Savunmasını kalabalık tutan Antalyaspor ise, zaman zaman geliştirdiği kontraataklarla gol bulmaya çalıştı. Saha zemininin giderek ağırlaşması, 2 takım oyuncularında yorgunluk yarattı. 55. dakikada Antalyasporlu Hüseyin sarı kart gördü. 59. dakikada Göztepe gole yaklaştı. Tayfun'un sağdan ortasında, uygun durumdaki Ersen Martin, kafa vuruşu yerine vole vurmayı deneyince, top kaleci Adnan'da kaldı. 64. dakikada organize gelişen Göztepe atağında, Cumhur'un pasıyla buluşan Ersen Martin, topu uygun durumdaki Mustafa Özkan'a aktardı. Bu futbolcunun kaleciyle karşı karşıya kaldığı pozisyonda attığı şutta, Adnan topu yatarak kontrol etti. 67. dakikada Antalyaspor'da, Saffet'in yerine Atilla Birlik x oyuna girdi. 71. dakikada Göztepe'de, Cüneyt'in yerine Barcik x , Cumhur'un yerine de Göksel x oyuna dahil oldu. 75. dakikada Antalyaspor'da Uğur çıktı, Mehmet x oyuna alındı. 79. dakikada Göztepe'de Mustafa Özkan, yerini Zafer Uysal'a x bıraktı. 80. dakikada Ersen Martin'in kafa şutunda, top kaleci Adnan'da kaldı. 83. dakikada Antalyasporlu Mehmet sarı kart gördü. 85. dakikada Kabat'ın ceza alanı dışından attığı sert şutta, ağlara gitmekte olan topu kaleci Adnan son anda tokatlayarak kornere çeldi. 86. dakikada Antalyaspor'da, Selahattin'in yerine Şenol oyuna girdi ve karşılaşma başladığı gibi golsüz sona erdi. 
     






</TEXT>
</DOC>
