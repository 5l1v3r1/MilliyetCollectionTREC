<DOC>
<DOCNO> 80073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/spor/spo09.html </URL>
<DATE> 2002/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyasi tezgah 
</HEADLINE>
<TEXT>

     TÜRKİYE’YE transfer olamadığı için Güney Kıbrıs’a kaçan Sabri ve Raif Selden kardeşler, annelerinin Türkiyeli olması nedeniyle, Anortosis kulübü tarafından alınmadı. Ancak iki kardeş, kendilerini aylık 2 milyar liraya transfer etmeyi kabul eden Larnaka’nın AEK kulübünde daha çarpıcı bir dram yaşadı. AEK Başkanı Stavros Ksenis, iki oyuncuyu yetenekleri için değil, siyasi nedenlerle ve KKTC’deki yönetimi karalamak için aldıklarını açıkladı. 
     AEK’DAKİ bazı yöneticilerin bu transfere tepki gösterdikleri ve istifa ettikleri de bildirildi. Başkan Ksenis ise Rum basınına verdiği demeçte tepkilerden çekinmediğini belirtti ve "Anortosis’in bu oyuncuları denemesini herkes takdir etti. Bu davranış siyasi nedenlerden dolayı iyidir. Bunu, siyasi nedenlerle hükümetimize, dış dünyaya, Türk bölgelerindeki halkın ızdırap çekmekte olduğu mesajını göndermesine yardımcı olmak için yaptık" dedi. 
     



 SPOR 

































</TEXT>
</DOC>
