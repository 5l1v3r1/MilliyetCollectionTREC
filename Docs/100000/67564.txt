<DOC>
<DOCNO> 67564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/yasam/yas02.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Geç doğumda kanser tehlikesi 
</HEADLINE>
<TEXT>

İlk bebeklerini 30 yaş ve üzerinde doğuran kadınların göğüs kanserine yakalanma riski, genç yaşta anne olanlara oranla yüzde 63 daha fazla 
     NEVSAL ELEVLİ Londra 

     Genç anne olanların riski az 
     FRANSA’DA yapılan geniş çaplı bir araştırma, ilk bebeklerini ilerleyen yaşlarda doğuran kadınların göğüs kanserine yakalanma riskinin diğer kadınlara oranla daha fazla olduğunu ortaya koydu. Fransa Kanser Araştırma Enstitüsü’nce yapılan araştırmaya göre 30 yaş ve üstünde ilk kez doğuran kadınların, 22 yaşına kadar doğum yapmış olan kadınlara oranla menapoz döneminde göğüs kanserine yakalanma riskleri yüzde 63 daha yüksek. 
     
     Adet görme ve kanser ilişkisi 
     YİNE Fransa’da INSERM araştırma grubu tarafından yapılan ve 100 bin kadını kapsayan araştırma sonuçlarına göre 15 yaşında adet gören kızların 11 yaşında adet görenlere oranla göğüs kanserine yakalanma riskleri üçte iki oranında daha az. Fransız doktor Francoise Clavel Chapelon Batı’da her geçen gün adet görenlerin yaşının küçüldüğüne dikkat çekerek bunun nedeninin beslenme ve fiziki aktivitelerden kaynaklanabileceğini söyledi. 
     



 YAŞAM 


















</TEXT>
</DOC>
