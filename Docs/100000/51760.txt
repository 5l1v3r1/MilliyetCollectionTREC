<DOC>
<DOCNO> 51760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/11/son/sontur04.html </URL>
<DATE> 2001/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaççılar artık geceleri de boş durmuyor... 
</HEADLINE>
<TEXT>

     Konak ilçesinde meydana gelen olayda, 2 kapkaççı, misafirlikten dönen öğretmenin çantasını çalarak kaçtı. 
     Gültepe Kıbrıs Şehitler İlköğretim Okulu öğretmeni Elif Fırıncı 25 , arkadaşı Dara Seçer'in kullandığı 35 APN 95 plakalı otomobille, gece geç saatlerde misafirlikten evine dönüyordu. Otomobili kullanan Seçer, Fırıncı'nın evinin bulunduğu Kahramanlar Mahallesi 1421 sokakta aracı durdurdu. 
     Bu sırada adres sormak bahanesiyle 22 yaşlarında bir kişi bayan sürücünün yanına yaklaştı. Aynı yaşta olan diğer arkadaşı ise otomobilden inen Elif Fırıncı'nın kolundaki çantayı kaptı. 
     Kapkaççılar, aldıkları çantayla hızla uzaklaşarak izlerini kaybettirdiler. Eşkalleri belirlenen 2 kapkaççının yakalanması için operasyonlara başlandı. Öğretmen, çantasında cep telefonu ve 10 milyon lira parası olduğunu söyledi. 
     Olayla ilgili soruşturma başlatıldığı bildirildi. 
     






</TEXT>
</DOC>
