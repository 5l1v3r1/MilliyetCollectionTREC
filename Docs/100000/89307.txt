<DOC>
<DOCNO> 89307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/dunya/dun02.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Erivan’la gizli pazarlık 
</HEADLINE>
<TEXT>

     CENK BAŞLAMIŞ Moskova 

     Aralarında diplomatik ilişki bulunmayan Türkiye ile Ermenistan’ı görüşme masasına oturtmak için gizli temaslar yapılıyor. 
     Ermeni basınında yer alan haberlere göre, iki ülke dışişleri bakanları İsmail Cem’le Vartan Oskanyan’ın 25 Haziran’da İstanbul’da yapmaları planlanan görüşmeyle ilgili hazırlıklar sürüyor. Ermeni gazeteleri, iki ülke diplomatlarının bu amaçla önümüzdeki günlerde henüz adı açıklanmayan bir ülkede toplantı yapacağını yazdı. Ermenistan Dışişleri Bakanlığı sözcüsü Ciunik Agacanyan, Türk ve Ermeni diplomatların görüşeceğini doğruladı. Agacanyan, Erivan’ın hiçbir koşul ileri sürmeden Türkiye ile Ermenistan arasında diplomatik ilişkilerin kurulmasını ve sınır kapısının açılmasını arzu ettiğini belirterek, "Bu isteklerimiz Ankara’da giderek daha fazla anlayış buluyor" dedi. Ermeni basınına göre, gizli temaslar Cem’le Oskanyan’ın 14 Mayıs’ta Reykjavik’te yaptıkları görüşme öncesi başladı. 
     



 DÜNYA 












</TEXT>
</DOC>
