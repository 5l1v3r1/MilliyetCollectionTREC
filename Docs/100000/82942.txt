<DOC>
<DOCNO> 82942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/siyaset/asiy.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Asker küstahlar’ın sınırına dayandı 
</HEADLINE>
<TEXT>

Kıvrıkoğlu’nun fotoğrafının diktatörlerle aynı zemine serilmesi Türkiye - Fransa ilişkilerini çıkmaza soktu. Genelkurmay askeri ilişkileri askıya alırken, Ecevit’in devreye girmesiyle Fransa’ya nota verildi 
     ANKARA Milliyet 

     Fransa merkezli Uluslararası Sınır Tanımayan Gazeteciler Örgütü’nün Genelkurmay Başkanı Orgeneral Hüseyin Kıvrıkoğlu’nun fotoğrafını "basın özgürlüğü düşmanı" diktatörlerle birlikte Paris Saint Lazaire İstasyonu’nun zeminine sermesi, Türkiye - Fransa ilişkilerini yeniden krize soktu. Dışişleri’nin olaya müdahale etmekte geç kaldığı izlenimi üzerine harekete geçen Genelkurmay Başkanlığı, Fransa ile askeri ilişkileri askıya aldı. Başbakan Bülent Ecevit’in de hasta yatağından devreye girmesiyle Dışişleri Bakanlığı girişimde bulunarak Fransa’ya nota verdi. 
     Org. Kıvrıkoğlu’nun fotoğrafının Paris’te ayaklar altına serilmesi Milliyet tarafından pazartesi günü duyurulduktan sonra hükümetin devreye girmesini bekleyen Genelkurmay, dün sabah harekete geçti. 
     
     Askeri ataşeye sert uyarı 
     Genelkurmay Kararg hı’na çağrılarak sert biçimde uyarılan Ankara’daki Fransa askeri ataşesi Albay Vincent Fuchs’a "Reaksiyon göstermezseniz, askeri ilişkiler gözden geçirilecek" mesajı iletildi. Resmi bir açıklama yapılmamasına karşın, Fransa ile tüm askeri ilişkiler ile savunma projelerinin de ikinci bir emre kadar dondurulduğu bilgisi geldi. Ancak NATO Askeri Komitesi toplantıları için dün Brüksel’de bulunan Kıvrıkoğlu’nun çevresinden yansıyan gayri resmi bilgiler, girişimin "Fransa’yla askeri ilişkileri dondurma" değil, "derhal önlem alınması" yolunda uyarı olduğu noktasında odaklandı. 
     
     Kıvrıkoğlu’na Fransız avukat 
     Türkiye’nin Paris’teki askeri ataşesi Albay Eser Çimenderoğlu da, Fransa Genelkurmay Başkanlığı’na Türkiye’nin rahatsızlığını iletti. 
     Konunun adli boyutuyla ilgili girişim başlatan Genelkurmay Başkanlığı’nın bir Fransız avukat tutarak, Fransa mevzuatına göre neler yapılabileceğinin hukuki boyutunu incelemeye başladığı ve dava açma hazırlığı yaptığı da öğrenildi. 
     
Genelkurmay’dan Başbakanlığa Çiğnetmeyiz’      Genelkurmay’ın, Dışişleri’nden bağımsız uluslararası tavır aldığı izlenimi veren gelişmeler, Ankara’da yoğun bir trafik de yarattı. Kıvrıkoğlu’na yönelik tavrın Dışişleri’nce anında ve etkili bir tavırla reddedilmemesi, Genelkurmay Kararg hı’nda rahatsızlık yarattı. Komutanların "Türkiye kendi Genelkurmay Başkanı’nın hakarete uğramasına sessiz kalmamalı. Genelkurmay Başkanımızı çiğnetmeyiz" mesajının da Başbakanlığa ulaşması üzerine Dışişleri harekete geçerek Fransa’ya protesto notası verdi. Dışişleri Bakanlığı Müsteşarı Uğur Ziyal, Fransa’nın Ankara Büyükelçisi Bernard Garcia’yı dün bakanlığa çağırarak, "Türkiye’nin olayı şiddetle protesto ettiğini ve yapılan saygısızlığın kabul edilemez olduğunu" söyledi. 
     
     "Bizimle ilgisi yok" 
     Büyükelçi Garcia ise, uluslararası sivil toplum kuruluşu olan Sınır Tanımayan Gazeteciler Örgütü’nün Fransa devletiyle ilgisi bulunmadığını, ancak Ankara’daki rahatsızlığı ilgili makamlara ileteceğini söyledi. 
     Afganistan’daki Uluslararası Güvenlik Yardım Kuvveti’nin ISAF Türkiye komutasındaki yeni teşkilatını görüşmek üzere bugün Genelkurmay Kararg hı’nda yapılacak toplantıya Fransız temsilci de katılacak. 
     ISAF’a asker veren 18 ülkenin askerlerinin katılacağı toplantıya Almanya ve İngiltere’nin yanı sıra Fransa’dan da temsilci gelecek. 
     
STG’ değirmeninin suyu AB’den geliyor45-50 milyon Euro’luk bütçesi olan Sınır Tanımayan Gazeteciler, AB Komisyonu’ndan da para alıyor... 
     MİNE G. KIRIKKANAT Paris 

     Dünyada taciz ve takibata uğrayan gazetecileri savunmak ve basın özgürlüğünü sistematik olarak ihlal eden ülkelere karşı evrensel bir kamuoyu baskısı oluşturmak için 1985’te kurulan Sınır Tanımayan Gazeteciler Örgütü Reporters Sans Frontieres , "kamu yararına örgüt" statüsüyle yapılandırıldı. 
     3 Mayıs Basın Özgürlüğü Günü, STG’nin girişimiyle kabul edildi. STG’nin "uluslararası sekreteryası"nı barındıran genel merkezi Paris’te bulunuyor. Merkezde yaklaşık 20 kişilik bir ekip çalışıyor. Almanya, Belçika, İspanya, İngiltere, İtalya, İsveç ve İsviçre’de şubeleri olan örgütün Bangkok, Washington, New York, Buenos Aires, Montreal, Moskova, Tokyo, Abican ve İstanbul’da temsilcilikleri var. Bu şube ve temsilciliklerde de 100 muhabir görev yapıyor. 
     STG, "k r amacı gütmemeköle yükümlü olduğu için, gelirleriyle giderleri her yıl maliye tarafından denetleniyor. Bütçesinin 45 - 50 milyon Euro olduğu tahmin edilen örgütün gelir kaynaklarının oranı şöyle Yayınlar 50, AB Komisyonu 17, Bakanlık sübvansiyonları ve bağış 13, Geçici etkinlik gelirleri 13, Bağış ve üyelik 5, Hediyelik eşya 2. 
     
     Kıvrıkoğlu’na mektup 
     Bu arada STG Başkanı Robert Menard, Genelkurmay Başkanı Org. Hüseyin Kıvrıkoğlu’na gerçekdışı ifadelerle dolu bir mektup göndererek, RTÜK’e yapılan ihlal başvurularının çoğunun askerlere ait olduğunu öne sürdü. 
     



 SİYASET 












</TEXT>
</DOC>
