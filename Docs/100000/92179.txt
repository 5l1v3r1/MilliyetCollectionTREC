<DOC>
<DOCNO> 92179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/son/sondun09.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
New York Türk toplumu örgütlü hale geldi 
</HEADLINE>
<TEXT>

     New York ve çevresinde yaşayan Türk toplumunun, geçmişe oranla çok daha örgütlü hale geldiği bildirildi. 
     Türk Amerikan Dernekleri Federasyonu TADF , Mexico büyükelçiliğine atanan Türkiye'nin New York Başkonsolosu Büyükelçi Mehmet N. Ezen şerefine Türkevi binasında bir kokteyl verdi. Kokteylde bir konuşma yapan Büyükelçi Mehmet N. Ezen, 1999 yılındaki deprem felaketi ve 11 Eylül terörist saldırılarını yaşayan Türk toplumunun giderek daha örgütlü hale geldiğini vurguladı ve ''Görevde kaldığım süre içinde beni en çok sevindiren olay bu oldu'' dedi. 
     Başkonsolos Ezen, kendisine kıvanç veren ikinci olayın ise Türk milli takımının dünya kupasında kazandığı başarı olduğunu vurguladı. 
     Suikast riski azaldığı için konsolosluk kapılarını vatandaşlara açtıklarını ve yüz yüze çok daha sıcak ve doğrudan temas yoluyla hizmet vermeye başladıklarını kaydeden Başkonsolos Ezen'e, başta Türk Amerikan Dernekleri Federasyonu TADF Başkanı Egemen Bağış ve Dünya Türkleri Derneği Başkanı Dr. Ata Erim olmak üzere, çeşitli dernek ve kuruluş temsilcileri teşekkür plaketi verdi. 
     Büyükelçi Ezen, Mexico büyükelçisi olarak Türkiye'yi 7 Güney Amerika ülkesi nezdinde temsil edecek. 
     





</TEXT>
</DOC>
