<DOC>
<DOCNO> 78166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/son/sondun03.html </URL>
<DATE> 2002/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Mısır, Kudüs'teki patlamadan İsrail'i sorumlu tuttu 
</HEADLINE>
<TEXT>

     Mısır Dışişleri Bakanı Ahmed Mahir, dün Kudüs'te düzenlenen ve 6 kişinin öldüğü, 80'den fazla kişinin yaralandığı intihar saldırısının sorumlusunun İsrail olduğunu öne sürdü. 
     Şiddet olaylarına İsrail'in yürüttüğü siyasetin yol açtığını savunan Mahir, "Birkaç gün önce İsrail'in yürüttüğü saldırgan siyasetle güvenliğin sağlanamayacağını söylemiştim" dedi. 
     
     Uçuşlar askıya alındı 
     Mısır yönetimi, Filistin topraklarındaki "katliamları" protesto etmek için, İsrail'e yönelik uçuşları askıya aldığını açıkladı. 
     Mısır Havayolları'ndan bir yetkili, Kahire-Tel Aviv seferlerinin askıya alındığını ve bu kararın alınmasında, Mısırlı pilotların isteğinin de etkili olduğunu söyledi. 
     Yetkili, uçuşların ne kadar süreyle durdurulduğunu ise belirtmedi. 
     





</TEXT>
</DOC>
