<DOC>
<DOCNO> 55042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/01/son/sondun09.html </URL>
<DATE> 2001/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban lideri develerle mi kaçacak 
</HEADLINE>
<TEXT>

     Eski Afgan kralı Zahir Şah yanlısı aşiret lideri Hamid Karzai'nin kardeşi Ahmed Karzai, Taliban lideri Molla Muhammed Ömer'in kaçmaya hazırlanıyor olabileceğini belirtti. 
     Karzai, halen Kandahar'da olduğuna inanılan Molla Ömer'in, yardımcılarından 7 deve satın alınmasını istediğini söyledi. Karzai, Molla Ömer'in çölü geçerek kaçmak için develere ihtiyacı olduğunu kaydetti. 
     Ahmed Karzai, kaynağını açıklamadığı bilgiye göre, Molla Ömer'in havadan saptanma olasılığına karşı civarda bisiklet ya da motosikletle dolaştığını öne sürdü. 
     Kandahar havaalanı ile Pakistan sınırına giden yolun şiddetli bombardıman altında olduğunu da anlatan Karzai, bombardımanın şiddetine dair ''Takha Pul'da bir komutanla konuştum. Bunun gibi birşeyi hiç görmediğini söyledi'' dedi. 
     






</TEXT>
</DOC>
