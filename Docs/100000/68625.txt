<DOC>
<DOCNO> 68625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/yazar/zbirand.html </URL>
<DATE> 2002/02/20/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Karen Fogg olayı giderek komikleşiyor 
</HEADLINE>
<TEXT>

     Pazartesi akşamı Fatih Altaylı’nın Teketek programını izledim. 
     Tek kelimeyle bir trajediydi. Hem acıklı, hem de komik oyunlar vardır, işte öyle. Zaman zaman ortaya atılan öyle fikirler, öyle yakıştırmalar, öyle değerlendirmeler vardı ki kulaklarıma inanamadım. Türkiye’de h l bu fikirlerin dolaşabiliyor olmalarına üzüldüm. Birbirinden abuk subuk komplo teorileri, yüzde doksanı yalan açıklamalar. Fatih Altaylı bile, baktı olacak gibi değil alay etmeye, eğlenmeye başladı. 
     Saatler geçtikçe de konuşmalar daha da çığrından çıktıkça, kendime sinirlendim. Saçmalıklarla boş yere zaman harcamış, uykusuz kalmıştım. 
     Ardından, Türkiye’de bu tip laf salatasının konuşulabilmesine, programlar yapılmasına daha da üzüldüm. 
     AB temsilciliğinin e-mail’lerini yayınlayan İşçi Partisi Başkanı Doğu Perinçek şunları ortaya attı 
     n Mail’lerin kendileri tarafından değil 
     -adını vermeden- bir devlet kurumu tarafından ortaya çıkarıldığını -açıkça söylemedi, ancak askeri kanada işaret etti, sonra Genelkurmay’dan açıklama gelince çark etti- ve başta MHP lideri Bahçeli olmak üzere, ANAP lideri Yılmaz, Başbakan Ecevit’e kadar herkese yollandığını, bu arada bir kopyanın da kendilerine iletildiğini söyledi. Bu yepyeni bir iddia idi. 
     Ardından da çok ilginç bir mantık sürdürdü. 
     Bu belgeleri alan koalisyon ortaklarının vatanı kurtarmak için harekete geçmelerini beklediklerini, hiçbir ses çıkmayınca bu görevi yüklendiklerini belirtti. Bu olayı da İstiklal Savaşı’nda Atatürk’ün İngiliz gizli servislerini yanıltan oyunundan örnek vererek benzerliği ortaya koydu. 
     n Avrupa Birliği’nin Türkiye’yi bölmek için bir plan yaptığını ve bunu uyguladığını belirttikten sonra da başta Bahçeli olmak üzere, Mesut Yılmaz ve özellikle de İsmail Cem’i adeta işbirlikçi olarak gösterdi. Öyle bir konuşma yaptı ki kendinden başka herkes vatan hainiydi. Bunların arasında, gizli görüşmeler yapan diplomatlar, çete mensubu gazeteciler de vardı. 
     Pes doğrusu... 
     Allah’tan programa Yalım Eralp de katıldı da Perinçek’in bu akıl almaz mantığını çürütülebildi. Hele ilerleyen saatlerde kendinin Kürt konusunda ve Apo ile ilişkilerinde yaptıkları ortaya çıktı da az da olsa gerçekler anlaşılabildi. 
     
Bu saçmalıklara bir son vermek gerekir...      Neresinden bakarsanız bakın, olay bir komediye dönüşüyor. 
     İlgi çeken nokta, resmi yetkililerin hiçbir şey yapmadan seyirci kalmaları. 
     Devlet istese, farklı bir tutum takınabilir. 
     Sadece İsmail Cem’in açıklamalarıyla yetinmez, ortadaki iddialara yanıt verebilir. 
     Vermesi de gerekir. 
     Perinçek’in vatan haini statüsüne soktuğu insanların tek amacı vardır Türkiye’yi 2000’li yıllarda layık olduğu yere getirebilmek, AB’de hakkı olan yeri almasını sağlamaktır. 
     Yılmaz-Bahçeli-İsmail Cem başta olmak üzere kimse Türkiye’nin bölünmesi için çaba harcamaz. Buna bırakın inanmayı, bunu konuşmak dahi abesle uğraşmaktan başka bir şey de değildir. 
     Beni en çok hayret ettiren unsur, medya dahil, bazı aklı başındaki insanların bu tip komplo teorilerini tartışabilmeleridir. 
     Türkiye için bu yıl son derece kritiktir. 
     Biraz çaba harcayabildiği taktirde, tam üyelik müzakereleri için bir tarih elde etmenin eşiğindedir. Asıl tam bu aşamada, dikkatleri böylesine çarpıltılmış tartışmalara kaydırmak, vatanını sevmemek, ülkenin çıkarlarına aykırı hareket etmekten başka bir şey değildir. 
     Türkiye çağdaşlık yolunda yürümek istiyorsa AB konusunda irade göstermek zorundadır. 
     
     







'Atatürkçü parti' 


İncil yasağı... 


İdam cezası 


Kriz pastası 


Masa ve medya 


Gençler niye mutsuz 


Krizin yıldönümünde Erçel'in mektubu 


Kıskançlık üzerine kadınlar söyleşisi 


Bir Aktaş varmış... 


Bir’e yakalama emri çıktı 


Saracoğlu'ndan Aziz Yıldırım'a... 


Vakıfbank’ın Data Room’una girebilmek 


Birinci cemre, havaya... 


Tirilyeli Emil İsmail’ 


</TEXT>
</DOC>
