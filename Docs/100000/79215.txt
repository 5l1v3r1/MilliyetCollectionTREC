<DOC>
<DOCNO> 79215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/spor/spo03.html </URL>
<DATE> 2002/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayhan beraat etti 
</HEADLINE>
<TEXT>

İsviçre’de UEFA Disiplin Kurulu’na savunma veren tecrübeli oyuncuya ceza çıkmadı. Toplantıda Roma-Galatasaray maçının yardımcı hakemi de Ayhan için şahitlik yaptı 
     ZAFER ATAMER CENEVRE 

     Dürüst de katıldı 
     UEFA Tahkim Kurulu, dün sabah Cenevre’de yaptığı toplantı sonucunda Galatasaraylı futbolcu Ayhan Akman’a ceza verilmemesini kararlaştırdı. Tahkim Kurulu Başkanı İsviçreli Dr. Leon Straessle ve yardımcıları ile UEFA Disiplin Komisyonu gözlemcisi Fransız Georges Vernet’in katıldığı toplantıda Galatasaray’ı Ayhan, avukatlar Jean Louis Dupont ve Martin Hissel ile yöneticiler Mete Razlıklı ve Ali Dürüst temsil etti. 
     
     Olaylara karışmadım’ 
     TOPLANTIDA Ayhan, savunmasını İngilizce konuşarak kendi yaptı ve "Ben neden buradayım, anlayamadım. Olaylara hiç karışmadım. Benim müdahalem kavgayı ayırmak içindi. Bunun dışında hiçbir davranışım yok" dedi. Daha sonra Roma - Galatasaray maçının yardımcı hakemine Ayhan’ı görüp görmediği soruldu. Yardımcı hakem olaylar sırasında Ayhan’ı hiç görmediğini ve tanımadığını söyleyince tecrübeli oyuncu Disiplin Komisyonu’nda aklandı. 
     
Perde arkası      Yalancı Totti 
     Galatasaraylı yöneticiler dedektif gibi çalışarak Ayhan’ı UEFA’nın elinden zor kurtardılar. Dün Cenevre’de yapılan toplantı sırasında Ayhan’ı, Roma Kulübü ve Totti’nin şikayet ettiği ortaya çıktı. Totti’nin maç sonunda Ayhan’ın formasını çıkartarak kendisiyle forma değiştirmek istediği, olumsuz yanıt alınca da yumruk attığı iddiasında bulunduğu belirtildi. 
     Ancak bu bilgiyi önceden elde eden Galatasaraylı avukatlar hemen video görüntüsü hazırladılar ve Tahkim Kurulu’na Ayhan’ın soyunma odasına formasıyla gittiğini gösterdiler. Ardından da "Totti, Ayhan’ın üstündeki Galatasaray formasını çıkararak değiştirmek istediğini söylüyor. Vermeyince de yumruk yemiş. Ayhan o kargaşada formayı nasıl yeniden giyebilir Eğer böyle bir durum varsa üzerinde atlet olması gerekir" dediler. 
     Bunun üzerine komisyon Galatasaray’ı haklı buldu. 
     
Bilet isyanı      GALATASARAY - Ankaragücü maçının biletleri satışa çıktıktan iki saat sonra bitti. Sarı - Kırmızılı taraftarlar pazar günü oynanacak bu kritik karşılaşmaya büyük ilgi gösterdiler. Ancak biletlerin çoğunun karaborsacıların eline geçmesi Galatasaraylı taraftarları kızdırdı. Gişelerin önünde uzun süre bekledikten sonra bilet kalmadığını öğrenen Sarı - Kırmızılılar isyan ettiler, kulübün telefonlarını kilitlediler. 
     
Taraftar güveniyor      SARI - Kırmızılı taraftarların yüzde 49’u Galatasaray’ın kalan maçlarda puan kaybetmeyeceğine inanıyor. "Galatasaray hangi maçta puan kaybedebilir " anketine katılanların yarısı bu düşünceyi paylaşırken, taraftarların yüzde 26.6’sı Ankaragücü, yüzde 22’si Kocaeli, yüzde 2.4’ü ise Yozgat maçında puan verilebileceğini belirtti. 
     
Hedefte Song var      GALATASARAY, Almanya’nın Köln takımında oynayan Kamerunlu savunma oyuncusu Rigobert Song’un peşine düştü. Ligdeki şampiyonluk durumunun belirlenmesinin ardından Sarı - Kırmızılı yöneticiler bu futbolcu için hemen temasa geçecekler. 1976 doğumlu Song’un Kamerun Milli Takımı’nın kaptanlığını da yaptığı belirtildi. 
     
Yönetimin karar günü      YÖNETİM bugün stad konusunda son kararını verecek. Sarı - Kırmızılı yöneticilerin Florya’da yapacağı toplantıda Ali Sami Yen’in tamamen yıkılması halinde maçların Olimpiyat Stadı’nda oynayıp oynanmayacağı belli olacak. Yönetim ayrıca yeni stad konusunda gelen teklifleri de değerlendirecek. 
     
Hasan Şaş denenecek      GALATASARAY, Ankaragücü maçının hazırlıklarına tek çalışmayla devam etti. Milli Takım’da yer alan oyuncuların katılmadığı antrenmanda Lucescu taktik ağırlıklı bir program uyguladı. Sakatlıkları süren Hasan Şaş ile Suat’ın bugün yapılacak antrenmanda deneneceği ve durumları hakkında karar verileceği belirtildi. 
     



 SPOR 

























</TEXT>
</DOC>
