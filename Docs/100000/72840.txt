<DOC>
<DOCNO> 72840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/son/sontur20.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol borusunu delip ham petrol çalmışlar 
</HEADLINE>
<TEXT>

     Adıyaman'da, Türk Petrolleri Anonim Ortaklığı'na TPAO ait boru hattından çalındığı belirlenen 16 ton ham petrol ele geçirildi, 4 kişi gözaltına alındı. 
     Adıyaman Valiliği'nden yapılan yazılı açıklamaya göre, Adıyaman-Şanlıurfa yolunda devriye görevi yapan jandarma, Zülküf G'nin kullandığı 45 AU 155 plakalı tankeri durdurdu. 
     Hampetrol dolu olduğu belirlenen tankerin fatura ve sevk irsaliyesi gösteremeyen sürücüsü gözaltına alındı. Tankerin arkasından gelen 42 BU 166 plakalı otomobilde bulunan Mehmet Serdar A, Ramazan A. 
     ve Necmettin A, elbiselerindeki petrol lekeleri ve kuşkulu hareketleri dikkate alınarak yakalandı. TPAO yetkilileri ile yapılan görüşmeler ve soruşturma sonunda, tankerde yüklü 16 ton ham petrolun, Besni İlçesi'ne Aşağı Söğütlü Köyü yakınından geçen petrol hattına vana monte edilerek çalındığı belirlendi. Tanker ve otomobile el konulduğu, suçlarını itiraf ettikleri belirtilen sanıkların sorgusunun sürdüğü bildirildi. 
     






</TEXT>
</DOC>
