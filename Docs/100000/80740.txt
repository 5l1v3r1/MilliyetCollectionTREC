<DOC>
<DOCNO> 80740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/27/son/sonspo04.html </URL>
<DATE> 2002/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray şampiyonluk turuna hazırlanıyor... 
</HEADLINE>
<TEXT>

     Galatasaray, ligde yarın deplasmanda karşılaşacağı Kocaelispor'u yenerek, şampiyonluğunu sezonun bitimine 1 hafta kala ilan etmeyi hedefliyor. 
     Galatasaray, İzmit'ten 3 puanla döndüğü taktirde, ligde 15. 
     şampiyonluğunu resmen ilan edecek ve formasına 3. yıldızı takmaya hak kazanacak. ''Cim Bom'', puan kaybı durumunda ise Bursaspor-Fenerbahçe maçının sonucunu bekleyecek. 
     Sarı-kırmızılılar, Kocaelispor maçının son hazırlığını bu akşam Florya Metin Oktay Tesisleri'nde basına kapalı olarak yapacak. 
     Galatasaray'da Bülent Korkmaz, sarı kart cezalısı olması nedeniyle Kocaelispor maçında forma giyemeyecek. Teknik direktör Mircea Lucescu'nun, Berkant ve kaleci Kerem'i de Kocaelispor maçı kadrosuna almayacağı öğrenildi. 
     Galatasaray'ın, Kocaelispor karşısına, Mondragon, Perez, Capone, Emre, Victoria, Ayhan, Batista, Ergün, Hasan, Arif, Ümit Serkan 
     muhtemel 11'iyle çıkması bekleniyor. 
     İzmit İsmetpaşa Stadı'nda saat 19.00'da başlayacak maçı hakem Metin Tokat yönetecek. 
     Bu arada Galatasaray kafilesinin bu akşamki idmandan sonra İzmit'e gitme olasılığının bulunduğu bildirildi. 
     





</TEXT>
</DOC>
