<DOC>
<DOCNO> 72020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/11/son/sontur15.html </URL>
<DATE> 2002/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit ve Demirel de Microsoft ansiklopedisine girdi 
</HEADLINE>
<TEXT>

     Microsoft firması, internetteki Encarta Ansiklopedisi'nde, Türkiye ile ilgili bilgilerini yeniledi. Yapılan deşikliği yeterli bulmayan internet kullanıcıları, bilgilerin Türkiye tarafından hazırlanmasını, aksi takdirde 13 Mart günü hotmail adreslerini iptal edeceklerini bildirdiler. 
     İnternette faaliyet gösteren Brain Club'un moderatörü Hakan Topuzoğlu'ndan alınan bilgiye göre, Microsoft'un ''www.msn.com'' adlı adresindeki Türkiye ile ilgili bilgilerin yeterli olmaması ve gerçekleri yansıtmaması üzerine başlatılan tepki kampanyasına, bugüne kadar 13 bin internet kullanıcısı katıldı. 
     Gelen tepkiler üzerine Microsoft firması, ''Türkiye'de Kürt Çatışması'' başlıklı bölümünde Kürtlerle mücadele yerine bir grup Kürt isyancı olarak tanımlanan ''PKK'ya karşı mücadele'' ifadelerine yer verirken, bu mücadeleyi 1984'den beri yerine 1984-1999 arası olarak değiştirdi. 
     Ansiklopedisinde, liderler bölümünde Atatürk, İnönü'nün yanına sadece kapatılan RP'nin Genel Başkanı Necmettin Erbakan'ı ekleyen ansiklopedi, bu bölümünde, Süleyman Demirel ve Bülent Ecevit'e de yer vermeye başladı. 
     Topuzoğlu, yapılan değişiklikleri olumlu fakat yetersiz bulduklarını ifade ederek, ''Biz bilgilerin Türkiye tarafından hazırlanmasını istiyoruz. Microsoft firması bu talebimize olumlu yanıt vermezse, 13 Mart Çarşamba günü hotmail adreslerimizi iptal edeceğiz'' dedi. 
     






</TEXT>
</DOC>
