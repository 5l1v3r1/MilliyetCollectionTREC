<DOC>
<DOCNO> 76969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/07/son/sondun10.html </URL>
<DATE> 2002/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistinli yetkililer "Cenin'de 35 Filistinli öldü" 
</HEADLINE>
<TEXT>

     Filistin Enformasyon Bakanı Yaber Abdrabbo, Cenin bölgesinde 5 gündür devam eden İsrail saldırılarında 35 Filistinlinin öldüğünü açıkladı. Çatışmalarda yüzlerce Filistinlinin yaralandığını kaydeden Abdrabbo, onlarca evin de harap olduğunu söyledi. 
     Cenin mülteci kampı, bu sabah da İsrail helikopterleri ve tankların saldırısına hedef oldu. 
     Kamptan Hamas yetkilisi Cemal Abdülselim, İsrail askerlerinin kampın içine değil, doğu ve batı kesimlerine mevzilendiğini ve Filistinlilerle çatıştıklarını açıkladı. Abdülselam, Cenin mülteci kampında halkın İsrail ateşi nedeniyle evlerine hapsolduğunu, yiyeceklerinin gittikçe azaldığını söyledi. 
     İsrail ordusundan General Ron Kitrey'se Cenin mülteci kampındaki çatışmaların bitmek üzere olduğunu, ancak askerlerin buradan çekilmeyeceğini söyledi. Kitrey, aranan militanlar ile onların evlerini ve silah depolarını araştıracaklarını söyledi. 
     






</TEXT>
</DOC>
