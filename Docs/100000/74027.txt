<DOC>
<DOCNO> 74027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/son/soneko21.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası'nın anketine göre TÜFE beklentisi 43'e indi 
</HEADLINE>
<TEXT>

     Merkez Bankası Beklenti Anketi'ne göre, yılsonu uygun ortalama enflasyon beklentisi, Tüketici Fiyat Endeksi TÜFE bazında yüzde 43.5'ya indi. 
     Merkez Bankası'nın, her ayın birinci ve üçüncü haftalarında olmak üzere ayda iki kez yaptığı ve değişik sayıda katılımcıyla gerçekleştirdiği Beklenti Anketi'nin sonuçlarına göre, Mart ayının ilk yarısında yapılan ankette yüzde 30-60 aralığında seyreden yılsonu TÜFE öngörüsü, Mart ayının ilk tahmin sonuçlarında yüzde 35-54 aralığına indi. 
     Daha önce yüzde 43.7 olan yılsonu uygun ortalama enflasyon beklentisi yüzde 43.5'e geriledi. 
     Mart ayında TÜFE'ye göre enflasyon beklentisi yüzde 1.5-3.5 aralığında seyrederken, uygun ortalama yüzde 2.5'ya indi. 
     Mart ayının ilk anket sonuçlarına göre, enflasyon beklentisi yüzde 1.5-4.5 aralığında seyredeceği, uygun ortalamanın ise yüzde 2.6 
     olacağı öngörülmüştü. 
     Mart ayının ikinci anket sonuçlarına göre, 2 ay sonrası için öngörülen TÜFE beklentisi ile uygun ortalamada gerileme yaşandı. 
     Buna göre, Mart ayının ilk anket sonuçlarında, yüzde 1-4.1 aralığında seyreden iki ay sonrasının TÜFE beklentisi, Mart ayının ikinci anket sonuçlarında yüzde 1.3-3.5 aralığında belirlenirken, uygun ortalamada yüzde 2.4'den yüzde 2.3'e geriledi. 
     Gelecek 12 aylık dönemin TÜFE beklentisi yüzde 30-50 aralığında gerçekleşirken, uygun ortalama yüzde 39.7 olarak belirlendi. 
     Bu oranlar Mart ayının ilk anket sonuçlarına göre sırasıyla yüzde 27.3-52 aralığı ile yüzde 39.7 olarak öngörülmüştü. 
     
     Hazine ihalesi 
     Anket sonuçlarına göre, Mart ayının ikinci anketinde ilkine göre, cari ayın bileşik faiz orantısı beklentisinde değişme görülmedi. 
     Buna göre Mart ayının ilk anket sonuçlarına göra yüzde 55-70 aralığında seyretmesi öngörülen cari ayın bileşik faiz beklentisi Mart ayının ikinci döneminde yüzde 60-70'e çıkarken, uygun ortalamada yüzde 65 oldu. 
     Yıl sonu basit faiz beklentisi, Mart ayının ikinci anket sonuçlarına göre yüzde 30-50 aralığında, uygun ortalamada yüzde 45 aralığında gerçekleşti. 
     Basit faiz beklentisi, Mart ayının ilk anket sonuçlarında, yüzde 30-60 aralığında ve uygun ortalamanın da yüzde 44.1 olması 
     öngörülmüştü. 
     Yılsonu bileşik faiz orantısı beklentisi, Mart ayının ilk anketinde olduğu üzere yüzde 30-65 aralığında seyrederken, uygun ortalama da 1.2 puan azalarak yüzde .8'e düştü. 
     
     Döviz kuru beklentisi 
     Bankalararası döviz piyasası dolar kuru çerçevesinde, cari aysonu dolar kuru beklentisinde de, Mart ayının ikinci yarısında ilk yarı anket sonuçlarına göre gerileme görüldü. 
     Buna göre Mart ayının ilk anket sonuçlarında 1,350.000- 1,600.000 aralığında seyreden bankalararası döviz kuru beklentisinin 1,350.000-1,450.000 aralığında gerçekleşeceği öngörüldü. Aynı dönemde 
     uygun ortalama ise 1,412.9 liradan 1,378.7'ye indi. 
     Ankete katılanlar, yıl sonu dolar kurunun 1,600.000-2,200.000 aralığında seyredeceği ve uygun ortalamanın da 1,875.3 lira olacağı beklentisini dile getirdiler. 
     Mart ayınının ilk anket sonuçlarına göre,yıl sonu dolar kuru beklentisi 1,450.000-2,150.00 lira aralığında, uygun ortalamanın da 1,913.7 lira olacağı tahmin edilmişti. 
     
     Büyüme tahminleri... 
     Ankete katılanlar ayrıca, yılsonu GSMH'sinin yüzde -0.5 ile yüzde 6 aralığında, uygun ortalamanın da yüzde 2.2 olacağını öngördüler. 
     Bu oranlar Şubat ayının ilk anketinde sırasıyla yüzde -3 ile yüzde 6 ve yüzde 2 olarak belirlenmişti. 
     Katılımcılar, yılsonu cari işlemler dengesinin -3 milyar ile 7 milyar arasında seyredeceğini öngörürken, Mart ayında verilerin dağılımının çok düzensiz olması nedeniyle uygun ortalama hesaplanamadı. 
     Beklenti anketi, tüketici enflasyonu, faiz oranları, döviz kuru, cari işlemler dengesi ve GSMH büyüme hızına ilişkin, mali ve reel sektörde karar alıcı ve uzman kişilerin beklentisinin saptanması amacını taşıyor. 
     






</TEXT>
</DOC>
