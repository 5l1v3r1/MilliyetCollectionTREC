<DOC>
<DOCNO> 57994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/astro/index.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Olumlu şartları değerlendirmeli 
</HEADLINE>
<TEXT>

Gökyüzü bugün duygu ve düşünce arasında denge kurabileceğimiz olumlu şartlar gösteriyor. Ay sabah Balık burcuna geçmekte. Balık pek düzenli ve hızlı hareket eden bir burç değildir ama Balık sayesinde duygusal ihtiyaçlarımızı yansıtabileceğimiz daha iyi olanaklar bulabiliriz. Koç'lar hayal kurmaya eğilimliler. Gerçekçi olmakta zorlanabilirler. Ellerinde olmayan nedenlerle kendilerini kıstırılmış hissedebilirler. Boğa'ların keyfi yerine geliyor. Geleceğe ait daha iyimser planlar yapabilirler. Düşüncelerini pratik hayata geçirebilecek olanaklar söz konusu. İkizler için hareket günü. Bazı gerginlikler yok değil ama iş hayatında ne istediklerini daha iyi anlatabilecekler. Yengeç'ler duygusal açıdan rahat bir gündeler. Bu arada yeni şeyler öğrenmeye ve risk almaya da daha çok açıklar. Aslan'lar son birkaç günün gerginliğinden kurtuluyorlar ama parasal konularda her söylenene inanmamalılar. Başak'lar ilişkilerine, ortaklıklarına daha fazla özen göstermeli ve kendilerine yapılan eleştirilere daha yapıcı bir gözle bakmalı. 
Bugün öğleden sonra yapıcı enerjiler var. Düşüncelerinizi pratik hayatta rahatça uygulayabileceğimiz bir gündeyiz. Örneğin Terazi'ler belki ellerinde biriken çok işten sıkılabilirler ama verimli çalışmak için de fırsat bulabilecekler. Akrep'ler bugün rahatlar ve daha iyimserler. Bu enerjilerini yaratıcı konulara yönlendirebilirler. Yay'lar ise çok rahat değiller ve gerginler Kararsız kalmak ya da birtakım sorunları çözmek onları sıkıntıya sürüklemekte. Oğlak'lar eğitim, hareket ve iletişim konularında istediklerini daha rahat elde edebilirler. Konuşmaları ile daha fazla ilgi toplayacaklar. Kova'lar ise parasal konularda yeni kararlar vermek zorundalar. Alışveriş için güzel bir gün olabilir. Balık'lar burçlarına geçen Ay sayesinde öne çıkıyorlar. Bugün pek çok şeyi istedikleri yönde harekete geçirebilirler. Şans onlardan yana olacak. 

            Faks 287 74 37 
      







</TEXT>
</DOC>
