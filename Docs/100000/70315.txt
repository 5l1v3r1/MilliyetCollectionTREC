<DOC>
<DOCNO> 70315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/guncel/agun.html </URL>
<DATE> 2002/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
21 bin çocuk hayat okulunda okuyor... 
</HEADLINE>
<TEXT>

İstanbul’da ilköğretim okullarına kaydı yaptırılan 21 bin öğrenci okula gidemiyor. Çünkü çoğu evlerine ekmek parası götürmek zorunda... 
     SEMRA KARDEŞOĞLU, SİBEL KAHRAMAN 

     İl Milli Eğitim Müdürlüğü’nce yapılan bir araştırmada, İstanbul’da binlerce ailenin çocuklarını ortaçağ karanlığına mahk m ettiği, okula kayıt yaptıran yaklaşık 21 bin ilköğretim öğrencisinin eğitimlerine devam etmediği ortaya çıktı. Yapılan araştırmada, ilköğretim çağında olan ancak herhangi bir okula hiç kayıt yaptırmayan on binlerce çocuk olduğu da belirlendi. 
     
     Uyarı yazısı yazıldı 
     İstanbul Valiliği’nin "okul çağında olup da okula gitmeyen çocuklarla ilgili idari ve yasal tedbirlerin uygulanıp uygulanmadığını" tespit etmek amacıyla yayınladığı genelge üzerine İl Milli Eğitim Müdürlüğü’nde oluşturulan komisyon, karanlık bir tabloyla karşılaştı. Komisyon, İstanbul’da 2001 - 2002 öğretim yılında 20 bin 827 öğrencinin kayıt yaptırdığı halde okula devam etmediğini tespit etti. Bunun üzerine velilere uyarı yazısı gönderildi. 
     
     Müdürler de yanacak 
     Yazıda çocuğunu okula göndermeyen velilere her gün için 16 milyon 638 bin liralık para cezası verileceği belirtildi. Sekiz yıllık eğitimin uygulamaya konulmasından sonra çıkarılan 222 sayılı yasaya göre uyarıya rağmen çocuklarını okula göndermeyen binlerce veli, para cezasını ödemedikleri takdirde hapis cezasına çarptırılacak. Okula devam etmeyen öğrencilere tebligat göndermekle yetinen okul müdürleri hakkında da soruşturma başlatıldı. 
     
Sadece 167 aile mahkemelik oldu      İstanbul’da, çocuklarını sokakta çalıştıran bazı aileler hakkında davalar açıldı. İstanbul Valiliği’nin emirlerine karşı gelme ve Türk Ceza Kanunu’nun TCK 477. maddesine muhalefet nedeniyle 167 aile mahkemelik oldu. Sonuçlanan 37 davada velilere verilen hapis cezaları paraya çevrildi. 
     
Kızlar gelişince okula gidemiyor      Raporda çocukların okula sürekli devamsızlık nedenleri şöyle sıralandı 

</TEXT>
</DOC>
