<DOC>
<DOCNO> 62195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/son/sondun25.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da boşanmadan ayrı yaşayanların sayısı artıyor 
</HEADLINE>
<TEXT>

     İtalya'da evli çiftler arasında boşanmadan ayrı yaşayanların sayısında son 20 yılda yüzde 119 oranında artış görüldüğü açıklandı. 
     Emilia Romagna Bölgesi Ticaret Odası tarafından açıklanan verilere göre, ayrı yaşayanların sayısındaki artışa karşın boşanan çiftlerin sayısı geçmiş yıllara oranla daha az. 
     Kadınların yüzde 68'inin boşanmadan ayrı yaşamayı tercih ettikleri kaydedildi. 
     1980-1999 yıllarını kapsayan araştırmada, 2000'li yıllara doğru 
     gelindiğinde çiftlerin, ortalama olarak evliliklerinin 12-13 yılı sonrasında ayrı yaşamaya karar verdikleri, bunun da geçmiş yıllara oranla 3 yıllık bir artış anlamına geldiği bildirildi. İtalya'da kuzey ve güney arasında görülen ekonomik farklılık, evli çiftlerin yaşamlarına ayrı evlerde devam etme kararını almakta da görüldüğü gözlenirken, konuyla ilgili artışın kuzey bölgelerinde yüzde 136, orta bölgelerde yüzde 127, güneyde ise yüzde 70 olduğu kaydedildi. Rekor artış ise 1980 yılına göre 10 misli daha fazla olan Molise bölgesi oldu. Öte yandan, boşanmalarla ilgili bilgilerde, İtalya'da ortalama boşanma yaşının erkeklerde 44, kadınlarda da 40 olduğu açıklandı. 
     






</TEXT>
</DOC>
