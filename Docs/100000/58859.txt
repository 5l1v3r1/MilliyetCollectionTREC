<DOC>
<DOCNO> 58859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/spor/spo04.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Briegel’den ev ödevi 
</HEADLINE>
<TEXT>

Alman hoca futbolcularına ayrı ayrı programlar hazırladı ve tatilde boş durmamalarını istedi 
     TRABZONSPOR Teknik Direktörü Hans Peter Briegel, futbolcularına ayrı ayrı programlar hazırladı ve tatilde de boş durmamalarını istedi. Alman hoca, oyuncularıyla yaptığı toplantıda, "İkinci yarıdaki performansımız için bu çalışmaların büyük önemi var. Herkes kendine dikkat etsin" diye konuştu. 
     ANTALYA kampında takıma fazla yüklenmeyeceğini, yakalanan düzeyin korunacağını anlatan Briegel, "Aramızda çok duygusal arkadaşlar da var. Futbolda duygularınızı ertelemeniz lazım. Profesyonelliği hayat tarzınız yaparsanız, hem işinizde hem de hayatta zorlanmazsınız" ifadelerini kullandı. 
     
     İki yabancı yolda 
     ASBAŞKAN Ahmet Ağaoğlu, Almanya ve Avusturya’da toplam beş yabancı oyuncuyla görüştüğünü ve bunlardan ikisini kadrolarına dahil edeceklerini söyledi. Ağaoğlu, bir Nijeryalı, iki Brezilyalı, iki de Alman futbolcuyla masaya oturduğunu belirterek, "Kimleri alacağımızı yönetim kurulu toplantısında karara bağlayacağız. Her an her şey olabilir" diye konuştu. 
     



 SPOR 























</TEXT>
</DOC>
