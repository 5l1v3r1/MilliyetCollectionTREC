<DOC>
<DOCNO> 54483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/yasam/yas01.html </URL>
<DATE> 2001/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesajla tehdidi kurşunlar izledi 
</HEADLINE>
<TEXT>

Başından vurularak öldürülen Ayhan Seyisoğlu cinayetinde iz süren polis, cep telefonu mesajlarındaki tehditler üzerine bir kadını gözaltına aldı ama katil kadının babası çıktı... 
     FERHAT TOSUN Gölcük DHA 

     17 Ağustos depreminde eşi ile iki çocuğunu kaybeden Ayhan Seyisoğlu, önceki gün evinin girişinde başından kurşunla öldürülmüş bulundu. 
     Katilin peşine düşen polis, Gölcük'te 'Donanma Ayhan' lakabıyla tanınan Seyisoğlu'nun cep telefonu mesajlarını incelemeye aldı. İlk olarak gelen mesajları inceleyen polis, mesaj kutusunun Gölcük Tersanesi'nde çalıştığı belirlenen Hülya Kaya'nın 30 tehdit mesajlarıyla dolu olduğunu görünce genç kadını gözaltına aldı. 
     
Ben öldürdüm’      Hülya Kaya, polisteki ifadesinde Seyisoğlu'nun uzun süredir kendisini rahatsız ettiğini, tüm yalvarmalarına karşın engelleyemediğini söyledi. 
     Durumu babasının da bildiğini söyleyen Kaya'nın ifadesi alınırken Gölcük Emniyet Müdürlüğü'ne gelen baba Yener Kaya 67 , cinayeti kendisinin işlediğini belirterek teslim oldu. Baba Kaya ifadesinde, Seyisoğlu'nun tüm uyarılara karşın kızının peşini bırakmadığını, ailece kimsenin yüzüne bakamaz duruma geldiklerini iddia ederek şöyle konuştu 
     "O gün, onunla konuşup kızımın peşini bırakmasını isteyecektim. Kızımın işi de tehlikeye girmişti. Evine gittiğimde bulamadım. Merdivenlerden inerken karşılaştığımda bana hakaretler yağdırmaya başladı. Beraberinde gezdirdiği köpeğini de üzerime saldı. Silahımı çekip ateş ettim." 
     



 YAŞAM 















</TEXT>
</DOC>
