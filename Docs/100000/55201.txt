<DOC>
<DOCNO> 55201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/02/son/soneko04.html </URL>
<DATE> 2001/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
EGS ve İktisat Bankası'nın mevduatları hangi bankalara devroldu 
</HEADLINE>
<TEXT>

     Tasarruf Mevduatı Sigorta Fonu TMSF , bünyesinde faaliyet gösteren EGS Bank ile İktisat Bankası'nın yabancı para mevduatı ile Türk Lirası mevduatının devredildiği bankalar belirledi. 
     TMSF'nin bugün gazetelere verdiği ilanda, Fon bünyesinde faaliyet gösteren bankaların mevduatının, karşılığında Devlet İç Borçlanma Senedi DİBS verilmek üzere teklif alma usulüyle ticari bankalara devredilmesi sürecinin başladığı bildirildi. 
     İlana göre, bu kapsamda, devredilmesi kararlaştırılan Türk Lirası ve yabancı para bazında mevduat havuzlarına ilişkin ilk ihale 29 Kasım tarihinde sonuçlandı. 
     Yapılan inceleme ve değerlendirmeler sonucunda TMSF'nin bünyesinde faaliyet gösteren EGS Bank'ın ihaleye konu yabancı para mevduatının Denizbank'a, İktisat Bankası'nın yabancı para mevduatının ise Şekerbank'a devredilmesi uygun bulundu. 
     Her iki bankanın Türk Lirası mevduatının ise Vakıflar Bankası'na devredilmesi kararlaştırıldı. 
     Söz konusu devirler nedeniyle tasarruf sahiplerinin hiçbir şekilde hak kaybına uğramayacağı vurgulanan ilanda, EGS Bank ve İktisat Bankası nezninde bulunan mevduatın aktarıldığı ilgili banka şubelerinin listesine de yer verildi. 
     TMSF Yönetim Kurulu'nun 20 Kasım tarih ve 334 sayılı kararı ile belirlenen Fon bünyesinde bulunan bankalardaki mevduatın diğer ticari bankalara ihale yoluyla devrine ilişkin olarak izlenecek temel unsurlar, 23 Kasım tarihinde yayımlanan Resmi Gazete'de yer alan ilana göre teklifler alınmıştı. 
     






</TEXT>
</DOC>
