<DOC>
<DOCNO> 96894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/guncel/gun03.html </URL>
<DATE> 2002/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
En rockçı profesör 
</HEADLINE>
<TEXT>

Prof. Hüsrev Hatemi, şimdi de rockçı oldu. Klasik Türk müziği tutkunu Hatemi, şiirlerini seslendireceği bir rock albümü çıkarıyor 
     NURDAN AKINER 

     Şimdiye kadar bilim adına yaptıkları açıklamalar ve kendilerine özgün konuşma üsluplarıyla tanınan Hatemi kardeşlerden Prof. Dr. Hüsrev Hatemi, rockçı oldu. Cerrahpaşa Tıp Fakültesi Anabilim dalı Başkanı Prof.Dr. Hüsrev Hatemi, müzikle olan ilişkisini Milliyet’e anlattı. 
     
Yayımlanmış pekçok eseriniz var ama isminizin rock’la yan yana gelişi nasıl oldu 
     -Aynı zamanda İTÜ Mimarlık Fakültesi mezunu olan rock şarkıcısı Mürsel Işık benim şiirlerimi rock tarzında bestelemiş. 2000 yılında bu şarkılardan oluşan "Gün Akşamlıdır" isimli albümünü piyasaya çıkardı ve rock’la ismim ilk kez bu sayede bir araya geldi. Aslında benim içimi titreten ve şiirlerime uygun olan klasik Türk musıkisidir. Eylül ayında Mürsel’in "Hep ben üzülmüştüm Şimdi de tersi Non dolet non dolet Dieu Merci" mısralarıyla başlayıp giden şiirim "Non Dolet Acımıyorödan ismini alan yeni albümü piyasaya çıkacak ve bu rock albümünde seslendirdiğim şiirlerimle de yer alacağım. 
     
Rock müzikle ne zaman tanıştınız 
     2001’in Eylül ayında Cat Stevens’ın "My Lady d’Arbanville"ini dinledim ve şarkıyı çok sevdim. 1968’de uyumuşum demekki . 
     
Siz şimdi klip de çekersiniz... 
     Elime bir gitar alacağım, uygun kostümleri de giyip kamera karşısına geçeceğim. "Felek sana son sorum Neden yok sponsorum"... Mürsel, ilk albümüne klip çekememişti de... Geçenlerde Nazan Öncel’e "Bu ne tafra ne durum Oh yes kodum mu oturturum" diye bir beste yaptırıyorum, elime gitar alıp klip de çekeceğim" dedim. Dudağı uçukladı, "Aman hocam yakışmaz size" dedi. 
     



 GÜNCEL 





















</TEXT>
</DOC>
