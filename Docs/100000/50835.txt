<DOC>
<DOCNO> 50835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/spor/spo02.html </URL>
<DATE> 2001/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Johnson sınır dışı 
</HEADLINE>
<TEXT>

     FENERBAHÇELİ Johnson, Belçika’ya girmek isterken sınır dışı edildi. Tatil için bu ülkeye giden Ganalı futbolcuya, daha önce yaşadığı gibi isim benzerliği nedeniyle polis engeli çıktı. Belçika polisi, Ganalı ünlü uyuşturucu kaçakçısı Samuel Johnson’u yakaladığını sanarak Fenerbahçeli oyuncuyu gözaltına aldı. 
     JOHNSON, belgesini göstererek masum olduğunu kanıtladı. Ancak polis, kuşkuda kalarak Fenerbahçeli futbolcuyu sınırdışı etti. Türkiye’ye bugün dönecek Johnson, daha önce Fenerbahçe’nin Almanya kampı nedeniyle gittiği Frankfurt’ta gözaltına alınmış, daha sonra ülkeye girişine izin verilmişti. n YUSUF KOBAL 
     
"Kapıyı araladık"      YALÇIN TÜRK 

     İyi yaşıyorum’ 
     FENERBAHÇE’NİN son haftalardaki kurtarıcısı Abdullah, Malatya maçındaki golcülüğünden sonra, Gaziantepspor karşısında da organizatör olarak sahneye çıktı. Performansıyla dudak ısırtan tecrübeli futbolcu, "Bir kere iyi yaşıyorum, iyi çalışıyorum. Takımdaki kaliteli oyuncuların, iyi oynamam da rolü de büyük. Sağ dizimdeki sorun çözüldüğünde daha da iyi olacağım" dedi. 
     
     Kolektif olamadık’ 
     GEÇEN yılki havalarını kaybettiklerini, bu nedenle bocalama devresi geçirdiklerini belirten Abdullah sözlerini şöyle sürdürdü "Antep galibiyetiyle geçen sezonki ortamın geri geleceğini sanıyorum. Hepimiz tek tek çok iyi şeyler düşünüyoruz. Ancak saha içinde kolektif bir uyum sağlayamıyoruz. Bundan sonra her şey daha güzel olacak." 
     
     K bus bitti’ 
     "ŞAMPİYONLAR Ligi’nin ezikliğini üzerimizden atamıyoruz. Bizim için k bus oldu. Hiç bir maçta Fenerbahçe gibi oynamadık. Glasgow maçlarının ardından hepimiz her şey bitti havasına girdik. Bu hataydı. Bu yıl taraftar ve camia hem iyi futbol, hem de galibiyet istiyor. Bu da en doğal hakları. Antep’te kapıyı araladık, bundan sonra umarım hep iyi oynarız." 
     
Fener tam dağıldı      SARI-LACİVERTLİ takım sakatlıklar ve milli futbolcuların kampa katılmasından dolayı, darmadağın oldu. Sakat olan Oktay tedavisi için İsviçre’ye, Zoran Mirkoviç ise İtalya’ya, Mustafa Doğan da Almanya’daki doktoruna tedavi olmaya gidecek. Revivo’nun tedavisi İsrail’de sürerken, Rapajic de Hırvatistan’a gidip hem tedavi olacak hem de milli takımla Kore’ye uçacak. 
     
Sponsor Carlsberg      CARLSBERG firmasının sponsor olduğu Fenerbahçe Altyapısı için imza töreni bugün Dereağzı Tesisleri’nde yapılacak. Firmanın Türkiye temsilcisi Ercüment Berilgen Sarı - Lacivertli gençlere 120 milyar lira yardımda bulanacaklarını belirtti. Başkan Aziz Yıldırım ise aynı saatlerde İTÜ’de "Medya ve yöneticiler" konulu seminere konuşmacı olarak katılacak. 
     



 SPOR 
























</TEXT>
</DOC>
