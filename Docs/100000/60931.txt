<DOC>
<DOCNO> 60931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/07/guncel/gun11.html </URL>
<DATE> 2002/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Tele-yoga fos çıktı 
</HEADLINE>
<TEXT>

     GÜLAY FIRAT 

     Sağlıklı Yaşam Derneği’nin organizasyonunda Yunus Emre Kültür Merkezi’nde gerçekleşen ve 150 kişinin katıldığı yoga seansı fos çıktı... İstanbul Üniversitesi öğrencisi Özge Özkaya’nın mistik doğu ezgileriyle başlayan yoga seansı Aydınlanma Meditasyonu , dünyaca ünlü yoga ustası Shri Mataji ve onun geliştirdiği "Sahaja Yoga" tekniği hakkında bilgi aktarımıyla sürdü. Ardından merakla beklenen "Sahaja Yoga" tekniği sahnenin tam ortasına konan 51 ekran renkli televizyondan banttan yayınla başladı. Shri Mataji’nin geçen yaz Lütfi Kırdar Sergi Sarayı’nda verdiği yoga seans görüntüleriyle uygulanmaya geçildi. Ancak beklenen aydınlanma gerçekleşmedi. Seansa katılanlar, "Söylenenleri uyguladık ama hiçbir şey hissetmedik. Aydınlanamadık" dedi. 
     



 GÜNCEL 
















</TEXT>
</DOC>
