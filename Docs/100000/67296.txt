<DOC>
<DOCNO> 67296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/son/sontur02.html </URL>
<DATE> 2002/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Telefona üç ayda bir zam yapılacak 
</HEADLINE>
<TEXT>

     Türk Telekom, telefon görüşme ücretlerine bundan böyle üç ayda bir zam yapacak. 
     Telekomüniksayon Kurumu, Türk Telekom'un hizmetlerinde uygulanacak tarifelerin tavan değerlerini belirledi. Buna göre Telekom, telefon görüşme ücretlerine her üç ayda bir gerçekleşen tüketici fiyatlarındaki TÜFE artışın 1.8 puan altında zam yapabilecek. Dolayısıyla, Türk Telekom'un telefon görüşme ücretlerine yapacağı yıllık zam, yıllık enfasyonun 7.5 puan altında kalacak. 
     Belirlenen tavan değerler 2002 ve 2003'ü kapsayacak biçimde 2 yıl süresince geçerli olacak. Bu sürenin sonunda Telekomünikasyon Kurumu, tavan fiyata esas oluşturacak parametreleri değiştirebilecek. 
     Halen kontörü 50 bin lira olan görüşme ücretlerine 2001 yılının kasım ayından bu yana zam yapmayan Telekom, bu çerçevede hazırlanan yeni tarifeleri onay için Telekomünikasyon Kurumu'na gönderdi. 
     Telekomünikasyon Kurumu'nun onayından geçen tarifeler uygulamaya konulacak. 
     






</TEXT>
</DOC>
