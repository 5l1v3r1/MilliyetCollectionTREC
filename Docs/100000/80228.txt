<DOC>
<DOCNO> 80228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/ekonomi/eko03.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
5 trilyona 10 ay ceza 
</HEADLINE>
<TEXT>

Türkiye Şoförler Federasyonu Başkanı Derviş Günday ve 14 yönetici, kuruluşu 5 trilyon zarara uğrattığı gerekçesiyle 10 ay hapis cezası aldı 
     ANKARA Milliyet 

     Türkiye Şoförler ve Otomobilciler Federasyonu TŞOF Başkanı Derviş Günday ile Yönetim Kurulu Üyesi 14 kişi, federasyonu 5 trilyon lira zarara uğratarak, görevlerini kötüye kullandıkları gerekçesiyle 10’ar ay hapis cezasına çarptırıldı. 
     Ankara 19. Asliye Ceza Mahkemesi’nde görülen davanın dünkü duruşması sonunda kararı açıklayan Yargıç Günsel Özcan, TŞOF Başkanı Derviş Günday, Yönetim Kurulu üyeleri Sedat Öner, Alaattin Tuncer, Halil İbrahim Doğan, Kazım Barışık, Mustafa Karakaya, Haşim Uyanık, İbrahim Yönel, Mehmet Erol Korkut, Bekir Duvarcı, Mesut Aşanel, Ali Ateş, Gültekin Çolak, Fevzi Apaydın ve Hidayet Manavoğlu’nun suçlarının sabit görüldüğünü açıklayarak, eylemlerine uyan Türk Ceza Kanunu’nun TCK "görevi kötüye kullanmak" suçunu tanımlayan 240. maddesi uyarınca 1’er yıl hapis ve 60’ar milyon lira ağır para cezasına çarptırıldıklarını belirtti. 
     Sanıkların cezalarını, TCK’nın 59. maddesini uygulayarak altıda bir oranında indiren Yargıç Özcan, hapis cezasının 10’ar ay olarak belirlendiğini bildirdi. 
     
     Günday Karar haksız 
     TŞOF Başkanı Derviş Günday, yaptığı yazılı açıklamada kendisi ve Yönetim Kurulu üyesi 14 kişi hakkında hapis cezası verilmesine ilişkin kararı, "haksız ve hatalı" olarak değerlendirdi. 
     
     Günday, şunları kaydetti 
     "Mahkumiyetimize neden olan olay, TŞOF’a ait bir şirketteki özel şahıs payının, Sanayi ve Ticaret Bakanlığı’nın talimatlarıyla ve yine mahkeme tespitleriyle belirlenen değerler üzerinden federasyonumuzca devralınmasıdır. Bir mahkemenin uygun gördüğü bir satış işlemini, bir diğer mahkemenin mahkumiyetle cezalandırılması gerçekten hatalı ve yanlış bir karar olmuştur." 
     



 EKONOMİ 

























</TEXT>
</DOC>
