<DOC>
<DOCNO> 97650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/yasam/yas02.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Gösterişli Aslanlar Sabırlı Başaklar 
</HEADLINE>
<TEXT>

Kendisine güveniyle tanınan Aslan kadını, görkemlidir. Sıcak, romantik ve ateşli Aslan erkeği koruyup kollayacağı bir kadın arar. İyi yürekli Başak kadını asla dalga geçilecek biri değildir. Erkek Başak ise dürüst, güvenilir ve tutumludur 
     Burçlara göre aşk ve evlilik - 3 
Pınar Aktaş 

     ASLAN 23 Temmuz - 23 Ağustos 
     Aslan Kadını 
Ateşli, kararlı ve bağımsız 

     Her zaman bakımlıdır. Gösterişine önem verir. Gece hayatına bayılır. Modayı takip eder. Pahalı şeylerden hoşlanır. Özgürlüğüne düşkündür. Kendisine olan güveniyle, kalabalıkta bile fark edilir. Sempatik ve nazik kadın modeli, tamamen iyi bir etki yaratmak için oynadığı bir roldür. 
     Özellikle eşi tarafından ne yapması gerektiğinin söylenmesinden hiç hoşlanmaz. Bir kez karar verdi mi asla dönmez. İlgi odağı olmak ister. Eğlence hayatına düşkünlüğü nedeniyle evlilik ona uzak gelebilir. Evlense de erken çocuk sahibi olmaya pek yanaşmaz. Onu elde etmenin en iyi yollarından biri ona sürekli hediye vermektir. Kendisini bir yıldız gibi hissettirdiğinizde size yaklaşacaktır. Baskı ve kıskançlıktan hoşlanmaz ama kendisi bunları yapar. 
     Çok sadık ve ateşlidir. Bir erkeğin kendisini hakettiğine inanırsa, ona sevgisini verir. Aşk konusunda ayakları hep yere basar. Emretmeyi çok sever. Kukla bir erkeği de tercih edebilir. En küçük kaçamak girişimini bile hoş görmez karşılık verir. 
     
     Aslan Erkeği 
Kahraman ruhlu 
     Gösterişine çok düşkündür. Etrafında mutlaka kendisine hayran, kendini dinleyen insanlar barındırır. Sakin görünür ama öfkelendiği zaman yeri göğü inletir. Birlikte olduğu kadını ne olursa olsun korur. Kahraman gibi davranan erkeklerden hoşlanan kadınlar için idealdir. Sıcak, romantik, ateşlidir. Güzel aşk sözleri ve jestleriyle birlikte olduğu insanın ayaklarını yerden keser. Oyun kabiliyetini, aşk hayatında en iyi şekilde kullanır. 
     Kendini beğenmiş görünse de hep pohpohlanmak ister. Sevgi, ilgi ister. Fakat anaç bir ilgi istemez. Görkemli, asil, cana yakın, söz dinleyen ve güçlü kollarının arasında kaybolan bir kadın arar. Eşini çok sevse de zaman zaman küçük çapkınlıkların, kendini iyi hissetmesi için gerekli olduğunu düşünür. Özgür olmayı ister. Ama eşine aynı toleransı tanımaz. Eşinin çalışmayıp evde olmasını isteyebilir. 
     
Aşk ve evlilik      Romantiktirler ve kolay şık olurlar. Ama ilişkinin başlangıcında partnerlerini ezmekten biraz hoşlanırlar. İlişki ilerledikten sonra kendilerini karşı tarafa teslim ederler ve oyunu kuralına göre oynayan bir aşığa dönüşürler. Cinselliklerini yoğun yaşar mükemmel eş olabilirler. Aslan kadını, tapılırcasına sevilmek ister. Eşinin her zaman arkasındadır. Erkekler ise biraz serttir. Evde oturmaktan mutluluk duyan kadınlardan hoşlanırlar. Bağımsız kadınlarla ise pek anlaşamazlar. 
     
     BAŞAK 24 Ağustos - 23 Eylül 
     Başak Kadını 
Dışı sert, yüreği yumuşak 

     Dışardan baktığınızda dünyaları ben yarattım’ edası vardır. İnsanları kendine yaklaştırmaz. Ama başarılı olup iç dünyasına girerseniz, bu kendini beğenmiş’ görüntüsünün altında ne kadar kırılgan bir insan olduğunu görebilirsiniz. 
     İyi yürekli ve yardımseverdir. Duygularını kolay kolay dışa vuramaz, ilişkiye başlamaları zordur sabırlı bir erkeğe ihtiyaç duyar. İlişki kurulduktan sonra ise aradaki iletişim gün geçtikçe güçlenir. Laf olsun diye ilişki yaşamaz. Bunun yerine yalnızlığı seçer. Dalga geçilecek bir kadın değildir. Her zaman ciddiye alınmak ister. 
     Güven duymak için paraya ve güce ihtiyaç duyar. Bunun için, iyi bir işte, kazancı bol olan erkeklerle ilgilenir. Sade ve zariftir, gösterişten hoşlanmaz. Karşı cinsle her şeyden önce dost olmalıdır. 
     
     Başak Erkeği 
Yolda bırakmaz 
     Dürüst ve çalışkandır. Kendisine olan güveni biraz azdır. Bunu duruşuyla da zaman zaman belli eder. Belki büyüleyici sözler söylemez fakat ağızından çıkan her kelime gerçektir. Çok tutkulu ya da heyecan verici görünmez ama kimseyi de yarı yolda bırakmaz. İlişkilerinde macera değil, huzur ve düzeni arar. 
     Tutumluluğu bazen can sıkabilir. Sadece çok ihtiyacı olduğu zaman para harcar. Özellikle lükse, paraya düşkün, pahalı hediyelerden hoşlanan kadınlar, Başak erkeğinden uzak durmalıdır. 
     Kadının tüm iyi özelliklerinin yanı sıra öncelikle dostu olmasını ister. Bir kadınla ciddi bir beraberlik kurmaya karar verirse bunu en ince ayrıntısına kadar hesaplar. 
     Hayatı da, kadınları da ciddiye alır. şık olması için önce karşısındaki kadına güvenmesi gerekir. Güvendiği zaman ise tüm kapılarını ardına kadar ona açar. Cinsellikte mesafeli davranabilir. Bazı kadınlar onu soğuk bulabilirler. Aslında bu, kolay kolay kimseye kendisini teslim edememesinden kaynaklanır. 
     
Aşk ve evlilik      Başakların hayallerinde hep bekledikleri bir beyaz atlı’ vardır ve o özel insanı bulana kadar beklerler. Hayallerindeki kişiyle karşılaşınca ise kendilerini ona adarlar. Bu durumda üstün bir gayret ve sabırla aşkları için yaşarlar. Cinselliği çok rahat yaşamazlar. Ancak rahatlayıp kendilerini güvende hissedince şehvetli birer şık olurlar. Bazen iletişim güçlüğü yaşarlar, isteklerini söylemekten çekinirler. Duygusaldırlar, düşüncelerini hemen harekete dönüştürmezler. Evlenmeden önce maddi konularda kendilerine güvenmek isterler. Hem kadını, hem erkeği, eleştirmeye, sürekli söylenmeye eğilimli insanlardır. 
     
     YARIN 

</TEXT>
</DOC>
