<DOC>
<DOCNO> 61806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/son/sonspo10.html </URL>
<DATE> 2002/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
23 hakemimiz FIFA kokartı taktı 
</HEADLINE>
<TEXT>

     Merkez Hakem Komitesi MHK Süper Birinci Ligi Ara Hakem Semineri'nde, 23 hakem törenle FİFA kokartı taktı. 
     Seminerde düzenlenen törende konuşan MHK Başkanı Bülent Yavuz, 2002 Dünya Kupası'na Türk Milli Takımı'nın yanı sıra hakem de 
     göndermek istediklerini, ancak bunu gerçekleştiremediklerini söyledi. 
     Yavuz, şöyle dedi 
     ''Artık hakemlik müessesesinde çağ atladığımızı düşünüyorum ve yepyeni atılımlarla Türk hakemliğini en üst seviyelere getireceğimize inanıyorum. Özellikle genç hakemlerimiz, bundan böyle geleceğimizi oluşturacaklardır ve kendilerine güvenimiz sonsuzdur. Bugün hakemlerimize FİFA kokartı takmaktan duyduğum mutluluk sonsuzdur. Şunu kesinlikle söyleyebilirim ki, çok yakında Avrupa ve Dünya Kupaları'nda görev yapacak Türk hakemleriyle gurur duyacağız.'' Törende, 9 orta ve 14 yan hakem, kokart taktılar. Metin Tokat, Muhittin Boşat, Erol Ersoy, Orhan Erdemir, Mustafa Çulcu, Bülent Uzun ve Ali Aydın'ın yanı sıra Lale Orta ve Güler Tuba Tosun da FİFA kokartını takan bayan hakemler oldu. 
     Cengiz Akgün, Aykut Gümülü, Münir Takbak, Sürhat Müniroğlu, Binali Kartal, Baki Tuncay Akın, Fahir Ersoy, Koray Gencerler, Evren Dilek, Gürhan Güneykaya ile Neslihan Bayraktar, Nuray Çiçek, Fahriye Gökçek ve Dilan Gökçe de yardımcı hakem FİFA kokartlarını taktılar. 
     






</TEXT>
</DOC>
