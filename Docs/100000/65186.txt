<DOC>
<DOCNO> 65186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/son/sondun21.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
19 Belçikalı küçük çocuklarla cinsel ilişki kurmaktan yargılanıyor 
</HEADLINE>
<TEXT>

     Belçika'nın Neufchateau Ceza Mahkemesi, bugünden itibaren 19 Belçikalı'yı ''küçük çocuklarla cinsel ilişkiye girmekten'' yargılamaya başladı. 
     Sainte Ode bölgesinde, 12 yaşındaki kızını ve bazı çocukları pazarlayan, çocukların da katıldığı cinsel alem geceleri düzenleyen Belçikalı bir çift konusunda yapılan soruşturma sırasında, söz konusu alemlere katılan kişilerin resimleri ele geçirilmişti. 
     Suiistimal edilen bazı çocukların yetkililere bilgi vermeleri ve suçları fotoğraflarla sabit görülen kişiler hakkında suç duyurusunda bulunmaları üzerine yargılama süreci başlatıldı. 
     Sanıklar arasında, fotoğraflarda gözükmeyen, ithamları reddeden ancak çocuklar tarafından kimliği teşhis edilen bir doktor da bulunuyor. 
     Bugün başlayan yargılama sürecinin ''zaman alacağı'' belirtiliyor. 
     Neufchateau bölgesi, çok sayıda çocuğu kaçırmak, tecavüz etmek ve öldürmek ithamıyla tutuklu bulunan, ''dünyanın bir numaralı canisi'' olarak nitelendirilen, Brüksel'de 300 bin kişinin protesto yürüyüşüne neden olan Marc Dutroux'nun da ikameti ve yargılanacağı yer olarak tanınıyor. 1996 yılından beri tutuklu olan Dutroux'nun yargılamasına, bu yıl Neufchateau'da başlanması bekleniyor. 
     






</TEXT>
</DOC>
