<DOC>
<DOCNO> 91083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/ekonomi/eko05.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Pamukbank’ta davalar yolda 
</HEADLINE>
<TEXT>

TMSF’ye devredilen Pamukbank’ta, murakıp raporlarının incelenmesini takiben cezai, mali ve hukuki sorumluluk davalarının açılması bekleniyor 
     SONGÜL HATISARU 

     Bankacılık Düzenleme ve Denetleme Kurumu BDDK , Pamukbank’a sadece mali yapının bozulmasından dolayı Bankalar Kanunu 14 3 değil aynı zamanda banka hakim sermayedarının banka kaynaklarını kendi çıkarına kullanması Bankalar Kanunu 14 4 gerekçesiyle el koydu. 
     Bu nedenle önümüzdeki günlerde murakıp raporlarının incelenmesi sonucu tespit edilecek suçlamalar nedeniyle sorumlular hakkında cezai, mali ve hukuki sorumluluk davalarının açılmasının gündeme gelebileceği belirtildi. Bankalar Kanunu ve Türk Ceza Kanunu’na göre suç teşkil ettiği tespit edilen hususlarda, davaları Tasarruf Mevduatı Sigorta Fonu TMSF ve denetçiler vasıtasıyla Pamukbank tüzel kişiliği açabilecek. 
     Pamukbank’la ilgili olarak önümüzdeki dönemde üç seçeneğin gündeme gelebileceği belirtildi. İlk seçenek, Pamukbank’ın içindeki kötü aktifler ayıklandıktan sonra satışa çıkartılması. Bankanın yeni Yönetim Kurulu Başkanı Hasan Ulukanlı, bu yöntemi benimsediklerini açıkladı. Satışın gerçekleştirilememesi durumunda bankanın başka bir bankayla birleştirilmesinin gündeme gelebileceği belirtildi. Önceki uygulamalar göz önüne alındığında üçünçü seçenek olduğu kaydedilen tasfiye yönteminin Pamukbank gibi büyük bir banka için çok zayıf bir olasılık olduğu belirtildi. 
     



 EKONOMİ 






















</TEXT>
</DOC>
