<DOC>
<DOCNO> 61551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/yazar/pulur.html </URL>
<DATE> 2002/01/10/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Seçim sonucuna uyulur, ama... 
</HEADLINE>
<TEXT>

     NİYE yazmıyormuşuz 
     Alemdaroğlu olursa, yazarmışız 
     YÖK, Rektörlük seçiminde en çok oy alan Alemdaroğlu'nu değil de en az oy alanı birinci seçerse "Bu nasıl iş " diye itiraz eder, Cumhurbaşkanı'nı etkilermişiz... 
     Alemdaroğlu şimdi aynı şeyi yapmış, niçin yazmıyormuşuz 
     Telefondaki "asabi" kişiye, kim olduğunu sorduk, adına gerek yokmuş, önemli olan söyledikleriymiş... 
     
     SÖYLEDİĞİ şu 
     "İstanbul Üniversitesi Rektörü Alemdaroğlu, İnsan Hakları Araştırma ve Uygulama Müdürlüğü için yapılan seçimde 42 oy alan Doç. Dr. Oktay Uygun'u değil, 11 oy alan Prof. Dr. Berrin Ergin'i atadı. 
     Oysa Alemdaroğlu rektör seçiminde, en çok oy aldığı halde YÖK kendisini ikinci sıraya koyup Cumhurbaşkanı'na göndermesine itiraz etmişti." 
     
     KİMLİĞİNİ açıklamayan "asabi zat"ın söyledikleri bunlar. 
     Bunları telefonla öyle bir ses tonuyla anlatıyordu ki sözlerinin altındaki kışkırtıcılık hemen belli oluyordu 
     "Tabii yazamazsınız, ya da yazmazsınız " cinsinden... 
     İşte yazdık, oldu mu 
     
     EĞER bir yer için seçim yapılıyorsa, seçim hilesiz, hurdasız yapılmışsa, seçilen, seçim koşullarına, yasaya uygunsa, bunun "kabul"den başka seçeneği yoktur, gönlünüz ondan yana olmasa bile... 
     
     BU da tamam mı 
     Devamı da var... 
     YÖK Yasası'na göre profesörün olduğu yerde doçent, doçentin olduğu yerde yardımcı doçent yönetici olamıyor. Alemdaroğlu da kendisine gönderilen üç aday arasında yasaya uygun olanı seçiyor. 
     Şimdi sormak gerekmez mi 
     İnsan Hakları Uygulama Merkezi çoğu hukukçu olan seçmenleri, bu yasayı bilmiyor muydu 
     Maksat üzüm yemek mi, yoksa... 
     
     PROF. Gençay Gürsoy'un geçen hafta "Cumhuriyet"te, rektörlük seçimiyle ilgili yazıları yayımlandı. 
     Yazısında birkaç yerde "Alemdaroğlu yandaşı köşe yazarları" deyimini kullandı. 
     Eğer, seçim ilkemizi, yukarıda belirttiğimiz gibi ortaya koyup, en çok oy alan Alemdaroğlu'nun YÖK listesinde ikinci sıraya düşürülmesini eleştirmemiz, nedeniyle Sayın Gürsoy, bize, bu sıfatı layık görmüşse hiç gocunmayız. 
     Sayın Gürsoy ısrarla "Bunlar Alemdaroğlu'na yönelik intihal iddiasını görmezliğe geldiler" demeye getiriyor. 
     Herhalde Sayın bilim adamının ya dalgınlığına, ya unutkanlığına, ya da önem vermezliğine gelmiş olacak. Bu köşede bu konu hem gündeme getirilmiş, hatta haddimizi aşarak bu iddianın, soruşturulması için yöntem de gösterip TÜBİTAK, TÜBA, Üniversiteler Arası Kurul bunu araştırmalı demişizdir. 
     Sayın Gürsoy, eğer zahmet buyurursa araştırır, okur. 
     
     







Arap ve Osmanlı 


Washington’dan 


Derviş'in resti 


Ulusal güvenlikte siville askerin işbirliği... 


İlaç doları açtı 


3. Milenyumda Ordu 


Üç kapı üç kilit 


Gaz Ucuz mu olsun, pahalı mı 


Mesele Saddam değil, ama... 


Sermaye Piyasası’na geçit yok... 


Bankalar Yasası kime ne getirecek, ne götürecek 


Seçim sonucuna uyulur, ama... 


Karayalçın ne yapacak 


Atıl havaalanları ve Türkjet 


Tüketici kredisi borçluları dertlerine çare arıyor 


Çörtük’ten para kaçırmak için İngiltere’ye sığındık 


</TEXT>
</DOC>
