<DOC>
<DOCNO> 58211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/21/guncel/gun11.html </URL>
<DATE> 2001/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Şevki Yılmaz’ın doktoruna sahte rapor cezasına onay 
     Konuşmaları ve eylemleri, milletvekili olduğu Refah Partisi’nin kapatılmasının gerekçeleri arasında yer alan Şevki Yılmaz’ın doktoruna sahtecilikten verilen ceza kesinleşti. Yargıtay 6. Ceza Dairesi, Rize Belediye Başkanlığı yaptığı dönemde, "19 Mayıs törenlerine katılmaması" için Yılmaz’a sahte rapor veren Doktor Recep Avcı’nın 2 yıl 6 aylık ağır hapis cezasını onadı. Yargıtay’ın kararıyla Avcı, memuriyet hakkını da kaybetmiş oldu. 
     
     Takside bulduğu 25 bin markı teslim etti 
     Atatürk Havalimanı Turizm Tekstilciler Kooperatifi’nde görevli sürücü Mustafa Erbay, önceki gece Almanya’dan uçakla İstanbul’a gelen Serap Kırgınoğlu’nun aracında düşürdüğü, içinde 25 bin 100 Alman Markı 17.5 milyar lira olan çantayı sahibine teslim etti. Kırgınoğlu da 4 yıldır havalimanında görev yapan Erbay’ı 500 markla ödüllendirdi. 
     
     MHP’yi öven DSP’li başkan görevden alındı 
     Afyon’da MHP’li Belediye Başkanı Hayrettin Barut’un çalışmalarından övgüyle söz eden ve "Şu anda seçim olsa oyumu ona veririm" diyen DSP İl Başkanı Ahmet Salih Çiçek, Teşkilattan Sorumlu Genel Başkan Yardımcısı Rahşan Ecevit’i kızdırdı. Rahşat Ecevit imzalı yazıyla görevden alınan Çiçek, "İyi niyetli çalışan insanlara sahip çıkmalıyız. Sahip çıkmazsak Türkiye hiçbir yere gidemez" dedi. Görevden alınan Çiçek’in yerine İl Başkanlığı’na Mevlüt Çolakoğlu getirildi. 
     
     Çöp evden iki inek ve kedi-köpek çıktı 
     Adapazarı Yenigün Mahallesi’nde oturan Rabia Çakır’ın yıllardır topladığı eşyalarla doldurduğu çöp evden yayılan kokulardan rahatsız olan komşuları, valiliğe şik yette bulundu. Şik yet üzerine zabıta ekipleri ile polisin müdahale ettiği çöp evden 22 ton çöpün yanı sıra 2 inek, çok sayıda kedi ve köpek çıktı. Çakır, kızı ve torunu gözaltına alındı. 
     
     Uyuşturucu karakolu’ sanıkları Komplo 
     Mersin’de görevli oldukları polis karakolunu uyuşturucu satış merkezi haline getirdikleri gerekçesiyle 1 başkomiser, 1 komiser yardımcısı ile 7 polis ve 1 bekçinin de aralarında olduğu 9’u tutuklu, 2’si gıyabi tutuklu toplam 21 sanık h kim karşısına çıktı. Adana 1 No’lu DGM’deki dünkü duruşmada komploya uğradıklarını belirten polisler, komployu da Narkotik Şube Müdürü Mükremin Özdemir’in düzenlediğini iddia etti. Tahliyeleri kabul etmeyen mahkeme, Özdemir hakkında soruşturma açılıp açılmadığının sorulmasına karar vererek, duruşmayı erteledi. 
     



 GÜNCEL 



















</TEXT>
</DOC>
