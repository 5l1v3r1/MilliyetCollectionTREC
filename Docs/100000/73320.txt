<DOC>
<DOCNO> 73320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/ekonomi/eko02.html </URL>
<DATE> 2002/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçük yatırımcıya POAŞ 26.400 liradan 
</HEADLINE>
<TEXT>

POAŞ’ın halka arzından toplam 183.3 milyon dolarlık gelir elde edildi 
     ANKARA Milliyet 

     Petrol Ofisi’nin POAŞ halka arzında hisse senedi fiyatı 30 bin lira olarak belirlendi ve satıştan toplam 183.3 milyon dolarlık gelir sağlandı. Halka arzda ek 750 milyar liralık satışla birlikte POAŞ’ın yüzde 16.5’ine denk gelen bölümü satılmış oldu. 
     POAŞ hisselerinin halka arzında toplam 51 bin 470 kişiye 6.5 milyar adetlik hisse satıldı. Bunun 50 bin 745 ile en büyük bölümünü küçük tasarruf sahipleri oluşturdu. 
     Ön talepte bulunan ve peşin ödeme yapan küçük tasarruf sahipleri için fiyatı ise 26 bin 400 lira, vade farksız taksitli fiyatı 30 bin lira olarak belirlendi. POAŞ çalışanları için peşin ödemedeki satış fiyatı 25 bin 500 lira, vade farksız taksitli fiyatı 30 bin lira oldu. Alım gücü yüksek bireysel yatırımcılar ile yerli kurumsal yatırımcılar için satış fiyatı 28 bin 800 lira olarak belirlendi. Hisseler 21 Mart Perşembe gününden itibaren borsada işlem görmeye başlayacak. 
     Elde edilen hasılatın yüzde 10’unun 30 gün süre ile Konsorsiyum Lideri’nde ÖİB adına açılacak bir hesapta tutulacak ve gerekli görüldüğü takdirde fiyat istikrarın sağlanması amacıyla kullanılacak. 
     
     Bayar Satış başarılı 
     ÖİB Başkanı Uğur Bayar, gelişmekte olan piyasalara tedirgin bakıldığı bir dönemde POAŞ’ın ikincil halka arzının herşeye rağmen başarılı olduğunu söyledi. Bayar, "Bu arz, Avrupa’da bu yıl 100 milyon doların üzerindeki ikinci halka arz oldu" dedi. 
     
POAŞ’ta kesin satış dağılımı Yatırımcı grubu Kişi Bin adet Hisse adeti Küçük tasarruf sahibi 50.745 5.577.855 POAŞ çalışanları 600 121.267 Alım gücü yüksek bireysel yat. 85 559.386 Yerli kurumsal yatırımcı 40 241.492 Toplam 51.470 6.500.000      
     



 EKONOMİ 















</TEXT>
</DOC>
