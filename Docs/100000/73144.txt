<DOC>
<DOCNO> 73144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/18/dunya/adun.html </URL>
<DATE> 2002/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
5 ölü 45 yaralı 
</HEADLINE>
<TEXT>
Kiliseye bomba 
Pakistan’ın başkenti İslamabad’da kiliseye bomba atıldı İkisi ABD’li beş ölü, 45 yaralı var 
     DIŞ HABERLER SERVİSİ 

     Pakistan’ın başkenti İslamabad’da bir kiliseye pazar ayini sırasında el bombalarıyla düzenlenen saldırıda, Amerikalı bir diplomatın eşi ve çocuğunun da aralarında bulunduğu beş kişi öldü, 45 kişi de yaralandı. 
     Saldırı, başkentin diplomatik misyon temsilciliklerinin bulunduğu kesiminde, ABD Büyükelçiliği’nin çok yakınında bulunan ve daha çok diplomatlarla yabancıların devam ettiği bir ibadethane olan "Uluslararası Protestan Kilisesi"ne karşı düzenlendi. İslamabad Polis Şefi Nasır Han Durani, "Ayin sırasında kiliseye iki kişi girdi, altı el bombası attıktan sonra kaçtı" dedi. Atılan bombalardan üçünün patladığı öğrenildi. Saldırı sırasında kilisede 60 - 70 kişi dua ediyordu. 
     Saldırıda ölen ABD’lilerin, bir diplomatın eşi ve 17 yaşındaki kızı olduğu, diplomatın ise bacağından yaralandığı belirtildi. Bazıları ağır 45 yaralı arasında, 10 Amerikalı ile birlikte, İngiltere, İsviçre, Almanya, Avustralya ve Kanada vatandaşları 12 Pakistanlı ve Sri Lanka’nın Pakistan Büyükelçisi de bulunuyor. 
     



 DÜNYA 











</TEXT>
</DOC>
