<DOC>
<DOCNO> 75041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/28/yasam/yas01.html </URL>
<DATE> 2002/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ada almak moda 
</HEADLINE>
<TEXT>

Güney Pasifik’teki ve Kanada’nın doğu kıyılarındaki irili ufaklı adalar teker teker zenginlere satılıyor. Ada fiyatları 1-25 milyon dolar arasında değişiyor 
     DIŞ HABERLER SERVİSİ 

     Emlak piyasası hareketlendi 
     MİLYONLARCA dolarlık servetlerini harcayacak yer bulmakta zorluk çeken dünyanın kaymak tabakasına müjde Bugünlerde özel ada sahibi olmak moda... Fiyatları 1 - 25 milyon dolar arasında değişen adalar, özellikle Amerikan emlak piyasasına büyük bir hareketlilik getirdi. Bu adalardan 20 bin dolara kadar ucuz olanlarını bile bulmak mümkün. Ancak kanalizasyon sistemi, ev ve marina gibi bir ada için olmazsa olmaz şeyleri inşa etmek için yine yüz binlerce dolar gerekiyor. 
     
     Metropollerden kaçış 
     AMERİKA’NIN önde gelen emlakçılık şirketlerinden Vladi ve H.G Christie, Güney Pasifik’teki ve Kanada’nın doğu kıyılarındaki irili ufaklı adaları teker teker zenginlere satıyor. Öyle ki, tüm dünya ekonomisine büyük darbe vuran 11 Eylül terör saldırıları bile ada satışlarını durduramış, aksine yüzde 10 - 20 oranında artırmış. Bu artışların nedeniyse kimilerine göre potansiyel terör hedefi olan metropollerden kaçış isteği. 
     



 YAŞAM 




















</TEXT>
</DOC>
