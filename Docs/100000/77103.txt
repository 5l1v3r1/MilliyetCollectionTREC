<DOC>
<DOCNO> 77103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/08/son/sondun26.html </URL>
<DATE> 2002/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Tyson gene saldırı ile suçlanıyor 
</HEADLINE>
<TEXT>

     Eski dünya ağır sıklet boks şampiyonlarından Mike Tyson'ın, gece kulübünde çalışan bir dansçı kız ile erkek arkadaşına saldırdığı öne sürüldü. 
     Polis, saldırıya uğradığı iddia edilen 25 yaşındaki dansçı kız ile 23 yaşındaki erkek arkadaşında görünürde yara olmadığını, Tyson'ın, 
     polisler gelmeden kısa süre önce Hiliter Club'ı terkettiğini açıkladı. 
     Açıklamada, polisin iddiaları soruşturduğu ve görgü tanıklarının kulüpte olanlara ilişkin farklı ifadeler verdiği belirtildi. 
     Tyson'ın avukatı Darrow Soll ise Tyson'ın dün bahsi geçen kulüpte olduğunu, ancak bir kavgaya karışmadan oradan ayrıldığını söyledi. 
     Soll, ''Suçlamalar doğru değil ve görgü tanıkları Tyson'ın kimseye vurmadığını doğruluyor'' dedi. 
     Las Vegas'ta bir striptiz kulübünde çalışan bir dansçı, Mayıs 2000'de Tyson'ın kendine küfür ettiğini öne sürmüş, ancak polis 
     suçlamaların doğru olmadığını açıklamıştı. 
     Dünya ağır sıklet boks şampiyonu Lennox Lewis ile 8 Nisan'da yapacağı şampiyonluk maçına gelecek hafta hazırlanmaya başlayacak Tyson, 1992 yılında zenci güzellik kraliçesi Desiree Washington'a tecavüz ettiği gerekçesiyle 3 yıl hapis yatmıştı. 
     






</TEXT>
</DOC>
