<DOC>
<DOCNO> 68803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/yazar/okur.html </URL>
<DATE> 2002/02/21/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Borsada futbol ligi’ 
</HEADLINE>
<TEXT>

     Futbolda rekabet, artık Borsa’da... Ne "oley" tezahüratı, ne "en büyük biziz" sesleri...İnanın bunların önemi yok. Artık önemli olan şirketinizin borsadaki "piyasa değeri..." 
     "Yeni rekabete hoş geldiniz " Fenerbahçe de bu rekabete mayısta katılacak. Fenerbahçe, hafta sonu Biletix’in sistemindeki kilitlenmeye takıldı. Taraftar bas bas bağırdı. Galatasaray Sportif AŞ, Beşiktaş Yatırım AŞ ve Fenerbahçe piyasa kozlarını paylaşsınlar istiyoruz. 
     Öyle ya, derdimiz renk, derdimiz heyecan... Oysa bizim derdimiz çok başka Öncelikle tutkulu Galatasaraylı Başbakan Yardımcısı ANAP Genel Başkanı Mesut Yılmaz, acaba kaç lot hisse aldı, merak ediyoruz. Veya ekonomiden sorumlu Devlet Bakanı Kemal Derviş ne yaptı Madem ki taraftarlık ruhu önemli, o halde taraftarlığın yansımasına bakalım biz... 
     
     Hepiniz, "yeni oyuna hoş geldiniz " 
     Çünkü bu piyasanın büyük oyuncuları hasta "taraftar" bilesiniz. Örnek mi, Erciyes’in sahibi İlhami Suaydın, Ziya Sesel, Ahmet Dedehayır Galatasaraylı. 
     Kaya Çilingiroğlu, oyuncu değil ama borsaya merak salanlardan. Beşiktaş dendi mi kanı donuyor, kulübün menajeri Sinan Engin’le birlikte geçmişte borsa ufkuna yelken açtığını bilmeyen yok Bir sıralama yapın, herkes borsacı.Olsun, sakıncası mı var demeyin, elbette herkes yatırımcı olacak... 
     
     Önce açıklama 
     Ancak bizim derdiğimiz, "etik." Hisse almak ne suç, ne ayıp. Ama etik olarak kulüp yöneticilerinin ne kadar hisse aldığı önemli değil mi Çünkü kulüp yöneticileri zaten borsanın yabancısı değil. İşte Beşiktaş Kulübü Başkanı Serdar Bilgili, Arsan Tekstil’i borsada işlem görmüyor mu 
     Ya da eski Galatasaray Başkanı Faruk Süren’in Makina Takım ve Transtürk Holding’i borsada işlem görmüyor mu Kısacası diyoruz ki "Ey kulüp yöneticileri öncelikle taraftar olarak kaç lot alım yaptınız Bunu açıklayın. Arkasından da hiç sıkılmayın, kulübe ne kadar kişisel olarak para yatırdınız, bunu söyleyin." 
     Çünkü bu durumda spor kulüplerine bağlı AŞ’lerin "banka bilançolarından" bir farkı olduğunu biz de görelim. Taraftar, güven ister. Diyelim ki, kızdınız, diyelim ki genel kurulda ipi göğüsleyemediniz, ya kulübe verdiğiniz paraları bir anda geri almak isterseniz, ne olacağını düşünebiliyor musunuz Şimdi aradan bir başka oyuncu çıktı. "Micco." İşi, borsada oynamak. Dikkat edin, spor kulüplerine fazla bulaşmış olmasın İnsanlık hali Beşiktaşlı olursunuz, ama Sportif AŞ hissesi de alabilirsiniz. 
     Acaba böyle alım yapan kaç kişi var, sözümüz büyük oyunculara. Unutmayın 
     SPK’nın işi kolay değil. Şimdi spor basınını da izleyecek. Korkarız ki, bol bol açıklama isteyecek. İşte Galatasaray - Liverpool maçının sonucu. Anlatabildik mi 
     
     







Apo'nun idamı 


Gazeteci ödülü 


Sorunlar taşınıyor mu 


Saidi Nursi ve Tayyip Bey neden nüfus patlaması istiyor 


Midemizdeki hayvan mezarlığı 


Krizin yıldönümünün bilançosu 


Borsada futbol ligi’ 


Kara para aklama Paris Deklarasyonu 


Çubuklu forma, bir yorumcu ve bir soru... 


Ölüm cezası ve AB 


Jan Nahum, İtalyan Fiat için şanstır 


Kurban 


</TEXT>
</DOC>
