<DOC>
<DOCNO> 62734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/yazar/pulur.html </URL>
<DATE> 2002/01/17/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Asparagas haberin müellifi diyor ki 
</HEADLINE>
<TEXT>

     "VAGON altında kalan uzman çavuş, canını kurtarmak için ayaklarına kendi tabancasıyla ateş edip, kesti" haberinin "müellifi", Polatlılı gazeteci Metin Özdemir açıklama gönderdi. 
     Hatırlayacaksınız, biz bu haber için "Asparagas haberin şahı" demiştik. 
     Aziz meslektaşımız bundan çok alınmış, gönderdiği açıklamanın ikinci paragrafı her şeyi özetliyor... 
     "Uzman çavuşun vagondan atladığı doğru " diyor. 
     Yalan diyen kim 
     "Vagonun altında kaldığı doğru " diyor. 
     Buna da, yalan diyen var mı 
     "Vagonun altında iken ateş ettiği de doğru " diyor. 
     Peki, yanlış olan ne 
     "Sadece haberi flaşa çıkartan ayağına ateş etti cümlesi bir yanılgıdır " 
     
     MAŞALLAH 
     Kıyamet de bu "yanılgı"dan kopmuyor mu 
     Adam vagonun altında, ayaklarını kurtarmak için ateş edip kesiyor ve kendisini kurtarıyor. 
     İşte "yanılgı" bu 
     Hani, o kadar kusur, kadı kızında da bulunur derler ya 
     
     NAPOLYON bir muharebeyi kaybeden kumandanını sorguya çekmiş 
     "Niye kaybettin " 
     "Efendim birçok sebep vardı, birincisi cephanemiz bitti " 
     "Yeter, diğerlerine gerek yok " 
     Bu da onun gibi, her şey doğru, bir bu yanlış 
     
     HAA, bir de aziz meslektaşımız, bu bilgiyi köylülerden değil, yolculardan birinden almış, "hızlılık ve yılmazlık" gerektiren bu haberi Ankara'ya ulaştırmanın telaşı içindeyken, askeri bir kurum olan GATA'dan bilgi alamazmış, zaten isteseydi de alamazmış... 
     Resmi makamların, sudan ve anlaşılmaz nedenlerle, haberlerin doğrusunu gazetecilerden sakladıkları bir gerçek... Lakin gazetecinin de, nasıl olsa bilgi vermezler, deyip aramaması, asla doğru değil. Gazeteci haberin doğrusunu öğrenmek için kırk kapının ipini çekecektir, bu onun görevi... 
     Her şeyi yaparsın, sonuç alamazsan, haberin altına bir not düşersin 
     "Resmi makamlar haber hakkında konuşmuyorlar" diye... 
     
     METİN Özdemir, açıklamasının son cümlesinde şöyle diyor 
     "Hiçbir art niyetim olmamıştır. Bilinçli olarak yalan tek bir cümle yazmayı kafamdan geçirmedim." 
     Doğrudur, lakin "ilginç haber" modası var ya 
     Elbette haberin "ilginç" unsuru da vardır, gazeteci bunu araştırıp ortaya çıkarmalıdır. 
     Ama "ilginç" hiçbir zaman "doğru"ya tercih edilmemelidir. 
     Her duyulan "ilginç" de her zaman "doğru" değildir. 
     
     







Örgüt ve birey 


Tarih tekerrür... 


Bush'tan Ecevit'e tam destek 


Ecevit'in Washington sloganları üzerine... 


Nazım yüzünden başıma gelenler 


Derviş ve keramet 


Krakerle gelen ecel 


İnsanın tek gerçeği 


Ya biz ABD’ye nasıl bakıyoruz 


Lara’lar için ağlamak yeterli mi 


Bilgi arbitrajı... 


Cumhurbaşkanım Bu insanlar için af yetkinizi kullanınız 


Asparagas haberin müellifi diyor ki 


Ecevit'e ABD rüzgarı 


Dubai içi evliliğe 70 bin dirhem 


Dolar fiyatı yakında ya "U" ya "V" yapar 


Mavi Akım iddianamesi çıkıyor 


</TEXT>
</DOC>
