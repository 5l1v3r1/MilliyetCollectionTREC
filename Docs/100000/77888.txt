<DOC>
<DOCNO> 77888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/guncel/gun13.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
F tipi cezaevinde yalnızlık intiharı 
</HEADLINE>
<TEXT>

     ERSAN ATAR Ankara 

     Ölüm orucu eylemleriyle gündemde kalmayı sürdüren F tipi cezaevlerinden dün farklı bir ölüm haberi geldi. Sincan F Tipi Cezaevi’nde tutulan ve "çete üyesi" olmak suçundan yargılanan Halit Koçyiğit intihar etti. 
     Önceki gün tartıştığı oda arkadaşı başka yere alınınca yalnız kalan Koçyiğit, dün yatak çarşafıyla intihar etti. Ölümle ilgili soruşturma başlatılırken, otopsi işlemi süren Koçyiğit’in intihar ettiği kesinleşti. Koçyiğit, Çıkar Amaçlı Suç Örgütleriyle Mücadele Kanunu’na göre "çete üyesi olmak" suçundan Ankara 1 No’lu DGM tarafından tutuklu olarak yargılanıyordu. 
     İntiharla F tipi cezaevleri yeniden tartışmaya açıldı. Ankara Tabip Odası Başkanı Dr. Ümit Erkol, "Bize göre tek kişilik hücreler iki açıdan sakıncalı. Birincisi, cezaevinin koşulları ne kadar iyi olursa olsun tek kişi yalnızlığa itilir ve ruh yapısı bozulur. İkincisi ise, bir kişiye sağlık açısından acil müdahale olanağı yoktur" dedi. 
     



 GÜNCEL 






















</TEXT>
</DOC>
