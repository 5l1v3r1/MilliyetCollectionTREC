<DOC>
<DOCNO> 60629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/ekonomi/eko02.html </URL>
<DATE> 2002/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekstilbank’ın eski sahibinden önemli açıklamalar 
</HEADLINE>
<TEXT>

Bankacılığın devlet yardımıyla sürdürülemeyeceğini belirten Tekstilbank’ın kurucusu ve eski sahibi Nuri Akın, Biz burası devamlı para ister’ dedik ve sektörden çekildik’ dedi 
     KADİFE ŞAHİN 

     Tekstilbank’ın kurucusu ve eski sahibi Nuri Akın, bankayı ortağı GSD Holding’e satmasının nedeninin bankacılıkta değil tekstilde büyüme kararları olduğunu söyledi. Bankacılıkta kalmaları halinde bankaya sürekli para koymaları gerektiğini belirten Akın, "Bu işler öyle devletten yardımla falan olmaz. Elinizi taşın altına koymanız lazım. Sonuçta, biz Burası devamlı para ister’ dedik ve sektörden çekilme kararı aldık" dedi. 
     
Neden bankacılık sektöründen çekildiniz 
     Biz enine boyuna ölçtük biçtik bankacılık yapmayacağız dedik. Tekstil ve inşaat sektörlerinde büyümeye karar verdik. Aile olarak toplandık, Bankacılık sektöründe kalmayalım. Bu bizi ve diğer şirketlerimizi yorabilir’ dedik. Diğer şirketlerimiz halka açık olan Akın Tekstil ve Edip İplik. Bu sektörde kalmamız için bankaya para koymamız lazımdı. Öyle devletten yardımla olmaz. Bankacılıkta büyümek gerektiğine inanıyorum. Büyümek öyle sadece bizim büyümemiz ve içerdeki büyüme ile olmuyor. Ayrıca, bizim ABD’deki işlerimiz 11 Eylül olayından çok olumlu bir yönde etkilendi. Bütün bu gelişmeler bize Bankadaki idare ve mesuliyetten çekilelim’ deme iradesini verdi. 
     
     Bankamın yaşaması beni mutlu eder’ 
Bankayı bundan sonra nasıl bir dönem bekliyor 
     Tekstilbank’ın ana hissedarı Akın Holding’di. Akın Holding elindeki bütün hisseleri elinden çıkarırken bunların büyük bir kısmını GSD’ye devretti. Akın Tekstil’in yüzde 5, Edip İplik’in de 4.25 oranında hissesi kaldı. Tekstilbank için bundan sonra yeni bir devirdir. İyi olacak bir devir olarak görüyorum. GSD gibi çok ortaklı ve sağlam yapılı kişilerden meydana gelmiş ve Turgut Yılmaz gibi iyi bir liderin götürdüğü bir şirket bu bankayı alıp götürecektir. Kurduğum bankanın yaşaması beni mutlu eder. 
     
Siz bundan sonra ne yapmayı düşünüyorsunuz 
     Tekstil alanında ve elimizde olan gayrimenkullerin değerlendirilmesinde ileriye doğru daha da büyüyeceğiz. Akın Faktoring diye bir şirketimiz var, bu elimizde kalan finansla ilgili tek şirkettir. Bunun dışında Tekstilbank’ın sahip olduğu bütün iştiraklerini hisseleri ile birlikte devrettik. 
     
Bizde batık para yoktur’ Hisselerinizi devrederken bankanın durumu neydi 
     Biz bunu bankayı kurarken, ben biraz daha yenilikciydim babam ise biraz daha beni tutmaya çalışırdı. İnsan genç olunca dinamik oluyor. İnsan yaşlandıkça o dinanizim geriye doğru kaymaya başlıyor. Bu bankayı ben kurdum. Yürümesini, çalışmasını isterim. Ortağımla da 1991’de ortak oldum. Çok iyi bir ortaklığımız oldu. Ortaklığın banka için çok büyük faydaları oldu. Birleşik iktidarlar dengeyi sağlıyor. İşte bundan dolayı Tekstilbank’ta batak para olmadığını belirtmek isterim. 
     
2000’de 200 milyon dolar verdiler, satmadık’Tekstilbank’la ilgili olarak daha önce de ortaklık veya satış görüşmeleriniz oldu mu 
     2000 yılının Ağustos ayında çok büyük yabancı bir bankanın bu gibi işlerine bakan tepedeki şahsı geldi. Bu Tekstilbank’a alıcı olmak istediğini söyledi. O zaman 1 milyar dolar bilanço büyüklüğümüz, 100 milyon dolar da özsermayemiz vardı. 180 milyon 220 milyon dolar arasında bu iş konuşulabilir dedi. Ben de satıp da parayı ne yapacağım dedim. Ortağımın da satacağını zannetmiyorum dedim. Zaten kendisi de böyle söyledi. O gün öyle imiş bugün böyle. İnsan bunları çözemiyor. Ondan sonra böyle bir gelişme olmadı. 
     
Finans işinde stres çok yoğun, bu beni yordu’Kurduğunuz bankadan ayrılırken ne hissettiniz 
     Galiba biraz yoruldum. Hakikaten stres çok yoruyor. İşte geldik, gidiyoruz. Bir de battık bu son yıllarda bankacılar tu kaka çocuklar oldu. Herkes kötü, herkes hortumcu. Bunlar yanlış. Bunlardan dolayı bankadan ayrılmışlığım yok. Göğsümü gere gere Tekstilbank’ın sahibi olduğumu her zaman her yerde bugüne kadar söyledim. Bugünden sonra da inşallah yeni yönetim bu bankayı kurduğum için bana iftihar etme fırsatı verecek. 
     



 EKONOMİ 




















</TEXT>
</DOC>
