<DOC>
<DOCNO> 99183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/son/sonspo27.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe'de iki yeni imza... 
</HEADLINE>
<TEXT>

     Göztepe, bir süredir denediği Cezayirli Rachid Djebali ve Fas asıllı Fransız oyuncu Kamel Ouejdide'yi renklerine bağladı. 
     Düzenlenen törenle 26 yaşındaki Rachid Djebali ve 22 yaşındaki Kamel Ouejdide birer yıllık sözleşmeleri imzaladı. 
     Törende konuşan Göztepe Profesyonel Şube Sorumlusu Halil Kiraz, sezon başında bazı oyuncularını kaybettiklerini belirterek, ''Transfer ettiğimiz oyuncuların, en az gidenler kadar başarılı olacağına inanıyorum. Eksiklerimizi yüzde 80 kapattık. Bir de libero transfer etmek istiyoruz'' dedi. 
     Fransa İkinci Ligi ekiplerinden Cean takımında 12 gol attığı belirtilen Kamel ise Türkiye Spor Yazarları Derneği TSYD İzmir Şubesi'nin düzenlediği Ege Dostluk Kupası maçlarında sarı-kırmızılı taraftarlara hayran kaldığını belirterek, ''Hep İngiltere'deki seyircilerin coşkulu olduğunu söylerlerdi. Gördüm ki Göztepeli taraftarlar hepsinden daha ateşli'' diye konuştu. 
     7 kez Cezayir Milli Takımı kadrosunda yer aldığı ve son olarak İskoçya'nın Saint Johnstone takımında oynadığını belirtilen Rachid Djebali de çok sayıda Türk arkadaşı olduğunu belirterek, ''Onlar benden bir Türk takımı ile sözleşme imzalamamı bekliyorlar. Onlara haber vereceğim. Göztepe bizi kısa sürede bağrına bastı. Çok mutluyum'' dedi. 
     Bu arada, Göztepe'de denenen diğer oyuncuların gönderildiği belirtildi. 
     





</TEXT>
</DOC>
