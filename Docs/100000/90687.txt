<DOC>
<DOCNO> 90687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/yazar/pulur.html </URL>
<DATE> 2002/06/19/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bunu onlara etmeyecektiniz 
</HEADLINE>
<TEXT>

     BİR Anadolu deyimi vardır 
     "Bunu bana etmeyecektin " 
     Evet, Türk Milli Futbol Takımı oyuncuları bunu bize etmeyecektiniz. 
     Biz, uluslararası her alanda itilip kakılmaya, Avrupa kapılarında yalvartılmaya, ekonomisi dışa bağımlı, ülkesinin bütünlüğü tartışılan bir ülkenin insanlarına bunu etmeyecektiniz 
     Siz kim, dünyanın sekizincisi olmak kim, dünyanın en zengin ülkelerinden Japonya'yı yenmek kim 
     
     BAZILARI çıkıp "Canım, şunun şurasında bir top oyunu bu, ne olmuş yani " diyebilecekler. 
     Elbette, bir top oyunu, bir yarışma, ama bunu kazanmayı bilmek, onların hakkı değil mi 
     Tekrar tekrar altını çizerek söylüyoruz, Japonya galibiyeti elbette Türkiye'nin ekonomisini düzeltmeyecek, milli gelirinde eşit dağılımı sağlamayacak, işsizlere iş, yoksullara servet getirmeyecek... 
     Ama bizim böyle bir sevince ihtiyacımız vardı. 
     
     ELBETTE "Kırmızı beyaz en büyük Türkiye " diye bağıranlar da Türkiye'nin en büyük olmadığını biliyorlar, ama geleceğin "inşallah" gerçekleşecek bir duygusunu, torunu adına, torunları adına haykırmak size gurur vermiyor mu 
     50 yıldır, dünyanın 32 takımı arasına giremeyen, Türk Milli Takımı, bugün dünyanın 8'inci takımı... 
     Bunun hiçbir anlamı yok mu 
     Hele hele aylardan beri Şenol Güneş'e etmedik lafı bırakmayanlar bugün bakalım ne buyuracaklar 
     Ne diyecekleri belli 
     "Ne yani Şenol Güneş çıkıp top mu oynadı, gol mü attı, gol mü yemedi " 
     İyi de sizler kaybedilen, her maçtan sonra, Şenol Güneş'i niçin suçluyordunuz 
     O zaman da Şenol Güneş sahaya çıkıp gol mü kaçırıyordu, ya da gol mü yiyordu 
     
     VARSIN herkes, ayıbıyla kalsın, Şenol Güneş, daha teri bile soğumadan, maçtan hemen sonra bakın, TRT ekranında neler diyordu 
     "Artık tarih yazmak önemli değil, önemli olan geleceği yazmaktır biz onu yapacağız " 
     
     EVET, yazıyı, başladığımız gibi bitirelim, Şenol Güneş ve Milli Takım oyuncuları "Vizyon, karizma ve zeka düşkünleri"ne bunu etmeyecektiniz. 
     Ya da çoook çoookk güzel ettiniz 
     
     







Bir karar, iki haber 


İşte bu kadar... 


N zım anıldı 


Ecevit - Çiller diyaloğu 


Esas kriter ulusal çıkarlar olmalı... 


Hadi gidine gidine, Türkler geliyor 


H l tatil planı yapmadınız mı 


Bonoyu iyimserler alır 


Turizm ve deprem gıcığı 


İyi senaryo... 


Ezilenlerin şampiyonası... 


EGS Holding cephesinde son durum 


AB’nin kilidi Kıbrıs ne olacak 


Bunu onlara etmeyecektiniz 


Hav hav, hav, hav, hav hav, hav 


Çılgın şoför İhsan ve AB 


Tapu dairesine başvurun 


Devlet maaş ve faiz ödemekten başka bir iş yapamıyor 


</TEXT>
</DOC>
