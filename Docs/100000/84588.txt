<DOC>
<DOCNO> 84588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/son/sonspo02.html </URL>
<DATE> 2002/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'dan 4 yerli bomba.. 
</HEADLINE>
<TEXT>

     Trabzonspor Yönetim Kurulu toplantısı bu akşam yapılırken, bordo-mavili kulübün 4 oyuncu ile prensipte anlaştığı öğrenildi. 
     Toplantı sonrasında bordo-mavili takımın geçen sezon Antalyaspor'da forma giyen Hüseyin, Selahattin, Burhan ve Denizlispor'da oynayan Muzaffer ile prensipte anlaştığı bildirildi. 
     Bu 4 futbolcunun 2'sinin yarın, diğer 2'sinin ise 17 Mayıs Cuma günü sözleşme imzalayacağı öğrenildi. 
     Trabzonspor'un gelecek sezon öncesi yurtiçi ve yurtdışında yapacağı kamp programı belli oldu. 
     21 Haziran Cuma günü Trabzon'da toplanarak sağlık kontrolünden geçecek olan bordo-mavili takım, 22 Haziran-6 Temmuz tarihleri arasında Bolu Gerede'de kamp çalışmaları gerçekleştirecek. 
     Bordo-mavililer, 8 Temmuz Pazartesi günü de Almanya'ya hareket edecek ve burada 20 günlük bir kamp yapacak. 
     Öte yandan, Trabzonspor'da teknik direktör Samet Aybaba'nın Hami, Osman'ın da aralarında bulunduğu 8 futbolcuyu gelecek sezon takımda görmek istemediği öğrenildi. 
     Aybaba'nın Hami, Osman, Cem, Güngör, Zafer, Nuri, Kenan ve Gökhan'ın gönderilmesi konusundaki raporu yönetim kuruluna verdiği ancak yönetim kurulunun çoğunluğu sağlayamadığı için bu konuda karar veremediği bildirildi. 
     





</TEXT>
</DOC>
