<DOC>
<DOCNO> 88766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/09/guncel/gun08.html </URL>
<DATE> 2002/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli takımın eşofman rengi değişmeli mi .. 
</HEADLINE>
<TEXT>

ÇAPRAZ ATEŞ 
     ÖMER ERBİL 

     Dünya Kupası’nda mücadelesini sürdüren Türk Milli Futbol Takımı, lacivert eşofman giyiyor. Lacivert renkteki eşofmanların sponsorların isteğiyle giyildiği bildirildi. Tartışma yaratan eşofman rengiyle ilgili Spordan Sorumlu Devlet Bakanı Fikret Ünlü de Dünya Kupası dönüşü bu konuda açıklama yapacağını duyurdu. Milli takımın giydiği eşofmanların rengi değiştirilmeli miydi 
     
     Haşmet Babaoğlu Spor yazarı 
Renkler aynı kalmalı      Eşofmanlar da formalar gibi olmalı. Bizim giydiğimiz eşofmanları Rusya’da, Polonya’da her ülke giyiyor. Bize özgü olmalı. Renkleri lacivert yerine kırmızı beyaz olsun. Hiç olmazsa turkuaz üzerine kırmızı beyaz şeritli olsun. Ayrıca formalarımız da aynı. Bu kadar kötü forma olacaksa, klasik parçalı formalarımıza geri dönelim. Ancak kırmızı beyaz renklerimizi değiştirmeyelim. Ama renklerimizi tartışmak yerine formalarımızın çirkinliğini tartışmalıyız. Çok sıradan formalarımız ve eşofmanlarımız var. Renkler aynı kalıp, formalarımızı değiştirebiliriz. Renkler bizim markamız. Hırvatların damalı forması gibi. Dünyanın her yerinde bantlı formalarımız ve renklerimizle bizi herkes tanır. 
     
     Prof. Dr. Nilgün Çelebi Sosyolog 
Dengesiz yaklaşım      Türkiye’nin başka sorunu kalmadı mı Kırmızı beyaz boya kıtlığı mı var Türk Milli Takımı deniyorsa elbette bayrak rengi olur. Çok doğal bir yaklaşım. Eşofmanların sponsorun rengine göre hazırlanması yanlış. Sponsor mu milli takıma uyacak, milli takım mı sponsora Yarın başka bir firma sponsor olduğunda yine mi renk değişecek Böyle saçmalık olmaz. Bir takım değer ifade eden sembollerin değiştirilmesi taraftarı değilim. Kırmızı beyaz renklerde Türkiye için bir değerdir. Değer ifade eden şeyler değiştirilirse o zaman sembol olmaktan çıkarlar. Formaların da rengini tartışmak gereksiz. Toplumun ortak değerlerini bozan dengesiz bir yaklaşım. 
     
     Atilla Gökçe Spor yazarı 
Milli eşofman olmaz      Milli takımlar istedikleri renk eşofman giyerler. Sponsorun eğilimiyle de olabilir, başka bir nedenle de olabilir. Ancak lacivert eşofmanları sponsor bastırdı bu renk oldu şeklinde yorumlamak yanlış. Milli eşofman diye bir şey olmaz. Sponsorların değil ama daha geniş kesimlerin isteğiyle eşofman ve forma renkleri değiştirilebilir. Forma renklerimiz de çok rahat içinde ismimizin geçtiği turkuaz rengi olabilir. İlle de bayrak rengi olacak diye krizlere girmemeliyiz. Hollanda bayrağında portakal rengi yok ama formaları portakal. O renk içinde bayrağımız yine yer alır. Milli takımın formasını üreten Adidas bize sürekli kendi dizaynını giydiriyor. Oysa bizim stilistlerimiz hem tipi hem de renkleri belirleyip yeni dizaynlar çıkarabilir. 
     
     Faruk Saraç Tasarımcı 
Kırmızı beyaz tabu olmuş      Eşofmanlarda sponsordan kaynaklanan lacivert rengi kullanılıyor. Ancak ille kırmızı beyaz olmasına gerek yok. Eşofman dünyanın her yerinde formadan farklı renk olarak kullanılabiliyor. Forma rengindeki kırmızı beyazla da oynanabilir. Ama bizde bu renk tabu olmuş. Değiştirilmesi çok düşünülen bir durum değil. 15 yıl önce çok rahat değiştirilebilirdi. Dünya Kupası’na giderken de o renkler ve özellikle forma tipleri Türk tasarımcısına değiştirilmeliydi. Avrupa Birliği’ne girişimizle birlikte forma renkleri de değişebilir. Çok daha hoş olur. Turkuaz üzerinde yine kırmızı beyaz bir tarafına konulabilir. Göğse ya da kollara parçalar atılıp kırmızı beyaz renkler kullanılabilir. 
     



 GÜNCEL 

















</TEXT>
</DOC>
