<DOC>
<DOCNO> 82974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/yasam/yas07.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaççıya karşı Zihni Sinir çantası 
</HEADLINE>
<TEXT>

     EVREN ATALAY İzmir DHA 

     Emekli polis memuru Halil Yılmaz, kapkaç saldırılarına karşı özel güvenlik sistemli çanta imal etti. 
     İzmir’de 28 yıl görev yaptıktan sonra emekli olup Delta Fors’ adlı güvenlik şirketi kuran Yılmaz 51 , ortağı Soner Bengi 37 ile altı ay önce özel güvenlik sistemli, alarmlı çanta imal etti. Türk Patent Enstitüsü’nden patent de alan Yılmaz’ın Çek - Kap’ adlı çantası, şöyle çalışıyor 
     Çantanın bir yüzü bantla diğer yüze sabitlenmiş durumda. Sabit yüz bir zincirle çanta sahibinin beline takılıyor. Bu zincir, çantanın içinde bulunan ve cüzdan, cep telefonu, ziynet eşyası gibi değerli eşyaların konulacağı gizli küçük çantaya bağlı. Çanta, zorla alınmak istendiğinde, alarmlı yüz saldırganda değerli eşyaların bulunduğu küçük çanta ise sahibinde kalıyor. Çanta ayrıldığı anda alarm devreye giriyor ve tiz ses çıkararak kapkaççıyı şaşırtıyor. Kapkaççı ses sayesinde polisin veya diğer vatandaşların yardımıyla yakalanabiliyor ya da elindekini hemen bırakmak zorunda kalıyor. 
     



 YAŞAM 


















</TEXT>
</DOC>
