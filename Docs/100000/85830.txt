<DOC>
<DOCNO> 85830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/yasam/ayas.html </URL>
<DATE> 2002/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuklar da uçacak’ 
</HEADLINE>
<TEXT>

Hayat sadece büyükleri değil, minikleri de yoruyor.’ Artık onlar da tıpkı büyükleri gibi yoga yaparak rahatlamaya çalışıyor 
     GÜLAY FIRAT İstanbul 

     Gündelik yaşam, en az yetişkinler kadar çocuklarda da sıkıntı ve gerginliğe yol açıyor. Bu gerçeği göz önüne alan Sinem Gürkaynak ve Zeynep Uğural, İstanbul 4. Levent’te bundan üç ay önce Umayoga’ adlı bir yoga merkezi açtı. Merkezde her çarşamba günü yapılan seanslara katılan minikler , sıkıntılarından arınmak için yoga yapıyor. 
     Gürkaynak ve Uğural, "Çocukların da ebeveynleri gibi mutlu ve sağlıklı bireyler olmaları için yoga öğretisinden faydalanması gerektiğini düşündük ve küçüklere de haftada bir saatlik yoga seansları düzenlemeye karar verdik" diyor. 
     Merkeze devam eden yaşları 7 - 12 arasında değişen 10 çocuk, yoga seanslarını oldukça eğlenceli buluyor. Yoganın çocuklara katkısı sadece eğlenceyle de bitmiyor. Gürkaynak, yoganın kazançlarını şöyle anlatıyor 
     
     İç organlara masaj 
     "Yogayla çocukların vücutları daha sağlıklı gelişecek. Kan dolaşımı düzenlenecek, doğru şekilde nefes alıp vermeyi öğrenecekler. Yogada her hareketin beden ve ruh sağlığı üzerine olumlu etkisi bulunuyor. Ağaç, ayı, tavşan duruşlarıyla çocukların iç organlarına da masaj yapılmış oluyor. Tüm bu öğretilerle çocuklar, enerjilerini doğru bir şekilde vücuttan da atabiliyor, konsantrasyon kabiliyetleri güçleniyor." 
     
Torun Özallar yogayla rahatlıyor      Umayoga’ya devam eden minikler arasında iki de tanıdık isim var. 8. Cumhurbaşkanı Turgut Özal’ın torunları Turgut Kaan ile Semra Naz. Turgut Özal’ın küçük oğlu Efe Özal ile eşi Zeynep Özal’ın 9 yaşındaki çocukları Turgut Kaan ile 7 yaşındaki Semra Naz, Türkiye’de ilk kez çocuklara yönelik açılan Umayoga isimli merkezde, diğer çocuklarla birlikte vücutlarını daha sağlıklı geliştirmek için çabalıyor. Torunlardan Turgut Kaan, dedesinin Semra Naz da babaanneleri Semra Özal’ın adını taşıyor. Ayrıca Turgut Kaan’ın bir başka özelliği de dedesi Turgut Özal’ın ölümünden 19 saat sonra dünyaya gelmesi. Özal ailesi, bir büyük üzüntüyle birlikte cenazede torun mutluluğunu da yaşamıştı. 
     
Kim olduğumu biliyor musun      Yoga yaparken daha çok kardeşinin fotoğrafının çekildiğini gören küçük Turgut Özal ile muhabirimizin arasında şu ilginç diyalog yaşandı... 
     Turgut Ben kimim, sen biliyor musun 
     Muhabir Hayır, kimsin bakayım. 
     Turgut Ben Turgut Özal’ım... 
     



 YAŞAM 
















</TEXT>
</DOC>
