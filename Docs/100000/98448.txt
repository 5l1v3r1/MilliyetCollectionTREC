<DOC>
<DOCNO> 98448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/spor/spo02.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
HOOIJDONK Pişman edeceğim 
</HEADLINE>
<TEXT>

Feyenoord’un gol makinası, daha önce kendisini isteyip de almayan Türk takımlarına kalitesini ispat edeceğini söyledi 
     MEHMET DEMİRCAN 

     FENERBAHÇE’NİN ön eleme turundaki rakibi Feyenoord’un en etkili oyuncu Van Hooijdonk, en zor kurayı çektiklerini söyledi. Türk futbolunun son dönemlerdeki çıkışını Dünya üçüncülüğü ile perçinlediğini belirten golcü futbolcu, "Fenerbahçe çok kaliteli bir takım. Rüştü gibi bir kalecisi ve Ortega gibi yeni bir transferi var. Ama futbolda ne olacağı belli olmaz" dedi. 
     SAKATLIĞI nedeniyle ilk karşılaşmada oynamayabileceğini belirten Van Hooijdonk, daha önce Türk takımlarından transfer teklifi aldığını hatırlatarak sözlerini şöyle sürdürdü "Geçen sezon oynadığım futbolla kendimi bütün Dünya’ya kanıtladım. İstanbul’daki maçta Türk takımlarının nasıl kaliteli bir oyuncu kaçırdığını bir kez daha göstermek istiyorum" 
     
Feyenoord zorlandı      FENERBAHÇE ile Şampiyonlar Ligi ön eleme turununda eşleşen Hollanda’nın Feyenoord takımı dün oynadığı hazırlık maçında Exelcior’u deplasmanda 4 - 3 mağlup etti. Birinci Lige bu sezon yükselen rakibi karşısında ilk yarıyı 2 - 0 önde kapatan Feyenoord özellikle ikinci yarıda oldukça zor onlar yaşadı. Feyenoord’un gollerini Kalou 2 , Emerton ve Buffel attı. 
     
Fener paniği      FEYENOORD’UN orta sahadaki önemli ismi Paul Bosvelt, Tubantia Gazetesi’ne yaptığı açıklamada işlerinin çok zor olduğunu söyledi. Fenerbahçe’yi tanımadıklarını sadece nasıl yazıldığını bildiklerini belirten tecrübeli futbolcu, "Çok zor bir kura çektik. Çünkü Türk futbolu artık Avrupa’ya damgasını vurdu. İstanbul’da oynamak zor. Türk taraftarlar da her yerde var. Onların methini duyduk. İşimiz çok zor" dedi. 
     
Apo’dan raporFenerbahçe’nin tecrübeli oyuncusu yabancıların takıma büyük uyum sağladıklarını, bunun büyük şans olduğunu söyledi 
     TAKIMDAKİ yabancı futbolcuların değerlendirmesini yapan Abdullah, hiç bir arkadaşlarının kaprisi veya kompleksi bulunmadığına dikkati çekerek, "Mallorca maçında Ortega terimizi silmemiz için bize havlu getirdi. Ortega dünya yıldızı ama çok alçakgönüllü. Böyle bir ortam bizim için çok önemliydi" dedi. Tecrübeli oyuncu yabancı futbolcuların sanki özellikle seçilmiş gibi olduklarını belirtti. 
     ABDULLAH, Simao ve Washington’un da takımla dertleştiklerini, zaman zaman tercüman aracılığı ile problemlerini aktardıklarına da değinerek, "Takım 29 kişi, 28 kişi Johnson ile uğraşıyor. Hiç darılması, alınması yok, 28 kişiye de cevap veriyor. Bu kadar şakayı kimsenin kaldıracağını sanmıyorum. Mirkoviç ve Rapajc’in sakin ve samimi yaklaşımları var. Problemsiz yabancıların olması bizim ve Fenerbahçe için çok büyük bir şans" diye konuştu. 
     
Şansını kıramadı      ŞAMPİYONLAR Ligi 3. ön eleme turunda Feyenoord ile eşleşen Fenerbahçe, bugüne kadar Hollanda takımlarıyla oynadığı altı maçın beşini kaybederken, sadece bir galibiyet alabildi. Şampiyon Kulüpler Kupası maçlarında DWS Amsterdam, Ajax ve PSV Eindhoven takımlarıyla karşılaşan Sarı - Lacivertli takım, bu ekipler karşısında elenmekten kurtulamadı. 
     
Ön elemede boşu yok      AVRUPA Kupası maçlarında, Şampiyonlar Ligi’nde iki ve UEFA Kupası’nda üç olmak üzere toplam 5 kez ön eleme maçı oynayan Sarı - Lacivertliler, her defasında bir üst tura çıkma şansını elde etti. 95 96 sezonunda İsrail’in Macabi Telaviv, 2000 01’de de İskoçya’nın G.Rangers ekiplerini eleyerek Şampiyonlar Ligi’ne katılan Fenerbahçe, bu kez şansını bir Hollanda ekibi olan Feyenoord karşısında deneyecek. 
     
Revivo gibi kokacaklar      FENERBAHÇE’NİN İsrailli yıldızı Revivo, kendi adını taşıyan parfümün tanıtımını yarın Reina’da yapacak. Ünlü Manken Çağla Şikel’in sunacağı parfüm için İsrail’den de konuklar gelecek ve TV kanalı çekim yapacak. Sarı - Lacivertli futbolcular da Revivo parfümü kullanacaklar. 
     
Kızılyıldız ile oynayacaklar      BOTAFOGO ve Hapoel’in maç tekliflerine olumsuz cevap vermeleri üzerine Fenerbahçe yönetimi 2 Ağustos’taki açılış maçı için Yugoslavya’nın ünlü ekibi Kızılyıldız ile anlaştı. 
     
Ortega bereketi      ARJANTİNLİ yıldız dün Fenerium mağazında imza dağıttı. Ortega’yı gören Sarı - Lacivertli taraftarlar Fenerbahçe ürünlerinden almak için adeta birbirleriyle yarıştılar. Arjantinli oyuncu tek tek formaları imzalarken, mağazanın büyük bir ciro elde ettiği belirtildi. 
     
Washington’un ailesi geldi      FENERBAHÇE’NİN Brezilyalı futbolcusu Washington’un eşi Andre, 4 aylık kızı Anna Carolina ve annesi Saleta İstanbul’a geldi. Ailesini Atatürk Havalimanı’nda karşılayan Brezilyalı futbolcunun mutluluğu dikkat çekti. 
     
Rizespor Dereağzı’nda      SEL felaketi nedeniyle çalışma imkanı bulamayan Çaykur Rizespor’a, Dereağzı Tesisleri’nin kapılarını açan Fenerbahçe, yakınlarını kaybedenler için de başsağlığı mesajı yayınladı. 
     



 SPOR 




















</TEXT>
</DOC>
