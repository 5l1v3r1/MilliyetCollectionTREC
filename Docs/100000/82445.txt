<DOC>
<DOCNO> 82445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/06/son/sonspo21.html </URL>
<DATE> 2002/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da kritik zirve başladı 
</HEADLINE>
<TEXT>

     Galatasaray Yönetiminin Teknik Direktör seçimini yapacağı kritik zirve başladı. Galatazsaray'ı önümüzdeki sezon çalıştıracak Teknik direktör büyük bir olasılıkla akşam saatlerinde açıklanacak. 
     Bu arada Galatasaray'ın Kolombiyalı file bekçisi Faryd Ali Mondragon'a ülkesinden büyük onur verildi. 
     Kolombiya'nın İstanbul Başkansolosu Martha Aıdila De Ülkümen, Florya Metin Oktay Tesisleri'nde düzenlenen törenle Mondragon'a ''Ülkesinin İmajını Avrupa'da En İyi Şekilde Taşıyan Vatandaş'' unvanını resmileştiren belgeyi sundu ve Kolombiya haritası şeklindeki rozeti futbolcuya taktı. 
     Mondragon, Kolombiya vatandaşı olmaktan ve Galatasaray'da forma giymekten gurur duyduğunu söylerken, Galatasaray'da kalıp kalmayacağı şeklindeki bir soruya, ''Değil gelecek sene, önümüzdeki 3-4 yıl daha Galatasaray'da kalmak istiyorum'' yanıtını verdi. 
     Başkonsolos Ülkümen ise Kolombiya'nın her yıl ülkesini yurtdışında en iyi şekilde temsil eden bir vatandaşını seçtiğini kaydederek, ''Bu yıl da Avrupa'da Mondragon'u bu ödüle Kolombiya Hükümeti layık gördü. 
     Kendisiyle gurur duyuyoruz'' diye konuştu. 
     Bu arada, toplantıda bulunan Galatasaray Sportif İlişkiler Direktörü Mete Razlıklı, Galatasaray'ın geleceğini ilgilendiren önemli kararların bu akşam veya yarın açıklanacağını bildirdi. 
     Ayrıca, Galatasaray'ın yarın Florya Metin Oktay Tesisleri'nde bir antrenman yapacağı öğrenildi. 
     





</TEXT>
</DOC>
