<DOC>
<DOCNO> 79412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/yazar/akyol.html </URL>
<DATE> 2002/04/20/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Güneydoğu patlar mı 
</HEADLINE>
<TEXT>

     DSP Muş milletvekili Zeki Eker, partisinin grup toplantısında bir konuşma yapmış, "Güneydoğu'nun da patlayabileceği"ni söylemiş 
     "Güneydoğu'da yıllardan beri suçlu suçsuz ayırımı yapılmadan insanların kafasına vuruldu. İnsanlar bir noktada patlarsa Filistin'de olduğu gibi 'ben yandım deyip' bir sürü insanı da yakar..." 
     Zeki Eker, Ecevit'in de dinlediği konuşmasında bölge insanına, "duyumlara dayalı güvenlik soruşturmaları" ile potansiyel suçlu gibi davranılmasını eleştiriyor, "ne kadar acemi vali, kaymakam varsa bu bölgeye atanıyor" diye yakınıyor. 
     Dünkü Radikal'den başka bir haber 
     "Dicle'de adları Türkçe olmadığı iddiasıyla 21 çocuğun isminin değiştirilmesi için dava açıldı..." 
     Çocuğunuzun adını devletin koymasını siz nasıl karşılardınız 
     
     1936 yılı... Doğu gezisinden dönen İktisat Vekili Celal Bayar'ın, İnönü ve Atatürk'e sunduğu uzun "Şark Raporu"ndan birkaç cümle 
     "Şeyh Sait ve Ağrı isyanlarından sonra Türklük ve Kürtlük ihtirası karşılıklı şahlanmıştır. İsyan edenleri tenkil etmek bastırmak için şiddetin manası anlaşılır ve yerindedir. İsyandan sonra fark gözetmeksizin idare etmek de, bundan ayrı ve mutedil bir sistemdir..." 
     Halbuki 
     "Kendilerine yabancı bir unsur oldukları resmi ağızlardan da ifade edildiği takdirde, bizim için elde edilebilecek netice, bir aksülamelden reaksiyondan ibaret olabilir. Bugün Kürt diye bir kısım vatandaşlar okutturulmamak ve devlet işlerine karıştırılmamak isteniliyor..." 
     Bayar, bölgeye atanmış görevlilerin dar kafalılığını, "devlet ve millet hayatında ekonominin birinci derecede rolü olduğunu" anlayamamış olmalarını da eleştiriyor. Doç. Dr. Nurşen Mazıcı, Celal Bayar, sf. 159 vd. 
     
     DSP milletvekili Zeki Eker'i kutluyorum. Bu bölgedeki "aksülamel" birikimin ulaştığı kaygı verici boyutların 'milli' partilerde dile getirilmesi ve ele alınması lazımdır. 
     70 yıldır biriken sorunları, entegre edici bir yaklaşımla milli partiler ele almazsa... Bu sorunları, öfke ve kışkırtma katarak, sadece etnik örgütler dile getirirse, neticenin ne olacağını bilfiil gördük 30 bin ölüye sebep olabilecek çapta bir taban oluşmuş 
     Şimdi anlıyorum ki, keşke TİP kapatılmasaydı da, İspanyol Sosyalist Partisi gibi, etnik farklılığı sınıfsal sorunlarla meczederek ülke bütününe bağlayacak bir gelenek oluşsaydı... 
     Etnik farkları aşan siyasi kimlikler oluşturabilmiş olan Celal Bayar ve Adnan Menderes'in partisi DP ile Kürt eşrafı entegre eden CHP kapatılmasaydı keşke... 
     Kişisel suçları koğuşturmanın dışında, Refah ve Fazilet'in kapatılmasını eleştirmemdeki sebeplerden biri de, bölgeyi ülke geneline bağlayan bağlarından birinin bu olmasıydı. 
     Türban yasağına karşı çıkmamın bir sebebi de benzer kaygılardır. 
     Sağ ve sol kitle partileri, 'milli' partiler... Zeki Eker'in iyi niyetli, vatansever feryadına kulak verin 
     Bayar'ın raporu gibi Eker'in söyledikleri de tozlu raflarda kalmasın. 
     
     







Güneydoğu patlar mı 


İstanbul, taşra patlaması ve Bektaşi fıkrası... 


Yağma Hasan 3 


SSK ve malzeme alımları 


Gündemsizlik ve zaman 


Avrupa, Türkiye'yi gözden çıkarabilir mi, çıkaramaz mı 


Akılsız oyunu 


Zor soru Neden Erdoğan önde 


Aklı sadece eğitimde olan bir müsteşar 


"Urumçi'ye buyrun"... 


Anna öldü çünkü damarlarında aşk akıyordu 


Star olmanın yolu 


Her şafakta ölenler... 


Taliban'a övgü kaseti 


Ortak yatırım, Çin diplomasisi kadar zordur’ 


Yetki var sorumluluk yok 


Yakup Cemil'in lafı mı olur 


ABD’de üniversiteleri "bağış" güçlendiriyor 


</TEXT>
</DOC>
