<DOC>
<DOCNO> 91269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/son/sontur01.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüşvet aldığı iddia edilen müdür kalp krizi geçirdi 
</HEADLINE>
<TEXT>

     Bir sanayiciden 250 dolar rüşvet aldığı iddia edilen, Şanlıurfa Sanayi ve Ticaret İl Müdürü Ömer Erim'in kalp krizi geçirdiği bildirildi. 
     Alınan bilgiye göre, Organize Sanayi Bölgesi'nde çırçır prese fabrikası bulunan Hüseyin D, Cumhuriyet Başsavcılığı'na başvurarak, Sanayi ve Ticaret İl Müdürü Ömer Erim'in kendisinden rüşvet istediğini iddia etti ve Erim'e verdiğini iddia ettiği dolarların seri numaralarını bildirdi. 
     Bunun üzerine Mali polis, Ömer Erim'in makamına giderek, yaptığı aramada seri numarası bildirilen 250 doları, Erim'in cebinde buldu. Ömer Erim'in şoka girdiği ve kalp krizi geçirdiği kaydedildi. 
     Yetkililer, Ömer Erim'in Şanlıurfa Devlet Hastanesi'ndeki tedavisinin gözetim altında sürdürüldüğünü, olayla ilgili geniş çaplı araştırma başlattıklarını belirterek, olayın soruşturma sonrası netlik kazanacağını bildirdiler. 
     





</TEXT>
</DOC>
