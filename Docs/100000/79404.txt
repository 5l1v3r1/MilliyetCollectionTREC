<DOC>
<DOCNO> 79404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/spor/spo17.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Kupa kutlaması      BEŞİKTAŞ’I farklı yenip, Türkiye Kupası’nı ikinci kez müzesine götüren Kocaelispor bir kutlama gecesi düzenledi. Ahmet Arslaner dört aylık oğlu Baran’ı kupanın içine koyarak objektiflere poz verirken, Kocaelispor’un olağan kongresi bugün Saraybahçe Düğün Salonu’nda yapılacak. Tek aday olan Başkan Sefa Sirmen, "Hedef lig şampiyonluğu" dedi. 
     
Bursa’dan ret      BURSASPOR Başkanı Erdoğan Bilenser, Galatasaray’ın, eski futbolcuları Murat Sözkesen’in bonservisini alıp, yerine Ender’i transfer etmek istemesine tepki gösterdi. Bilenser, "Galatasaray, Murat’ı almak için bize 1 milyon 300 bin dolar ödemek zorunda. Bu iş çözülmeden böyle bir transfer girişiminde bulunmak hatadır" diye konuştu. 
     
2. Lig’de bugün      12.00 Altay - Erciyes 
     14.30 İst.B.Bld. - B.Petrol 
     B Kategorisi - Yükselme Grubu 
     14.30 G.Antep Bld. - Ş.Urfa 
     Klasman Grupları 
     14.30 Küçükköy - Maltepe 
     14.30 Güngören Bld. - İnegöl 
     
3. Lig’de bugün      14.30 Şırnak - İskenderun 
     
TV’de bugün      CNN TÜRK 22.05 Süper Lig Cumartesi Konuk Mehmet Tan 
     CNN TÜRK 14.00 Ülker - Darüşşafaka Canlı 
     CNN TÜRK 16.00 Türk Telekom - Efes Pilsen Canlı 
     TRT 1 12.00 Altay - Erciyes Canlı 
     TRT 1 22.50 C.Vigo-Barcelona Bant 
     STAR 2 14.00 Chelsea - Manchester Utd Canlı 
     STAR 2 16.30 B.Münih - H.Berlin Canlı 
     STAR 2 18.30 Liverpool-D.Country Bant 
     STAR 2 22.30 Twente - PSV Bant 
     NTV 18.10 Avrupa’dan Futbol Özetleri 
     
Buyrun şölene      BASKETBOLDA Türkiye Kupası Dörtlü Finali’nde ilk maçlar bugün. Abdi İpekçi Salonu’ndaki Final - Four’da saat 14.00’te Ülker’le Darüşşafaka, 16.00’da ise Türk Telekom’la Efes Pilsen karşılaşacak. Galipler, yarın 16.00’da şampiyonluk için oynayacak. Bayanlar Ligi’nde de Play - Off ilk turunda Caferağa Salonu’nda saat 13.00’te Migros - Çankaya Üniversitesi Arı Koleji 2 - 1 mücadele edecek. 
     
Üner’den imza      ERKEKLER Birinci Basketbol Ligi’nde normal sezonu üçüncülükle tamamlayan Darüşşafaka, coach Halil Üner ile uzun süreli sözleşme imzaladı. Daçka’nın sezon ortasında Serdoğan Ersözlü’nün yerine göreve getirilen Halil Üner ile uzun vadeli sözleşme yaptığı öğrenildi. Üner, "Anlaşmamız 3 artı 2 yıllık. Gelecek sezonlar için iddialı bir takım kurmayı amaçlıyoruz" dedi. 
     
Lemerre kaldı      DÜNYA ve Avrupa şampiyonu Fransa Milli Takımı’nda teknik direktör Roger Lemerre, sözleşmesini iki yıllığına uzatacak. Fransız spor gazetesi L’Equipe’te yer alan haberde, Fransa Futbol Federasyonu ile Lemerre arasında anlaşma sağlandığı ve 2004’e kadar yapılacak yeni sözleşmenin, 2006 Avrupa Şampiyonası’na dek uzatılmasının da söz konusu olabileceği ifade edildi. 
     
Propaganda yasak      DÜNYA Kupası’na gidecek Çinli taraftarların politik veya dinsel propaganda yapmaları yasaklandı. Finalleri izlemek üzere Güney Kore ve Japonya’ya gidecek olan Çin vatandaşlarına uymaları gereken kuralları bildiren Çin Dışişleri Bakanlığı web sitesinde, bu tip propaganda malzemelerinin taşınmasının kesinlikle yasak olduğu ifade edildi. Dünya Kupası’na 20 bini biletli, yaklaşık 60 bin Çinli’nin gitmesi bekleniyor. 
     
Tirol "oh" çekti      AVUSTURYA Ligi’nde Fenerbahçe’nin eski teknik direktörü Joachim Löw’ün çalıştırdığı ancak iflasla karşı karşıya kalan Tirol Innsbruck, ismi gizli tutulan bir kaynaktan sağlanan 1 milyon euro ile paçayı kurtardı. Ligde üst üste üçüncü şampiyonluğuna koşan Tirol’de futbolcular da ocak ayından bu yana para alamıyordu. 
     
Filede bugün      Yeşilyurt Spor Salonu 
     16.00 Yeşilyurt - Kocaelispor 
     İzmir Atatürk Spor Salonu 
     16.00 Karşıyaka - Galatasaray 
     



 SPOR 



























</TEXT>
</DOC>
