<DOC>
<DOCNO> 96011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/son/sondun16.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan çift cep telefonunu kilisede şarj ediyor 
</HEADLINE>
<TEXT>

     İtalya'nın Milano kentinde, yerel bir kiliseyi düzenli olarak ziyaret eden genç Güney Amerikalı çiftin, Meryem Ana heykelini ışıklandırmak için kullanılan elektrik kablosuyla cep telefonunu şarj ettiği ortaya çıktı. 
     Corriere della Sera gazetesinin haberine göre, genç çift, yerel kiliseyi her ziyaret ettiğinde Meryem Ana heykelinin önünde bir saat oturduktan sonra sessizce kiliseden ayrılıyor. 
     Kilisenin rahipleri, çiftin bir aydan fazla süren bu ziyaretini ''manevi ihtiyaç'' olarak yorumlarken, bir temizlikçi heykeli ışıklandırmak için kullanılan elektrik kablosunun prizden çıktığını farkediyor. 
     Ayrıntılı bir incelemedan sonra, çiftin, Meryem Ana heykelinin kablosunun bağlı olduğu elektrik prizini cep telefonlarını şarj etmek için kullandığı ortaya çıkıyor. 
     Kilise rahibi Don Antonio Colombo, gazeteye yaptığı açıklamada, çiftin kiliseye girmelerinin engellenmeyeceğini belirterek, ''Evleri olmadığı için buraya geliyorlar. Kilise onların evi ve telefonlarını şarj etmelerine izin vermek, bir bardak su vermek gibi'' dedi. 
     





</TEXT>
</DOC>
