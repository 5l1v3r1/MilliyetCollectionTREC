<DOC>
<DOCNO> 54070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/25/son/sontur12.html </URL>
<DATE> 2001/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Fethiye'de hortum.. 
</HEADLINE>
<TEXT>

     Muğla'nın Fethiye İlçesi Karaçulha Beldesi'nde yaşanan hortum, büyük hasara yol açtı. Beldede, yüzlerce serada hasar meydana geldiği, 20 evin çatısının uçtuğu, 1 cami minaresinin yıkıldığı belirtildi. 
     Alınan bilgiye göre, Karaçulha Beldesi'nde yaşanan hortumda, ilk belirlemelere göre, 20 evin çatısı uçarken, 1 caminin minaresi devrildi, 150 sera tamamen 100'ü ise kısmen hasar gördü. 
     Belde Belediye Başkanı Mustafa Kiremitli, hortumun 800 metre genişliğinde, 4 kilometre uzunluğunda bir alanda etkili olduğunu, bölgedeki çok sayıda zeytin ve narenciye ağacının kökünden sökülerek savrulduğunu, enerji nakil hatlarında kopmalar olduğunu, bu nedenle bazı mahallelere enerji verilemediğini söyledi. 
     Beldenin büyük bir felaketi ucuz atlattığını ifade eden Kiremitli, hasar tespit çalışmalarına yarın başlanacağını, zarar görenlere gerekli yardımın yapılacağını sözlerine ekledi. 
     






</TEXT>
</DOC>
