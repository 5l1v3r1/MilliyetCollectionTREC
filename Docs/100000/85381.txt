<DOC>
<DOCNO> 85381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/spor/bbas.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Dev randevu 
</HEADLINE>
<TEXT>

Efes Pilsen ile Ülker, finalin ilk ayağında bugün karşı karşıya gelecekler. Efes’in 1 - 0 önde başlayacağı seri için iki takım da iddialı konuşuyor 
     GÖKHAN TÜRE 

     Stres değil istek 
     BASKETBOL Birinci Ligi’nin iki süperi Efes Pilsen ve Ülkerspor, final serisindeki zorlu mücadeleye bu akşam başlayacaklar. Son dört sezondur şampiyonluğa hasret kalan Efes Pilsen, geçtiğimiz sezon finalde kaybettiği rakibi Ülkerspor ile şampiyonluk için ilk raundu oynayacak. Efes’in coachu Oktay Mahmudi, "Dört yıldır şampiyon olamıyoruz. Bu bizde strese değil büyük bir isteğe yol açıyor. Takım olarak iyi olan ve iyi savunma yapan kazanacaktır. Bunu da başaran biz olacağız" dedi. 
     
     "Şanslı dönemdeyiz" 
     ÜLKERcoachu Murat Didin ise avantajın Efes’te olduğunu hatırlatarak, "Şanslı dönemde olduğumuza inanıyoruz. İyi oynayarak, unvanımızı korumaya çalışacağız" diye konuştu. 1983 - 84 sezonunda başlayan Play - Offlar’da Efes Pilsen ile Ülker 36. kez karşı karşıya gelecekler. Bundan önce oynanan 35 maçta Efes 22, Ülkerspor ise 13 maçtan galibiyetle ayrıldılar. Bu yılki final serisinin ilk maçı Abdi İpekçi Salonu’nda oynanacak. Efes Pilsen’in 1-0 önde başlayacağı serinin bu buluşması saat 19.30’da TRT 2’den naklen yayınlanacak. 
     
Ergin Ataman yılın hocası      İTALYA’NIN dünyaca ünlü spor gazetesi Gazzetta dello Sport, İtalyan Basketbol Ligi’nde yılın antrenörü olarak Montepaschi Siena’yı çalıştıran Türk coach Ergin Ataman’ı seçti. Gazete, Sienalıların en zor sezonunda Ergin Ataman’ın ortaya çıktığını ifade ederek, "İtalya için bir keşif. Montepaschi Siena’yı lig sahnesinde canlandırdı" yorumunu yaptı. Montepaschi Siena dün gece İtalya 1. Ligi çeyrek finalinde Oregon Cantu’ya 77-58 yenilerek elendi. 
     
İbo, İstanbul’da      MİLLİ basketbolcumuz, Yunan Panathinaikos’un play - off’tan elenmesi üzerine İstanbul’a geldi. Antrenmanda eli kırılan İbrahim Kutluay, sağ elinin 15 gün alçıda kalacağını belirtti, "Daha sonra tedavi olacağım. İyileşmesi 1 ay sürecek. Milli Takım’ın, Dünya Şampiyonası maçlarına kadar düzeleceğim" dedi. 
     
Fener’e ihtar      BASKETBOL Federasyonu Disiplin Kurulu, Fenerbahçe Şube Sorumlusu Murat Aşık ve yedek üye Işık Eyigüngör’e ihtar cezası verdi. Galatasaray maçında hakemlere yönelik davranışları nedeniyle Kurul’a sevk edilen iki yönetici ilk kez böyle bir olaya karıştıkları için ihtar aldılar. 
     



 SPOR 























</TEXT>
</DOC>
