<DOC>
<DOCNO> 62877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/spor/aspo.html </URL>
<DATE> 2002/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray İkinci Başkanı Fatih Altaylı, Fenerbahçe ile dalga geçti 
</HEADLINE>
<TEXT>
"Rüştü'yü isteriz" 
Altaylı, Sarı - Lacivertli ekibin Fatih’le ilgili "Milli Takıma hazır olması için oynatmaya çalışıyoruz" yorumuna, "Biz de kaleci Rüştü’yü alalım. Hiç olmazsa Dünya golcülerini tanır" yanıtını verdi 
     HALİL ÖZER 

     İyi niyet gösterisi 
     CİM - BOM’UN İkinci Başkanı Fatih Altaylı, Fenerbahçe’ye Fatih ile ilgili alaycı bir teklif yaptı. Altaylı, Fenerbahçe’nin Fatih için yaptığı "Biz, onu Milli Takıma hazır olması için oynatmaya çalışıyoruz. Hem tecrübe kazanır, hem de form grafiği yükselir" açıklamasına Altaylı, "Madem olaya iyi niyetle yaklaşıyorlar. Biz de aynı iyi niyeti gösteriyoruz. Onlar da, bize Rüştü’yü versinler" yanıtını verdi. 
     
     "Fatih’e hemen veririz" 
     FATİH Altaylı, Fenerbahçe’nin bu durumda Fatih’i hemen alabileceğini de belirtti. İkinci Başkan, "Biz de Rüştü’yü alalım. Çocuk hiç olmazsa uluslararası bir tecrübe kazanır, Şampiyonlar Ligi’nde Dünya golcülerini yakından tanır ve kendini geliştirir. Hem Rüştü bu şekilde Milli Takıma daha da faydalı olur. Bu teklifimizi kabul ederlerse, hemen Fatih’i para almadan verebiliriz" diye konuştu. 
     
     Fiyatı 500 bin dolar 
     ALTAYLI, Fatih konusunda Fenerbahçe’ye en iyi rakkamı verdiklerini de ifade etti ve şöyle devam etti "Fatih’in fiyatı 500 bin dolardır. Fenerbahçe ya Rüştü takasını kabul eder, ya da 500 bin doları verir, Fatih’i alır. Bu rakkamdan aşağıya inmeyi düşünmüyoruz." Abdurrahim Albayrak a "Pamuk eller cebe" yorumunu yaparken, yönetimin 500 bin dolardan inmemeyi kararlaştırdığı öğrenildi. 
     



 SPOR 
























</TEXT>
</DOC>
