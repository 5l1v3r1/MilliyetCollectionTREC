<DOC>
<DOCNO> 72884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/16/siyaset/siy01.html </URL>
<DATE> 2002/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ne değişti Paşam 
</HEADLINE>
<TEXT>

Dönemin Jandarma Genel Komutanı Koman, Susurluk’la ilgilerinin olmadığını açıklamış ve devlet görevlilerinin bu konuda konuşmayacağını söylemişti 
     SALİHA ÇOLAK Ankara 

     Susurluk davasından mahk m olan Korkut Eken’i savunan açıklamalar yapan dönemin Jandarma Genel Komutanı Teoman Koman’ın, TBMM Susurluk Komisyonu’na gönderdiği "gizli" yazıda tam aksine bir tutum sergilediği ortaya çıktı. 
     Eski MİT Müsteşarı da olan Koman, komisyona gönderdiği yazıda, teşkilatının, Susurluk sonrası ortaya çıkan "adam öldürme, kaçakçılık, uyuşturucu ve kumarhane işleri" gibi olaylarla ilgisi olmadığını vurguladı. 
     Koman, bugün yaptığı açıklamalarıyla çelişen 22 Ocak 1997 tarihli "gizli" ve "kişiye özel" damgalı yazısında şu görüşleri dile getirdi 
     
     Güç gösterisi 
     "Olayların gidişatından kolayca anlaşılacağı üzere, maksatlı olarak veya şuurlu olmayan bir biçimde Meclis Araştırma Komisyonu ve davet ettiği kişiler arasındaki münasebetin, Yüce Meclis ile Türk Silahlı Kuvvetleri arasında bir kudret gösterisi haline dönüştürülerek saptırılmak istendiği hissedilmektedir. 
     MİT’in görev ve faaliyetlerine taalluk eden evrak veya malumatı istihsal eden kişi, fiil daha ağır bir cezayı gerektirmiyorsa 2 seneden 8 seneye kadar ağır hapis cezasıyla cezalandırılır. MİT Kanunu, resmi sıfat ve memuriyeti sona ermiş olsa dahi, bu hükümlerin geçerli olduğunu belirtmektedir. Görevden ayrılmış dahi olsa, bir MİT Müsteşarı’nın sorumlulukları ve cezai müeyyideler karşısında, bilgi çerçevesinde dahi açıklamalarda bulunması, birçok mahzur tevlit edebilecektir. 
     
     Kişiler değil kurumlar 
     Bilgisine başvurulması kararlaştırılan Jandarma Genel Komutanı, devletin en üst düzeyinde, orgeneral rütbesi taşıyan, Genelkurmay Başkanlığı ve İçişleri Bakanlığı’na bağlılığı bulunan, asker hüviyeti ve komutan sıfatıyla bazı özel izinlerle konuşması mümkün olan bir devlet görevlisidir. Devlet görevlerinin devamlılığı, kurumların sorumluluğu göz önüne alındığında, suç teşkil eden fiiller mevcut olmadığı takdirde, bilgi alışverişinin kurumlar marifetiyle yapılması, devlet düzeninin gereği olarak değerlendirilmektedir." 
     
Susurluk zabıta işiymiş      Koman yazısında, Susurluk sonrası ortaya çıkan bazı ilişkilerin zabıta görevi olduğunu savunarak, şu ifadelere yer verdi "Susurluk kazasıyla ortaya çıkan adam kaçırma, cinayet, kara para aklama, uyuşturucu ticaretinin takibi ve kumarhane faaliyetleri gibi hususlar, zabıta görevi olup teşkilatı ilgilendirmemektedir. Teşkilatın bu gibi işlere karışması fiilen mümkün olamayacağı gibi, kanuna göre suç teşkil etmektedir. Esasen yapısı bu gibi olayları kovuşturmaya müsait değildir. Diğer önemli bir özellik de, devlet kurumları içinde veya bu kurumlara mensup kişiler hakkında istihbari faaliyette bulunmamasıdır." 
     



 SİYASET 











</TEXT>
</DOC>
