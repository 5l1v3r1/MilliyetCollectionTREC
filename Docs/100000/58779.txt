<DOC>
<DOCNO> 58779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/24/son/sontur10.html </URL>
<DATE> 2001/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bunalıma giren lise öğrencisi tüfekli intihar etti 
</HEADLINE>
<TEXT>

     Mersin'de bir lise öğrencisi, girdiği bunalım sonucu av tüfeğiyle intihar etti. 
     Emniyet yetkililerinden alınan bilgiye göre, İnönü Mahallesi Koray Apartmanı'nda meydana gelen olayda, Dumlupınar Lisesi birinci sınıf öğrencisi Tolga Aytaç Kaya 15 , odasında babasına ait av tüfeğiyle başına ateş ederek intihar etti. Silah sesi üzerine odaya girdiğinde oğlunun cesedi ile karşılaşınca fenalık geçiren anne Fatma Serpil Kaya, komşuları tarafından güçlükle yatıştırılabildi. 
     Bu arada, Tolga Aytaç Kaya'nın dün gece, cep telefonuyla resim öğretmenine birkaç kez mesaj gönderdiği, aynı okuldaki kız arkadaşına da ailevi sorunları nedeniyle sıkıntılı olduğunu anlattığı öğrenildi. 
     Olayla ilgili soruşturmayı sürdüren emniyet yetkilileri, resim öğretmeni Fatma Arıcı'nın, Tolga Aytaç Kaya'nın gönderdiği mesajların içeriğinin kız arkadaşına alacağı hediyeyle ilgili olduğu şeklinde bilgi verdiğini bildirdiler. 
     






</TEXT>
</DOC>
