<DOC>
<DOCNO> 73109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/17/son/soneko03.html </URL>
<DATE> 2002/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İslam dünyasının en büyük ekonomisi Türkiye... 
</HEADLINE>
<TEXT>

     İslam Konferansı Örgütü OIC ülkeleri arasında en büyük ekonomi, cari fiyatlarla 202.6 milyar dolarlık gayri safi milli hasıla GSMH ile Türkiye oldu. 
     İslam Ülkeleri Ekonomik, Sosyal ve İstatistiki Araştırma Merkezi'nin 2000 yılı verilerinden yapılan hesaplamaya göre, Türkiye 67.4 milyon nüfusu nedeniyle, cari fiyatlarla kişi başına düşen gelirde ise 3 bin 6 dolar ile 13. sırada yer aldı. 
     OIC üyesi ülkeler arasında Türkiye'nin ardından ikinci büyük ekonomiye sahip olan ülke de Suudi Arabistan oldu. Suudi Arabistan'ın 2000 yılında GSMH'sı 171.4 milyar dolar oldu. 20.8 milyon nüfusu olan ülkede kişi başına düşen gelir ise 8 bin 255 dolar düzeyinde bulunuyor. 
     Endonezya, 1.7 milyar dolarlık GSMH ile üçüncü büyük ekonomi olurken, 212.1 milyon nüfusa sahip olan Endonezya'da kişi başına düşen gelir ise 725 dolar oldu. 
     Mısır'ın GSMH'sı 96 milyar dolar olarak gerçekleşirken, İran'ın GSMH'sı da 89.9 milyar dolar düzeyinde bulunuyor. 69.7 milyon nüfusa sahip olan Mısır'da kişi başına düşen gelir 1378 dolar olurken, 67.5 milyon nüfusa sahip İran'da kişi başına düşen gelirde 1334 dolar oldu. 
     






</TEXT>
</DOC>
