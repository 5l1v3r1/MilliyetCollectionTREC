<DOC>
<DOCNO> 70658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/04/yasam/yas02.html </URL>
<DATE> 2002/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle abla zor bulunur 
</HEADLINE>
<TEXT>

Fedak r abla, fuhuş batağına düşürülen 15 yaşındaki kardeşini bulmak için, fuhuş şebekesinin lideriyle yatıp hem kardeşini kurtardı hem de şebekeyi çökertti 
     BAHRİ KARATAŞ İzmir DHA 

     Babasından ayrılan annesi Arife S.’nin yanında kalan 15 yaşındaki B. S., bir süre önce ortadan kayboldu. Ablası Betül, hemen polise ve savcılığa başvurdu, bu da yetmedi bir dedektif gibi kardeşinin izini sürmeye başladı. Öğrendi ki kardeşi fuhuş batağına yuvarlanmış, bu işi de bir süre önce annesiyle de ilişkisi bulunan sabıkalı Murat İnanlı yapmıştı. 
     Hemen bir plan yaptı Betül. Kardeşinin yerini öğrenebilmek için fuhuş şebekesinin lideri İnanlı’yla ilişki kurup onun birlikte olma teklifini kabul etti. Böylece fuhuş şebekesiyle ilgili bilgilere ilk elden ulaşmış oldu. Ardından da polise ihbarda bulunup şebekesi elemanlarını yakalatırken kardeşi B.’yi de düştüğü fuhuş batağından kurtardı. 
     Polis baskınında olayla ilgili İnanlı ile şebeke elemanı oldukları ileri sürülen Turgay Küçükler, Hanife İzgi, Armağan Gülbak ve Ayşe Atalan ile B. S.’ye kürtaj yaptıkları ileri sürülen doktorlar Metin Bildirici ve Ahmet Gültekin gözaltına alındı. İfadelerinden sonra adliyeye sevk edilen sanıklardan Murat İnanlı tutuklanırken, diğerleri tutuksuz yargılanmak üzere serbest bırakıldı. Sanıklar hakkında 7 ile 21 yıl arası hapis cezası isteniyor. 
     
     Suçlamaları reddettiler 
     Suçlamaları kabul etmeyen Murat İnanlı şunları söyledi "Ben bu kızların anneleriyle bir yıl öncesine kadar birlikte yaşıyordum. Kızıyla hiçbir şekilde ilişkiye girmedim. Böyle bir kızı olduğunu da bilmiyordum. Fuhuşa da zorlamadım. Bunlar hepsi senaryo. Ablasıyla da bir ilişkim olmamıştır. İftira atıyorlar.’’ Diğer sanıklar da suçlamaları kabul etmezken, duruşma ileri bir tarihe ertelendi. 
     
Onunla yatmak zorundaydım ..’      Betül S. mahkemede kardeşini kurtarırken yaşadıklarını şöyle anlattı "Onu bulabilmek için Murat İnanlı ile ilişki kurdum. Bir eve gittik, evde kimse yoktu. Birlikte olursak kardeşimi göstereceğini söyledi. Mecburen birlikte oldum. Kardeşimin saçlarını boyamışlar adını da Hülya olarak değiştirmişlerdi. Sigara bahanesiyle dışarı çıkıp polise haber verdim. Hepsini yakaladılar." 
     
     Hayatımı kararttılar 
     Duruşmada gözyaşları içinde ifade veren küçük kardeşi B. S. ise kendisine tecavüz eden Murat İnanlı’nın annesiyle ilişkisi olduğunu belirtip şunları söyledi "Murat, evde kimse yokken zorla benimle beraber oldu. Kendisinden hamile kaldım. Doktora götürüp kürtaj yaptırdı. Daha sonra da beni erkeklere satmaya başladı. Bu vicdansızlar hayatımı kararttılar." 
     



 YAŞAM 




















</TEXT>
</DOC>
