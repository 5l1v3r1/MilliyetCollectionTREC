<DOC>
<DOCNO> 87144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/yazar/sazak.html </URL>
<DATE> 2002/05/31/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Ecevit’siz MGK 
</HEADLINE>
<TEXT>

     Milli Güvenlik Kurulu’nun dünkü toplantısına Çin’de bulunan Devlet Behçeli’nin yanı sıra Başbakan Ecevit de katılamadı. Oran’daki evinde Ecevit’i muayene eden hekimler, 4 - 5 saat sürebilecek bir toplantıda Başbakan’ın yeterince mobilize’ olamayacağı kaygısıyla Köşk’e çıkmasına izin vermediler. 
     Bülent Bey, iyileştim’ dese de ileri yaşının ve nörolojik sorunlarının her gün karşısına çıkardığı yeni zorluklar başbakanlık görevini yapmasını engelliyor. 
     Bakanlar Kurulu 5 haftadır toplanamıyor. 
     7 Haziran’da Çankaya zirvesi yapılacak. Cumhurbaşkanı Sezer, Tansu Çiller, Tayyip Erdoğan ve Recai Kutan’ı koalisyon ortaklarıyla aynı masada buluşturacak. Çankaya’nın gündemi AB de olsa, hükümet boşluğundan, erken seçim’e dek her şey konuşulacak. Muhalefet liderleri satır arası’ mesajlarla AB bağlamında Türkiye’nin geleceğini tartışacaklar. 
     Dünkü MGK’ya katılamayan Başbakan Ecevit 7 Haziran zirvesinden önce kendini toparlayabilecek mi Toplantıya katılsa bile kas rahatsızlığının neden olduğu konuşma ve algılama güçlükleri muhalefet liderleri önünde Başbakan’ı ne ölçüde güçlü ve etkin kılabilecek 
     Hükümetin ANAP ve MHP kanatları, hükümet üyeleri, Cumhurbaşkanı’ndan, Genelkurmay Başkanı’na Ankara’daki yönetim odakları ve bürokrasi Ecevit’in sağlığını sorun yapmayarak, zaman kazanmaya çalışsalar da başbakan boşluğu’ giderek daha fazla kendini hissettiriyor. Ekonomik dengeler, piyasalar başkentteki belirsizlikten etkilenirken bu hava en çok borsa spekülatörlerine yarıyor 
     Oysa Türkiye’nin önünde bu tür çıkar hesaplarıyla geçiştirilmeyecek günler var. AB’de tarihi eşiğe yaklaşıyoruz. 
     İdam, Kürtçe yayın ve eğitim gibi konularda Meclis tatile girmeden reform yasalarının çıkarılması gerekiyor. 
     Ağustosta Askeri Şura toplanacak. 
     Kıvrıkoğlu dönemi sona eriyor, yeni Genelkurmay Başkanı göreve başlayacak. Şura toplantılarına Başbakan, başkanlık edecek. 
     Ağustos Şurası’na Ecevit katılabilecek mi 
     Bütün bu soru işaretlerinin artık DSP kurmayları ve Meclis Grubu’nca tartışılması zamanı geliyor. Vekalet de olmayacaksa ne yapılacak Ecevit, son basın toplantısında özellikle dış geziler ve heyet kabulleri gibi kimi temsil’ görevlerini yapamayacağını kendisi kabullendiğine göre, DSP’de bir gelecek yapılanmasını öngörmek gerekiyor. Bu hazırlık yakın çevrenin Ecevitler’e telkininin aksine ihanet’ değil, Türkiye’ye iyilik’ olur. 
     Başbakan Ecevit, nekahet dönemi’ni Oran’daki evinde geçirmeyi tercih ettiği için başbakan yardımcıları’yla teması da kesilmiş durumda. Buna DSP’li Hüsamettin Özkan da dahildir Ecevit, Başbakanlık Konutu’nu kullanıyor olsa hiç olmazsa günde birkaç bakan ya da koalisyon liderleriyle görüşebilecekti. 
     Oran’la Başbakanlık arasında kurulan evrak köprüsü’yle Türkiye daha kaç ay yönetilebilir 
     
     







Kritik sonbahar 


Enseyi karartmayın, çünkü... 


Yasak ilaçlar... 


AB nasıl bakıyor 


Mesud’un kalesini Tayyip düşürecek mi ’ 


30 Mayıs... Milat 


20 milyara kolej 


Serçe, Şahin, Kartal ve Doğan’ın sahipleri zorda 


Yabancılar "bekle - gör" pozisyonunda 


Recep Tayyip Erdoğan değişmiş olabilir mi 


Piyasa psikolojisi 


İnsan kaçakçılığı ve Türkiye 


Ecevit’siz MGK 


Entelektüel faaliyetlere kriz dopingi 


Firuze 


Derviş Tamam mı, devam mı 


Yapay gündem Politika Real gündem Üretim 


</TEXT>
</DOC>
