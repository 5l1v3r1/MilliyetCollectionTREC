<DOC>
<DOCNO> 96409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/son/sontur34.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet Gazioğlu, Ak Parti'den ihraç edildi... 
</HEADLINE>
<TEXT>

     AK Parti Merkez Disiplin Kurulu Başkanı Kemalettin Göktaş, AK Parti Kurucular Kurulu üyesi Mehmet Gazioğlu'nun, partiden ihraç edildiğini bildirdi. 
     Göktaş, yaptığı yazılı açıklamada, Merkez Disiplin Kurulu'nun dün yaptığı toplantıda, AK Parti Kurucular Kurulu üyesi Mehmet Gazioğlu'nun, kesin ihracına oybirliği ile karar verildiğini kaydetti. 
     AK Parti Genel Başkanı Recep Tayyip Erdoğan'a yönelik eleştirileri nedeniyle kesin ihraç istemiyle Merkez Disiplin Kurulu'na sevk edilen Gazioğlu, önceki gün partisinden istifa ettiğini bildiren bir dilekçeyi parti merkezine göndermişti. 
     





</TEXT>
</DOC>
