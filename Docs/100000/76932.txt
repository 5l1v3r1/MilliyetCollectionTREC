<DOC>
<DOCNO> 76932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/07/spor/spo07.html </URL>
<DATE> 2002/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Rize üç şekerli 3-1 
</HEADLINE>
<TEXT>

Bursaspor karşısında ilk yarıyı yenik kapadı. İkinci devre toparlandı, Tetteh 2 ve Erhan Namlı ile farkı yakaladı. Küme düşmeme mücadelesinde avantaj sağladı 
     BURSASPOR karşısında ilk yarıda zorlanan Karadeniz ekibi, ikinci yarıda skoru kolayladı ve üç puanı kaptı. Maçın biletsiz izlenmesi nedeniyle tıklım tıklım dolan staddaki karşılaşmada ilk gol 35. dakikada Okan’ın ayağından geldi. İkinci 45 dakikaya farklı bir kimlikle çıkan Rizespor 52. dakikada Tetteh ile beraberliği, 57. dakikada ise Erhan Namlı ile galibiyeti yakaladı. Tetteh 81. dakikada skoru ilan etti. 73. dakikada topu elle kesen Bursalı Erkan ikinci sarı karttan oyun dışı kaldı. 
     
Maçın karnesi      HAKEMLER Çetin Sarıgül, Birol Budan, Ender Durmuş 
     ÇAYKUR RİZESPOR Murat 6 - Oumar 6 , Koray 6 , Recep 6 - Kazım 3 Şener Dk. 46 5 , Ünal 6 , Nicolas 3 Turan Dk. 46 5 , Erhan Namlı 7 Zeki Dk. 87 , Serkan 6 - Hasan 5 , Tetteh 8 
     YEDEKLER Süleymanou, Fatih, Okan, Evren 
     BURSASPOR Kelemen 2 - Ömer 4 , Erkan 3 , Bouazizi 3 , Serkan Damla 3 - Faruk 3 İlhan Dk. 62 4 , Tayfun 3 Kifu Dk. 82 , Mustafa 3 , Fatih 3 - Okan 6 , Metin Telle 3 Sinan Dk. 62 3 
     YEDEKLER Serdar, Egemen, Murat Hacıoğlu, Metin Akan 
     GOLLER Okan Dk. 35 Tetteh Dk 52 - 81 , Erhan Namlı Dk. 57 
     KIRMIZI KART Erkan Dk. 73 
     Bursaspor 
     SARI KARTLAR Serkan, Turan Ç.Rizespor Faruk Bursaspor 
     
Üzücü olaylar      90 dakikanın bitiminden sonra her iki takım oyuncuları, soyunma odasına giderken, kale arkasında başlayan gerginlik kavgaya dönüştü. Bursasporlu yedek oyuncular maçın orta hakemi Çetin Sarıgül’e sözlü sataşmada bulundu. Bu sırada çıkan tartışmaya Çaykur Rizesporlular da katıldı. Yaşanan kısa süreli arbedede Bursaspor’un yardımcı antrenörü İzzet Çağlayan’ın kaşı açıldı. Daha sonra polis olaya müdahale etti. 
     



 SPOR 

























</TEXT>
</DOC>
