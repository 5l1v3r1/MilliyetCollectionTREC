<DOC>
<DOCNO> 80068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/spor/spo06.html </URL>
<DATE> 2002/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
VE SIRA POTADA 
</HEADLINE>
<TEXT>

Futbolda şampiyonluk için kıyasıya yarışan Galatasaray ile Fenerbahçe, basketboldaki büyük randevu öncesi tüm kozlarını MİLLİYET’TE paylaştı 
     GÖKHAN TÜRE 

     Savunma önemli 
     BASKETBOL Birinci Ligi’nde Play - Off ilk turunda bugün iki ezeli rakip Galatasaray ile Fenerbahçe, sezonun en kritik mücadelesi öncesi MİLİYET’e konuk oldular. Galatasaray coachu Koray Mincinozlu, seriden galip çıkacak takımın "İyi savunma yapan" taraf olacağını iddia ederek, "İki takımın oyuncuları da istikrarsız. Bu açıdan maçın sonucunu tahmin etmek zor. Yabancılarımızın uyum sorununu aşması da uzun sürdü" dedi. 
     
     Whisby faktörü 
     FENERBAHÇE coachu Murat Özgül ise dev maç öncesi kadro sıkıntısı yaşadıklarına dikkati çekti. Özgül, "Sonucu tahmin edilmesi zor bir seri olacak. ABD’li pivotumuz Whisby’nin oynayamayacak olması bizim için büyük dezavantaj. Bu nedenle pota altında Zaza ile Zeki’ye büyük iş düşecek. Genç oyuncularımızın da performansı maçın kaderini belirleyecek" diye konuştu. İki Kaptan Tamer ile Zaza da birbirleriyle iddiaya girerek, "Biz kazanacağız" dediler. 
     
Dev buluşma      BASKETBOL Birinci Ligi’nde normal lig sezonunu 7. ve 8. sırada tamamlayan iki ezeli rakip Fenerbahçe ile Galatasaray, Play - Off ilk turunun ilk maçında bugün karşı karşıya gelecekler. Ligde oynanan iki maçta her iki takım da birer galibiyet aldığından 1 - 1 başlayacak olan serinin ilk buluşması Abdi İpekçi Salonu’nda 17.30’da oynanacak. 
     



 SPOR 

































</TEXT>
</DOC>
