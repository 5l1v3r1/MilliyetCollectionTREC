<DOC>
<DOCNO> 83989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/son/sontur14.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Komplocu polislerden ikisi açığa alındı 
</HEADLINE>
<TEXT>

     İstanbul Emniyet Müdürlüğü'nce gözaltına alınan Abdurrahman Yakupreisoğlu'nun daha önce İzmir'de gözaltına alındığında ifadelerine eklemeler yapıldığı iddialarına ilişkin başlatılan soruşturma kapsamında iki emniyet görevlisi açığa alındı. 
     Bir gazetede yer alan iddialar üzerine İçişleri Bakanlığı'nın başlattığı soruşturma çerçevesinde, Ankara Emniyet Müdürlüğü Kaçakçılık ve Organize Suçlar Şube Müdürü Şerafettin Bural ile iddialarda adı geçen ve söz konusu dönemde İzmir Emniyet Müdürlüğü Kaçakçılık ve Organize Suçlar Şube Müdürlüğü'nde görev yapan Başkomiser Ramazan Kel açığa alındı. 
     Yücelen, İstanbul Emniyet Müdürlüğü'nün yazdığı yazıya istinaden dün, söz konusu iddiaların araştırılması için bir mülkiye başmüfettişi ile bir polis başmüfettişi görevlendirmişti. 
     





</TEXT>
</DOC>
