<DOC>
<DOCNO> 72019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/11/son/sontur14.html </URL>
<DATE> 2002/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
THK kaçak deri nedeniyle 10 trilyon zarar etti 
</HEADLINE>
<TEXT>

     Türk Hava Kurumu, tüm çabalara karşın 2002 yılında kaçak deri toplandığını ve bu durumun 10 trilyon lira zarara neden olduğunu açıkladı. 
     Türk Hava Kurumu Genel Sekreteri Emekli Hava Pilot Tuğgeneral Bircan Erçakır, düzenlediği basın toplantısında, THK'nın 2002 yılında kurban derisinden elde ettiği paranın 21 trilyon lira olduğunu bildirdi. Bir önceki yıla oranla deri fiyatının iki kat değer kazandığını belirten Erçakır, "Bu deriden rant elde etmek isteyenlerin özel çabası sonucunda 21 trilyon liranın yarısı kadar da zarar ettik" dedi. Erçakır, elde edilen paranın yüzde 50'sinin Sosyal Yardımlaşma ve Dayanışma Vakfı'na, yüzde 4'ünün Türkiye Kızılay Derneği'ne, yüzde 3'ünün Sosyal Hizmetler ve Çocuk Esergime Kurumu'na, yüzde 3'ünün Türkiye Diyanet Vakfı'na verildiğini kaydetti. THK'ya kalan yüzde 40'lık payın havacılık gelişimine katkıda kullanıldığını, her yıl 4 bin gence parasız havacılık eğitimi verildiğini ve ornmanlarda çıkan yangınları söndürmekte kullanıldığını bildiren Erçakır, şehir ilaçlamalarına da devam edildiğini bildirdi. Erçakır, ekonomik krizin kurban kesimine de yansıdığını belirterek, bu yıl toplanan kurban derilerinin koyun cinsinden 793 bin 202 adet, keçi cinsinden 413 bin 514 adet, sığır cinsinden ise 3.079.027 kilogram olduğunu bildirdi. Erçakır, Kurum'un vekaleten kurban kesiminde artış olduğunu da söylerken, THK'ya kalan etlerin kavurma şekline dönüştürüldüğünü, afet bölgesine gönderildiğini ve muhtaçlara dağıtıldığını bildirdi. 
     






</TEXT>
</DOC>
