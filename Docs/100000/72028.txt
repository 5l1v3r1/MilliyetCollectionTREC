<DOC>
<DOCNO> 72028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/11/son/sontur23.html </URL>
<DATE> 2002/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarla için tartıştığı karısını öldürdü, 73 yaşında katil oldu 
</HEADLINE>
<TEXT>

     Kırklareli'nin Lüleburgaz İlçesi'nde, 73 yaşındaki bir kişi, tarla satışı konusunda tartıştığı eşini odun ve demir çubukla vurarak öldürdü. 
     Alınan bilgiye göre, Gündoğdu Mahallesi'nde oturan Nebahat Ersoy 67 ile eşi Ahmet Ersoy 73 arasında, kendilerine ait bir tarlanın satılması konusunda tartışma çıktı. 
     Ahmet Ersoy, tartışma sonrası uyuyan eşi Nebahat Ersoy'u, mutfaktan aldığı odunla başına, sobayı karıştırmakta kullanılan demir çubukla da vücuduna vurarak öldürdü. 
     Çiftin yakınlarının polise haber vermesi üzerine olay yerine gelen ekipler, Ahmet Ersoy'u gözaltına alırken, hayatını kaybeden eşi Nebahat Ersoy da Devlet Hastanesi Morgu'na kaldırdılar. 
     Yaşlı adamın poliste suçunu kabul ederek, aralarında bir tarlanın satılarak paraya çevrilmesi konusunda anlaşmazlık olduğunu ve bu nedenle eşini öldürdüğünü söylediği bildirildi. 
     Sanık Ersoy, adli makamlara sevk edildi. 
     






</TEXT>
</DOC>
