<DOC>
<DOCNO> 78159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/yazar/tamer.html </URL>
<DATE> 2002/04/13/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Halkbank'ın küçük esnafları 
</HEADLINE>
<TEXT>

     Adını bende saklı dostlarımın sayısı giderek artıyor. Bunlardan en yenisi, önceki gün çok değerli bir belge göndermiş Esnafı ve küçük işletmeleri desteklemek üzere kurulmuş Halkbank'ın siyasi nüfuz ve torpille verdiği kredilerin bir dökümü bu. Halkbank'ın kendi Durum Raporu'ndaki bilgileri yansıttığım önceki günkü yazıma katkıda bulunmak istemiş. 
     Raporda Halkbank'ın geri dönmeyen 1.1 katrilyonluk alacağının yüzde 90'ı, yani 1 katrilyonunun 203 firmaya kullandırıldığı bildiriliyordu. Okurum da o firmaların listesini göndermiş. Listeden sizin için küçük bir seçme yaptım. Bakın krediler kimlere gitmiş 
     Bayındır İnşaat 49 milyon dolar 
     Nergis Holding Cavit Çağlar 43.5 milyon dolar, 1.5 trilyon lira 
     Aslan Transmarin 43.6 trilyon lira 
     Sabah Dış Ticaret 40.1 trilyon lira 
     1181 nolu firma 25 milyon dolar 
     Bülent Eylik 23.5 milyon dolar 
     Ekinciler 28 trilyon lira 
     Çukurova San. 20 milyon dolar 
     Uncular Besin 17 milyon dolar 
     Alemdar 20 trilyon lira 
     Korkmaz Yiğit 15 milyon dolar 
     ÇBS Boya 13.9 milyon dolar 
     Evrensel 12.6 milyon dolar 
     Örsa 10.4 trilyon lira 
     Öztarhan 6.1 milyon dolar, 5.1 trilyon lira 
     Boyasan 11 milyon dolar 
     Raks 7.7 milyon dolar 
     Aks İnşaat 7.5 milyon dolar 
     Taç 10.3 milyon dolar 
     
Aygün "Halkbank'ın yaptığı soykırım"      Ankara Ticaret Odası Başkanı Sinan Aygün, Halkbank'ın batık kredilerinin dağılımını aktardığım yazım üzerine faks göndermiş."Meğer durum, bildiğimizden de kötüymüş," diyen Aygün, Halkbank yönetimini, büyük lokma yutanlara karşı sessiz, gariban küçük esnafa karşı "şahin" olmakla suçluyor 
     "Köşenizde yayınladığınız Halkbank Durum Raporu, batık kredilerinin yüzde 90'ını 203 firmaya kullandıran Halkbank'ın, asıl görevinden ne kadar uzaklaştığını gözler önüne seriyor. 
     203 firmanın batırdığı 1 katrilyon liranın üzerine soğuk su içen Halkbank, krizde faizlerin haksız yere artırılması nedeniyle ödeme güçlüğüne düşen binlerce esnaf, sanatkar, KOBİ, tüccar ve işadamının üzerine kör bıçakla yürüyor. Bu bir linç girişimidir, 'Halkbank soykırımı'dır. 
     Bu soykırıma bir örnek vermek istiyorum. 7 milyar borcu yüzünden Halkbank'ın icrasına maruz kalan üyem, Boğaz Köprüsü'nden atlayarak intihar etti. Annesi üzüntüden kanser oldu. Yüzlerce esnafın dükkanındaki tezgahına, evindeki çamaşır makinasına, buzdolabına haciz geldi. 
     Aldığı kredileri yatırım için kullanan ancak kriz yüzünden zor duruma düşen küçük esnafı hortumcularla, rantçılarla aynı kefeye koymak adil değildir. 
     Küçük esnafın isteği, aldığı kredinin üzerine yatmak değil, sadece ödeme kolaylığıdır. Halkbank yönetimini ellerini vicdanlarına koymaya davet ediyor ve 'Biraz insaf' diyorum." 
     
Okurdan mesaj Özelleştirme Başkanlığı'nı reddedin      Faksın mesajının altındaki imza Dr. Aziz Alp Karabulut. Yanına bir de not düşmüş "Unilever'de 34 yıl hizmet eden ve Sarafin şaraplarının yaratıcısı Güven Nil'in eniştesi ve bağlarından sorumlu Dr. kimya mühendisiyim" diye. 
     "Basında çıkan haberlerde Özelleştirme İdaresi Başkanlığı'na Hasan Subaşı, Vural Akışık ve Hazım Kantarcı'nın aday gösterildiğini okuyunca, size uzun zamandır arzuladığım bu satırları yazma fırsatı doğmuş oldu. 
     Ülkemizin çok seçkin ve yetenekli bu evlatlarının, bugünün politikası içinde harcanmamaları için bu görevi şiddetle reddetmelerini bekliyorum. 
     Ayrıca bu üç şahsın Kemal Derviş, Erkan Mumcu ve aralarına alacakları İsmail Cem, Cem Kozlu, Erkut Yucaoğlu gibi arkadaşları ile hemen bir parti kurmalarını, ilk seçime süratle hazırlanmalarını halinde 40'ın üzerinde oy alacaklarına ve uygulayacakları politikalarla Avrupa Birliği'nin kabul edeceği şerefli bir ülke olacağımıza candan inanıyorum." 
     3 yetenekli ve seçkin profesyonel, Türkiye Eğitim Gönüllüleri Vakfı'nın üst yönetiminde anlaşmayı başaramazken, tümü birbirinden iddialı yukarıdaki isimlerin bir siyasi partide uyum içinde çalışabileceklerini düşünmek zor, Dr. Karabulut çok sayıda okurumuzun hislerine tercüman olduğu için önerisini Milliyet okurlarıyla paylaşmak istedim. 
     
     







Yahudi ve İsrail 


Edirne 


Çöküşün patenti Özal’a ait...’ 


Kafa... 


Uğur Bayar olayıyla siyasete, siyasetçiye güven... 


2 yaşında... 


"Bu yollar uzak, pornolar tuzak bana .." 


Rahşan Hanım da mı takiyeci 


Powell da başaramazsa... 


Sevgin için yaşamayı’ göze alacaksın 


Hedef türban takiyye... 


Üçüncü dalga gelmeden 


Halkbank'ın küçük esnafları 


Siz "ne"siniz 


Ecevit, İnönü'den ne kaptı M. Ali'ye babasından ne kaldı 


Biz yani erkekler kadınları hem severiz hem döveriz... 


</TEXT>
</DOC>
