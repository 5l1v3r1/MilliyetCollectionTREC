<DOC>
<DOCNO> 69619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/son/soneko29.html </URL>
<DATE> 2002/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında günün değerlendirmesi 
</HEADLINE>
<TEXT>

     İstanbul Menkul Kıymetler Borsası İMKB Ulusal 100 Endeksi, bugün yüzde 2,10 kayıpla, yılın en düşük seviyesine geriledi. Dolar yükselirken, bono faizleri de arttı. 
     İMKB Ulusal 100 Endeksi, günü 234,07 puan kayıpla 10.931,75 puandan noktaladı. 
     Endeks bugünkü ilk seansta 0,59 puan kayıpla 11.165,23 puandan kapandı. Endeks ikinci seansta ise 233,48 puan geriledi. Hisse senetlerinin 2. seanstaki değer kaybı da yüzde 2,09 oldu. 
     Borsa'da günlük işlem hacmi ise 227 trilyon 752 milyar 476 milyon lira olarak gerçekleşti. 
     
     Dolar yükseldi 
     Merkez Bankası doların bugünkü efektif kurunu alışta 1 milyon 386 bin 926 lira, satışta ise 1 milyon 396 bin 684 lira olarak açıkladı. 
     Böylece Merkez Bankası'nın en son 20 Şubat'ta açıkladığı kurlara göre, dolar alışta 19 bin 484 lira, satışta ise 19 bin 621 lira artış oldu. 
     Kapalıçarşı'da Kurban Bayramı öncesi 1 milyon 368 bin liradan kapanan dolar, güne 1 milyon 390 bin liradan, 1 milyon 193 bin liradan kapanan Euro da 1 milyon 210 bin liradan başladı. 
     Piyasa kapanışında dolar satış fiyatı 1 milyon 404 bin liraya, Euro satış fiyatı da 1 milyon 221 bin liraya yükseldi. 
     
     Hazine ihalesi 
     Hazine Müsteşarlığı, bugün düzenlediği bono ihalesinde 182 gün vadeli borçlandı. 
     Hazine'nin bono ihalesine toplam 1 katrilyon 66 trilyon liralık teklif gelirken, ihalede nominal 795,3 trilyon liralık satış gerçekleşti. Tek fiyat ihale sistemi ile ihraç edilen bonoda bileşik faiz yüzde 71,49, basit faiz ise yüzde 61,91 oldu. 
     İhaledeki net satış miktarı da 607,3 trilyon lira olarak belirlendi. 
     
     Bono ve repo faizleri 
     İstanbul Menkul Kıymetler Borsası İMKB Tahvil ve Bono Piyasası Repo Pazarı'nda gecelik faiz ortalama 56,91'den kapandı. 
     İMKB Tahvil ve Bono Piyasası verilerine göre, gecelik faizde en düşük oran yüzde 54,00, en yüksek oran ise yüzde 57,10 olarak belirlendi. 
     Bankalararası TL interbankında da gecelik faiz oranı yüzde 57,00'den gerçekleşti. 
     İstanbul Menkul Kıymetler Borsası İMKB tahvil ve bono piyasasında 4 Eylül 2002 tarihli, bugün valörlü bononun basit getirisi yüzde 62,13, bileşik getirisi ise yüzde 71,31 olarak belirlendi. 
     Bu bononun 21 Şubat'taki basit getirisi yüzde 62,08, bileşik getirisi ise yüzde 70,94 olmuştu. 
     






</TEXT>
</DOC>
