<DOC>
<DOCNO> 58376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/ekonomi/eko02.html </URL>
<DATE> 2001/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Turkcell’in yeni Genel Müdürü Muzaffer Akpınar 
</HEADLINE>
<TEXT>

     EKONOMİ SERVİSİ 

     Turkcell İletişim Hizmetleri AŞ Genel Müdürlüğü’ne 39 yaşındaki Muzaffer Akpınar atandı. 
     İş hayatına Penta Tekstil’in kurucu ortağı olarak başlayan Akpınar, 1993’te KVK Mobil Telefon Hizmetleri AŞ’de CEO görevini üstlendi. Son olarak MV Holding AŞ’nin CEO’su olan Muzaffer Akpınar, Fintur Holding BV’nin oluşum sürecinde aktif rol aldı. Saint - Michel Fransız Lisesi ve Boğaziçi Üniversitesi İdari Bilimler Fakültesi’ni bitiren 1962 doğumlu Akpınar, evli ve iki çocuk babası. 
     Turkcell’de tamamlanan yeni organizasyon yapısında Genel Müdür’e bağlı olarak dört ana fonksiyon oluşturuldu. Buna göre, pazarlama ve satıştan Tülin Karabük, operasyondan Ruhi Doğusoy, iç hizmetlerden Handan Yargan ve finanstan Ekrem Tokay sorumlu oldu. Ana fonksiyonlara ek olarak kurulan CEO Ofis kapsamında da, Stratejik Planlama, Hukuk ve Risk Yönetimi, Kurumsal İletişim, Yatırımcı İlişkileri, Kamu İlişkileri, Gelir Güvencesi ve Operasyonel Verimlilik bölümleri faaliyet gösterecek. 
     



 EKONOMİ 





















</TEXT>
</DOC>
