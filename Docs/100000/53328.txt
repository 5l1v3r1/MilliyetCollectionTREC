<DOC>
<DOCNO> 53328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/siyaset/siy01.html </URL>
<DATE> 2001/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer, karşı oy yazısını nihayet hazırladı 
</HEADLINE>
<TEXT>
Parti kapatmaya itirazını yazdı... 
     ERSAN ATAR Ankara 

     Cumhurbaşkanı Ahmet Necdet Sezer, Anayasa Mahkemesi Başkanı olduğu dönemde, Demokratik Kitle Partisi’nin DKP "bölücülük" nedeniyle kapatılması kararına karşı çıkmasının nedenlerini Anayasa Mahkemesi’ne gönderdi. Sezer’in karşı oy nedenini bir türlü yazmaması nedeniyle gerekçeli karar bir türlü yayımlanamamıştı. Sezer’in yazısıyla birlikte Yüksek Mahkeme’nin DKP hakkındaki gerekçeli kararı Resmi Gazete’de yayıma hazır hale geldi. Anayasa Mahkemesi, Genel Başkanlığı’nı Şerafettin Elçi’nin yaptığı DKP’yi 26 Şubat 1999’da kapatmıştı. 
     Sezer, Anayasa Mahkemesi’ne gönderdiği karşı oy yazısında, DKP’nin programındaki bütün bu ifadelerin bir partinin kapatılmasına yol açmaması gerektiğinin nedenlerini açıkladı. 
     Sezer’in kullanacağı ifadeler gerekçeli kararda Anayasa Mahkemesi Başkanı’nın davayla ilgili görüşleri olarak yer alacak. Ancak karşı oy yazısının Cumhurbaşkanı seçildikten sonra kaleme alınması nedeniyle ayrı bir önem taşıyacağına dikkat çekiliyor. 
     DKP’nin kapatılmasına ilişkin kararın gerekçesinin, yayımlanmak üzere, Resmi Gazete’ye gönderilme aşamasında olduğu kaydedildi. Kararın gerekçesi yayımlandıktan sonra halen Ankara’da genel merkezi bulunan DKP’nin tüzel kişiliği sona ermiş olacak. Bu durumda yeni bir partinin kurulup kurulmayacağı belirsizliğini koruyor. 
     DKP’nin kapatılmasına yol açan bazı program ifadeleri şöyle 

</TEXT>
</DOC>
