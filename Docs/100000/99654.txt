<DOC>
<DOCNO> 99654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/son/soneko40.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Köy-Tür yeniden üretime başladı 
</HEADLINE>
<TEXT>

     Ekonomik kriz nedeniyle bir süre önce üretime ara verilen Köy-Tür Kandilli tesislerinde yeniden üretime başlandı. 
     Köy-Tür Genel Müdürü Osman Şişmanoğlu, Kandilli tesislerinde düzenlenen törende, ekonomik kriz nedeniyle geçen yıl Ekim ayında üretime ara verilen tesislerde tekrar üretime başladıklarını belirterek, tam kapasite ile üretim kararı aldıklarını bildirdi. 
     Ekonomik kriz nedeniyle birçok işletmenin üretime ara verdiğini anımsatan Şişmanoğlu, şunları söyledi 
     ''Ekonomik kriz nedeniyle bazı tesislerimizi geçici olarak kapatmak zorunda kaldık. Çalışanlarımızın da fedakarlığıyla yeniden üretim kararı aldık. Geçici olarak kapattığımız tesislerde yeniden üretime başladığımız için çok mutluyuz. 
     Bünyemizde toplam 150 üreticimiz ve bin 800 de personelimiz var. Erzurum'da açtığımız tesislerde günlük 14 bin 500 piliç kesilerek, bölgenin 25 tonluk günlük beyaz et ihtiyacı karşılanacaktır. Köy-Tür, Türkiye'de yılda yaklaşık 600 bin ton beyaz et üretiminde yüzde 18'lik bir paya sahip. Devam eden ekonomik krize rağmen tam kapasiteyle çalışmaya devam edeceğiz. Çünkü ülkemizdeki krizi aşmanın tek yolu üretim yapmaktır. Biz bu doğrultuda üretimlerimizi sürdürerek, diğer işletmelere örnek olacağız.'' Kandilli tesislerinde yeniden üretime başlanması nedeniyle düzenlenen törene, Vali Vekili Cengiz Gevrek ve Tarım İl Müdürü Abdulbaki Şahin'de katıldılar. 
     





</TEXT>
</DOC>
