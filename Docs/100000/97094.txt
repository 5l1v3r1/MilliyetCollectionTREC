<DOC>
<DOCNO> 97094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/21/spor/spo03.html </URL>
<DATE> 2002/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim rüzgarı 
</HEADLINE>
<TEXT>

Galatasaray Teknik Direktörü, futbolcularını yeni sezona ilginç çıkışlarıyla motive ediyor. Dünkü çalışmayı yarıda kesen Fatih Terim, "Şimdi sizi durdurdum, ama 11 Ağustos’tan sonra kimse durdurumaz" dedi 
     HALİL ÖZER 

     Herkese takılıyor 
     GALATASARAY Teknik Direktörü Fatih Terim, antremanlarda adeta fırtına gibi esiyor. Taktik çalışmalarına ağırlık veren başarılı hoca dün çift kale maçta oyuncularının adeta canını çıkardı. Maçı sürekli durduran Terim, "11 Ağustos’tan sonra sizi kimse durduramayacak " diye konuştu. Başarılı hoca, tatlı sert hareketler olunca, "Çıtkırıldım futbol istemiyorum" şeklinde uyarıda bulunurken, düdüklere uymayan Ayhan’ı da azarladı. 
     
     Yapana kadar devam 
     TERİM, taktiksel çalışmalar sırasında futbolcularından istediğini alana kadar çalışmayı bitirmiyor. Taktiğe uymayanlar ise farklı bir yaklaşımla arkadaşları tarafından alkışlanıyor. Esprili yaklaşımlarını da sürdüren tecrübeli hoca, Hasan Şaş’ın dağlara taşlara giden şutu için, "Adana’nın yolları taştan" yorumunu yaptı. Genç kaleci Kerem’in, forvette oynadığı sırada attığı birbirinden güzel golleri gören Terim, "Artık santrfor aramaya gerek kalmadı" dedi. 
     
     Sabah dinlendiler 
     TEMPONUN her geçen gün artması futbolcuların da yorgunluğunu en üst seviyeye çıkardı. Sabah yapılması planlanan antrenman Terim’in son andaki kararıyla iptal edildi. Kasığından sakatlanan Pinto ilk kez takımla antrenmana çıkıp, düz koşu yaptı. Öte yandan bu sezon uygulanmaya başlayan futbolculara psikolojik destek projesi yeniden gündeme geldi. Psikolog Acar Baltaş’ın kampa gelerek Milli Takım’dan dönen futbolcularla görüşeceği açıklandı. 
     
Hasan Şaş’a iki teklif      DÜNYA Kupası’nın ardından Avrupa’nın birçok takımından teklif alan Hasan Şaş için Arsenal ve Tottenham’ın da devreye girdiği öğrenildi. İki İngiliz kulübünün yıldız futbolcunun menajerlerine teklif götürdüğü belirtildi. Ancak Hasan Şaş’ın Galatasaray ile görüşmeden bu önerilere cevap vermek istemediği açıklandı. Tecrübeli futbolcu için Barcelona’nın da takibini sürdürdüğü iddia edildi. 
     
Ergün’den yeşil ışık      GALATASARAY’IN başarılı yıldızı Ergün, transferiyle ilgili çarpıcı açıklamalar yaptı. Sarı - Kırmızılı yönetimle çarşamba günü tekrar masaya oturacağını açıklayan Ergün, "Yurtdışına gitmek gibi bir ısrarım yok. Burası benim yuvam. Parada anlaşma sağladıktan sonra takımımda kalırım. Ben Galatasaray’ın Avrupa’da oynanabilecek en büyük kulüp olduğunu düşünüyorum" dedi. 
     ERGÜN, Galatasaray Yönetimi’nin 1 milyon 250 bin dolarlık teklifine sıcak bir yaklaşım gösterdi. Yıldız futbolcu, ufak pürüzler dışında prensip anlaşmasının sağlandığını dile getirdi. Yıldız futbolcunun ödemeyi dolar bazında istemesi nedeniyle imzanın gerçekleşmediği öğrenildi. Ergün’ün, yönetimin Türk lirası teklifine, "Başka bir zaman olsa kabul edebilirdim. Ancak ekonominin durumu ortada" dediği öğrenildi. 
     
ALPAY bilmecesi      İNGİLTERE’NİN Aston Villa takımında forma giyen Alpay Özalan, yeni sezonda hangi takıma transfer olacağını bilmediğini söyledi. Milli futbolcu, "www.alpayozalan.com" adlı web sitesinde yaptığı açıklamada, "Ben de sizin gibi merakla bekliyorum. Gelecek sene hangi takımın formasını giyeceğimi ben de bilmiyorum. Sadece çok önemli kulüplerden çok ciddi teklifler geldiğini biliyorum. Gerisini zaman ve şartlar belirleyecek" yorumunu yaptı. 
     BASINDA yer alan bazı haberlerin kendisini çok üzdüğünü de açıklayan Alpay, "Dünya Kupası’nda aldığımız başarı sonrası, bazı arkadaşlarım memleketlerinde törenlerle karşılandı ve sevgi gösterilerinde bulunuldu. Yazılanlara göre ben İzmir Büyükşehir Belediyesi tarafından benim için düzenlenecek törene bildiğim halde katılmamışım. Hazırlanan töreni sabote etmişim. Siz böyle birşey olabileceğine ihtimal verebiliyor musunuz " ifadelerini kullandı. 
     
Cim-Bom’un rakibi güçlü Leverkusen      GALATASARAY, geçen sezon Şampiyonlar Ligi’nde final oynayan Leverkusen ile bugün kozlarını paylaşacak. Avusturya’nın Lustenaw kasabasındaki Reichshof Stadı’ndaki karşılaşma TSİ 21.00’de başlayacak. Teknik Direktör Fatih Terim, bu karşılaşmada Milli Takım’dan dönen futbolcularına da ilk onbirde şans vermeyi planlıyor. Cim - Bom, Alman temsilcisiyle yapacağı maçı en ciddi hazırlık karşılaşması olarak görüyor. 
     
Ümit Karan’ın burnu çatladı      GALATASARAY’IN gol yollarındaki ismi Ümit Karan’ın başı dertlerden bir türlü kurtulmuyor. Sezon başında fıtık ameliyatı geçiren yıldız futbolcunun dünkü antrenmanda da burnu çatladı. Çift kale maç sırasında, Suat ile girdiği ikili mücadele sonrasında yıldız futbolcu, burnuna gelen darbe nedeniyle kanlar içinde kaldı. İdmanı yarıda bırakan Ümit Karan’ın burnu bandaja alındı. 
     
Jancker için olumsuz cevap      YABANCI santrfor arayışlarını sürdüren Galatasaray’da, Jancker’in transferi Terim’den döndü. Yönetimin anlaştığı golcüye Terim sıcak bakmadığını tekrarladı. Bu gelişme üzerine, B.Münih ile 4 milyon euroya anlaşan Sarı - Kırmızılı yönetim, başka isimlere yöneldi. Terim’in Jancker’i istememesinin, Dünya Kupası’ndaki yetersiz performansından kaynaklandığı bildirildi. 
     



 SPOR 




















</TEXT>
</DOC>
