<DOC>
<DOCNO> 59607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/01/yazar/theper.html </URL>
<DATE> 2001/01/01/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Önlemden niye kaçıyoruz 
</HEADLINE>
<TEXT>

     Bu sene istisnai bir yıl, her yılın içinde iki tane dini bayram varken bu yılın içinde tam üç tane var. Bir yıl içinde iki Şeker Bayramı bir Kurban Bayramı yaşadık. Bayramlar dostluk, sevgi ve bağlılık duygularının kuvvetlendiği günler. İnsanları bir duygu içinde birleştiren günler, ancak bu duygu ne yazık ki bizim bayramlarda endişe ve korkuyu beraberinde getiriyor, zira bu yıl karayollarında terör ve endişe kaynağı olan ağır vasıtaların trafiğe çıkışı kısıtlanmadı. 
     Ülkemizde demiryolları h l Cumhuriyet’in ilk yıllarında döşenenlerle idare ediliyor, deniz taşımacılığı yurtiçindeki limanlarda istenilen seviyede değil. Buna karşın karayolu taşımacılığı inanılmaz boyutta. Zaten yetersiz karayolları kamyon ve TIR’larla kaplı. 
     Özellikle bu bayram gibi uzun tatil günlerinde bayram, bir endişe ve huzursuzluk kaynağı haline geliyor. Uzun bir süre bu tür tatil günlerinde trafiğin yoğun olduğu yollarda, ağır vasıta trafiği sınırlandırılırken son yıllarda buna son verildi. Gerekçesi de pek akla ve mantığa sığar gibi değil. "Bu sınırlandırmaya rağmen yine de kazalar oluyormuş", böyle gerekçe olur mu 
     Kontrollerin sıfıra yakın, sürücülerin başıboş olduğu ülkemizde müeyyideden korkan yok, öyleyse bir şeyler yapmak şart. Hiç olmazsa ağır vasıtalara karşı alınan önlem üç - beş kişinin hayatını kurtarsa bir başarıdır, ama nedense karayolu taşımacılığının sonsuz riskleri bir türlü bertaraf edilemiyor, önlemlerden ısrarla kaçınılıyor. 
     Kazalara bir tek ağır vasıtalar mı neden oluyor Değil tabi ancak ağır vasatılarla yüklü bir trafikte olabilecek kazalar muhakkak ki daha etkili, daha ağır. 
     Dolayısı ile hiç olmazsa bu tatil günlerinde trafiği yoğun güzerg h üzerinde bir önlem olarak alınmalıdır. Artık bayramların katliama dönüşmesini istemiyoruz. 
     Her tatil öncesi endişesini yine yaşıyoruz, çaresizlik içinde yine dua ve temenniye sarılıyoruz ve diyoruz ki hiç olmazsa bu bayram katliam haberi ile sarsılmayalım, işimiz duaya kalmasın. Bu endişe ve korku içinde tüm okuyucularımın bayramını kutlar sağlıklı günler dilerim. 
     
     





Kayıp yıl mı 


Yeni yıl için 


Milenyuma ikinci kez merhaba 


Vergi dışı alışveriş müthişti 


İkinci Bush dönemi ve biz 


Güven buhranı 


Türk düşmanları 


Bilin bakalım, bu yıl ne olacak 


Susurluk'tan kalan... 


2000'in en büyük armağanı Sezer 


Önlemden niye kaçıyoruz 


Ekonominin sırrı insanda gizli 


Saatli Maarif Takvimi 


</TEXT>
</DOC>
