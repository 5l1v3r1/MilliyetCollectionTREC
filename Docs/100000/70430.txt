<DOC>
<DOCNO> 70430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/son/sonspo24.html </URL>
<DATE> 2002/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de Kadıköy Grubu, yarınki kongreden çekildi.. 
</HEADLINE>
<TEXT>

     Fenerbahçe Kulübü'nün yarın yapılacak olağan seçim kongresi öncesi, Kadıköy Grubu bugünkü toplantıda yaşananları öne sürerek, kongreden çekildiğini açıkladı. 
     Liderliğini Kazım Bayülken'in yaptığı Kadıköy Grubu, yazılı bir açıklama yaparak, bugünkü toplantıda yaşanan olaylara dikkat çekti. 
     Açıklamada ''Özellikle kulüp başkanının antidemokratik tutumu nedeniyle yaşanan, gerek kongre başkanlığı seçimi, gerekse tüzük değişiklik oylamalarındaki yasalara aykırı ve özgür insan iradesini önleyen olaylar karşısında, Kadıköy Grubu olarak, Fenerbahçe Spor Kulübü'nde yeniden demokratik düzen sağlanana kadar, muhalefet görevimizi yerine getireceğimizi ve yarınki kongreden çekildiğimizi saygılarımızla bildiririz'' denildi. 
     






</TEXT>
</DOC>
