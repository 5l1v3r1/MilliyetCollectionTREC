<DOC>
<DOCNO> 83986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/son/sontur11.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
"Anneler Günü" cinayeti aydınlandı... 
</HEADLINE>
<TEXT>

     Yalova'da, nişanlısı ve annesinin ''Anneler Günü''nü kutlamaya giderken öldürülen gencin katil zanlısının, nişanlısının eski erkek arkadaşı olduğu belirlendi. 
     Yalova'nın Çiftlikköy İlçesi'ndeki prefabrik konutlarda oturan nişanlısı Nilüfer İstenci ve annesini ziyaret ederek, ''Anneler Günü''nü kutlamaya giderken öldürülen Erkan Erdoyuran'ın 29 cesedinin bulunmasından sonra başlatılan soruşturmada, katil zanlısının kimliği saptandı. 
     Erkan Erdoyuran'ın cep telefonundan geçtiği mesaj ve yaptığı görüşmelerin yanı sıra yakınlarının da ifadesine başvuran güvenlik kuvvetleri, Erdoyuran'ın nişanlısı Nilüfer İstenci'nin eski erkek arkadaşı Suat Y'yi cinayet zanlısı olarak aramaya başladı. 
     Nilüfer İstenci'nin, evlilik hazırlığı içindeyken Suat Y'den ayrıldığı ve Erkan Erdoyuran ile nişanlandığı öğrenildi. Suat Y'nin de bu nedenle Erkan Erdoyuran'a kin güttüğü ve tehdit ettiği belirlendi. 
     Suat Y'nin yakalanması için çalışmaların sürdürüldüğü bildirildi. 
     





</TEXT>
</DOC>
