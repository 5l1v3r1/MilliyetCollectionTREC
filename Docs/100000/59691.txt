<DOC>
<DOCNO> 59691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/30/spor/spo04.html </URL>
<DATE> 2001/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Düello Sambacılar’ın 
</HEADLINE>
<TEXT>

Trabzonspor, krize yol açan Brezilyalı futbolcular konusunda geri adım attı ve ödemelerde tavan fiyata geçme sözü verdi 
     BORDO - Mavili yönetim, Brezilyalı Aurelio, Da Silva ve Jarro’ya büyük bir taviz verip, dönmeleri konusunda garanti aldı. Sambacılar’a taban fiyattan tavan fiyata geçme sözü verilince sorun çözüldü. Olaria kulübüne bonservis bedeli geciktirildiği için 100 bin dolar ekstra para ödeyen yönetim, Aurelio, Da Silva ve Jarro’nun maaşlarında ve maç başı ödemelerinde de yeni düzenlemeye gidileceği sözünü verdi. 
     TRABZONSPOR yönetimi, Aurelio, Da Silva’nın alacağı ücretin, kulüpte tavan kabul edilen ve iki sezon için 600 milyar liraya imza atan Gökdeniz ile Metin’in düzeyine çıkarılması, Jarro’nun ödemelerinin de Hami, Erman, Cem gibi 500 milyar lira alan futbolcuların baz alınması kararını verdi. Sambacılar’ın Antalya kampına katılacağı, ancak yeni düzenlemelerin takımda huzursuzluk yaratabileceği bildirildi. 
     
     Bushi’ye onay 
     TEKNİK Direktör Hans Peter Briegel, Arnavut golcünün alınması konusunda yönetime tam destek verdi. Alman hoca ile telefonla görüşen Başkan Yardımcısı Ahmet Ağaoğlu, Agwaugwu’yu da transfer edebilecek durumda olduklarını, ancak maliyetinin düşük olması ve Türk futbolunu tanıması nedeniyle tercihlerinin Bushi olduğunu ifade etti. Alman hocanın, "Ben de Bushi’yi çok beğenirim. Transferinden mutluluk duyarım" dedi. 



 SPOR 


















</TEXT>
</DOC>
