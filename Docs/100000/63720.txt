<DOC>
<DOCNO> 63720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/spor/spo15.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

İş Bankası sponsor      TÜRKİYE İş Bankası 3.5 yıl için A Milli Futbol Takımımız’ın ana sponsoru oldu. İşbankası’nın 4. Levent’teki Genel Müdürlük Binası’nda imzalanan anlaşmaya Futbol Federasyonu Başkanı Haluk Ulusoy, Asbaşkanı Ata Aksu, Milli Takım Antrenörü Ünal Karaman, Milli Takımlar Sorumlusu Selami Özdemir ve Türkiye İş Bankası Genel Müdürü Ersin Özince katıldı. 
     
Kazan kaynıyor      İKİNCİ Lig’de yer alan 20 kulüp, ekonomik sorunların çözülmemesi üzerine, maçlara çıkmamaya kadar gidecek bir eylem planı hazırladı. Yayın için 17.5 milyar teklif eden TRT’ye de tepki gösteren kulüpler şu açıklamayı yaptı "Siyasi partilerden maçların naklen yayınlanması ve ekonomik sıkıntılarımızın çözümü için yardım sözü almıştık. Ancak tutulmadı. Bu haftaki maçlara 15 dakika geç çıkılacak, pankartlar açılacak. 28 Ocak’ta İstanbul’daki toplantıda sorunlar çözülmezse, daha sonraki haftalarda oynanacak maçlara çıkılmayacak." 
     
Büyü bozuldu      AVUSTRALYA Açık’ta Monica Seles ve Martina Hingis yarı finale yükseldi. ABD’li Seles, vatandaşı Venus Williams’ı çeyrek finalde 6 - 7, 6 - 2 ve 6 - 3’lük setlerle safdışı bırakırken, rakibinin 24 maçlık yenilmezlik unvanını da sildi. Hingis ise İtalyan Adriana Serra’yı 6 - 2, 6 - 3 yenerek yarı finalist oldu. Yarı finalde Hingis ile Seles karşı karşıya gelecek. 
     
     Tek erkekler Çeyrek final 

</TEXT>
</DOC>
