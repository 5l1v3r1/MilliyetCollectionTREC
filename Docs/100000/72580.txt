<DOC>
<DOCNO> 72580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/son/sonspo13.html </URL>
<DATE> 2002/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarım Bakanı "Avrupa'nın göbeğindeki olaylar çok üzücü" 
</HEADLINE>
<TEXT>

     Tarım ve Köyişleri Bakanı Hüsnü Yusuf Gökalp, dün akşam Şampiyonlar Ligi'nde oynanan ve 1-1 sona eren Roma-Galatasaray karşılaşmasının ardından çıkan olayları, ''Avrupa'nın göbeğinde meydana gelen olaylar, son derece üzüntü verici ve hiç de hoş olmadı'' DİYE değerlendirdi. 
     Gökalp, Gaziantep programı kapsamında, Büyükşehir Belediye Başkanı Celal Doğan'ı ziyareti sırasında, gazetecilerin karşılaşmaya ilişkin sorularını yanıtladı. 
     Sporda yenmek kadar yenilmek ve berabere kalmanın da en doğal sonuç olduğuna dikkati çeken Gökalp, şöyle devam etti 
     ''Bunu hazmetmek önemlidir. Ama maçın berabere bitmesi ve hakemin bitiş düdüğü ile başlayan olaylar ve Galatasaraylı futbolculara karşı saldırılar hiç hoş görüntüler değildi, üzüntü verici olaylardı. 
     Güvenliği sağlaması, futbolcularımızı koruması gereken polislerin de taraf olması ve onları tartaklayıp coplaması çok çirkin ve düşündürücü görüntülerdi. Sporun barış, dostluk olduğu gerçeğine ihanet ettiler. 
     Çok üzüldük, yabancı takımlar Türkiye'ye geldiklerinde en iyi şekilde ağırlanır, maçlarını oynayıp giderler ve onlara hiçbir şey olmaz. 
     Doğrusu da bu. Umarım bir daha böyle üzücü olaylar yaşamayız.'' 
     






</TEXT>
</DOC>
