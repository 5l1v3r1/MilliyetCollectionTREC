<DOC>
<DOCNO> 75941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/yazar/tamer.html </URL>
<DATE> 2002/04/02/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
şık, beyniyle görürmüş 
</HEADLINE>
<TEXT>

     Kitaplar, aşk yazıları genelde hafta sonlarına denk getirilir, ama Kırmızıyı Seçtim, Aşk Mavinin Altındaydı’yı hafta sonu büyük bir keyifle okudum ve sizlerle paylaşmak için de koca bir hafta bekleyemem. Kaldı ki sürüdeki koyun gibi davranmaya da her zaman itirazım olmuştur. 
     Evet bu haftaya yüzde 9.4 küçüldüğümüz, milli gelirimizin 3095 dolardan 2160 dolara düştüğü, bankalarımız, reel sektörün sorunları ya da Eğitim Gönüllüleri Vakfı’ndaki son gelişmelerle değil, Mehmet Y. Yılmaz’ın İnkıl p Yayınları’ndan çıkan kitabıyla başlamak istiyorum. Böylelikle köşemin okunurluk oranını, bir günlüğüne de olsa artırmış olacağım. Zira internet servisinden gelen bilgilere göre başlıklarında aşk - sevgi gibi kelimelerin yer aldığı haber ve köşe yazıları daha fazla tıklanıyormuş. 
     Yazımın başlığı Mehmet Y. Yılmaz’a ait. Kitabın önsözünde diyor ki 
     " şık oluyoruz, çünkü beynimiz var düşünüyor, hissediyor, tepki veriyor... şık olduğumuz şey, karşımızdaki insana beynimizin atfettiği değerlerin tümü. Kimine göre güzellik olabilir bu, beynimizin yarattığı bir hayale şık oluyoruz. Aşkın gözünün kör olduğu önermesi bu nedenle doğru. şık, beyniyle görüyor çünkü, gözüyle değil. şık olan kişi, beyninin görmesini emrettiği şeyi görüyor normal insan gözünün görebileceğinin çok ötesinde bir görüş alanı bu..." 
     Gerek önsözde gerekse Radikal’deki köşe yazılarından yapılan seçkinin neredeyse tümünde Mehmet Y. Yılmaz kişilik özelliklerini, hayata bakışını, hatta beyninin bir düşünceden diğerine nasıl sıçradığını bile hiç sakınmadan okurlarıyla paylaşıyor. Gazeteyi yönetirken benimle olan ilişkilerinde ne kadar net ve şeffafsa, kitabında da öyle. 141 yazı topluca önünüzde olunca, Yılmaz’ın çocukluğundan bugüne yaşamının çeşitli evrelerindeki birikimi ve sadece ona özgü olabilecek bakış açısıyla ben yazsam, bana özgü olurdu aşktan, kadın - erkek ilişkilerine, Kırgızistan’dan Japonya’ya ve tabii ki aslında tümünde Türk insanına hınzır, zeki, pırıltılı, eğlenceli ve yer yer çok komik bir ufuk turu yapıyorsunuz. Bakınız alttaki yazı 
     
Beyaz Türkler suşi yiyor      Mehmet Y. Yılmaz’ın aşk yazıları artık çok meşhur, herkesin dilinde. Ben sizlere kitaptan farklı bir kesit aktarmak istiyorum 
     " ... Japonya’da ilk gece bazı gazeteci arkadaşlarla bir lokantada suşi yemeğe gittik. Ne istediğimizi bilmeden vitrindeki suşi’leri gösterip yerimize oturduk. Yemeklerin hazırlanmasını beklerken insanın dilini yakacak kadar sıcak sakeleri birbiri ardına yuvarladık. Sake de şişede durduğu gibi durmayan bir içkiymiş. Bunu da o arada öğrendik. 
     Önüme konulan ahşap sehpadaki ilk suşi’yi ısırdığımda irkildim. Baktım tadı yadırgayan sadece ben değilim. Bir an birbirimize baktık ve aynı soruyu sorduk Vitrindeki plastikleri mi getirdiler yoksa 
     Bilmeyenler için anlatmakta yarar var Suşi, siyah bir yosuna sarılmış, içi haşlanmış pirinçle doldurulmuş çeşitli soğuk ve çiğ deniz mahsullerinden oluşan bir yiyecek. Görünümü zeytinyağlı patlıcan dolmasının göbeğine bir parça, mesela karides sokuşturulmuş ve enlemesine üç parmak boyunda kesilmiş halini andırıyor. Soya sosuna benzer bir sosa batırılıyor ve elbette ki çubuklarla yeniliyor. 
     ... Bu hikayeyi niye anlatıyorum Beyaz Türkler’ suşi’yi keşfettiler. Gerçi içlerinde suşi demeye dilleri dönmediği için şuşi’ diyenler de var, ama olsun. Şarj’a şarz’, şemsiye’ye şemşiye’ diyen insanların suşi’ye şuşi’ demeleri de hor görülmemeli. 
     İstanbul’da pıtrak gibi suşi lokantaları açılıyor. Evlerine misafir çağıranlar bu lokantalardan suşi getirtip ikram etmeyi misafire verilen değerin ölçüsü olarak algılıyorlar. Çoğunun suşi sofrasından kalktıktan sonra yol üzerinde karın doyurmak için bir dürümcüye uğradığına da eminim. Çünkü bu öyle garip bir yiyecek ki ne kadar yersen ye, insana tokluk hissi vermiyor. Buna karşılık ne kadar aç kalırsanız, o kadar da çok para ödüyorsunuz. Şu an İstanbul’da suşi yemekten daha pahalı bir başka eylem biçimi bulabilmek de olanaksız. ... " 
     
     







Mısır'da Türk izleri 


Oğuz Aral... 


Cem'in haklı tepkisi 


Hükümet gitgide daha sinirli olacak 


Sandık... Sanduka 


Barış sahipsiz değil 


Hocaların maaşı 57 


Kabus senaryosu 


Negatif enerji toplumu 


Aktaş Elektrik kördüğümü’ 


Terörist devlet olmanın ağırlığı 


Yoksulluk tüneline dönüş 


şık, beyniyle görürmüş 


Bu tabloda üretim artırılamaz 


Baykal yeni yüzü Durusu’da arıyor 


</TEXT>
</DOC>
