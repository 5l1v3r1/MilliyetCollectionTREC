<DOC>
<DOCNO> 58770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/24/son/sontur01.html </URL>
<DATE> 2001/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine aşırı hız, yine ölüm... 
</HEADLINE>
<TEXT>

     Zeytinburnu'nda meydana gelen kazada 1 kişi öldü, 1 kişi yaralandı. 
     E-5 Karayolu Cevizlibağ Mevkii'nde Topkapı yönüne giden ve kahvehane işletmeciliği yapan Hayrettin Somut idaresindeki 34 YLY 64 plakalı otomobil, kontrolden çıkarak yol kenarındaki bariyerlere çarptı. 
     Kazada, sürücü Somut yaralanırken yanındaki eniştesi Hasan Çorumlu 36 , otomobilde sıkıştı. 
     Sıkıştığı yerden itfaiye ekiplerince çıkartılan Çorumlu, SSK Vakıf Gureba Eğitim Hastanesi'ne kaldırılırken yolda hayatını kaybetti. Aynı hastaneye kaldırılan Somut'un ise durumunun iyi olduğu bildirildi. 
     Bu arada, üzerinde yapılan aramada yaklaşık 19 milyar lira tutarında dolar, mark ve Türk Lirası'yla yüklü miktarda çek bulunan Somut ile Çorumlu'nun alkollü oldukları belirlendi. 
     Yetkililer, kumar meraklısı olan Çorumlu'nun yanındaki para ve çeklerin araştırıldığını kaydettiler. 
     






</TEXT>
</DOC>
