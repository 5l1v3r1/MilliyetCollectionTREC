<DOC>
<DOCNO> 54237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/astro/index.html </URL>
<DATE> 2001/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Aceleci adımlar 
</HEADLINE>
<TEXT>

Ay, Koç burcunda ilerlerken her şeyi koşar adım yapmak isteyebiliriz. Koç sabırsızdır, bu burçta bulunan Ay ise güne huzursuz, harekete geçmek isteyen, aceleci bir atmosfer getiriyor. Bununla birlikte Ay’ın boşlukta olduğunu da söylemeliyiz. Acele ile yapılan pek çok şey havada da kalabilir. Somut sonuçlar görmek daha çok yarına kalmakta. Koç’lar çok yoğun bir gün geçirmekteler. Yeni başlangıçlar ve evle ilgili konularda değişiklikler yapabilirler. Boğa’lar bugün her zamankinden daha sabırlı olmak durumundalar. Kendi kontrolü dışındaki gelişmelerden dolayı huzursuzluk çekebilirler. İkizler düne benzer şekilde pek çok konuyla bir arada ilgilenmekte. Arkadaşlarının düşüncelerinden yararlanabilir ama somut sonuçlara önem vermeliler. Yengeç’ler mesleki konulardaki becerilerini göstermek durumundalar. Üstleriyle ilişkilerinde daha özenli olmaya çalışmalılar. Aslan’lar güven içinde hareket edebilecekler. Gelişmeleri kendi istedikleri yöne çekebilecek güçteler. Yaratıcı konulara öncelik vermeliler. Başak’ların ortaklaşa konularda özellikle parasal açıdan gerginlikleri olabilir. Duygusal konularda sert tepkiler vermeye daha fazla eğilimliler. Bugün Güneş ve Neptün rahat açı yapmaya başlarken insancıl konular, yaratıcı hayal gücümüzü kullanabileceğimiz alanlar bulabiliriz. Terazi’ler için pek çok şey boşlukta, kararsızlık gösterebilir. İlişkilerinde daha net olmak zorundalar. Akrep’ler için detay gerektiren işler öne çıkabilir. İş ortamında daha kararlı olmak durumundalar. Yay’lar enerjik ve olumlu yönde hareket edebilecekleri bir gündeler. Sevgi ilişkilerinde, yaratıcı konularda kendilerini gösterebilirler. Oğlak’lar için bugün de yorucu geçebilir. Ev ve kendi güvenliklerine daha fazla önem vermeliler. Somut planlarla hareket etmeliler. Kova’nın keyfi yerine geliyor. Gün içinde düşüncelerini çok daha canlı biçimde ortaya koyabilirler. Kısa yolculuklar verimli olabilir. Balık’lar ise kişisel kazançlarını artırabilecek konulara odaklanmalılar. Parasal konularda trafik çok yoğun olacak. 

            Faks 287 74 37 
      







</TEXT>
</DOC>
