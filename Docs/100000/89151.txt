<DOC>
<DOCNO> 89151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/yasam/yas02.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Lara Croft’ komşuya kaçtı 
</HEADLINE>
<TEXT>

Angelina Jolie’nin oynadığı Tomb Raider 2’nin Türkiye’de çekilecek bölümleri bürokratik engelleri aşamayınca film Yunanistan’a kaydırıldı 
     BİRSEN ALTUNTAŞ 

     Önce Bruce Willis’in rol aldığı Armagedon’, ardından da 19. James Bond Filmi "The World Is Not Enough" gibi iki dev Hollywood filmi Türkiye’de çekilecekti ama iki film de bürokratik engellere takılmıştı. 
     İki film içinde prodüksiyonu gerçekleştiren Pan Film’in sahibi Ali Akdeniz, bürokrasi yüzünden Angelina Jolie’nin "Lara Croft"u canlandırdığı serisinin ikinci filmi "Tom Raider 2önin çekimlerinin de Yunanistan’a kaydığını açıkladı. Türkiye’nin bürokrasi yüzünden fırsatları adeta elinin tersiyle ittiğini kaydeden Ali Akdeniz şunları söyledi 
     
     Tanıtım fırsatı kaçtı 
     "Tomb Raider 2’nin final çekimleri Türkiye’de yapılacaktı. Filmin sanat yönetmeniyle birlikte çekimlerin yapılacağı Kekova - Üçağız ve Simena bölgesini dolaştık. Simena’nın SİT alanı olması nedeniyle çekime ve Angelina Jolie’nin dalmasına engel teşkil edecek bir yasağın olup olmadığını öğrenmek için Anıtlar ve Müzeler Genel Müdürlüğü’ne yazı yazıldı. Ancak 1.5 ay geçmesine rağmen yanıt bile alamadık. Film şirketi de çekimleri Türkiye’de yapmaktan vazgeçti. Sonuçta filmi, yabancı prodüksiyonları ülkesine çekip, turizme katkı sağlamak için her türlü kolaylığı gösteren Yunanistan kaptı. Filmin final çekimleri ağustos ayında Türkiye yerine Yunanistan’ın San Torini adasında yapılacak." 
     



 YAŞAM 























</TEXT>
</DOC>
