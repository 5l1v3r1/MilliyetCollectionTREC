<DOC>
<DOCNO> 70254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/son/sonspo10.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yimpaş Yozgatspor'un Beşiktaş karşısındaki muhtemel onbiri 
</HEADLINE>
<TEXT>

     Hazırlıklarını İstanbul'da sürdüren Yimpaş Yozgatspor, bu haftaki rakibi Beşiktaş'ı, oynadığı son maçların kasetlerini izleyerek, ezberledi. 
     Sakatlığı süren İsmail dışında eksiği bulunmayan kırmızı siyahlı ekip, deplasmandan en az bir puan alabilmenin hesaplarını yapıyor. 
     Teknik direktör Rasim Kara, Beşiktaş'ın gücünü bildiklerini belirterek, ''Bu maç bizim açımızdan çok önemli. Rakibimiz bu maçla birlikte daha sonra oynayacağı Galatasaray maçını düşünüyor. Bu bizim için avantaj olabilir'' dedi. 
     İstanbul Zeytinburnu tesislerinde çok iyi bir hazırlık dönemi geçirdiklerini ve kazanmak istediklerini kaydeden Kara, futbolcularının oldukça hırslı ve istekli olmalarının sevindirici olduğunu söyledi. Beşiktaş'ın gol ayaklarına boş alan bırakmamaları ve topla buluşmalarını engellemeleri gerektiğini vurgulayan Kara, maçtan galibiyetle ayrılabilmeleri için daha önceki hataları tekrar etmemeleri gerektiğini sözlerine ekledi. 
     Kırmızı siyahlı ekibin, Beşiktaş karşısına şu onbirle çıkması bekleniyor 
     ''Gökhan, Özgür, Cihat, Selim, Timo, İlker, Hüseyin, Cengizhan, Cem, Preko, Antti.'' 
     






</TEXT>
</DOC>
