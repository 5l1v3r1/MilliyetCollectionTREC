<DOC>
<DOCNO> 77713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/yasam/yas01.html </URL>
<DATE> 2002/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Geri kafalıların’ geri zek ’ oyunu 
</HEADLINE>
<TEXT>

Antalya’da ilköğretim çağındaki zehir gibi’ altı kız öğrenci, haklarında Zeka geriliği var’ raporu alınarak, aileleri tarafından okuldan koparıldı.. 
     İbrahim OKUMAMIŞ Sadi NERGİZDAL ANTALYA DHA 

     Sekiz yıllık zorunlu eğitim uygulamasını delmek amacıyla yapıldığı belirlenen sahtekarlık, Milli Eğitim Bakanlığı müfettişlerince ortaya çıkarıldı. Alanya’ya bağlı Toslak Köyün’deki Sabır Erkin İlköğretim Okulu’nun 5 A sınıfında okuyan E.G., A.A., T.S. ve H.Ö., 2000 - 2001 öğretim yılında en az 3.5 not ortalamasıyla 6’ıncı sınıfa, 6 A sınıfı öğrencileri Z.Y. ve Y.K. ise yine iyi birer dereceyle 7. sınıfa geçti. Ancak bu kızların gelecekle ilgili hayalleri ve eğitimleri, Y.’nin babası Mustafa Kızılağaç’ın bir başvurusu ile kabusa döndü. Mustafa Kızılağaç, kızını Alanya Devlet Hastanesi Psikiyatri Servisi’ne götürdü ve Hafif derecede debilite’ tanısıyla rapor aldı. 
     
     Hastalık gibi bulaştı 
     Rapor, öğrenimine devam edemez’ notuyla Sağlık Kurulu onayına sunuldu. 
     Baştabip Vekili Dr. Nadir Aldemir’in onayladığı raporu, kurul başkanı ve psikiyatrist Dr. Teoman Dudular, Kulak Burun Boğaz Uzmanı Dr. Selami Gökoğlu, Dahiliye Uzmanı Dr. Hasan Sevimler, Göz Hastalıkları Uzmanı Dr. Ayşe Şimşek ve Genel Cerrahi Uzmanı Dr. Candan Akbudak da imzalayınca, küçük Y.’nin eğitimiyle ilgili idam kararı’ da alınmış oldu. Bu adımı, diğer kız öğrencilerin babaları izledi. Aynı hastaneden, yukarıda sayılan diğer küçük kızlar için değişik zeka geriliği’ tanılarıyla okula devam edemez’ raporları alan bu aileler de, küçükleri okuldan koparmak için harekete geçti. Bu öğrencilerin raporları da, Başhekim Hüseyin Kan tarafından onaylandı. 
     
     Müdür kuşkulanmadı’ 
     Raporları Okul Müdürü Ramazan Certel’e teslim eden veliler, ardından da tamamı derslerinde başarılı küçük kız çocuklarını birer birer okuldan aldı. 
     Ancak Müdür Certel, altı başarılı kız öğrencisinde ardarda zeka geriliği’ raporları verilmesi gibi sıradışı’ gelişmeyi, Milli Eğitim Müdürlüğü’ne dahi bildirmedi. Daha önce köyde tarama yapan Rehberlik Araştırma Merkezi psikoloji danışmanlarının raporlarında bu öğrencilere yer vermemesi de, müdür beyi hiç kuşkulandırmadı. Antalya Milli Eğitim Müdürü Süleyman Akyüz ise, notları iyi bu öğrencilerin doktor raporuyla okula devam etmemesinin kabul edilemez olduğunu söyledi. Zeka geriliğinin sadece kız öğrencilerde çıkmasını garip karşıladığını belirten Akyüz, "Zeka sorunu olan öğrencilerin okuyup okuyamayacağına Rehberlik Araştırma Merkezi karar verebilir. Böyle bir sorun varsa bile bu tür çocuklar için özel sınıflarımız var. Çocuklar sınıf tekrarı yapmamış. Hiç kimse öğrenme ve eğitilme hakkından mahrum bırakılamaz." 
     
     Ablam deli falan değil ..’ 
     Bu durumu, Y.K.’nın aynı okulun 6’ıncı sınıfına giden kızkardeşi H. de doğruladı ve babasının, vücut yapısı geliştiği’ yani gençkızlığa yaklaştığı için ablasının okula gitmesini istemediğini ve rapor aldığını söyledi. "Ablam deli falan değil" diyen küçük H.’nın yanısıra, E.G.’nin babası Osman Güzel de, kızında zeki geriliği olmadığını, raporu kızının okula gitmek istememesi nedeniyle aldığını itiraf etti. T.S.’nin babası Mehmet Sezer de kızının okula gitmek istemediğini iddia edip, Müdür Cetrel’in önerisiyle rapor aldıklarını söylerken, raporlara dayanarak çocukların kayıtları silen Müdür Certel hakkında soruşturma başlatıldı. 
     Milli Eğitim Müdürlüğü raporu veren doktor hakkında da suç duyurusunda bulunacak. Müfettişler, raporların ardında dini tarikatlar veya velilerin cezadan kurtulma taktiği olup olmadığını araştırıyor. Alanya’da bir süre önce çocuklarını okula göndermediği belirlenen dokuz veliye 1 milyar 350’şer milyon lira paza cezası verilmişti. 
     
Doktorlar Bu raporlar doğru      Ard arda altı öğrencisine zeka geriliği’ teşhisi konan Okul Müdürü Ramazan Certel’in durumu Milli Eğitim’e bildirmediği garip tavrı, raporları veren doktorlar da aynen sürdürdü. Alanya Devlet Hastanesi Psikiyatri Uzmanı Dr. Teoman Dudular, tıbbi yönden raporunun tartışılamayacağını söyleyerek, "Çocuklara çeşitli testler uyguladık. İsteyen gelir inceler. Bu raporları para karşılığı vermedim. İddia eden belgeleri yargıya intikal ettirsin" dedi. 
     
     Üst kurula gidin’ 
     Başhekim Hüseyin Kan da, Dr. Dudular’ın raporunu savunarak şöyle konuştu 
     "Biz raporumuzun sonuna kadar arkasındayız. Aksini iddia eden varsa, bir üst kurul olan Akdeniz Üniversitesi Tıp Fakültesi’ne başvursun. Eğer, raporumuz doğrulanmazsa zaten hakkımızda soruşturma açılır. İncelememiz doğrudur. Rapora bu tür çocukların öğrenimlerine devam edemeyeceğini yazma hakkımız var." 
     



 YAŞAM 


















</TEXT>
</DOC>
