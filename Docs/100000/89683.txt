<DOC>
<DOCNO> 89683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/son/sonspo31.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliler, ilk 16 takım arasına girerken devleri geride bıraktı... 
</HEADLINE>
<TEXT>

     A Milli Futbol Takımı, 2002 Dünya Kupası Finalleri'nde C Grubu'nda 2. tura yükselirken, tüm dünyanın gözünün çevrildiği kupada geçmişin şampiyonlarını geçmeyi başardı. 
     Türkiye, şampiyonanın favorileri olarak gösterilen son dünya şampiyonu Fransa'nın elendiği turnuvada, ilk 16 takım arasına girerek, klasmanda şimdiden bu ülkenin önünde tamamlamayı garantiledi. 
     Türkiye ayrıca, turnuvanın geçmiş şampiyonlarından en büyük favori Arjantin'i de geride bırakarak, sükse yaptı. 
     Dünya Kupası finallerine ikinci kez katılan Türkiye, geçmiş şampiyonlardan Uruguay'ı da geçti. 
     
     FRANSA SIFIR, TÜRKİYE BEŞ 
     2002 Dünya Kupası Finalleri'nde geçen şampiyon Fransa ilk tur 
     maçlarında ''sıfır'' çekerek hiç gol atamadı. 
     Türk Milli Takımı ise turnuvada istenilen futbolunu ortaya tam olarak koyamamasına rağmen, hem her maçta gol atmayı başardı, hem de toplam da 5 gole imza atarak, turnuvanın ilk tur maçlarında en golcü takımlardan biri oldu. 
     





</TEXT>
</DOC>
