<DOC>
<DOCNO> 98844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/son/sondun12.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Vietnam Savaşı'ndan kalma toplu mezar. 
</HEADLINE>
<TEXT>

     Vietnam'da, savaşta ölen çoğu kadın 42 gönüllü komünist savaşçının cesetlerinin bulunduğu bir toplu mezar ortaya çıkarıldı. 
     Kien Giang Gençlik Birliği Başkan Yardımcısı Vo Van Trinh, Kien Giang'de 2 gün süren kazı işlemi sonrasında, cesetlerin dün toplu mezardan çıkarıldığını açıkladı. 
     Trinh, gönüllü komünist kadınların Vietnam Savaşı sırasında Güney Vietnamlılar ve Amerikalılara karşı savaştıklarını, hayatta kalmayı başaran bir tanığın anlatımı üzerine toplu mezarın bulunduğunu söyledi. 
     Cesetlerin 13'ünün kimlik tespitinin yapıldığını anlatan yetkili, toplu mezarda ayrıca tarak, altın yüzük ve gözlük gibi süs eşyalarının bulunduğunu belirtti. 
     Cesetler, 10 Ağustos'ta yeniden toprağa verilecek. 
     Vietnam Savaşı sırasında kadın gönüllüler, cepheler arasında silah ve yiyecek taşınmasında askeri destek anlamında hayati rol üstlenmişlerdi. Vietnam Savaşı, 1975'de sona ermişti. 
     





</TEXT>
</DOC>
