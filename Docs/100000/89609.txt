<DOC>
<DOCNO> 89609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/son/sondun10.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Baptist rahibin Hz. Muhammed hakkındaki sözlerine isyan 
</HEADLINE>
<TEXT>

     ABD'de baptist bir rahibin Hz.Muhammed hakkında çok çirkin sözler sarf etmesi, Müslümanların tepkisini çekti. 
     Jerry Vines adlı rahip, baptist kilisesinin yıllık toplantısında Hz. Muhammed hakkında hakaret içeren şeyler söyleyince, Amerikan-İslam İlişkileri Konseyi CAİR , Başkan George Bush başta olmak üzere ülkedeki Hıristiyan ve Musevi topluluklarının liderlerine çağrıda bulunarak, baptist rahibin İslam karşıtı ve nefret kokan sözlerinin kınanmasını istedi. 
     CAİR Başkanı Ömer Ahmed, ''Dini toplulukların liderleri olarak görülen kişilerin İslam aleyhtarı düşüncesiz açıklamalarının, ABD'nin dünyadaki görüntüsü ve çıkarlarına zarar verdiğini, bu tür sözlerin bu kriz döneminde Amerikalıları böleceğini ve Müslümanları hedef alan ırkçı eylemlere yol açabileceğini'' belirtti. 
     Eski başkan Bill Clinton'ın da üyesi olduğu güney baptist kilisesi, önceki yıllarda da Müslümanlar, Hindular ve Yahudiler aleyhinde kitapçıklar yayınlayarak tepki çekmişti. 
     





</TEXT>
</DOC>
