<DOC>
<DOCNO> 76383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/son/sondun25.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimon Peres "15 günde Batı Şeria'dan çekileceğiz" 
</HEADLINE>
<TEXT>

     İsrail ordusu, Batı Şeria'daki Beytüllahim kasabasında Filistinlilerin sığındığı ''Nativitas'' İsa'nın Doğumu kilisesinin bulunduğu komplekste bir binanın kapısını havaya uçurdu. 
     Bölgedeki AFP muhabiri, Filistinlilerin sığındığı kilise ve kompleksi kuşatma altında bulunduran İsrail askerlerinin, ağır silahlarla ateş ederek, kilise yakınlarındaki binanın kapısını havaya uçurduklarını gördüğünü bildirdi. 
     İsrail, kutsal yer olduğu için kiliseye saldırmayacağını bildirmişti. 
     Bu arada, İsrail Dışişleri Bakanı Şimon Peres, 15 güne kadar Batı Şeria'dan çekileceklerini söyledi. 
     Bir Norveç radyosuna demeç veren Peres, ''15 güne kadar çekileceğiz. Filistin lideri Yaser Arafat'a zarar vermeye niyetimiz de yok'' dedi. 
     Peres, Filistin yönetimini dağıtmak gibi de düşünceleri olmadığını kaydetti. 
     






</TEXT>
</DOC>
