<DOC>
<DOCNO> 85428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/son/sondun05.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
12 Filistinli Kıbrıs Rum Kesimi'nden ayrıldı 
</HEADLINE>
<TEXT>

     Kıbrıs Rum kesimindeki 13 Filistinliden 12'sini AB ülkelerine götürecek uçakların Larnaka havaalanından kalktığı bildirildi. 
     Larnaka'dan kalkan Lear Jet tipi küçük İtalyan uçağında 3, İspanyol askeri nakliye uçağında da 9 Filistinli bulunuyor. Polisin havaalanında geniş güvenlik önlemleri aldığı belirtildi. 
     Filistinli 11 militan 10 Mayıs'tan bu yana kaldıkları otelden Larnaka havaalanına otobüsle taşınırken, gece ülseri nükseden bir militan ambulansla götürüldü. 
     Militanlar, havaalanına kadar, terörle mücadele polisi ve eğitimli köpekler eşliğinde, sıkı güvenlik önlemleri altında gittiler. 
     AB ülkeleri, adadaki 13 Filistinli'den 12'sinin 6 Avrupa ülkesine gönderilmesi konusunda anlaşmaya varmıştı. 
     Anlaşmaya göre İtalya ve İspanya 3'er, Yunanistan ile İrlanda 2'şer, Portekiz ve Belçika da 1'er Filistinliyi alacak. Bir Filistinli 
     de Kıbrıs Rum kesiminde kalacak. 
     





</TEXT>
</DOC>
