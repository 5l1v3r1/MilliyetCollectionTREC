<DOC>
<DOCNO> 98117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/son/sondun02.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail askerleri Gazze kentine girdi 
</HEADLINE>
<TEXT>

     İsrail askerlerinin Gazze kentine girdikleri bildirildi. 
     Görgü tanıkları 7 İsrail tankı, iki zırhlı personel taşıyıcı ve 1 cip desteğindeki İsrail askerlerinin makineli tüfek ateşi açarak Gazze kentinin sınırından yarım kilometre girdiklerini belirttiler. 
     Kente giren askerlerin daha sonra Filistinlilere ait küçük bir askeri istihbarat karakoluyla bir metal fabrikasını yıktığını kaydeden görgü tanıkları, İsrail askerleriyle Filistinliler arasında açılan karşılıklı ateş sonucu 2 Filistinlinin yaralandığını ifade ettiler. 
     Bu arada, İsrail ordusu dün geç saatlerde Gazze kentinin yakınındaki bir İsrail köyüne bir füzenin isabet ettiğini, ancak köyde hasar ve yaralanma meydana gelmediğini duyurdu. 
     Yine İsrail ordusundan yapılan açıklamada, dün meydana gelen bir başka olayda da Filistinlilerce kurulan pusu sonucu Elimelech Shapira adlı 43 yaşındaki bir hahamın öldüğü, başka bir İsraillinin de ağır yaralandığı kaydedildi. 
     





</TEXT>
</DOC>
