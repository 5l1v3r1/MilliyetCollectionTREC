<DOC>
<DOCNO> 88203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/siyaset/asiy.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan, gazetecilerin sorularını yazılı olarak cevapladı 
</HEADLINE>
<TEXT>
Sağlık sorularını geçiştirdi Ecevit zirveye katılmayı umuyor 
Hızla iyileştiğini belirten Ecevit, yakında daha etkin olacağına inandığını’, zirveye katılmayı umduğunu’, AB için hükümete güvendiğini’ ifade etti 
     ELÇİN ERGÜN Ankara 

     Oran’daki çalışma ofisinde sabah saatlerinde doktorların rutin muayenesinden geçen Ecevit, muayene sonrası Başbakanlık muhabirlerinin sağlık durumu ve gündeme ilişkin ilettikleri sorulara yazılı olarak yanıt verdi. "Spekülasyonları sona erdirmek için sağlık raporunuzu açıklayacak mısınız " sorusuna karşılık vermeyen Başbakan’ın, sağlığı ile ilgili diğer soruların bazı ayrıntılarına girmekten kaçınması dikkat çekti. Ecevit’in, Basın Müşaviri Cem Avcı aracılığıyla matbu hale getirilmiş diğer yanıtları şöyle 
     
     Daha etkin olacağım’ 
Sağlık durumunuz nasıl Kaburganızda iki yeni kırık var mı Çelik korse kullanıyor musunuz 
     Sağlık durumum hızla düzeliyor. Doktorlarımızın çok büyük katkıları oluyor. 
     
Başbakanlık mesaisine ne zaman başlayacaksınız 
     Başbakanlık çalışmasını zaten kesintisiz sürdürüyorum. Önümüzdeki günlerde Başbakanlık çalışmalarına daha etkin olarak katılabileceğime de inanıyorum. 
     
MHP Genel Başkanı Devlet Bahçeli’nin açıklamaları hükümet içinde krize yol açar mı AB hayal mi oluyor 
     AB, Türkiye için bir hayal değil. Mutlaka erişilmesi gereken bir amaçtır. Hükümet içinde bu konuyla ilgili bir sorun çıkmayacağına güveniyorum. 
     
Cumhurbaşkanlığı Köşkü’nde yapılacak zirveye katılacak mısınız 
     Sayın Cumhurbaşkanı’nın düzenlediği doruk toplantısına katılmayı umuyorum. 
     
     Sezer değerlendirecektir’ 
Tansu Çiller, "Başbakan zirveye gelmezse ben de gelmem" dedi, ardından da zirvede hükümet ve başbakanlık konuları görüşülmezse toplantıya katılmayacağını açıkladı. Çiller bu sorunu gündeme getirirse tavrınız ne olacak 
     DYP Genel Başkanı Tansu Çiller’in görüşleri ile ilgili gerekli değerlendirmeyi elbette Sayın Cumhurbaşkanı yapacaktır. 
     
Bahçeli’nin açıklamaları erken seçim mesajı olarak algılanıyor. Bu konuda ne düşünüyorsunuz 
     Sayın Bahçeli, konuşmasında 2004 Nisanına kadar seçim yapılmaması gerektiğini açıkça belirtti. 
     
     Zirvede liderler ne diyecek 
Sadece MHP idam için diretecek      Avrupa Birliği AB zirvesinde MHP dışındaki beş parti liderinin de "idamın kaldırılması" ve "Kürtçe yayın - öğrenim hakkı verilmesi" görüşünü dile getirmesi bekleniyor. Liderlerin görüşleri şöyle 
     Başbakan Bülent Ecevit İdam kaldırılsın, Kürtçe yayın GAP’tan yapılsın. 
     MHP Genel Başkanı Devlet Bahçeli Terör suçları için ölüm cezası uygulaması sürmeli, Öcalan’ın dosyası Meclis’e getirilmeli. Kürtçe yayın, öğrenime karşıyız. 
     
     Kontrollü Kürtçe olur 
     ANAP lideri Mesut Yılmaz İdam kaldırılsın, Kürtçe öğrenim devlet okullarından verilsin. Kontrollü Kürtçe yayın yapılsın. 
     DYP lideri Tansu Çiller Öcalan hakkındaki idam kararını Meclis’e getirmeleri gerekirdi. İdam mı, AB mi derlerse biz AB’yi seçeriz. Ama dosya hemen Meclis’e getirilirse idamı onaylarız. TRT’den Kürtçe yayın yapılabilir. 
     
     Öcalan’a af olmasın 
     AKP lideri Tayyip Erdoğan İdam kaldırılmalı, Öcalan da ömür boyu hapis cezasına çarptırılmalı. Kürtçe öğrenim, bir haktır. 
     SP lideri Recai Kutan Avrupa İnsan Hakları Sözleşmesi’nin 6. ek protokolü imzalanarak idam kaldırılmalıdır. Anadille yayın yasağı da anlamsızdır. n ANKARA Milliyet 
     



 SİYASET 



















</TEXT>
</DOC>
