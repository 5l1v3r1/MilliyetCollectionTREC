<DOC>
<DOCNO> 72114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/yazar/cemal.html </URL>
<DATE> 2002/03/12/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
İlk dersimiz Afgan olmayı öğrenmek 
</HEADLINE>
<TEXT>

Taciklerin ağırlıkta olduğu Herat kentinden gelen Abdül Ahmet, "Afganım ben" diye bağırıyor. Öğreniyorum ki askeri eğitimin bir parçası da Afgan olma bilincini oturtmak 
     KABİL 

     Patır patır, çatır çatır silah sesleri Her tarafta kurşun atılıyor. Manevra mermileri de olsa, alışık olmayanı tedirgin edici bir ortam... Tek sıra dizilmiş yerde oturuyorlar. Ellerinde Rus malı Kalaşnikof’lar. Çoğunun namluları kırık. 1970’lerden kalma ve çok fazla kullanılmış. Hepsinin üstünde Türk birliğinin sağladığı üst baş. Ancak silahlarını kendileri getirmişler. Tercüman aracılığıyla teker teker soruyorum, hangisi Tacik, Peştun, Hazara, ya da Özbek diye. Biri elini kaldırıp ayağa kalkıyor. Konuşmak istiyormuş. 
     
     Fitne soktular içimize’ 
     "Ben Afgan’ım " diye bağırıyor. Şaşırıyorum. Çünkü, K bil’e geldiğimden beri ilk defa kendini etnik kökeniyle tarif etmeyen birine rastlamış oluyorum. İsmi, Abdül Ahmet, 25 yaşında. Liseden terk. Taciklerin çoğunlukta olduğu Herat kentinden gelmiş. 
     Devam ediyor "Bizi liderler aldattı. 20 yıl oldu, aramıza nifak soktular. Bizim komşularımız var ya, onlar da bizi ayırdılar. Fitne soktular içimize... Evvelce bir müşkülatımız yoktu. Biz Afganız " 
     Türk Eğitim Timi Komutanı Yüzbaşı Şah Murat Akgün’e bakıyorum. Omzunu sıvazlıyor eğitmekte olduğu Afgan askerinin... Anlaşılan o ki, eğitimin bir parçası da Afganlık bilincinin oluşturulmasına dönük... Birinci Afgan Milli Muhafız Taburu’nda askeri eğitimin yanı sıra bu konuya da el atılmaya başlanmış. Çünkü tabur, eğitim tamamlandıktan sonra Cumhurbaşkanlığı Muhafız Alayı olarak görev yapacak. Devlet başkanını Kabil’de koruyacak askerlerin, etnik kökenlerinin üzerine çıkarak kendilerini Afgan olarak tanımlamalarının önemi üzerinde duruluyor. Afganistan’ın bir devlete ve birliğe kavuşması açısından önemli bir konu. Ne kadar gerçekleşebilir orası ayrı... Ama ilk adımların atılmaya başlandığı anlaşılıyor. 
     "Topuklarını birleştir " 
     "Namlular havaya " 
     "Emniyete dikkat " 
     "Ellerini yana yapıştır " 
     Bu komutlar çok sık kulağa çarpıyor Türkçe olarak. Türk komutan bağırdıkça, tercüman onların anlayacağı dile çeviriyor. 630 kişilik Afgan Muhafız Taburu. Eğitimi böyle yapılıyor. 
     ISAF’ın sorumluluğu altındaki eğitim altı istasyon halinde veriliyor. Birinci ve ikincide İngilizler yanaşık düzen ve atış, üçüncüde İtalyanlar asayiş, dördüncüde Türk birliği devriye harek tı, beşincide Almanlar ulaştırma, altıncıda Fransızlar 30 kişiye eğitici’ eğitimi veriyorlar. 
     "Türk ve Müslüman olduğumuz için biz daha çabuk kabul gördük" diyor Türk Görev Kuvveti ve Türk Temsil Heyeti Başkanı Kurmay Albay Tuncer Erinmezler... Şubat ayı ortasından beri Kabil’de ISAF’a bağlı olarak görev yapmakta olan Türk Bölüm Timi 275 kişiden oluşuyor. Bir aydan kısa zamanda yaşadıkları binayı dört dörtlük onarmışlar. İnşaat henüz tümüyle bitmemiş. Koğuşlar, tuvaletler pırıl pırıl. Revir, iki doktoruyla hazır. Bütün bölüğün iki saat içinde yıkandığı duşlar çalışıyor. Çamaşırhanenin yeri hazır, Arçelik ambalajları açılmayı bekliyor. Uydu telefonu kurulmuş, askerin eviyle konuşabilmesi için... 
     
     Kahve ve çikolata keyfi 
     Mutfak ve fırın çalışıyor. Dumanı tüten küçük somun ekmeklerle etli nohut, bulgur, kemalpaşa tatlısı ve muzdan oluşan yemeğimizi çadırda yiyoruz. Nescafe ve çaylar beyaz fincanlarda geliyor, yanlarında şeker ve mabel çikolatasıyla... 
     Bölük komutanının odasında bilgisayar. Ekranda, onarılan binanın eski ve yeni halinin fotoğrafları. Ayrıca, yabancı konuklara gösterilmek üzere getirilen Türkiye’yi tanıtıcı DVD ve CD-rom’lar... Bir kenarda, inşaat faaliyeti tümüyle bittikten sonra duvarlara asılacak, üç dört yabancı dilde renkli Türkiye posterleri... 
     
Asker dünyası başka oluyor      Komutanın masasının üstünde Genelkurmay Başkanlığı’nın çıkarttığı Afganistan Bilgi Broşürü... Düzen, heyecan ve disiplin... Böyle bir göreve seçilmiş olmaktan duyulan gururun sürekli hissettirilmesi ve fark edilmesi... Askerin dünyası başka Nüfuz edebilmek ya da anlamaya çalışmak için kısa süreli de olsa bazen aralarında bulunmak iyi oluyor. 
     
     Daha önce de yaptık 
     Geçen yüzyılın başında Jön Türkler gelmiş Afganistan’a. Emanullah Han’ın ülkeyi modernleşme çabalarına yardımcı olmuşlar. İttihatçı lider ve Bahriye Nazarı ve Dördüncü Ordu Komutanı Cemal Paşa 1921’de gelip 30 ay yaşamış, bir numune alayının çekirdeğini atmış... Atatürk’ün Afganistan’a ilgisi devamlı olmuş. Bu dönemden başlayarak 1960’lara kadar Afgan ordusunun eğitimi konusunda Türkiye’yle ilişkiler devam etmiş... Soğuk savaş ve sonrasında kesilmiş bu ilişkiler. Şimdi yeniden başlıyor. 
     
Bu sessizlik baharda da sürer mi      Afgan Barış Gücü’nde, ya da uzun adıyla Uluslararası Güvenlik ve Yardım Kuvveti’nde ISAF görev yapan Türkler dahil askerlere bugün için yapılan tavsiyeler arasında iki konu dikkati çekiyor 
     Evlere girip arama yapmayın 
     Halktan silah toplamaya kalkmayın 
     Evler mahremiyet açısından önem taşıyor. Silah ise buralarda namus anlayışının ayrılmaz bir parçası. Ve en dikenli konuların başında geliyor. Çünkü bu ülkede eğer eninde sonunda güvenlik sağlanacaksa, ulusal ordu ve polis gücü kurulabilecekse, önce halktaki silahların toplanması gerekiyor. Çepeçevre yüksek ve karlı dağlarla sarılı düz bir alanda yol alıyoruz. Sağımızda solumuzda kerpiçten, çamur renkli bodur evlerden oluşan köyler. Garip, labirent gibi ara sokakları işaret ediyor eliyle "Şuradan fırlayıp bir el bombası attıktan sonra şu girintili çıkıntılı yollarda kaybolsa ne olacak Bu ihtimal her zaman var ileride..." 
     Bu tedirginlik K bil’deki Barış Gücü çevrelerinde yok değil. Şimdilik dikkati çeken sessizliğin baharla birlikte devam edip etmeyeceği konusunda soru işaretleri var. Taliban’ın yeraltına girip sindiğini belirten gözlemciler, bu kaynaktan her türlü provokasyonun beklenebileceğini söylüyorlar. Kimileri de yalnız Taliban’ın değil, gidişatı kendi çıkarlarına aykırı gören iç ve dış güçlerden de provokasyon yapılabileceğine değiniyorlar. Bir kaynak şöyle dedi "Roma’da yaşayan 80 küsur yaşındaki eski Afgan Kralı Zahir Şah’ın bu ay K bil’e gelmesi bekleniyor. 21 Mart Nevruz Bayramı. Afganlar için yılbaşı sayılıyor. Kafaları oyan bir soru var Herhangi bir suikast yapılabilir mi Hangi güç Zahir Şah’tan hoşlanmayabilir Örneğin Tahran’daki mollalar... Niye Şah geri döndü ’ haberlerinin İran açısından da kötü örnek olabileceği, tehlikeli çağrışımlara yol açabileceğini düşünürler de ondan... 
     Afganistan’daki dengelerin nasıl bıçak sırtında oynadığını gösteren kuşkulardan biri sayılabilir bu spekülasyon... Loya Jirka’nın, yani Büyük Konsey’in toplanacağı haziran ayı yaklaştıkça kaygı ve kuşkular daha da beslenecek, öyle anlaşılıyor. Çünkü değişik etnik gruplar, kurulacak yeni yönetimde nasıl pay alacaklar, nasıl tatmin edilecekler henüz bilinemiyor. Bu bakımdan özellikle Peştunlarla Tacikerin nasıl uzlaşabilecekleri kafaları bayağı meşgul ediyor. 
     
     







Avrupa, Kürtler, irtica 


Biz neredeyiz 


AB'ye tepkinin nedeni 


İlk dersimiz Afgan olmayı öğrenmek 


AB atına arpa 


"MGK, Avrupa'ya mesaj verdi " 


Burslardan kimler yararlanıyor 


AB de ince ayar yapabilir 


Ulusal gurur kılığına "takiye" 


Aktaş Elektrik düğümü 


Afganistan’a asker için referandum yapsak 


Cheney Ankara yolunda 


Burger King'e pompalı tüfekli güvenlik mi 


Parası olan faiz artsın’ olmayan insin’ diyor 


</TEXT>
</DOC>
