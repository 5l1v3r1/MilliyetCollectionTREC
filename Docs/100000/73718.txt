<DOC>
<DOCNO> 73718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/magazin/amag.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadir’e hayır Tarık’a evet 
</HEADLINE>
<TEXT>

Kadir İnanır’dan gelen dizi teklifini reddeden Gülben Ergen, Tarık Akan’la oynayacağı diziyi seve seve kabul etti... 
     ALİ EYÜBOĞLU 

     MARZİYE’ dizisinden sonra aralarına kara kedi giren Kadir İnanır’la Gülben Ergen’in soğuk savaşında yeni cephe açıldı. Ergen, İnanır’ın hem Kumsaldaki İzler’ dizisi için önerdiği teklifi hem de geçen yaz Fatsa’daki festivalde konser vermesi için yaptığı daveti reddetmişti. İnanır da tepkisini, "Yeni Gülben’ler yaratırım" deyip, yerine Esra Özmen’i alarak göstermişti. 
     
     İnanır’a inat 
     ERGEN’in İnanır’a cevabı gecikmedi. Gold Film’den aldığı dizi teklifine Evet’ yanıtı veren güzel yıldız, bu yeni dizide İnanır’ın Yeşilçam’daki tek rakibi usta aktör Tarık Akan’la başrol oynayacak. Yapımcı Faruk Turgut, senaryosunu Nuran Devres’in yazdığı, Kanal D’nin yeni dizisi Devlerin Aşkı’nı Şerif Gören’in yöneteceğini, Ergen ve Akan’la prensipte anlaştıklarını söyledi. 
     
     Mahsun’a da teklif var 
     DEVLERİN Aşkı’nda Gülben Ergen, aşiret üyesi köylü güzelini’, Tarık Akan ise geçici görevle Güneydoğu’ya giden memuru’ oynayacak. Akan, rolü gereği şık olduğu köylü güzeli Ergen’i büyük şehre kaçırınca aşireti peşine düşürecek. Faruk Turgut, kaçan aşkının peşinden giden köyün delikanlısı rolü için de, ünlü türkücü Mahsun Kırmızıgül’e teklif götüreceklerini açıkladı. 
     



 MAGAZİN 












</TEXT>
</DOC>
