<DOC>
<DOCNO> 66525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/siyaset/siy04.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkanını 8 aydır seçemedi 
</HEADLINE>
<TEXT>
Sayıştay seçimini liderler çözecek 
     ERSAN ATAR Ankara 

     Kamil Mutluer’in yaş haddinden emekliye ayrılmasıyla 8 ay önce boşalan Sayıştay Başkanlığı seçimleri liderler zirvesini bekliyor. Yüksek yargı organı statüsündeki Sayıştay Başkanlığı için kulislerde önce Başbakanlık Müsteşarı Ahmet Şağar’ın ismi ön plana çıktı. Şağar adaylığını resmen çekmedi, ancak Başbakan Yardımcısı Hüsamettin Özkan’ın Başbakanlık’ta kalmasının yararlı olacağı yönündeki telkinleri Sayıştay çevresine de yayılınca, "kurum içinden birinin başkan seçilmesinin iyi olacağı" dile getirildi. 
     Başkanlık için ismi geçenler arasında Maliye Bakanlığı eski Müsteşarı Erdoğan Öner ile asker kökenli Aziz Akgün de yer aldı. Ancak MHP’den destek gören Akgün’ün, Türk Silahlı Kuvvetleri’nden "sorunlu" ayrılmasının, şansını azalttığına dikkat çekildi. Yine MHP’nin desteklediği Rıdvan Karluk’un ise, Akgün’ün dezavantajlarını taşımadığı kaydediliyor. 
     



 SİYASET 












</TEXT>
</DOC>
