<DOC>
<DOCNO> 60036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/31/son/sonspo09.html </URL>
<DATE> 2002/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçelilerin son gözdesi Tuncay... 
</HEADLINE>
<TEXT>

     Sezon başında Sakaryaspor'dan Fenerbahçe'ye transfer olan milli futbolcu Tuncay Şanlı, ligin ilk bölümündeki performansıyla sarı-lacivertli taraftarların gözdesi oldu. 
     Sakatlığı nedeniyle ligin ilk haftalarında forma giyemeyen ve Gaziantepspor ile 11 Eylül'de yapılan erteleme maçında sonradan oyuna girerek, ilk kez oynayan Tuncay, Fenerbahçe'de ve Ümit Milli Takım'da sergilediği performansla herkesin dikkatini çekti. 
     ''www.fenerbahçeninsesi.com'' adlı internet sitesinde süren ''İlk devre en başarılı kim '' anketine katılan 1599 taraftarın yüzde 50'si 806 kişi Tuncay'ı en başarılı futbolcu seçti. 
     Fenerbahçe'nin sezon başındaki ''Flaş'' transferi Arjantinli Ariel Ortega'nın yüzde 7 ile 114 kişi 4. sırada yer aldığı ankette, Ümit Özat yüzde 16 ile 262 kişi ikinci, Johnson yüzde 9 ile 140 kişi üçüncü, Rüştü yüzde 6 ile 96 kişi beşinci, Serhat yüzde 5.5 ile 88 kişi altıncı, Mustafa yüzde 4 ile 59 kişi 7. ve Fatih de yüzde 2 ile 34 kişi en başarılı 8. futbolcu oldu. 
     





</TEXT>
</DOC>
