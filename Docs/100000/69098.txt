<DOC>
<DOCNO> 69098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/23/spor/spo04.html </URL>
<DATE> 2002/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon’da Ogün sesleri 
</HEADLINE>
<TEXT>

     Sümer’e ilettiler 
     TRABZONSPOR’DA başta Kerim Kalafatoğlu olmak üzere bir grup yöneticinin Fenerbahçe’de oynayan Ogün’ün tekrar geri alınması için Başkan Özkan Sümer’e öneri götürdükleri öğrenildi. Sümer’in ise "Ogün kalitesini ispatlamış, çok değerli bir futbolcu. Türkiye’de her takımda oynayabilecek kapasitede. Fakat Mayıs’ta koşullar ne gösterir bilinmez" yorumunu yaptığı ifade edildi. 
     
     Briegel’den onay 
     TEKNİK Direktör Hans Peter Briegel de Ogün için, "Markov ile savunmanın göbeğini çok iyi kapatır. Bize çok yararlı olur" yorumunu yaptı. Ancak milli futbolcunun internet sitesine yaptığı, "Doğuştan Fenerbahçeliyim" açıklamasının Bordo - Mavili taraftarlar arasında kızgınlık yarattığı, bu yüzden transferin sıkıntıya girebileceği de kaydedildi. 
     
     Bushi görev bekliyor 
     SAKATLIĞI nedeniyle Trabzonspor’a geldiği günden beri hiç forma giyemeyen Alban Bushi, tedavi gördüğü İstanbul’dan döndü. Arnavut futbolcu, "Şu anda sol bacağımın kuvveti, sağ bacağımdan bile iyi duruma geldi. Kendimi bomba gibi hissediyorum. Hocamla da konuşup görev isteyeceğim" diye konuştu. Bu arada Ankaragücü karşısında kaleyi yine Metin koruyacak. Savunmada ise Kürşat, Macit ve Markov üçlüsü görev alacak. 
     



 SPOR 






















</TEXT>
</DOC>
