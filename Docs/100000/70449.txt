<DOC>
<DOCNO> 70449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/son/sontur16.html </URL>
<DATE> 2002/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazar Gölü'nde sular çekiliyor 
</HEADLINE>
<TEXT>

     Elazığ'ın Sivrice İlçesi Belediye Başkanı Metin Öztürk, hidroelektrik santrallerine verilen su nedeniyle Hazar Gölü'ndeki suyun giderek azalmaya başladığını söyledi. 
     Öztürk, Hazar Gölü'nün maksimum su kodunun 1250 1 olduğunu belirterek, 1956 ve 1957 yıllarında DSİ tarafından yapılan Hazar Hidroelektrik Santralı HES-1 ve HES-2'nin tamamlanarak üretime geçtiği 1960 yılından bu yana Hazar Gölü'ndeki su seviyesinin düşmeye başladığını bildirdi. 
     Su seviyesinin giderek düşmesiyle Hazar Gölü'nde batık antik bir kentin ortaya çıktığını hatırlatan Öztürk, suyun boşalmasının, ekolojik dengeyi ve doğal çevreyi de bozduğunu söyledi. 
     Hazar Gölü ve çevresinin 1. derece arkeolojik ve doğal SİT alanı olduğunu belirten Öztürk, "Hazar Hidroelektrik Protokolü'nün gözden geçirilmesi gerekiyor. Son yıllarda özellikle ülkemizde ve bölgemizde yağışlar az. Yıllık yağış ortalaması elde edilemiyor" diye konuştu. 
     






</TEXT>
</DOC>
