<DOC>
<DOCNO> 64209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/ekonomi/eko03.html </URL>
<DATE> 2002/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer’den kısmi’ veto 
</HEADLINE>
<TEXT>

Cumhurbaşkanı Sezer, sermaye yapılarını güçlendirmek amacıyla bankalara kaynak aktarımını öngören yasanın sadece üç maddesini veto ederek Meclis’e iade etti 
     ANKARA Milliyet 

     Cumhurbaşkanı Ahmet Necdet Sezer, IMF ile yeni anlaşmanın kritik koşulu haline gelen ve devletin zor durumdaki bankalara sermaye katkısı koyarak ortak olması düzenlemesini de içeren yasanın, üç maddesini veto etti. Dün akşam yapılan açıklamada, Sezer’in, 4739 sayılı Mali Sektöre Olan Borçların Yeniden Yapılandırılması ve Bazı Kanunlarda Değişiklik Yapılması Hakkında Kanun’u tekrar görüşülmek üzere TBMM’ye iade ettiği belirtildi. 
     
     Onlar h l kamu personeli 
     Sezer gerekçesinde, yasanın 31 Aralık tarihinden itibaren Ziraat, Halk ve Emlak bankalarında özel hukuk kurallarına bağlı olmayan personel çalıştırılamayacağını öngören maddesinin "özelleştirme işlemi bitmeden ve sermayelerindeki kamu payı yüzde 50’nin altına düşmeden hukukla bağdaşmayacağı düşünülmektedir" ifadesini kullandı. 
     Kamu personeline özel bankalar personeliyle aynı hakları tanıyan düzenlemenin hukuka aykırı olduğunu belirten Sezer, sermayesinin tümü kamuya ait olan üç bankadaki özelleştirme çalışmaları tamamlanıncıya kadar bankaların kamu statüsünü koruduğunu belirtti. 
     Üç bankanın yönetim, denetim ve tasfiye kurulu üyelerinin özel bankalardaki kurulların üyeleri gibi özel hukuk hükümlerine bağlı olduklarını düzenleyen geçici 1’inci maddenin ikinci ve üçüncü fıkraları için de "hukuka aykırılık" görüşünü savundu. Sezer, bu üyeler kamu kaynağı kullandıkları için kamu görevlileri olduklarının açık olduğunu belirtti. Sezer, üst kurulları Sayıştay denetiminden çıkaran 7’nci maddeyi ise Anayasa’nın 160’ıncı maddesine aykırı bulduğu için veto etti. 
     
     Dünya Bankası vurgusu 
     Sezer 7’nci maddenin iptaline gerekçe olarak Dünya Bankası’yla yapılan Program Amaçlı Mali ve Kamu Sektörü Uyum Kredisi’ne ilişkin anlaşmayı da hatırlattı. Sezer, "Söz konusu anlaşmaya göre, Sayıştay’ın denetim alanının, özerk kurumları, sosyal güvenlik kuruluşlarını, bütçe dışı fonları ve tüm Hükümet kuruluşlarını kapsayacak biçimde genişletilmesine yönelik, gerekli hukuksal değişiklikleri de içerecek bir eylem planı hazırlanması da taahhütler arasındadır" diye konuştu. 
     Sezer, hükümetin IMF’den gelecek ek kaynak için öncelikli olarak yasalaştırıp Çankaya Köşkü’ne gönderdiği düzenlemede, veto ettiği maddelerin anayasaya aykırılığını esas alıp Anayasa Mahkemesi’ne iptal için gönderme yöntemini tercih etmedi. Sezer, son yapılan anayasa değişiklikleri çerçevesinde kendisine tanınan kısmi veto’ yetkisini kullandı ve hukuka aykırı bulduğu üç maddeyi TBMM’ye geri gönderdi. Bunun sonucu olarak, Cumhurbaşkanı’nın veto ettiği maddeler dışında yasanın diğer bölümleri Resmi Gazete’de yayımlanarak yürürlüğe girecek. 
     
Kamu kurumları özel’ sayılamaz’      Yasa’nın geçici 1. Maddesi’nin 2. ve 3. Fıkrası Kamu bankalarının yönetim, denetim ve tasfiye kurulları üyelerinin sorumluluğu, özel bankaların yönetim, denetim ve tasfiye kurullarına uygulanan özel hukuk hükümlerine ve mevzuata tabidir ve ceza ile idare hukuku yönünden memur sayılamayacaklardır. 
     Sezer’in veto gerekçesi 
     Bu fıkralar hukuka aykırıdır. Söz konusu kurul, üst kurul ve kurumlar, kamu tüzel kişiliğini haiz olduklarına göre, gelirlerinin kamu geliri olduğunda duraksanamaz. Dolayısıyla bu üyeler kamu kaynağı kullandıkları için kamu görevlileri oldukları da açıktır. 
     
     Yasa’nın 6. Maddesi 
     Kamu bankalarında 31.12.2002 tarihinden sonra özel hukuk hükümlerine tabi olmayan personel çalıştırılamaz. 
     
     Sezer’in veto gerekçesi 
     Özelleştirme işlemi bitmeden ve sermayelerindeki kamu payı yüzde 50’nin altına düşmeden böyle bir uygulama hukukla bağdaşmaz. Kamu bankadaki özelleştirme çalışmaları tamamlanıncıya kadar bankalar kamu statüsünü korur. Dolayısıyla personelin de kamu görevlisi statüsünü koruyacağı açıktır. 
     
     Yasa’nın 7. Maddesi’nin 1. ve 2. Fıkrası 
     Özel yasalarla kurulan, kamu tüzel kişiliğini, idari ve mali özerkliği haiz kurul, üst kurulların yıllık hesapları, Başbakanlık müfettişi, Başbakanlık Yüksek Denetleme Kurulu denetçisi ve Maliye müfettişinden oluşan bir komisyon tarafından denetlenir. Bu kuruluşlar yılda bir defa Türkiye Büyük Millet Meclisi Plan ve Bütçe Komisyonu’nu bilgilendirir. 
     
     Sezer’in veto gerekçesi 
     Bilgilendirme’, denetim’den beklenen sonuçları doğurmaz. Anayasa’nın 160. maddesinde, Sayıştay’ın, genel ve katma bütçeli dairelerin gelir ve giderleri ile mallarını TBMM adına denetlemekle görevli olduğu belirtilmiş 165. maddesinde de, sermayesinin yarısından fazlası devlete ilişkin kamu kuruluş ve ortaklıklarının TBMM’ce denetlenmesi esaslarının yasayla düzenleneceği kurala bağlanmıştır. 
     
Derviş Konuyu hafta sonu görüşeceğiz      Devlet Bakanı Kemal Derviş, Cumhurbaşkanı Sezer’in yasanın üç maddesini veto etmesiyle ilgili konuyu hafta sonu gözden geçireceklerini bildirdi. Dün akşam İstanbul’a gelen Derviş, havaalanında sorular üzerine, "Veto tabii ki olumsuz etkileyecek. Konuyu hafta sonu gözden geçireceğiz. Pazartesi günü saat 09.00-09.15’te Hazine’de gerekli açıklama yapılacak. O zamana kadar hiçbir açıklama yapmayacağız" dedi. Maliye Bakanı Oral da veto edilen üç maddenin, kısa sürede TBMM’den geçirilebileceğini, IMF ile ilişkileri etkilemeyeceğini belirtti. 
     Sezer’in yasanın özünü oluşturan düzenlemeleri veto etmemesinin, hükümetin IMF’yi yatıştırmasını kolaylaştırabileceği, IMF’nin 4 Şubat olarak açıklanan niyet mektubunu görüşme tarihinde bir ertelenme olamayabileceği ifade ediliyor. Veto edilen geçici 1. Madde, program kapsamında bir önkoşul oluşturmuyor. Ancak, bankacılıkla ilgili düzenlemelerin ocak ayı içinde yapılması ve izleyen aylarda aşamalı olarak gerçekleştirileceği taahhüdü var. Ayrıca, yasanın, veto edilen, kamu bankaları personeline ilişkin düzenlemesi niyet mektubunda önkoşul olarak yer alıyor. 
     



 EKONOMİ 















</TEXT>
</DOC>
