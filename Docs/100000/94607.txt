<DOC>
<DOCNO> 94607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/yazar/cemal.html </URL>
<DATE> 2002/07/09/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
En çabuk seçim, en doğru tercihtir ama... 
</HEADLINE>
<TEXT>

     Bir Bu hükümet bitti artık dikiş tutmaz. DSP’den dün Hüsamettin Özkan’la başlayan milletvekili istifalarıyla birlikte bu gerçek değişmez, tersine güçlenir. Ecevit’in geçen mayıs ayı başında ilk kez hastaneye kaldırılmasıyla birlikte film zaten kopmuştu. Bugünse ok yaydan çıkmış durumda... 
     İki 
     Seçimi en erkene almak, en doğru tercihtir. Seçimi geciktirmek artık Türkiye’ye sadece zarar verir, ekonomik maliyeti daha beter büyütür. 
     Üç 
     Ancak, seçime giderken seçimin altyapısı’nı oluşturmak, seçim ittifaklarını mümkün kılacak seçim sistemi değişikliğini yapmak gerekir. 
     Dört 
     Eğer seçim ve siyasi partilerle ilgili yasalarda değişiklik yapmadan ve bazı yaratıcı formülleri sahnelemeden seçime gidilirse, sandıktan yine istikrar çıkmayabilir. 
     Beş 
     Nedir bu yaratıcı formüller ’ Daha çok Kemal Derviş ve İsmail Cem’le ilgili bazı tasavvurlar... Şimdi buna Özkan ve arkadaşları da eklendi. 
     Altı 
     İşte bütün bu nedenlerle, yazımın başlığında "En hızlı seçim, en doğru tercihtir" dedikten sonra ama sözcüğünü de eklemek ihtiyacını duydum. 
     Bu ama’yı düşünmekte yarar var. 
     Bir an önce seçime evet. 
     Ama seçim çare olmayabilir. 
     Bu da akılda tutulmalı. 
     Seçim sandığından bugünkü durumu aratabilecek bir tablo neden çıkmasın Bu kez üçlü değil, beşli koalisyonlara mahkum olabiliriz. Siyaset sahnesindeki bölünmüşlük yaygınlaşırken, güçlü hükümetler özlem olarak kalmaya devam edebilir. 
     Bir başka soru işareti 
     Recep Tayyip Erdoğan’ın muhtemel bir seçim zaferi istikrar açısından ne anlama gelir İstikrar mı İstikrarsızlık mı 
     Bu soruları da bir kenara yazın 
     Erken seçimin ama’lı konularından biri de Kemal Derviş. 
     Ne yapacak 
     Ecevit eğer Kemal Derviş’i, İsmail Cem’i dışlayarak kendi başına seçime gitmeye kalkarsa, - ki büyük ihtimaldir - DSP sandıktan çıkamaz, baraja takılır. Bu ikilinin önü açılabilirse, DSP kendini kurtarabilir. 
     Bu ihtimal var mı 
     Çok zayıf... Özkan’la birlikte dün DSP’de başlayan bakan ve milletvekili istifalarıyla, öyle gözüküyor ki, bu ihtimal neredeyse sıfırlanmış durumda... 
     O zaman Derviş ne yapar 
     CHP’ye gidebilir mi Mümkün. CHP hakkında olumlu konuşan Derviş’in yine de bazı tereddütleri olduğu anlaşılıyor. 
     Derviş’le Cem kafa kafaya verip yeni parti kurabilirler mi Örneğin Hüsamettin Özkan’la birlikte .. Derviş - Cem - Özkan üçlüsü, DSP’den hızla kopmakta olan yeterli sayıda milletvekiliyle yeni bir parti çatısı altında seçime katılacak iddialı bir hareket haline gelebilirler kısa zamanda... 
     Derviş’le Cem’in yeni parti için kuşku besledikleri, DSP ile yola devamı tercih edecekleri öngörülüyordu. Ancak, Ecevitler’in DSP kapısını kendilerine kapatma ihtimali dünden itibaren çok güçlendiğine göre, Özkan’la birlikte yeni parti hareketinde yer almaları beklentisi büyüdü. 
     Ya Mesut Yılmaz’lı ANAP, Mehmet Ali Bayar’lı DTP seçenekleri .. Kemal Derviş solcu olduğunun altını çizerek bu tercihlere yatkın olmadığını belirtiyor. 
     Erken seçim ekonomiye ne yapar 
     Ecevit’in ilk hastaneye girişi, mayıs ayının birinci haftasında oldu. Bu tarihten itibaren koalisyon ortakları iki ay boyunca "Erken seçim yok, hükümet iş başında " dediler. 
     Ama hiç inandırıcı olamadılar. 
     Faizler 26 puan yükseldi. 
     Kur çıktı, borsa düştü. 
     Yani Ecevit’in sağlık durumundan ve hükümet içi AB kavgası’ndan kaynaklanan siyasal belirsizlik ekonomiye çok ağır bir maliyet yükledi. 
     Kimsenin kuşkusu olmasın. 
     Seçim geciktikçe, bu maliyet daha da büyür. Seçim erkene alındığı vakit, hiç olmazsa bir yerde frene basılır, seçim sonucu beklenmeye başlar. Piyasada inişler çıkışlar yine olabilir ama önce sandık beklenir. 
     Hele sandıkla ilgili bir umut ışığı bazı yaratıcı formüllerle seçim öncesi yakılabilirse, ekonomi daha rahat bekleyebilir seçimleri... 
     Yani bir geçiş dönemi açılır. 
     Şimdi bütün sorun, bu geçiş dönemini iyi kullanmak, seçimin altyapısını, yaratıcı formülleri adam gibi hazırlamaktır. 
     İki aydır yazdıklarımın bir özeti daha... 
     
     







Kargaşa 


Bizde ne olur 


Zorlamanın sonu 


En çabuk seçim, en doğru tercihtir ama... 


Düğmeye basıldı 


Yurtdışında Türk olmak 


Erkenseçim AB’ye engel mi 


Bahçeli, Baykal’ın izinde... 


Seçimden ne çıkar 


Sınıflar arası tek düzenli yardım Giyecek 


Her şeye rağmen üretimde artış var’ 


Petersburg’da beyaz geceler 


</TEXT>
</DOC>
