<DOC>
<DOCNO> 65569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/son/soneko08.html </URL>
<DATE> 2002/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Hazine Bakanı ''Krizlerle baş etme yolu reformlardan geçiyor'' 
</HEADLINE>
<TEXT>

     ABD Hazine Bakanı Paul O'Neill, Arjantin'deki ekonomik sorunların, dünyanın, uluslararası mali krizlerle başetme yolunu reformdan geçirme ihtiyacını ön plana çıkardığını söyledi. 
     O'Neill, Uluslararası Para Fonu'nda IMF halen işlemekte olan ülkelerin de borç ödeyemez hale gelmeleri halinde, şirketlerin konkortadoya başvurması gibi, işlerini benzer şekilde halletmeleri esnekliği tanıyan sürecin yaratılmasını onayladığını bildirdi. 
     Ülkeler için de iflas sürecinin yaratılması için ciddi görüşmelerin başlatıldığını belirten O'Neill, bu sistemin uygulamaya konulabilmesi için birçok ayrıntının çözülmesi gerektiğini, fakat, bu fikrin kesinlikle yerinde olduğunu söyledi. 
     O'Neill, Dünya Ekonomik Forumu için hazırlanan konuşmasında, bu konuda mümkün olduğu kadar çabuk ilerletilmesi gerektiğini söyledi. 
     Hazine Bakanı O'Neill, diğer kalkınmakta olan ülkelerin de Arjantin'in hatalarından ders alması ve kendilerine azami esneklik tanımak için gelecekteki borç yükümlülüklerini yapılandırmalarını istedi. 
     O'Neill, ABD Hazine Bakanlığı'nın Arjantin'in borç durumunu gözden geçirdikleri bir yıl öncesinde, bu ülkenin borçlarının 130 milyar dolar, ancak, gelir akışının, belki ancak 100 milyar doları destekleyebileceğini ve borçların yeniden yapılandırılması haklarının ortadan kalktığını anladıklarını bildirdi. 
     IMF 1. Başkan Yardımcısı Anne Krueger'in ülkelerin iflas sürecine dair önerisinin IMF İcra Kurulu'nda bu ay ele alınması bekleniyor. 
     Krueger, bu öneriyi, sistemde mali güçlük içindeki ülkelere yeterli koruma sağlamada boşluk olduğundan dolayı ortaya attı. 
     Birçok özel ekonomist, bu yaklaşımı, IMF'in 1997-98 mali krizindekiler gibi milyarlarca dolarlık kurtarma paketlerine alternatif olarak görüyordu. 
     






</TEXT>
</DOC>
