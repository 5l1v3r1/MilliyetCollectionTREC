<DOC>
<DOCNO> 60677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/spor/spo05.html </URL>
<DATE> 2002/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yedeklere özgürlük 
</HEADLINE>
<TEXT>

Futbolda kulübe mahkumlarına gün doğdu. FIFA’nın talimatına göre bir sezonda takımının oynadığı resmi maçların yüzde 10’unda forma giymeyen futbolcular sözleşmelerini tek taraflı fesh edebilecek 
     CEMAL ERSEN 

     Prangalar çözülecek 
     FIFA’NIN 1 Eylül 2001 tarihinde yürürlüğü koyduğu talimat, futbolda yeni bir devrime yol açacak. Yedek kulübesine mahkum olan futbolculara "özgürlük" hakkı verilirken, bir sezonda takımının maçlarının yüzde 10’unda forma giyme şansı bulamayan oyuncular, sözleşmelerini tek taraflı olarak fesh edebilecek. Bu maddenin yürürlüğe girmesiyle yedek bekleyen birçok futbolcunun "prangası" çözülecek. 
     
     Talimata giriyor 
     "FUTBOLCUNUN transfer ve statüsü" başlıklı talimata göre, takımlarında uzun süre yedek kalan veya kadroya giremeyen oyuncular, durumlarını kanıtladıkları takdirde, herhangi bir bonservis bedeli aranmaksızın serbest kalabilecek. FIFA’ya bağlı ulusal federasyonlar tarafından uygulamaya konulan bu madde, Türkiye Futbol Federasyonu’nun hazırlığını sürdürdüğü "transfer talimatı" kapsamına da girecek. 
     
     Devrim yaratacak 
     OYUNCULARIN "spor yapma hakkının" engellenmemesi temelinden yola çıkan Uluslararası Futbol Federasyonu Birliği, "Sözleşmeye Saygı" başlıklı 12. maddeyi kabul etti. Maddenin hükmü şöyle "Bir futbolcu bir sezon sonunda kulübünün oynadığı resmi maçların yüzde 10’nundan daha az görevlendirildiğini kanıtladığı takdirde, sözleşmesini sporla ilgili haklı nedenlerle feshetme hakkına haiz olur." 
     
Kulüplere çifte darbe      TRANSFERDE serbest dolaşım hakkının tanınmasından sonra kulüplere ikinci darbe de yedek bekletilen futbolculardan gelecek. Yeni sezonda borservis ücretlerinin kalkmasıyla maddi açıdan büyük sıkıntıya düşecek olan kulüpler, şimdi de kadrolarında yer verdikleri, ancak resmi maçlarda belirlenen kıstaslara göre oynatmadıkları futbolcuların serbest kalması tehlikesiyle karşı karşıya kalacak. 
     



 SPOR 






















</TEXT>
</DOC>
