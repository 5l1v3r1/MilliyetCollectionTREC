<DOC>
<DOCNO> 91856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/ekonomi/eko01.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İthalat da canlanma diyor 
</HEADLINE>
<TEXT>

15 ay aradan sonra aylık ithalat ilk kez nisanda 4 milyar doları geçti. Nisanda sermaye malları ithalatı yüzde 26.7, ara malı ithalatı yüzde 39.1 yükseldi 
     ANKARA Milliyet 

     Ekonomide 2001’de yaşanan krizin ardından bir yılı aşkın süredir sürekli gerileyerek, tarihinde görülmemiş düzeyde azalan ithalat, üretimdeki artışın etkisiyle canlanmaya başladı. 
     Sanayi üretimi ve kapasite kullanımındaki artışın ardından ithalattaki yükselme de nisan ayından itibaren ekonomide canlanma başladığını gösteriyor. 
     15 ay aradan sonra aylık ithalat 4 milyar doları geçti. İthalat, geçen yıl nisan ayına göre yüzde 32.3, mart ayına göre ise yüzde 16 oranında artarak 4 milyar 20 milyon lira olarak gerçekleşti. Nisandaki ithalat artışında sermaye malları ithalatındaki yüzde 26.7’lik ve ara malı ithalatındaki yüzde 39.1 oranındaki büyüme etkili oldu. Tüketim malı ithalatı ise yüzde 13.3 oranında büyüdü. İhracat ise nisan ayında yüzde 4.7 arttı. Devlet İstatistik Enstitüsü, geçici dış ticaret verilerine göre nisan ayı ihracatı 2 milyar 738 milyon dolar oldu. Yılın ilk dört aylık dönemindeki toplam ihracat ise yüzde 5.9 artışla 10 milyar 498 milyon dolara çıktı. Ocak - nisan dönemindeki ithalat da yüzde 0.1 binde 1 artışla 13 milyar 828 milyon dolara ulaştı. İlk dört ayda ihracatın ithalatı karşılama oranı ise yüzde 71.8’den 75.9’a yükseldi. 
     
     AB’ye ihracat arttı, ithalat azaldı 
     Ocak - nisan döneminde Türkiye’nin AB ülkelerine yaptığı ihracat yüzde 1 artarken, EFTA ülkelerine ihracatta yüzde 11.9 artış yaşandı. AB ve EFTA ülkeleri dışındaki OECD ülkelerine yapılan ihracatta ise yüzde 7.5’lik azalma gözlendi. 
     OECD üyesi olmayan ülkelere yapılan ihracatta yüzde 20.5 artış oldu. Türkiye’nin AB ülkelerinden yaptığı ithalat ise yüzde 5.9 azaldı. EFTA ülkelerinden ithalat yüzde 70 artarken, diğer OECD ülkelerinden gerçekleştirilen ithalattaki büyüme yüzde 23.1, OECD üyesi olmayan ülkelerden gerçekleştirilen ithalattaki azalma ise yüzde 7.7 oldu. 
     
Dış ticaret açığı yüzde 203.8 arttı      Nisan ayında, 2 milyar 738.2 milyon dolarlık ihracat, 4 milyar 19.9 milyon dolarlık ithalat yapıldı. Nisanda, ihracat yüzde 4.7, ithalat da yüzde 32.3 arttı. Geçen yıl nisan ayında 421.9 milyon dolar olan dış ticaret açığı yüzde 203.8 artarak, bu yılın nisan ayında 1 milyar 281.7 milyon dolara yükseldi. İhracatın ithalatı karşılama oranı da bu yılın nisan ayında yüzde 68.1’e geriledi. Geçen yıl aynı ayda bu oran yüzde 86.1 idi. 
     
Ara malı ithalatı nisanda yüzde 39.1 arttı bin dolar  Nisan 2001 Nisan 2002 Nisan 2001 Ocak - Nisan Ocak - Nisan 2002 Ocak - Nisan İHRACAT 2.616.050 2.738.214 4.7 9.914.327 10.498.919 5.9 - Sermaye malları 283.154 186.401 - 34.2 900.827 752.987 - 16.4 - Ara malları 1.140.287 1.163.106 2.0 4.245.377 4.549.381 7.2 - Tüketim malları 1.192.012 1.387.361 16.4 4.742.185 5.184.823 9.3 - Diğerleri 598 1.346 125.1 25.938 11.729 - 54.8 İTHALAT 3.037.989 4.019.999 32.3 13.813.020 13.828.253 0.1 - Sermaye malları 557.711 706.860 26.7 2.336.898 2.015.034 - 13.8 - Ara malları 2.076.183 2.888.223 39.1 9.923.980 10.460.957 5.4 - Tüketim malları 360.867 408.995 13.3 1.406.414 1.257.491 - 10.6 - Diğerleri 43.229 15.921 - 63.2 145.728 62.322 - 57.2 DIŞ TİCARET AÇIĞI bin dolar - 421.939 - 1.281.785 203.8 - 3.898.693 - 3.329.334 - 14.6 KARŞILAMA ORANI 86.1 68.1  71.8 75.9      
     



 EKONOMİ 

















</TEXT>
</DOC>
