<DOC>
<DOCNO> 81364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/01/siyaset/siy02.html </URL>
<DATE> 2002/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan da savunamamıştı 
</HEADLINE>
<TEXT>
Sindiremeyenler koalisyonu 
ANAP lideri Yılmaz tartışılan af yasasını trajikomik bulurken, MHP lideri Bahçeli, "Biz kimsenin himayecisi değiliz" dedi 
     ANKARA Milliyet 

     Başbakan Yardımcısı Devlet Bahçeli, af yasasının MHP’ye mal edilmeye çalışıldığını belirterek, "Hiç kimsenin himayecisi değiliz" dedi. Başbakan Yardımcısı Mesut Yılmaz da af yasasının trajikomik bir hal aldığını söyledi. 
     Bahçeli, Cumhurbaşkanı Ahmet Necdet Sezer’in yasayı veto etmesi nedeniyle h kim ve savcıların nasıl hareket edeceklerini bilmediklerini belirtti. Yasanın Haluk Kırcı ve Mehmet Ali Ağca gibi isimlere indirgenmesinin yanlış olduğunu ifade eden Bahçeli, "Affın tarafı değiliz" dedi. Bahçeli, yasanın veto gerekçesi doğrultusunda "Gerekirse 330’u sağlarız. Hükümet olarak yasanın aynen geri gönderilmesini benimsedik" diye konuştu. 
     
     ANAP da sindiremedi 
     Af yasası ANAP MKYK toplantısında da ele alındı. Yılmaz, Sezer’in veto ettiği yasayı "trijikomik" diye nitelendirdi. Yasanın Meclis’te aceleyle ele alındığını belirten Yılmaz, sorunun da buradan kaynaklandığını söyledi. ANAP Genel Başkan Yardımcısı Bülent Akarcalı, ANAP MKYK üyelerinin de yasayı "içlerine hiç sindiremediklerini" ifade etti. 
     



 SİYASET 
















</TEXT>
</DOC>
