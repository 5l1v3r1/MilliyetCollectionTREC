<DOC>
<DOCNO> 78295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/14/yazar/bila.html </URL>
<DATE> 2002/04/14/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Yücelen'den Müdüre destek 
</HEADLINE>
<TEXT>

     Hakkari'nin Yüksekova ilçesinde Polis Günü kutlamaları sırasında vatandaşların Kürtçe müzik eşliğinde polislerle halay çekmeleri bir suç mudur 
     Bu olay İlçe Emniyet Müdürü Ali Sinop'un soruşturulmasını gerektirir mi 
     Emniyet Müdürü Sinop'un, "Yanlış yapmadık, vatandaşla halkın kaynaşmasına çalışıyoruz. Anlık gelişen bir olay, hatamız varsa katlanırız" şeklindeki sözleri İçişleri Bakanlığı tarafından nasıl değerlendirilir 
     İçişleri Bakanı Rüştü Kazım Yücelen olaya, bir sorun, bir suç gibi bakmıyor. Yücelen, dünkü konuşmamızda, Yüksekova İlçe Emniyet Müdürü Ali Sinop'un yaklaşımına destek verdi. Bakan Yücelen'in değerlendirmesi şöyle 
     "Kürtçe kaset çalmak, türkü söylemek, halay çekmek yasak değil. Suç değil. Bunda bir sorun yok. Vatandaş kendi arabasında kaset çalmış polislerle birlikte kutlama yapmış. Ortada bir sorun yok." 
     "O halde Müdür Sinop hakkında da soruşturma yok" diye sorunca da şu yanıtı verdi 
     "Elbette yok. Yapılan da bir soruşturma değil. Merkezden müfettiş göndermiş değiliz. Sadece il emniyet müdür yardımcılarından biri olayın ne olduğunu anlamak için gitti. Bir soruşturma açmak amacıyla değil. Durum da anlaşıldı. Soruşturulacak bir şey yok." 
     İçişleri Bakanı Yücelen'in de İlçe Emniyet Müdürü Sinop'un da yaklaşımları aynı yönde... 
     Bu yaklaşımın önemi şurada 
     Vatandaşın Kürtçe kaset çalması, sevdiği şarkı veya türküyle halay çekmesi, Polis Günü'nü böyle kutlaması, duygularını böyle yaşayıp dışa vurması elbette yasaklanacak, suç sayılacak bir olay değildir. Vatandaşın bu doğal hareketleriyle bunları istismar etmeye, kullanmaya dönük çabaları birbirinden ayırmak gerekir. Bakan ve Müdür bu ayırımı yapmış görünüyorlar. 
     Kürtçe müziği, Kürtçe televizyon yayınını etnik ayrımcılığın siyasi araçları olarak görüp kullanmak isteyenler ile yöresinin müziğini kendi dilinde dinlemek isteyenleri birbirinden ayırmak gerekir. 
     İçişleri Bakanlığı'nın olaya bu bilinçle yaklaşması isabetlidir. 
     
     







Vay benim köse sakalım... 


Türban 2002 


Yücelen'den Müdüre destek 


Jenin katliamı, Şaronizm, intihar terörizmi 


Sinemalarım 


Sıra bizim kuşakta 


Avrupa Birliği'ne giriş sürecinde eğitim 


Sahip olduğumuz tek şey yaşadığımız andır 


Mardin'in kayık ve sal tarifesi 


Işıkara'dan Abdülhamid'e deprem jurnalleri 


Bankacıyla gazetecinin köşe yazarı olarak farkı 


Bir yıldızın hayat müfredatı 


Siz "ne"siniz 


Yeni lider adayı hakkında 


Büyümenin önündeki en büyük engel kafalarımızda 


Her soruna bakıyoruz gençleri unutuyoruz 


Türkiye altın takı ülkesi olur mu 


</TEXT>
</DOC>
