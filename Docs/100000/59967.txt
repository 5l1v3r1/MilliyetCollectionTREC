<DOC>
<DOCNO> 59967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/31/yazar/guclu.html </URL>
<DATE> 2002/12/31/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Yılbaşı gecesi ne yapıyorsunuz 
</HEADLINE>
<TEXT>

     Son günlerde hemen herkesin birbirine en çok sorduğu soru bu Yılbaşı gecesi ne yapıyorsunuz Eğer h l hiç kimse size sormadıysa biz soralım Evet bu akşam ne yapıyorsunuz .. 
     Şu saate kadar h l bu sorunun cevabını bulamadıysanız üzülmeyin. Çünkü genel çoğunluk da sizden farklı değil. Siz öyle çarşaf çarşaf verilen eğlence ilanlarına, oraya, buraya, şuraya gideceğiz diyenlere bakmayın. Çoğunluk h l kararsız. 
     Aslında evde kalmaya kararlılar da onun dışında ne yaparız arayışlarını henüz noktalamış değiller. Cazip bir son dakika teklifine hemen herkes açık kapı bırakıyor. 
     Tam biz Türklere özgü bir durum. İşi son dakikaya kadar erteleyip kazanırsak sevinmeye, kaybedersek üzülmeye bayılıyoruz. Bu akşam için de değişen bir şey yok. Yine herkes bildiğini okuyor. Tıpkı geçen yılbaşı öncesinde olduğu gibi... 
     Dışarıda kutlayanların evde kalanları, evde kalanların da bir yıllık gelirlerinden daha fazlasını bir gecede harcayanları anlaması çok zor. 
     
Farklı olsun      Allah’tan televizyonlar var. Ha bir de AKP iktidarının ilk yılbaşısı. Tabii ki evdeydim, yılbaşı bizim neyimize demek birilerine şirin görünmenin yeni bir yolu olabilir. Tıpkı oruç tutma ve iftar yemeği yarışında olduğu gibi. Bu nedenle yeni yılı evde karşılayanların sayısında patlama olursa hiç şaşırmayın.... 
     Kimse kimsenin halinden anlamıyor. Türkiye’nin şu an için sergilediği durum tam anlamıyla bu. Birileri nasıl eğleneceğini düşünürken diğerleri karnını nasıl duyuracağını, işe nasıl girebileceğini, sınavı nasıl kazanacağını, borçlarını nasıl ödeyeceğini düşünüyor. 
     Şimdi bunları hatırlatmanın ne lemi var. Bırak yılbaşının tadını çıkaralım diyenler de haklı. Ama internette dolaşan şu mail aldı buralara getirdi beni. Çok çarpıcı. Hep birlikte okuyalım 
     Geçen ay BM tarafından dünya çapında bir anket yapılmış ve sadece şu soru sorulmuş 
     "Lütfen dünyanın geri kalan kısmındaki yiyecek eksikliğine yönelik bir çözüm ile ilgili kişisel görüşünüzü dürüstçe belirtiniz." 
     Anket başarısızlıkla sonuçlanmış. Çünkü 
     Afrika’daki insanlar, "yiyecek" kelimesinin, Batı Avrupa’daki insanlar "eksiklik" kelimesinin, Doğu Avrupa’daki insanlar "kişisel görüş"ün, Ortadoğu’daki insanlar "çözüm"ün, Güney Amerika’daki insanlar "lütfen"in, Asya’daki insanlar "dürüstlük" kelimesinin, Amerika’daki insanlar da "dünyanın geri kalan kısmı"nın ne anlama geldiğini bilmiyorlarmış... 
     Araştırma ve yapılan saptamalar ne kadar doğru o tartışılır. Ama ortaya koyduğu bir gerçek var ki o kesin Hiç kimsenin hiç kimseden haberi yok. Öyle uzağa gitmenize de gerek yok. Çok yakın çevrenize bakın yeter... 
     Özetin özeti 2003, insanların birbirinden ve sorunlardan daha çok uzaklaştığı bir yıl değil, sorumluluk ve duyarlılıkların arttığı bir yıl olsun. Mutlu yıllar... 
     
     







Irak nereye 


Ömrün çok olsun 


Siz farkında olun 


Yılın son günü hortlakların dansı... 


Ayıyla dans 


Mutsuz ülkede "limitsiz eğlence" 


Yılbaşı gecesi ne yapıyorsunuz 


Ne kadar Müslümanız 


Sıkıntılı bir yıl... 


İlk aşkım, sevdiğim kadına ilk sarılışım... 


Sarıkamış 2003 


2002’nin her dakikasını gönlümce yaşadım 


İç borç stokunu küçültmedik, büyüttük 


Erdoğan ile Gül’ün stratejik yol ayrımı 


</TEXT>
</DOC>
