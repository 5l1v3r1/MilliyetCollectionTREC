<DOC>
<DOCNO> 58443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/yazar/pulur.html </URL>
<DATE> 2001/12/22/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Derin devlet görüntüleri 
</HEADLINE>
<TEXT>

     GEÇTİĞİMİZ çarşamba günü "TRT GAP"ta Doğu'daki Devlet Tiyatroları'nın durumu tartışılıyordu Mehpare Çelik'in konuğu Genel Müdür Yardımcısı Sabri Özmener'di. 
     Diyarbakır'da, Van'da, Sivas'ta tiyatro kurulmuştu ama, acaba oralarda neler yaşanıyordu 
     Türkçeyi doğru ve güzel konuşanlardan biri olan - maalesef sayıları o kadar azaldı ki - Mehpare Çelik, Diyarbakır'dan, Nazan Kırılmış'la görüşüyordu konu tiyatroydu ama, lafa TRT ile girildi. 
     Nazan Kırılmış, "GAP bölgesindeyiz ama, şimdi GAP televizyonunu izleyemiyoruz" deyince, Mehpare Çelik, canlı yayında, böyle bir durumda, ne yapılabileceğini gösterdi önce şaşırdı, hayret etti, sonra ekledi 
     "Acaba bunu nasıl başardık " 
     
     BU, Frenklerin "humor" dedikleri kavramın ta kendisiydi... 
     Nedir humor 
     Bir olaya, bir davranışa kimseyi incitmeden takılmak. İnce alay, ya da özeleştiri... 
     
     NAZAN Kırılmış, Doğu'daki tiyatrolara, kıdemli, usta oyuncuların gelmediklerini, torpilini bulanın da kaçtığını anlatıp yakınıyordu 
     "Bir hanım oyuncu, burada yıllarca kaldı, bir kere bile sahneye çıkmadan çıkıp gitti." 
     Mehpare Çelik teselli ediyordu 
     "Yıllarca orada kalıp, sahneye çıkmayana sanatçı denir mi, bırakın gitsin " 
     "İyi ama Ankara'ya gitti, orada sahneye çıkacak, oyunlar oynayacak " 
     Genel müdür yardımcısı güvence veriyordu 
     "Artık torpil yok, kadro olmayınca kimse yerinden ayrılamayacak " 
     O da bir örnek verdi 
     "Geçenlerde bir milletvekili benden, bir kadın oyuncunun Ankara'ya naklini istedi. Kendisine, Ankara'da 250, İstanbul'da 150 kadın oyuncu var, bunlardan birkaçını Doğu'ya göndersek daha iyi olmaz mı dedim." 
     İşte "derin devlet"ten bir sahne... 
     
     BU da bir başka sahne... 
     Trakya trenindeki yolcular, elektrik arızası yüzünden 30 saat Çatalca'da, o karda, kışta, tipide, aç, biilaç vagonlarda bekletilmişler, kimse ilgilenmemiş... 
     Yolcular Halkalı'ya inince kimi "Devlet nerede " diye bağırıyor, kimi beddua, kimi de "Allah askerden razı olsun" diye dua ediyordu. DDY görevlileri de "çekmesinler" diye televizyonculara saldırıyordu. 
     Bu da "derin devlet"ten bir başka örnekti... 
     
     MURAT Birsel geçen gün yazısına şu başlığı atmıştı 
     "Bu siviller ne işe yarıyor " 
     Yazı şöyle bitiyordu 
     "Kardan kapanan yolları tanklar açtı. 
     Umarım, 1. Ordu'nun İstanbul deprem felaket planı vardır. 
     Boşuna her kamuoyu yoklamasında en güvenilir kurum Silahlı Kuvvetler çıkmıyor." Sabah 20 Aralık 2001 
     
     ESKİDEN olsaydı Murat Birsel'e "cuntacı" derlerdi 
     
     







İntihal vakası 


Çek Arjantin 


İlaçta yüzde 10 indirim 


UFO değil CEO'lar... 


Orman kanunu 


Ben herkesin rektörüyüm 


ABD'nin Irak hazırlığı 


Bill Bernbach dedi ki... 


Koç, TÜSİAD’a gitmedi, aile toplantısı yaptı 


Sıra insan haklarında 


Derin devlet görüntüleri 


Arjantin'in bifteği, Burdur'un sütü 


Yüzüklerin Efendisi Bakanlığı, Ankara’ya ilham verebilir 


Sözleşmeyi iki nüsha yapın 


"Erdalbeyin yetimleri" 


Arjantin’den yolsuzluk yiyicilik’ dersi 


Avrupa içeride Arjantin dışarıda kaldı 


</TEXT>
</DOC>
