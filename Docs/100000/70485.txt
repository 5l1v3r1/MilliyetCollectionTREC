<DOC>
<DOCNO> 70485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/03/siyaset/siy02.html </URL>
<DATE> 2002/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Rakamlar öyle demiyor 
</HEADLINE>
<TEXT>

"Bol çocuk" isteyen AKP Lideri’nin 53 kişilik grubunda çocuk sayısını sınırlayanların daha fazla olduğu ortaya çıktı 
     GÜNSELİ ÖNAL Ankara 

     Doğum kontrolüne karşı çıkarak vatandaşlara "Allah ne verdiyse yapın" diyen AKP Genel Başkanı Tayyip Erdoğan’ın bu tavrı, kendi partisinde bile taraftar bulamadı. 53 kişilik AKP Grubu’nda doğum kontrol yöntemleri uygulayarak çocuk sayısını 2 - 3’le sınırlandıran milletvekillerinin sayısı, 4’ten fazla çocuk sahibi olanlardan daha fazla çıktı. 
     AKP Grubu’nda 15 milletvekilinin 2, 15 milletvekilinin 3, 16 milletvekilinin 4, 6 milletvekilinin de 5 çocuğu bulunuyor. "Allah ne verdiyse" diyerek çocuk yapansa, 7 çocuğu olan Şırnak Milletvekili Veli Seyda. 
     Doğum kontrolü uygulayarak 2 çocuk yapanların başını Grup Başkanı Bülent Arınç çekiyor. Dengir Mir Mehmet Fırat, Sait Açba, Ramazan Toprak, İsmail Özgün, İsmail Alptekin, Ertuğrul Yalçınbayır, Abdülkadir Aksu, Ali Coşkun, Nevzat Yalçıntaş, Avni Doğan, Sabahattin Yıldız, Eyüp Fatsa, Ergün Dağcıoğlu ve Mehmet Çiçek’in de 2 çocuğu var. 
     



 SİYASET 














</TEXT>
</DOC>
