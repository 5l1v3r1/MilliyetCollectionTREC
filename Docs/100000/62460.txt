<DOC>
<DOCNO> 62460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/ekonomi/eko07a.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine kolay borçlandı 
</HEADLINE>
<TEXT>

Hazine’nin 112 günlük bono ihalesine 997.8 trilyon liralık teklif gelirken, yüzde 71.24’lük faizle net 383 trilyonluk satış yapıldı 
     EKONOMİ SERVİSİ 

     Bu hafta iç borç ödemesi bulunmayan Hazine piyasalarda esen iyimserlik rüzg rının da etkisiyle borçlanmada zorlanmadı. 112 günlük ihaleye bankalardan 997.8 trilyon liralık teklif gelirken Hazine yüzde 71.24 faizle 383 trilyon liralık net satış gerçekleştirdi. 
     Hazine dün açtığı 112 günlük bono ihalesinde geçen haftaki ihalelere oranla düşük satış yaptı. Geçen hafta yapılan ve 5 katrilyon liranın üzerinde teklif gelen 140 ile 238 günlük bono ihalelerinin ardından dünkü ihaleye 997.8 trilyon liralık talep geldi. Nominal anapara artı faiz 452 trilyon liralık satış gerçekleştiren Hazine piyasaya net 383 trilyon liralık satış yaptı. İhale k ğıdından kamu kurumlarına da net 42.3 trilyon liralık satış yapıldı. 
     8 Mayıs 2002 vadeli bono ihalesinde yıllık bileşik faiz yüzde 71.24, basit faiz yüzde 58.50 olurken 112 günlük getiri yüzde 18 olarak hesaplandı. 
     
     Derviş kurdan endişeli 
     Bu arada önceki gün 18 bin lira düşen dolar dün 15 bin lira artarak 1 milyon 373 bin liraya çıktı. Devlet Bakanı Kemal Derviş, önceki gün yaşanan düşüşle ilgili olarak, "Kur bu defa da ters yönde fazla gitmesin diye bir endişemiz var" dedi. 
     
     
     



 EKONOMİ 




















</TEXT>
</DOC>
