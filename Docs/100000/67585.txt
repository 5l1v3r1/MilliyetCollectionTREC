<DOC>
<DOCNO> 67585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/yazar/tamer.html </URL>
<DATE> 2002/02/14/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Renault, Fiat ve Ford, neden boşanmıyorlar 
</HEADLINE>
<TEXT>

     Japon otomotivcilerin Türk ortaklarından peşpeşe boşanmalarına 2 gündür kafa yorduktan sonra, yıllar önce Türkiye’ye yerleşen Renault, Fiat ve Ford’un yerli ortaklarıyla yola devam kararlarının altında yatan nedenleri merak etmez misiniz Sizi bilmem, ama ben ettim ve sektörün duayenlerinden çok güvenilir bir isme danıştım. Adının yazılmasını istemedi, ama ilginç saptamalar yaptı 
     "3 firma da Türkiye’nin gümrük duvarlarıyla korunduğu yıllarda Türkiye pazarından iyi k rlar elde ettiler. Bu süreç içinde yerli ortakla içli - dışlı oldular. Türk pazarının bu denli tıkanacağını hesaba katmadıkları için de her biri 1.5 - 2 milyar dolarlık büyük yatırımlara girdiler. 
     Şimdi Türk pazarı iyi geri dönüş sağlamıyor diye geri gitmeleri mümkün mü Biri hissesini diğerine satmaya kalksa, bugünkü ortamda kimse kimseye hakkını veremez. Bu yüzden de o çapta yatırıma girmiş bir yabancı ortak, ne ortaklıktan çıkabilir, ne de tümünü almaya karar verebilir. Beraberce maksimum faydayı çıkartmaları lazım -ki zaten şimdi yaptıkları da bu. 
     Türkiye’yi üretim üssü olarak seçtiklerine ve ölçek ekonomisine uygun tesisler kurduklarına göre iç pazar tıkanınca ihracata yüklendiler. 2000 yılında 100 bin otomobil ihraç edilmişken, geçen yıl ihracat birdenbire 200 bin adete yükselerek tarihi bir rekor kırıldı. İç piyasada herhangi bir kıpırdanmanın beklenmediği bu yıl da ihraç edilecek otomobil miktarı yeniden ikiye katlanarak 350 - 400 bin adeti bulacak ve yeni bir rekora imza atılmış olacak." 
     Benim anlayabildiğim şu Kader ağlarını örmüş. 2 tarafın da birbirine bugünkü ortamda "Al 800 - 900 milyon doları, git" diyecek hali olmadığı için çaresiz birlikte hareket ediyorlar. Zaten otomobil üretimi, sadece Türkiye’de değil, artık dünyada da iyi kar yaratan bir sektör olmaktan çıkmış. Firmalar birleşe birleşe bir hal oluyorlar, maliyetleri düşürmek için kırk takla atıyorlar, ama nafile 
     Bu durumda 90’lı yıllarda Japonlarla ortaklığa giren Sabancı ve Anadolu Endüstri Holding için akla şu soru da geliyor Acaba Türk ortak bu işi sürdürmekte ne kadar istekliydi Çünkü ölçek ekonomisine uygun bir fabrikaya dünyanın parasını yatırması gerektiği halde, pek de birşey kazanamayacağı baştan belli. Dolayısıyla duygusallığı bir yana bıraktığımızda o boşanmaların, iki taraf için de bir mantığı olduğu görülüyor. 
     
Enron günlüğü 7 Enron’un yönetiminden ABD ordusunun başına      Adı Thomas White. Görevi Bush yönetiminin Kara Kuvvetleri’nden sorumlu Savunma Bakan Yardımcısı. Anlayacağınız Savuma Bakanı Rumsfeld’in sağ kolu. 
     Biliyorsunuz ABD’de ordu Savunma Bakanlığı’na bağlı. Bilin bakalım Bush White’ı nereden transfer etmiş 
     Evet, doğru tahmin ettiniz. Enron’un üst yönetiminde görev yapıyormuş White. www. guardian.co.uk sitesine girip Enron haberlerini peşpeşe tıklarsanız, White’ı resmiyle - cismiyle karşınızda bulabilirsiniz. Orada yazdığına göre White 50 - 80 milyon dolarlık Enron hissesinin de sahibiymiş. Bush yönetiminin Savunma Bakan Yardımcısı White, daha 1 yıl önce Enron’un başkan yardımcısıymış. Enron’un sabit fiyatlı uzun süreli kontratlarla elektrik ve gaz satan enerji hizmetleri White’tan sorulurmuş. 
     Thomas White, Enron’un istifa etmek zorunda kalan Yönetim Kurulu Başkanı Kenneth Lay tarafından keşfedildiğinde, emekli generalmiş. Zaten ordunun içinden geldiği için, orduyla ilgili işlerin kotarılmasında işe yarayacağı düşünülerek Enron’un üstyönetimine getirilmiş. 
     Amerikan entelektüel çevrelerinin yaramaz çocuğu Paul Krugman haklı. Enron olayının, Amerikan sistemi üzerindeki etkisi, 11 Eylül’den daha sarsıcı olacağa benziyor. 
     
     







Medeniyet mi medeniyetler mi 


Alicengiz’ler... 


İstanbul, Irak ve ABD 


Hukuk devleti ile hukuk dışılığı yüceltmek 


Dolar düşüyor, simit yükseliyor 


Alkolsüz siyaset 


Eğer... 


Sevgiliden çok sevgiye gerek var 


Foruma on üzerinden on... 


Aşkımı bir sır gibi... 


İŞTE ŞİKE İŞTE ÇETE 


Tayyip Erdoğan'a teşekkür ederiz 


İstanbul ruhu 


Renault, Fiat ve Ford, neden boşanmıyorlar 


Sevgililer Günü 


Petrol Kanunu daha çok su kaldırır 


</TEXT>
</DOC>
