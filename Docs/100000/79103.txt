<DOC>
<DOCNO> 79103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/son/soneko13.html </URL>
<DATE> 2002/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, önceki kapanışa göre sadece 58.49 puan kayıpla 1. seansı, 12.204.77 puandan tamamladı. 
     Hisse senetleri, 1. seansta yüzde 0.48 oranında geriledi. 
     Endeks, ilk seansa 12,257.66 puan seviyesinde, 5.60 puan düşüşle başladı. Seansın ilk yarısı da 43.83 puan düşüşle 12,219.43 puandan geçildi. En düşük 12,103.06 puana kadar gerileyen endeks, en yüksek 12,343.49 puanı gördü. 
     1. seans kapanışında mali endeks 117.81 puan düşüşle 17,356.81 
     puana, sanayi endeksi 39.84 puan kayıpla 9,706.98 puana gerilerken, hizmetler endeksi 34.03 puan artışla 7,323.12 puana yükseldi. Böylece mali grup hisseler önceki kapanışa göre ortalama yüzde 0.67, sanayi grubu hisseler ortalama yüzde 0.41 oranında değer yitirirken, hizmetler grubu hisseleri ortalama yüzde 0.47 oranında değer kazandı. 1. seansta işlem gören toplam 290 hisse senedinden 82'si değer kazandı. 110 hisse senedi değer kaybederken, 98 hissenin fiyatında değişiklik olmadı. Seansta, 218 trilyon 697 milyar 394 milyon liralık işlem hacmi oluştu. 1. seansta Koç Holding, Doğan Yayın Holding, Doğan Holding, Yapı ve Kredi Bankası ve Turkcell en yoğun işlem gören hisseler oldular. Uzmanlar, hisse bazında canlı bir açılış yapan piyasada yatay bir seyir izlendiğine işaret ederek, piyasanın genel olarak dengeli olduğunu ve halen Salı günü yaşanan sert hareketin sindirilme sürecinin devam ettiğini belirtiyorlar. 
     





</TEXT>
</DOC>
