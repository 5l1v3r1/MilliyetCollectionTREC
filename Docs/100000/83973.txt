<DOC>
<DOCNO> 83973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/son/sonspo25.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de şok... Gerrard Dünya Kupası'nda yok 
</HEADLINE>
<TEXT>

     İngiltere Milli Takımı'nın kilit oyuncularından Steven Gerrard'ın ameliyat olması gerektiği, bu durumda da 2002 Dünya Kupası'na katılamayacağı açıklandı. 
     Liverpool'lu orta alan oyuncusu Steven Gerrard, geçen cumartesi günü Ipswich Town ile yapılan son maçta sakatlandı. 
     21 yaşındaki Gerrard'ın, dün Belçika'da yapılan ayrıntılı 
     tetkiklerden sonra ameliyat olmasına karar verildi. Genç futbolcuya gelecek hafta operasyon yapılacağı bildirildi. Gerrard, Liverpool Kulübü'nün internet sitesinde konuyla ilgili yaptığı açıklamada, operasyondan sonra iyileşme döneminin 6 hafta süreceğini belirterek, bu durumda Dünya Kupası'na katılamayacağını, bunun büyük bir düş kırıklığı olduğunu söyledi. Steven Gerrard, henüz 21 yaşında olduğunu ve ileride büyük organizasyonlara katılma şansının bulunduğunu da sözlerine ekledi ve takım arkadaşlarına başarılar diledi. Bu durumda milli takımda menajer Goran Eriksson'u orta alanda büyük bir sıkıntı bekliyor. Sol ayağı kırılan kaptan David Beckham'ın ise ilk maça yetişeceği belirtildi. Milli takımda savunmada görev yapan Gery Neville de ayağının kırılması nedeniyle kadro dışı kalmıştı. 
     





</TEXT>
</DOC>
