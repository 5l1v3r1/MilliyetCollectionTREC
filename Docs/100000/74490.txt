<DOC>
<DOCNO> 74490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/son/sondun26.html </URL>
<DATE> 2002/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Washington Post İsrail'in büyük taarruza hazırlandığını iddia etti 
</HEADLINE>
<TEXT>

     İsrail'in, Amerikalılar tarafından yürütülen görüşmelerden sonuç çıkmaması halinde Filistin kentleri ve kamplarına karşı geniş çaplı bir taarruza hazırlandığı ileri sürüldü. 
     Washington Post gazetesine demeç veren İsrailli bir yetkili, ''ABD Ortadoğu'daki gerilimi düşürmek için diplomatik çabalarını sürdürüyor ama, Ariel Şaron hükümeti ve ordu içinde de İsraillilerle Filistinliler arasında topyekün askeri çatışma yanlılarının sesi gittikçe yükseliyor'' dedi. 
     İsrailli yetkili, ''Filistinlilere karşı taarruz başlarsa bu şimdiye dek eşi benzeri görülmemiş bir saldırı olacaktır'' diye konuştu ve önümüzdeki günlerin, bu bakımdan can alıcı öneme sahip olduğunu kaydetti. 
     






</TEXT>
</DOC>
