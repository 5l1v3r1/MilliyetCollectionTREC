<DOC>
<DOCNO> 52881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/18/spor/spo03.html </URL>
<DATE> 2001/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Evet, Hakan’ı istiyorum 
</HEADLINE>
<TEXT>

Galatasaray Teknik Direktörü Lucescu, yıldız futbolcuya hayran olduğunu tekrarladı, "O’nu takımda görmeyi arzuluyorum. Kapımız kendisine her zaman açık" dedi 
     GALATASARAY Teknik Direktörü Lucescu, dün ilk kez gazetemizde yer alan Hakan Şükür’ü istediği şeklindeki sözlerini yineledi. Rumen hoca, maçtan sonra düzenlediği basın toplantısında bu konuda yöneltilen sorulara, "Evet, Hakan’a hayranım. Her hoca Hakan gibi bir futbolcuya sahip olmak ister. Galatasaray’ın tarihine geçmiş her oyuncuya bu kulübün kapısı açık" ifadelerini kullandı. 
     LUCESCU, Sergen’e de övgüler yağdırarak, "Barcelona’nın Rivaldo’su, Roma’nın Totti’si, Liverpool’un da Owen’ı varsa, bizim de Sergen’imiz var" dedi. Rumen hoca, yıldız oyuncunun Galatasaray’da yeniden kendini bulduğunu vurguladı ve "Onun şanssızlığı, bir Türk futbolcusu olması. Eğer bir Fransız, İtalyan veya İspanyol olsaydı bugün Altın Top için rakipleriyle yarışırdı" diye konuştu. 
     



 SPOR 























</TEXT>
</DOC>
