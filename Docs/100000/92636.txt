<DOC>
<DOCNO> 92636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/son/sondun30.html </URL>
<DATE> 2002/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistinli Bakan Şaat Amerikan planını reddetti 
</HEADLINE>
<TEXT>

     Filistin İşbirliği Bakanı Nebil Şaat, Amerikan barış planını reddetti. 
     İsviçre'deki Crans-Montana forumunda konuşan Şaat, Amerikan Başkanı George Bush'un planının, Filistin halkının kendi yazgısını belirleme hakkını ortadan kaldırmaya yönelik olduğunu söyledi. Şaat, ''Bir kez daha bu trajediye, işgale, savaşa son verme girişimlerinin, demokratik yoldan seçilmiş bir yönetimi bitirme ve ona egemenlik dayatma girişimi olarak düşünüldüğünü görüyoruz'' dedi. 
     90'lı yıllarda başlayan barış sürecinin fiilen öldüğünü de 
     söyleyen Filistinli bakan, ''Bugün topyekün savaş halindeyiz. Çözüm taraflardan gelecektir. Ancak benim gibi barış uğrunda mücadele edenlerin hayalleri de maalesef sona ermiş bulunuyor'' dedi. ABD Başkanı George Bush, Filistin devletinin kuruluşuna destek verebilmek için Filistin lideri Yaser Arafat'ın değiştirilmesini şart koşmuştu. 
     





</TEXT>
</DOC>
