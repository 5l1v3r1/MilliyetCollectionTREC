<DOC>
<DOCNO> 95970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/yasam/yas04.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Satanist ayinde genç kızı yediler 
</HEADLINE>
<TEXT>

Ukrayna’da dehşet Dört yamyam, genç kızı bıçaklayıp kafasını yedi, kalbini, karaciğerini ve böbreklerini de kıyma yapmak için ayırdı 
     DIŞ HABERLER SERVİSİ 

     Ukrayna’da dört kişi, kandırıp ormana götürdükleri genç bir kızı parçalara ayırdıktan sonra, cansız bedeninden kopardıkları kafasını yiyip, iç organlarını da kıyma yapmak üzere vücudundan ayırdı. Yakayı ele veren "satanist" zanlıların, bu kanlı cinayeti fidye için işledikleri anlaşıldı. 
     
     18 yaşındaki kurban 
     Ülkenin kuzeyindeki Zhitomir bölgesinde meydana gelen ve "satanist ayin" olduğundan şüphe edilen vahşi olayda, yaşları 21 ila 53 arasında değişen üç kadın ve bir erkek, ormanda kalbine iki kez bıçak saplayıp öldürdükleri 18 yaşındaki adı açıklanmayan kızın ilk önce kafa derisini yüzdü. Kana susamış katiller daha sonra genç kızın kafasını cansız bedeninden ayırıp yemeye başladılar. 
     Yerel içişleri bakanlığından Viktor Kurbatov adlı yetkilinin verdiği bilgilere göre, dört kişi, kızın kalbini, karaciğerini ve böbreklerini söküp, etiyle birlikte kıyma yapmak üzere vücudundan ayırdılar. Şüpheliler, birkaç gün sonra, talep ettikleri 3 bin doların kızın ailesi tarafından kendilerine ulaştırılmasını bekledikleri sırada kıskıvrak yakalandılar. 
     



 YAŞAM 























</TEXT>
</DOC>
