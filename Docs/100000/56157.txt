<DOC>
<DOCNO> 56157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/yazar/akyol.html </URL>
<DATE> 2001/12/08/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Yine Muhammed Salih 
</HEADLINE>
<TEXT>

     MUHALİF Özbek lideri Muhammed Salih'in kızı Ümide Salih'ten elektronik posta e posta ile bir mesaj aldım. Bu vesile ile Muhammed Salih'in 'hörmetli' eşi Aydın Hanım'a, kızı Ümide'ye ve küçük oğlu Timur'a geçmiş olsun dileklerimi iletmek isterim. 
     Biliyorsunuz, Özbekistan hükümetinin haksız "terörist" suçlaması üzerine, Muhammed Salih, Prag havaalanında Çek Polisi tarafından tutuklanmıştı. 
     Halen Pankrac hapishanesinde, Çek adli makamlarının kararını bekliyor Ya hürriyetine kavuşacak veya Özbekistan'a iade edilirse kurşuna dizilecek 
     Prag'da yayın yapan Radyo Liberty'nin haberine göre 
     "Çek Cumhurbaşkanı Vaclav Havel, Muhammed Salih'in tutuklanmasını kendi devletinin itibarına büyük leke düşürdüğünü bildirdi. 
     Çek Cumhurbaşkanı Havel, Muhammed Salih'e karşı Özbekistan hükümeti tarafından isnad edilen suçlamaları öğrendiğini ve bunların esassız olduğu neticesine vardığını söyledi. Cumhurbaşkanı Havel, Çek adli mercilerinin de aynı fikirde olduğunu belirtti." 
     Çok güzel bir haber... 
     
     KENDİSİNİ yakından tanıdığım Muhammed Salih, bırakın terörist olmayı, terör karşısında duyarsız bile değildir, kesinlikle teröre karşı bir aydındır... 
     Kızı Ümide Salih, babasının Pankrac hapishanesinden "Prag halkına" yazdığı İngilizce mektubun metnini bana da göndermiş. 
     Hapishanede yazdığı mektupta, Kafka'dan fikirler, Andre Malraux'dan cümleler aktaran Asyalı, Özbekistanlı vatansever ve demokrat bir aydın 
     Neden teröristlikle suçlandığı anlatıyor... 
     1997'de İstanbul'dayken, Tahir Yoldaşov isimli bir Özbekistanlı kendisini ziyaret etmek istemiş... Anavatandan biri gelir de görüşmez mi Ondan sonra hiç temasları olmadığı gibi fikren de, metodca da anlaşamıyorlar... İki yıl sonra Şubat 1999'da Taşkent'te bir patlama olmuş. Bu patlamayı "Özbekistan İslami Hareketi" adlı bir örgütün yaptığı, Tahir Yoldaşov'un da bu örgütün liderlerinden biri olduğu iddia ediliyor. 
     Bir zamanlar İstanbul'da bir defa görüşmüşlermiş, öyleyse Salih de teröristmiş 
     Kafaya bakın 
     
     ÇEK adaletinde Stalinci kalıntılar ve Bin Ladin belasının kışkırttığı olumsuz önyargılar olsa bile... 
     Çek Cumhurbaşkanı Vaclav Havel, kendi eski mücadelesi sebebiyle, totaliter rejimlerde "muhalif aydın"ın ne demek olduğunu herkesten iyi bilir... 
     Ayrıca Avrupa Birliği sürecindeki Çek adaletinin bu konuda hukuka ve adalete uygun davranacağına, sonunda Salih'in serbest bırakılacağına inanıyorum. 
     Tabii, yürekten de diliyorum, dua ediyorum. 
     "Muhammed Salih'in Haklarını Koruma Komitesi" olayı duyurmak ve manevi destek sağlamak için yoğun bir çaba harcıyor e - postalarla her yere ulaşıyor. 
     İlgi duyan okurlarım için, daha fazla bilgi alabilmeleri amacıyla, Salih'in lideri olduğu Erk Partiyası'nın internet adresini veriyorum 
     http www.uzbekistanerk.org aktual - ms1.htm 
     Salih'e Türkiye'den selamlar, sevgiler, dualar gönderiyorum. 
     
     







Yine Muhammed Salih 


Atatürk taksi 


Ecevit'in Arafat kaygısı 


Ankara'da, ekonomi yönetiminde iyimserlik... 


"Vekil Savaşları" 


Zencefil, pantolon, Ararat vs... 


Bilişim sektörü neden krizde 


Tavır neden değişti 


Önce beyin düşer, sonra yerdesin 


Bankalara tasfiye 


Musul'a sarkmak 


Ortadoğu savaşın eşiğinde 


9. Türk Kurultayı'na Amca sponsor 


Neden korkarım, bilir misiniz 


Kanola yağı 


</TEXT>
</DOC>
