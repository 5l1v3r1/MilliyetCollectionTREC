<DOC>
<DOCNO> 60246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/son/sontur21.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da büyük ikramiye kazanan bilet seyyar satıcıdan alınmış 
</HEADLINE>
<TEXT>

     Milli Piyango'nun yılbaşı özel çekilişinde, 5 trilyon liralık büyük ikramiyenin çıktığı İstanbul'daki çeyrek biletin, seyyar bayiden satıldığı bildirildi. 
     Milli Piyango İdaresi yetkililerinden alınan bilgiye göre, 6357990 numaralı çeyrek bilet, Karaköy'deki Sümerbank İstanbul Şubesi'nden, 34-G 639 numaralı Ana Bayii olan Halil İbrahim Yıldız'ın tarafından alındı. 
     Halil İbrahim Yıldız da, Topkapı Kaleiçi'ndeki işyerinden, yaklaşık 100 seyyar bayiye bilet dağıtımı yaptığını ve şanslı bileti hangi bayiye verdiğini bilmediğini söyledi. 
     Bu arada, Milli Piyango Bahçekapı Şube Müdürlüğü'nü, sabah saatlerinde telefonla İkitelli'den aradığını belirten ancak ismini vermeyen bir kişinin, talihlinin kendisi olduğunu, elindeki bileti kontrol ettirmek istediğini söylediği öğrenildi. 
     Milli Piyango yetkilileri, bunun dışında kendilerine herhangi bir başvuru yapılmadığını kaydettiler. 
     






</TEXT>
</DOC>
