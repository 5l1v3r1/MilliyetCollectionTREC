<DOC>
<DOCNO> 99913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/04/spor/spo04.html </URL>
<DATE> 2002/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon’dan ısınma turu 
</HEADLINE>
<TEXT>

Bordo - Mavili takım, yedek ağırlıklı kadrosuyla Avni Aker Stadı’nda Gürcistan Birinci Ligi ekiplerinden Dinamo Batum’u rahat geçti, yeni sezon için olumlu sinyaller verdi 
     Bushi yıldızlaştı 
     KARADENİZ ekibi, hazırlık maçında Gürcistan 1. Lig ekibi Dinamo Batum’u farklı yenerek, Fenerbahçe maçı öncesi göz doldurdu. Yedek ağırlıklı bir kadroyla mücadele veren Trabzonspor, rakibi karşısında baştan sona üstün bir futbol ortaya koydu. Bushi oynadığı futbolla yıldızlaştı, iki şık golle takımını galibiyete taşıdı. Trabzon’un diğer sayısı Serkan Kılıç’tan geldi. 
     
     Maçın karnesi 
     HAKEMLER Hamza Mısır, Yaşar Ulusoy, Serdar Diyadin 
     TRABZONSPOR Metin Aktaş 6 Osman Dk.62 6 - Feridun 7 Mustafa Ramazan Dk.46 6 , Erdinç 6 , Macit 7 Tayfun Dk.46 6 , Mustafa Yalçınkaya 7 Serkan Kılıç Dk.46 7 , Ali Şen 6 , Oumar 6 Patrick Dk.61 4 , Erman Özgür 6 , Muzaffer 7 - Bushi 8 , Selahattin 4 Agustine Dk.62 4 
     DİNAMO BATUM Gozine 6 - Obize 4 Cicua Dk.69 4 , Arcivaze 4 , Mindaze 4 - Hucadzo 6 , Holonti 5 Guceniscvichi Dk.59 5 , Darcidze 4 Romanadze Dk.50 4 , Macudadaze 6 Dejanidze Dk.71 3 , Thuşi 5 - Katcarava 6 Nemsadze Dk.50 6 , Turmanize 5 
     GOLLER Bushi Dk.12 ve 89 , Serkan Kılıç Dk.67 
     
Güveneroğlu yolu açtı      FENERBAHÇE’Yİ Kızılyıldız önünde izleyen Trabzonspor Teknik Direktörü Samet Aybaba’nın yardımcısı Ulvi Güveneroğlu, "Rakibimizin hücum yönü iyi, ama savunma zaafları var" dedi. Sarı - Lacivertli ekibin geçen sezona oranla çok daha takım gibi görüntü verdiğine de dikkati çeken Güveneroğlu, Ortega’nın form tuttuğunu, Washington’un yavaş olmasına karşın tek vuruşlarda etkili olduğunu, Johnson’un insanüstü bir performans sergilediğini söyledi. 
     REVİVO’NUN bu sezon altın yılını yaşayacağına dikkati çeken Güveneroğlu, "İsrailli futbolcu, Kanarya’nın tartışmasız yıldızı olduğunu gösterdi. Ancak Fenerbahçe’nin savunmasındaki sorunlar umudumuzu artırıyor. Bu nedenle saha ve seyirci avantajımızı iyi kullanarak kazanmak istiyoruz. Ayrıca Fenerbahçe maçlarına kolay motive olan Trabzonspor’un galibiyete daha yakın olduğu gerçeği de var" diye konuştu. 
     
Hami’nin forması Muzaffer’e gitti      HAMİ Mandıralı’nın ayrılmasından sonra Trabzonspor’da 10 numaralı formayı kimin giyeceği konusunda çıkan uzun tartışmalara son noktayı yine Bordo-Mavili futbolcular koydu. Çok tartışılan forma Denizlispor’dan transfer edilen Muzaffer’e verildi. Yeni transfer Lee Eul Yong, Jarro’dan kalan 13 numarayı alırken, Trabzonspor Kaptanı Gökdeniz yine 61 nuramalı formayı seçti. 
     
METİN isyan etti      BULGAR kaleci Zdravkov’un transfer edilmek istenmesi Metin Aktaş’ı çileden çıkardı. Teknik Direktör Samet Aybaba ile görüşen genç kaleci, "Eğer Zdravkov gelecekse, ben gitmek istiyorum. Bu durumda oynama şansım kalmaz" dedi. Aybaba’nın ise, "Hiçbir takıma gidemezsin" karşılığını verdiği öğrenildi. Bu arada Zdravkov’un transferinde iki menajerin daha devreye girmesi yönetimin kafasını karıştırdı. 
     



 SPOR 



















</TEXT>
</DOC>
