<DOC>
<DOCNO> 93066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/01/siyaset/siy08.html </URL>
<DATE> 2002/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Akcan Üçüncü köprü de neymiş 
</HEADLINE>
<TEXT>

     Bayındırlık ve İskan Bakanı Abdülkadir Akcan, "İstanbul Boğazı’na 3. bir köprü yapılacak diye ortada bir karar mı var, kim söylüyor. Birileri Beşiktaş’ta politika yapıyorlar" dedi. 
     Mersin’in Silifke İlçesi’ne bağlı Atakent Belde Belediyesi’nce yaptırılacak Kanalizasyon İnşaatı Temel Atma Töreni’ne katılan Akcan, bir gazetecinin İstanbul Boğazı’na 3. köprünün yapılıp - yapılmayacağına ilişkin sorusu üzerine şöyle konuştu "Ortada 3. bir köprümü var, ortada böyle bir karar var mı, kim söylüyor. Birileri Beşiktaş’ta politika yapıyorlar. İleriki zaman dilimi içerisinde yeni bir köprüye ihtiyaç olmayacak demiyoruz. Bu konuda bir proje çalışması yürütüyoruz. Bununda kime ne zararı var. Demiryolu, ağır raylı sistem ve tüpgeçit konuları Ulaştırma Bakanlığı’nın sorunudur." 
     Bakanlık olarak otoyollardaki gişelerde usulsüzlük yapan personeli yargı kararının ardından ihraç ettiklerini de ifade eden Akcan, "Sistemi tamamen otomatik geçiş sistemine dönüştürmeye çalışıyoruz. Elden geldiği ölçüde otoyollarda para toplama işini şahıslar bazında en aza indirmeye çalışıyoruz" diye konuştu. 



 SİYASET 














</TEXT>
</DOC>
