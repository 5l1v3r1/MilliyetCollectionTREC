<DOC>
<DOCNO> 73594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/son/sondun22.html </URL>
<DATE> 2002/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Buz hokeyi maçında başına pak çarpan 13 yaşındaki kız öldü 
</HEADLINE>
<TEXT>

     ABD'nin Ohio eyaletinin Dayton kentinde, buz hokeyi maçı izlediği sırada başına pak buz hokeyi topu çarpan 13 yaşındaki kız çocuğunun öldüğü bildirildi. 
     Ulusal Buz Hokeyi Ligi'nde Columbus Blue Jackets ile Calgary Flames arasında cumartesi günü oynan maç sırasında Brittanie Cecil adlı kızın başına sahadan fırlayan pak geldi. 
     Salon yetkilileri ve sağlık görevlileri, yaralanan Cecil'in yanına koşarak, kanamayı durdurmaya çalıştılar ve dışarı çıkmasına yardımcı oldular. Ancak Cecil, 2 gün sonra hayatını kaybetti. 
     Hastane yetkilileri, Cecil'in ölüm nedenini açıklamadı, ancak Cecil'in organlarının ailesinin isteği üzerine bağışlanacağını bildirdi. 
     Babasının, bugün 14 yaşına girecek Cecil'i, doğum günü hediyesi olarak maça götürdüğü belirtildi. 
     






</TEXT>
</DOC>
