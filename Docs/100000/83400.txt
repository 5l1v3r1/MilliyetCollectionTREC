<DOC>
<DOCNO> 83400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/11/yasam/yas02.html </URL>
<DATE> 2002/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkek çocuk ömür törpüsü 
</HEADLINE>
<TEXT>

Annelerin yüzyıllardır oğullarına söylediği "Sen beni öldüreceksin" sözünde doğruluk payı olduğu ortaya çıktı 
     DIŞ HABERLER 

     34 hafta daha kısa 
     ERKEK çocukların annelerinin ömrünü ortalama 34 hafta kısaltırken, kız çocukların az da olsa annelerinin ömrüne ömür kattığı belirtildi. Finlandiya Turku Üniversitesi’nden evrim biyoloğu Samuli Helle ve arkadaşlarının araştırmasında İskandinavya’nın kuzeyindeki Sami halkıyla ilgili belgeler incelendi. 
     
     Kızlar yardımcı oluyor 
     ARAŞTIRMADA bir erkek çocuğun anneye olumsuz etkisinin üç kız çocuğuna bedel olduğu belirlendi. Helle ve arkadaşlarının ulaştığı sonuç "erkek çocuk sahibi olan kadınların daha kısa yaşadığı" oldu. Araştırmacılara göre, bunun kız çocuklarının anneye daha çok yardımcı olması gibi bir nedenin yanı sıra biyolojik nedenleri de var. 
     
     Dayanıksız anneler 
     BİYOLOJİK nedenler ise şöyle "Erkek ceninin rahimde daha hızlı büyümesi, erkek bebeklerin daha ağır doğması, doğduktan sonra daha çok bakım istemesi ve ceninin salgıladığı testosteron hormonunun annenin bağışıklık sistemini bastırarak, hastalıklara karşı daha dayanıksız olmasına yol açması." 
     



 YAŞAM 
















</TEXT>
</DOC>
