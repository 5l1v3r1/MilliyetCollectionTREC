<DOC>
<DOCNO> 98793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/spor/bbas.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Gönlümüzde ABD var’ 
</HEADLINE>
<TEXT>

     BASKETBOL Milli Takımımız’ın genç yıldızı Alper Yılmaz, Dünya Basketbol Şampiyonası’nda Amerika ile final oynamayı hayal ettiklerini söyledi. Alper, yoğun bir hazırlık dönemi geçirdiklerini dile getirip, "Aramızdan oniki kişi ülkemizi temsil edecek. Orada kimin olacağı önemli değil. Önemli olan Milli Takımımız’ın başarısı. Amerika ile final oynamak istiyoruz" diye konuştu. 
     ALPER sözlerini şöyle sürdürdü "İlk grupta fire vermememiz gerekiyor. Ondan sonraki grupta ya birinci ya üçüncü olmak istiyoruz. Arkadaşlarımızın bir çoğu yurtdışına gitti. İbrahim Kutluay Yunanistan’da oynuyor. Hidayet, NBA’ye gitti, şimdi de Mehmet gidiyor. Bu Türk basketbolunun aşama kaydettiğinin en güzel ispatı. Bizleri çok daha güzel noktalar bekliyor." 
     
Potada mesaiye devam      İSVEÇ ile oynanan iki hazırlık maçından sonra bir gün dinlenen Basketbol Milli Takımımız dün çalışmalarına yeniden başladı. Ayhan Şahenk Salonu’ndaki antrenmanda ağırlık ve şut çalışması yapıldı. Sol el tarak kemiğinde çatlak olan Hüseyin Beşok sadece kondisyon çalışmasında yer aldı. 
     ÜMİT Milli Takım’la Avrupa Şampiyonası’nda olan Ender Arslan ve tedavisi süren Alper Yılmaz antrenmana katılmadı. Grip olan ve bademcikleri şişen Kerem Tunçeri de ağırlık çalışmasında yer alıp, şut idmanını kenardan izledi. Bu arada Ay - Yıldızlı ekip yeni sponsoru Turkcell’in reklam filminde oynadı. 
     



 SPOR 
























</TEXT>
</DOC>
