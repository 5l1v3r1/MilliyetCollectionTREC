<DOC>
<DOCNO> 74043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/son/sonspo13.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş "Güvenlik güçleri, taraftarlara karşı görevlerini aşıyor" 
</HEADLINE>
<TEXT>

     Beşiktaş Kulübü, İstanbul Valiliği'nden, BJK İnönü Stadı'ndaki maçlarda güvenlik güçlerinin taraftarlarına karşı görevlerini aşan tavırlarının önlenmesini istedi. 
     Siyah-beyazlı kulübün resmi internet sitesi ''www.besiktasjk.com.tr''da, yönetimden yapılan açıklamada, BJK İnönü Stadı'ndaki son maçlarda güvenlik güçlerinin, görevlerini aşan bazı girişimleri yüzünden hem taraftarlarının tacize uğradığı, hem de basın mensuplarının rahatsız olduğu belirtildi. 
     Açıklamada, Denizlispor maçının ardından güvenlik güçlerinin ve kameramanlarının davranışlarının Beşiktaş Kulübü tarafından kabul edilemez olduğunu ifade edilerek, şöyle denildi 
     ''Konu, vali Erol Çakır'a, başkanımız Serdar Bilgili tarafından ayrıntılarıyla açıklanmış ve ayrıca bir yazıyla da durum İstanbul Valiliği'ne bildirilerek, gerekli işlemlerin yapılması istenmiştir. 
     Konunun takipçisi olacağımızı ve bazı yönetim kurulu üyelerimizin, uygulamaları denetlemek amacıyla, Antalyaspor maçını seyircilerimizle birlikte izleyeceğini Beşiktaşlıların ve kamuoyunun bilgisine sunarız.'' 
     






</TEXT>
</DOC>
