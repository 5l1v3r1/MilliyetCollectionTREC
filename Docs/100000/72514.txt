<DOC>
<DOCNO> 72514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/yazar/zbirand.html </URL>
<DATE> 2002/03/14/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Kıbrıs’ta yeni formül Egemen Birim... 
</HEADLINE>
<TEXT>

     Kıbrıs’ta haziran ayına kadar, eğer zorlanırsa eylüle kadar, şöyle veya böyle bir sonuca varmak gerekiyor. Ya çözüm bulunacak ve iki taraf Avrupa Birliği’ne beraberce tam üye olacaklar veya çözümsüzlük kesinleşecek. 
     Çözümsüzlük herkesi rahatsız edecek. 
     Kıbrıs’ta gerilim artacak. Bu ortam, ister istemez Ege’ye sıçrayacak ve Türk-Yunan ilişkilerindeki barış ortamı bitecek. Yine eskiye dönülecek. Karşılıklı sert demeçler, askeri manevralar ve artan tansiyon yaşanacak. Bu olasılık ekonomiye de ters yansıyacak. Turizm baltalanacak, gelir azalacak. Askeri harcamalar artacak. Dolar kuru yüselecek, bıçak sırtındaki denge bozulacak. 
     Türkiye ile AB arasındaki, zaten gerginleşen ilişkiler daha da bozulacak. Brüksel’in, Türkiye’nin tam üyelik müzakerelerinin başlama tarihini vermesi engellenecek. 
     Bu senaryoyu kimse istemiyor. 
     ABD olsun, AB olsun, Yunanistan veya Türkiye olsun herkes bir çözüm ümidiyle gelişmeleri izliyor. 
     Ancak, Denktaş-Klerides görüşmelerinin ilk turunda hiçbir ilerleme sağlanamadı. Taraflar eski bilindik tutumlarını tekrarlamaktan ileri gidemediler. 
     Denktaş bu müzakereleri başlatabilmek için önemli bir özveride bulunmuştu. Eğer tutumunu değiştirmese, bazı ilkelerinden vazgeçmeseydi, bugün masaya oturulmamış olurdu. Denktaş bunu yaparken, Klerides’in elini görmek, çözüme niyeti olup olmadığını anlamak istemişti. Çözümü engelleme niyeti bulunmadığını göstermeyi planlamıştı. 
     Denktaş ilk raund müzakerelerde beklediğini göremedi. 
     Şimdi ikinci raund başladı. 
     Hemen başlangıcında da ortaya yeni bir yaklaşımla çıktı. Şimdiye kadar, KKTC’nin Bağımsız sovereign Devlet state olması gereğini vurgularken, bu defa Bağımsız sovereign Birim entity tanımlamasını getirdi. 
     Hedefi, Klerides’i rahatlatmak, hareket yeteneğini arttırmak. 
     Türk tarafı eski tezi olan, iki ayrı bağımsız Türk ve Rum devletten oluşan bir Kıbrıs çözümünü artık geride bıraktı. Şimdi, yetkileri kısıtlı bir merkezi hükümetin kurulması, dış temsilin merkezi hükümet tarafından yapılması, yine merkezi hükümete genel ekonomi-para-hukuk sistemi vs. gibi sorumlulukların verilmesi, geriye kalan her şeyin BİRİM’lere bırakılması öneriliyor. 
     Bunun Türkçesi, Türk Birimi her şeyi ile kendini yönetecek, Rum Birimi de kendi işlerinden sorumlu olacak, demektir. 
     
Ancak, başta bu ilke kabul edilmedi      "BİRİM" kelimesinin kullanılması, Türk tarafının en önemli duyarlılığını yansıtıyor. Her şeyin başında, çok zengin Rum Birimi ile Türk Birimi yanyana getiriliyor. Zenginin fakiri yiyip yutması, son derece kolay. Buna karşı fakir birimin korunma mekanizmalarıyla donatılması gerekiyor. 
     Nasıl korunacak 
     Eğer Rumlar, Türk bölümünü yutmaya kalkarlarsa, bu BİRİM, kurulacak olan yeni Kıbrıs devletinden ayrılma opsiyonunu elinde tutmak istiyor. Böyle bir niyet yoksa, adına BİRİM veya başka bir şey koyun hiç farketmez. 
     Türk tarafının yaklaşımı, bu yeni önerinin öncelikle "ilke olarak" kabul edilmesi, ardından diğer ayrıntılara girilmesi. 
     Rum tarafının genel yaklaşımı ise, önce diğer konular üzerinde anlaşmaya varılması, ardından ilkenin ele alınması ve çözümün adının konması şeklinde... 
     
Kıbrıs, sadece Denktaş ve Klerides’e bırakılamaz      Bu yeni yaklaşımdan bir sonuç alınır mı, alınmaz mı bilinmez. Bilinen, Kıbrıs konusunda çözüm için belirli bir sürenin bulunduğu ve halen adada boşa zaman harcanıp top dolaştırıldığıdır. 
     Rumlar h l gerçekleri görmemiş gibi bir tutum içindeler. H l 74 öncesi bir statüye geri dönülebilineceğini sanıyorlar. 
     Hayır, bu imkansızdır. 
     Türkiye’de böyle bir yaklaşımı kimse kabul etmez. 
     Peki ne olacak 
     Bu olanak heba mı edilecek, bu ortam boşa mı gidecek 
     Harcanmaması gerekiyor... 
     Birilerinin bu gidişi rayına oturtması ve bu sürece sahip çıkması gerekiyor. 
     En fazla çıkarı olan iki ülke de Türkiye ile Yunanistan’dır. Yani, İsmail Cem ile Yorgo Papandreu’nun gelişmeleri uzaktan seyretmek ve "İki toplum lideri çözüm bulsunlar" deme lüksleri giderek azalmaktadır. Araya girmek, müdahale etmek zorundadırlar. Zira Kıbrıs her şeyden önce, bu iki ülkenin direkt şekilde güvenliğini ilgilendirmektedir. 
     Kıbrıs’ta çözüm bulunursa, bundan en çok Türkiye ile Yunanistan yararlanacaktır. 
     Kıbrıs’ta çözüm bulunamazsa, her türlü faturayı da yine bu iki ülke ödeyecektir. 
     Umarız Cem ile Papandreu’nun bu konuda bir oyun planları vardır... 
     
     







Sezer'in sözleri 


Genç doktor... 


Kürtçe yayına izin 


Afganistan’a kaybı göze alarak geldik 


Ya tetik düşse, koruma ölseydi 


GS ışığı 


Çetin Altan yazmasa ne olur 


IMF’nin yeni düsturları 1 


Bir no’lu tehlike ne 


İstikamet DGM... Uygun adım marş 


"KOBİBANK gerçeği" 


Korkut Eken’i nasıl bilirdiniz 


Tıp Bayramı ve Fatma Girik... 


Çeteye övgü suçu 


Şişe - Cam üst yönetiminde kadın hakimiyeti 


Satışlar 29 k rlılık 96 azaldı 


Cesur yürek’ operasyonu 


</TEXT>
</DOC>
