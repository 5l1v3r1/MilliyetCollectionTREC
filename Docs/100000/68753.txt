<DOC>
<DOCNO> 68753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/guncel/gun04.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis harekete geçti 
</HEADLINE>
<TEXT>
Şike çetesi’nin kadınları sorguda 
Hakemlere kadın temin ettiği öne sürülen Dilek Uzun ve 8 kişi gözaltına alındı. Kadınlar ilk ifadelerinde Hakemlerle yattık, parayı Bir ödedi’ dedi 
     ERDEM ÖZTÜRK, İSMAİL POLAT İstanbul 

     Futbolda "şike çetesi" skandalına adı karışan ve hakemlere kadın temin ettiği öne sürülen Dilek Uzun’un da aralarında bulunduğu 5’i kadın 9 kişi gözaltına alındı. 
     Kadıköy Cumhuriyet Başsavcılığı’nın başlattığı soruşturmanın ardından Organize Suçlar Şube Müdürlüğü ekipleri harekete geçti. Ali Fevzi Bir’in telefon konuşmalarında adı geçen Uzun ile 4’ü kadın 8 kişi gözaltına alındı. Kadınlar ilk ifadelerinde "Sadık İlhan ve adını bilmediğimiz diğer bazı hakemlerle birlikte olduk. Paraları hep Ali Fevzi Bir ödüyordu. Kadın başına 100 dolar alıyorduk" dediler. Sorguları için 3 gün gözaltına alınan zanlıların, daha sonra Kadıköy Cumhuriyet Savcılığı’na sevk edilecekleri bildirildi. 
     
Banttaki görüşme      Milliyet’te yayınlanan şike sohbetlerinde, Bir ile Uzun’un telefon görüşmeleri şöyle yer almıştı 
     D Alo... 
     A Dilek... 
     D Efendim. 
     A Aliço, Aliço... 
     D Ne haber hayatım 
     A İyi akşamlar, işin var mı 
     D Yoo... 
     A İki üç tane manita ile beklesene, on buçuk on bire doğru arayacağım seni. 
     D Tamam hayatım. 
     A Lan düzgün şeyler olsun. 
     D Düzgün düzgün. 
     A A..... koydumun paçozlarını getiriyormuşsun. 
     D Yok yok yok, süper. 
     A Hadi tamam. 
     D Hadim canım, bay. 
     
Ulusoy Şikeciler cezalandırılacak      HAKAN CAN 

     Futbol Federasyonu Başkanı Haluk Ulusoy, "şike çetesi"yle ilgili görüşlerini açıkladı. 

</TEXT>
</DOC>
