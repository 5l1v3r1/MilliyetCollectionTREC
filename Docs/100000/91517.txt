<DOC>
<DOCNO> 91517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/23/siyaset/siy07.html </URL>
<DATE> 2002/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Avcı Omurgada yeni kırık yok 
</HEADLINE>
<TEXT>

     ANKARA Milliyet 

     Başbakanlık Basın Müşaviri Cem Avcı, Başbakan Bülent Ecevit’in, omurgasında yeni bir kırık olduğu iddialarının doğru olmadığını, Ecevit’in Başkent Üniversitesi Hastanesi doktorlarının tavsiyesiyle istirahatine devam ettiğini söyledi. Avcı, dün bir gazetede yer alan "Omurgada yeni kırık var" iddiası üzerine yaptığı açıklamada, Başbakan’ın sağlık durumunun gayet iyi olduğunu, bu durumun dünkü görüşmede de teyit edildiğini kaydetti. Avcı’nın, Başbakan Ecevit’in talimatı ile Başkent Üniversitesi Hastanesi Nöroloji Bölüm Başkanı Prof. Dr. Turgut Zileli ile görüştükten sonra açıklamayı hazırladığı belirtildi. 
     



 SİYASET 














</TEXT>
</DOC>
