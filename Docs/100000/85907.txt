<DOC>
<DOCNO> 85907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/son/soneko09.html </URL>
<DATE> 2002/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomobilde fiyat çıtası yükseldi... İşte fiyatlar... 
</HEADLINE>
<TEXT>

     Ekonomik kriz ve daralan iç pazar, otomobil firmalarını cazip kampanyalarla tüketiciye ulaşmaya yönlendirirken, vergilerin etkisiyle artan fiyatlar, alımgücü sınırlarını zorluyor. 
     Yerli ve yabancı otomobil firmalarının en düşük motor gücü ve donanıma sahip modellerinin fiyatları, 9.2-18.6 milyar lira arasında değişiyor. 
     Türkiye pazarında faaliyet gösteren ve önemli ölçüde pazar payına sahip otomobil firmalarının en düşük motor gücü ve donanıma sahip modellerini dikkate alarak yapılan belirlemelere göre, fiyatı 10 milyar liranın altında sadece Lada'nın ''Samara'' modeli kalırken, Tofaş'ın ''Palio'' modeli 13 milyar 440 milyon liradan başlayan fiyatıyla en ekonomik yerli otomobil olarak dikkati çekti. 
     Volkswagen'in en düşük fiyata sahip modeli konumundaki ''Polo'' ise 18 milyar 600 milyon liradan başlıyor. Piyasada, 10 milyar liranın altında ''0'' kilometre otomobil bulmak neredeyse imkansız hale gelirken, ekonomik otomobillerin anahtar teslim fiyatları, genellikle 14-16 milyar lira arasında yoğunlaşıyor. 
     
     VERGİLER YÜKSEK 

     Otomotiv Sanayii Derneği OSD Genel Sekreteri Prof. Dr. Ercan Tezer, firmaların, pazar payını korumak adına kar marjlarını kısmalarına karşılık, fiyatlarda, vergilerin belirleyici olduğunu belirtti. 
     Prof. Dr. Tezer, Türkiye'de otomobil üzerindeki toplam vergilerin çok yüksek olduğuna işaret ederek, ''1600 cc'nin altındaki araçlarda vergi yükü yüzde 50'dir'' dedi. 
     İç pazardaki durumun, hala umut verici boyutta olmadığını ifade eden Prof. Dr. Tezer, satışların son 10 yıllık ortalamanın üçte biri düzeyinde bulunduğunu bildirdi. 
     
     FİYATLAR 

     Yerli ve yabancı otomobil firmalarının, en düşük fiyatlı anahtar teslim bazı modelleri ise şöyle 
     

Marka Model Fiyat TL Tofaş Palio 1.2 S HD AB 13.440.000.000 Tofaş Albea 1.2 8V SL AB 16.467.000.000 Tofaş Şahin 1.6 IE 15.337.000.000 Tofaş Doğan 1.6 IE 17.382.000.000 Tofaş Kartal HD 14.252.000.000 Reunault Clio Symbol 1.4 Authentıque 15.623.000.000 Reunault Clio Symbol 1.4 Authentıque yeni 16.070.000.000 Reunault Twingo 1.2 Expression 15.462.000.000 Opel Corsa 5 kapı 1.2i 16V 18.555.000.000 Toyota Yaris 1.3 M T 17.301.000.000 Volkwagen Polo 1.4 75 hp 2 kapı 18.600.000.000 Peugeot 206 XR 1.4 75 hp 18.443.000.000 Ford KA City 1.3i 14.219.000.000 Ford Fiesta Flair 5K 1.25i 16.614.000.000 Skoda Fabia Classic 1.4i 68 hp 16.790.000.000 Kia Rio 1.3 4NB Basic M T 13.907.000.000 Hyundai Accent 1300cc LS Euro 13.778.000.000 Hyundai Atos Prime GLS HY 13.963.000.000 Suzuki Swift 1.3 GLX HB AC 13.050.000.000 Suzuki Samurai 1.3 Canvas 17.750.000.000 Lada Samara H B.I Opak 9.245.000.000 Lada 2110 Vega Sedan I Opak 11.060.000.000      





</TEXT>
</DOC>
