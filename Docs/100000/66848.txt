<DOC>
<DOCNO> 66848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/guncel/gun03.html </URL>
<DATE> 2002/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Lara olayı aileleri tetikledi 
</HEADLINE>
<TEXT>

13 yıllık rehber öğretmen Nurdan Hızlı, Lara Falay’ın intiharından sonra ailelerin panik halinde okullara akın ettiklerini anlatıyor 
     SİBEL KAHRAMAN İstanbul 

     "Lara Falay’ın ölümüyle tekrar gündeme gelen intihar olaylarıyla aileler kendilerini sorgulamaya başladı. 13 yıllık rehber öğretmen Nurdan Hızlı, "Aileler birdenbire panikle çocuklarının durumunu öğrenmek için okullara akın ediyor. Artık, ergenliktir geçer’, veya şımarıklıktan başka bir şey değil’ şeklinde düşünmeyi bıraktılar" dedi. 
     Yıllardır öğrencilerle içiçe olan ve onların gözünde "not veren" değil, "sorunlarını dinleyen arkadaş" yerini alan Nurdan Hızlı, Türk ailelerinin bir türlü ortayı bulamadığını anlatıyor. "Aileler ya otoriter ya da fazlasıyla çocuk merkezli bir tavır izliyorlar. Sonuçta da çocuklarıyla doğru iletişimi kuramıyorlar" diyen Hızlı, "Anne ve babalar çocuklarını yargılayarak konuşuyorlar. Biz de aynı şeyleri, ama farklı şekilde söylüyoruz ve görüyoruz ki, gençler bizimle rahatlıkla iletişim kurabiliyorlar" sözleriyle sorunun kaynağını açıklıyor. 
     Öğrencilerin güvenini kazandıktan sonra herşeyin çok kolaylaştığını söyleyen Hızlı, şöyle konuşuyor "Öğrenciyi ikna etmeden asla ailesine onun sorunları hakkında bilgi vermiyoruz. Daha sonra da mutlaka bir psikiyatriste gönderiyoruz. Genç insan tedaviyi reddetmez. Bunu yapıyorsa, iletişim sağlanamıyor demektir. Ailesi ikna edemese bile biz mutlaka psikiyatriste gitmesi için ikna ederiz.öYıl içinde de öğrencilere yönelik testler uygulanıyor. Öğrencinin kendisini anlatmasını istediği bu testler, rehber öğretmenler için öğrencinin aynası görevini görüyor. Nurdan Hızlı, en iyi sonuçları psiko - drama tekniklerini kullanarak elde ettiklerini belirtiyor. 
     
     İşte yaşanan sorunlar 

</TEXT>
</DOC>
