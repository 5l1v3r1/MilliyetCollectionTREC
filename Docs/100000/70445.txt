<DOC>
<DOCNO> 70445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/son/sontur12.html </URL>
<DATE> 2002/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Talabani Ankara'ya geliyor 
</HEADLINE>
<TEXT>

     Irak Kürdistan Yurtseverler Birliği IKYB lideri Celal Talabani, 5 Mart'ta Ankara'ya gelecek. 
     Edinilen bilgiye göre, Talabani ziyareti sırasında Dışişleri Bakanlığı Müsteşarı Büyükelçi Uğur Ziyal ile görüşecek. 
     Washington'da bu ay yapılması beklenen Irak muhalifleri toplantısı öncesinde Ankara'ya gelmek isteyen Talabani'ye, Dışişleri Bakanlığı tarafından olumlu yanıt verildi. 
     Talabani'den bölgedeki son gelişmmeleri dinleyecek olan Ankara, güvenlik konusunda duyduğu endişeleri Talabani'ye iletecek. 
     Ankara, Irak'a yönelik yönelik olası bir Amerikan operasyonunun yoğunluk kazandığı bu günlerde bölgede bağımsız bir Kürt devletini kabul etmeyeceği yolundaki politikasını bir kez daha hatırlatacak. 
     Edinilen bilgiye göre, Talabani de Kuzey Irak'taki Kürtlerin bağımsız bir devlet kurma peşinde olmadıkları, Irak'ın toprak bütünlüğü içinde çözüm istedikleri görüşünü dile getirecek. 
     ABD'nin Irak'a yönelik operasyonlarının yoğun bir şekilde gündeme gelmesinin ardından Kuzey Irak'taki Kürt gruplar, olası bir operasyonda Afganistan'taki Kuzey İttifakı gibi bir rol üstlenmeyeceklerini, Irak lideri Saddam Hüseyin'in alternatifinin kendileri için önemli olduğunu açıklamışlardı. 
     






</TEXT>
</DOC>
