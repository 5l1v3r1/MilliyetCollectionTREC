<DOC>
<DOCNO> 73672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/son/sontur16.html </URL>
<DATE> 2002/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'ın komutası Türkiye'ye veriliyor... 
</HEADLINE>
<TEXT>

     Türkiye'nin Afganistan'daki Uluslararası Güvenlik Destek Gücü'nün ISAF komutasını almasına ilişkin Ankara'da devam eden teknik görüşmelerin dün akşam sona erdiği bildirildi. 
     Dışişleri Bakanlığı Sözcüsü Hüseyin Diriöz, haftalık bilgilendirme toplantısında, bu konuda Türk, Amerikan ve İngiliz heyetleri arasında yapılan görüşmeler hakkında bilgi verdi. 
     Dışişleri Bakanlığı'nda geçen hafta başlayan görüşmelerin ardından, teknik konuların Genelkurmay Başkanlığı'nda ele alınmaya devam ettiğini hatırlatan Diriöz, şöyle konuştu 
     ''ISAF konusundaki teknik görüşmeler, bana ulaşan bilgilere göre dün akşam bitmiş. Gelişmelerden olumlu izlenimler edinildiği anlaşılıyor. Dün akşam sonuçlanan teknik görüşmelerin sonuçları siyasi makamlara sunulacak ve karar verilecek.'' 
     
</TEXT>
</DOC>
