<DOC>
<DOCNO> 77425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/son/sontur26.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşlı kadını ellerini iple bağlayıp bıçaklayarak öldürdüler 
</HEADLINE>
<TEXT>

     İzmir'in Karşıyaka İlçesi Bostanlı Semti'nde, yaşlı bir kadın, kimliği belirsiz kişilerce, elleri iple bağlandıktan sonra, bıçaklanarak öldürüldü. 
     Alınan bilgiye göre, Yalı Mahallesi 6507 Sokak'ta oturan Perihan Üre'nin 68 Kuşadası'nda bulunan oğlu, telefonla aradığı annesinden yanıt alamayınca, komşularından yardım istedi. Eve giren komşular, yaşlı kadının cesediyle karşılaştılar. 
     Olaya el koyan Cinayet Büro Amirliği ekipleri, Perihan Üre'nin, önce iple ellerinin arkadan bağlandığını, ardından da bıçaklanarak öldürüldüğünü belirlediler. 
     Yapılan araştırmada, Üre'nin kolundaki üç bilezik ve bir miktar paranın alındığı tespit edildi. 
     Emniyet yetkilileri, üç gün önce öldürüldüğü tahmin edilen Perihan Üre'nin eski kiracısı ''Şeyhmus''un arandığını belirttiler. 
     






</TEXT>
</DOC>
