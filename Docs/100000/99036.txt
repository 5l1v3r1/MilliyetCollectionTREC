<DOC>
<DOCNO> 99036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/spor/spo03.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan, Ergün’le nikah tazeledi 
</HEADLINE>
<TEXT>

İsviçre kampında Başkan Canaydın ile el sıkışan yıldız futbolcu beş yıllık sözleşmeye imza attı. Ergün’e yıllık 1 milyon dolar ödenecek 
     HALİL ÖZER 

     Mutlu sonla bitti 
     GALATASARAY, yıldız oyuncusu Ergün ile dün iki yılı opsiyonlu beş yıllık yeni sözleşme yaptı. Daha önce İsviçre kampında Başkan Özhan Canaydın ile bir araya gelen ve yıllık 1 milyon dolara el sıkışan Ergün’e, yurt dışı için kolaylık garantisi de verildi. Ayrıca yönetim, dün Hasan Şaş’ın menajerlik şirketi Intermen ile de bir öngörüşme yapıp, nabız yokladı. Tecrübeli futbolcu ile pazarlıklar pazartesi günü başlayacak. 
     
     Rakip Olympiakos 
     CİM-BOM yeni sezon öncesi bugün ilk defa taraftarlarının karşısına çıkacak. Sarı - Kırmızılılar, yapımı tamamlanan ve ilk kez kapılarını sporseverlere açacak olan Olimpiyat Stadı’nda Yunan Olympiakos ile karşılaşacak. Saat 20.30’da başlayacak ve TRT 1’den naklen yayınlanacak maçı FIFA kokartlı hakemlerimizden Ali Aydın yönetecek. 
     
Cim - Bom’un yeni postları      ERHAN TELLİ 

     SARI - Kırmızılılar, yeni sezonda giyeceği formaları dün gece Reina’da düzenlediği kokteylle tanıttı. Geceye Galatasaraylı futbolcular, Fatih Terim ve yönetim tam kadro olarak katıldı. Yönetim, bugün karşılaşma yapacakları Olympiakoslu yöneticileri de ağırladı. Ayrıca Cim - Bom, bir günlük iznin ardından dün sabah Florya’da çalıştı. Arif ve Balic attıkları gollerle alkış alırken, çalışmayı Çorlu’daki Galatasaray Spor Okulu öğrencileri de izledi. Bu arada Ümit Davala dün antrenmanda 29. yaşgününü kutladı. 
     



 SPOR 
























</TEXT>
</DOC>
