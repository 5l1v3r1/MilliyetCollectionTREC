<DOC>
<DOCNO> 91768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/son/soneko15.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İMKB'de birinci seans nasıl geçti 
</HEADLINE>
<TEXT>

     İMKB Ulusal-100 Endeksi, önceki kapanışa göre 97.65 puan azalışla 1. seansı, 9,122.83 puandan tamamladı. 
     Hisse senetleri, 1.seansta ortalama yüzde 1.06 oranında değer kaybetti. 
     Endeks, haftanın ilk seansına 9,222 puan seviyelerinden başladı. 
     1. Seansta ilk yarı 51.94 puan azalışla 9,168.54 puandan geçildi. Mali 
     kağıtlara satışların gözlendiği, bugün işleme açılan Yapı Kredi hisselerinin taban yaptığı seansta, endeks en düşük 9,081.02, en yüksek de 9,241.45 puanı gördü. Seans kapanışında, mali endeks 249.19 puan azalışla 12,091.87 puana gerilerken, hizmetler endeksi 2.13 puan artışla 5,449.25, sanayi endeksi 3.90 puan artışla 8,378.04 puana yükseldi. Böylece, mali grup hisseler önceki kapanışa göre ortalama yüzde 2.02 oranında değer kaybetti. Hizmetler grubu hisseler ortalama yüzde 0.04, sanayi grubu hisseler ortalama yüzde 0.05 değer kazandı. 1. seansta işlem gören toplam 283 hisse senedinden 103'ü değer kazandı, 88'i hisse senedi değer kaybetti. Toplam 92 hissenin fiyatında değişiklik olmadı. Seansta, 71 trilyon 96 milyar 7 milyon liralık işlem hacmi oluştu. 1. seansta Turkcell, Sabancı Holding, Garanti Bankası, Doğan Yayıncılık ve Petrol Ofisi en yoğun işlem gören hisseler oldular. 
     





</TEXT>
</DOC>
