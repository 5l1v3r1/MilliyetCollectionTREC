<DOC>
<DOCNO> 67723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/15/guncel/agun.html </URL>
<DATE> 2002/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sahaya bomba düştü 
</HEADLINE>
<TEXT>

Kulüpler "Şike Çetesi"nin araştırılarak tüm boyutlarıyla ortaya çıkarılması için çağrı yaptı 
     MİLLİYET Gazetesi’nin dünkü birinci sayfasında manşette yer alan "Şike Çetesi" haberi Türkiye’nin gündemini değiştirdi, bomba etkisi yaptı. 
     Skandalın ortaya çıkmasıyla mağdur olduklarını ileri süren kulüpler olayın araştırılıp biran önce açıklığa kavuşturulmasını isterken, şikeye karışmakla suçlanan ünlü isimler, acımasız bir komployla karşı karşıya olduklarını ileri sürdüler ve haklarını mahkeme yoluyla arayacaklarını söylediler. 
     Olayda adı geçen kulüplerin başkan yöneticileri ile teşkilatın içinde yer aldığı açıklanan ünlü isimlerin savunmaları şöyle 
     
     İncelettireceğiz’ 
     Samet Aybaba Gaziantepspor Teknik Direktörü "Haberde adı geçen Ali Fevzi Bir’i tanımam dışındaki tüm iddialar hayal ürünü. Haberde yer alan iddiaları hukuksal boyutta incelettireceğiz. İnceleme sonucunda gereken yapılacak" 
     
     Gücümüzle kazandık’ 
     Coşkun Demirbakan Sakaryaspor Teknik Direktörü "İddialar başarılarıma gölge düşürmek isteyence ortaya atılıyor. Futbol kariyerimde Diyarbakırspor ve Sakaryaspor’da iki final kaybettim. Böyle bir çetenin içinde olsaydım, bu finalleri kaybetmezdim. Sakaryaspor’un sezon başından beri kazanmış olduğu bir penaltı bile yok. Oynadığımız bütün maçları gücümüzle kazandık. Bu çirkin iddialar karşısında yasal haklarımı kullanacagım." 
     
     Anlayamadım’ 
     Aydın Torunoğlu Futbol Federasyonu Genel Sekreteri "Tam 10 yıldır Futbol Federasyonu genel sekreterliği görevinde bulunuyorum. Bu aslı astarı olmayan haberler nereden çıktı, anlayabilmiş değilim. Haberin içeriğinde, hazırlanan dosyanın, hem Futbol Federasyonu yönetimine hem de Devlet Bakanlığı’na gönderildiği biçiminde ifadeler var. Bugüne kadar ne Futbol Federasyonu’na gelen ne de bakanlığa gönderilmiş böyle bir dosya var. Bahis oynamak, oynatmak ne demek. Hepsi saçma sapan iddialar. DGM’ye ulaşan böyle bir dosya yok. 
     
     Bir’i tanımam’ 
     İlhan Cavcav Gençlerbirliği Kulüp Başkanı "Ben, ne Ali Fevzi Bir midir, kimdir onu tanırım, ne bilirim. Gençlerbirliği olarak böyle şike işlerine girseydik, bugün küme düşmemek için mücadele eder miydik Paramız var, pulumuz var. Erdoğan hoca ile konuştum. Ali Fevzi Bir arkadaşıymış. Onun arkadaşlarını, seçme imk nım yok ki." 
     
     Mağdur olduk’ 
     Cemal Polat Erzurumspor Kulüp Başkanı "Sakaryaspor maçında mağdur olan taraf Erzurumspor’du. Şike çetesi iddiaları arasında yer alan Sakaryaspor-Erzurumspor maçını 2-0 kaybettik. Hakem Sadık İlhan’ın yanlı bir tutum sergilediğini Futbol Federasyonu’na iletmiştik. Gerçek-lerin ortaya çıkacağına inanıyordum." 
     
     Başkanlar istifa etmeli’ 
     Erdoğan Bilenser Bursaspor Kulüp Başkanı "Bu tür konulara ismi karışan kulüp başkanı istifa etmeli. Bursaspor-Gençlerbirliği maçının son 8 dakikasını izledim. O nedenle hakemin hakkında yorum yapamıyorum.Futbolun bu tür entrikalara karışması kötü tabii ki." 
     
     Çok üzüldük’ 
     İbrahim Kaplan Kombassan Konyaspor Basın Sözcüsü "Bu iddialarla kulüplerin önü kesilmek isteniyor. Kombassan Konyaspor’un bu tür çirkin iftiraların hedefi olması bizleri çok üzdü. Aydınspor karşılaşmasıyla ilgili şike söylentileri gerçeği yansıtmıyor." 
     
     Konuyu izliyoruz’ 
     Ömer Dinçer Göztepe A.Ş. Genel Müdürü "Şike çetesi iddiaları arasında Gaziantepspor’a karşı 3-1 kaybettiğimiz maçın da adı geçiyor. Şimdilik konuyu izliyor ve kimseyi suçlamak istemiyoruz." 
     
     Geçmişimiz temiz’ 
     Mahmut Özgener Altay Kulüp Başkanı "4-1 biten maçın şikesi mi olur Bunu bana değil, iddiaları ortaya atana sorun. Bizim geçmişimiz pırıl pırıldır." 
     
     Tekrar görüşeceğim’ 
     Celal Doğan Gaziantepspor Kulüp Başkanı "Haberde adı geçen Teknik Direktör Samet Aybaba, bana Ali Fevzi Bir ile tanıştığını ancak bu tür konularda konuşmadığını söyledi. Tuncay Özkan’ın elindeki belgeleri gördükten sonra, kendisi ile yeniden görüşeceğim." 
     
MHK Başkanı Konu çok ciddi      CEMAL ERSEN 

     Merkez Hakem Kurulu başkanı Bülent Yavuz, "şike çetesi" haberinde adı geçen hakemlerin söz konusu iddiaları yanıtlaması gerektiğini söyledi. 
     Yavuz, "Konu çok ciddi ve ahlaki boyutu küçümsenmeyecek bir olaydır. Haberde adı geçen hakemler yanıt haklarını kullanacaklardır. Bu iddiaların içinde yer almışlar mıdır, yoksa ilgileri yok mudur Kamuoyunun önünde bu açıklamayı yapacaklar. Biz de olayın hukuki boyutunun yanı sıra kendileri ile görüşecek ve yanıtlarını alacağız" şeklinde konuştu. 
     Öte yandan Merkez Hakem Kurulu’nun Milliyet gazetesinde dün yer alan haberle ilgili soruşturma başlattığı, söz konusu hakemlerin TSK mensubu olmaları nedeniyle Genel Kurmay başkanlığı tarafından da çok gizli bir incelemenin içine girildiği bildirildi. 
     
Şaibeli hakemler dinlendirilecek      Futbol Federasyonu, Milliyet Gazetesi’nde dün çıkan "Şike" Çetesi" haberi üzerine dün bir basın toplantısı düzenledi. Asbaşkan Ata Aksu konuyla ilgili yaptığı açıklamada, "Tuncay Özkan imzalı haber çok ciddi itham ve iddiaları ihtiva etmektedir. Hukukçularımız DGM Savcılığı ile temasa geçmiş olup, konunun DGM savcılığı yönünün gerçekliği araştılmaktadır. Federasyonumuz konunun yasa gereği takipçisi olup Spordan Sorumlu Devlet Bakanlığı da konu ile ilgili gelişmeler hakkında bilgilendirilecektir" dedi. Haberde ismi geçen hakemlere yıpranmamaları için iddialar sonuçlanıncaya kadar müsabaka verilmeyeceğini de kaydeden Aksu, şunları söyledi "Adı geçen teknik direktörlerin de ifadelerine başvurulacak. Bahis iddiası daha önce gündeme geldi. Araştırmalar sürüyor. 2 - 3 gün içinde bu sonuçlanacak. İddiaları çok ciddiye alıyoruz." Hakem camiasının derinden yaralandığını belirten Aksu, " Yanlış yapanın kafası koparılacak" diye konuştu. 
     



 GÜNCEL 















</TEXT>
</DOC>
