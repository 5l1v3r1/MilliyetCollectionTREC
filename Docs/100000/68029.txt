<DOC>
<DOCNO> 68029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/16/son/sontur17.html </URL>
<DATE> 2002/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Pamukkale'ye Dünya Bankası'ndan 41 milyon dolar 
</HEADLINE>
<TEXT>

     Dünya Bankası Avrupa ve Orta Asya Sorumlusu Eric Peterson, Kültür Bakanlığı'na, Pamukkale'de yürütülen projelerde kullanılmak üzere 41 milyon dolar hibe kredi vermeyi kararlaştırdıklarını bildirdi. 
     Peterson, Denizli Valiliği tarafından düzenlenen toplantıda, ''Pamukkale'nin, bir doğa harikası aynı zamanda kültür zenginliğiyle dikkati çeken bir turizm beldesi olduğunu'' söyledi. Pamukkale'nin korunması için hazırlanan projelere destek verdiklerini kaydeden Peterson, şu bilgileri verdi 
     ''Dünya Bankası, Kültür Bakanlığı'na Toplumsal Gelişim ve Kültürel Miras Projesi çerçevesinde, yerel yönetimlerle işbirliği yapılarak yürütülecek projelerde kullanılmak üzere 41 milyon dolar hibe kredi vermeyi kararlaştırdı. Proje çok kapsamlıdır, detaylı şekilde inceleyeceğiz.'' Denizli Vali Yardımcısı Musa Uçar da Valilik'in, Denizli Belediyesi, Pamukkale Üniversitesi ve Pamukkale Belediyesi ile ortak Pamukkale Koruma Geliştirme ve Danışma Hizmeti Protokolü imzaladığını söyledi. 
     Mimarlar Odası Denizli Şubesi Başkanı Arif Balkanay, Pamukkale için bugüne kadar birçok proje hazırlandığını, Toplumsal Gelişim ve Kültürel Miras Projesi''nin de bugüne kadar yapılanların tekrarı olduğunu savundu. 
     Karahayıt Beldesi Belediye Başkanı İlkay Çıbık, proje oluşturulurken, beldesindeki turizm potansiyelinin göz ardı edildiğini ve Belediye'nin dışlandığını öne sürdü. 
     Pamukkale Belediye Başkanı Osman Akkulak da Pamukkale'nin, yerel bir konsorsiyumun hakim olduğu yönetim tarafından yerinden yönetilmesini istedi. 
     






</TEXT>
</DOC>
