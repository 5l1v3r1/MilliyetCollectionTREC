<DOC>
<DOCNO> 93740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/son/sontur10.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bunalıma giren Uşaklı genci ailesi evinde zincire vurdu... 
</HEADLINE>
<TEXT>

     Çanakkale'nin Ezine İlçesi'nde çalışırken, bunalıma giren ve köyüne dönen Uşaklı genç, etrafına zarar vermeye başlayınca, ailesi tarafından evinde zincire vuruldu. 
     Alınan bilgiye göre, Uşak Ticaret Lisesi'nden başarı ile mezun olduktan sonra askere giden Hasan Kıyak 28 , vatani görevinin bitiminde Türk Silahlı Kuvvetleri personeli olarak orduda kaldı. Ancak bunalıma giren ve bu görevinden uzaklaştırılan Kıyak, Uşak'ın Banaz İlçesi'ne bağlı Ovacık Köyü'ne geri döndü. 
     Köyünde durumu kötüleşen Kıyak, bir süre Manisa Ruh ve Sinir Hastalıkları Hastanesi'nde tedavi gördü. Hastaneden çıktıktan sonra durumu yine kötüleşen, etrafına saldırmaya ve zarar vermeye başlayan Kıyak, köyüne komşu olan Çamsu Köyü'nde bir minibüse saldırıp, cakırınca, ailesi tarafından evinde el ve ayaklarından zincirlendi. 
     Hasan Kıyak'ın annesi Hanım Kıyak 64 , oğlunun durumuna çok üzüldüğünü, yemeğini bile kendisinin yiyemediğini belirterek, ''Artık ne maddi ne manevi halim kalmadı. Oğlumun bu durumuna tahammül edemiyorum. Oğlumu iyileşmesi için ailemize uzanacak yardım elini bekliyoruz'' dedi. 
     





</TEXT>
</DOC>
