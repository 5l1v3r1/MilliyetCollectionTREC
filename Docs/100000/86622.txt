<DOC>
<DOCNO> 86622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/son/sontur20.html </URL>
<DATE> 2002/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Spermler kadınları mutlu ediyor... 
</HEADLINE>
<TEXT>

     Amerikalı bilim adamları, spermlerin kadınların psikolojisi üzerinde etkisi olduğunu saptadı. 
     Almanya'da yayımlanan Rheinische Post gazetesinin internet sayfasında yer alan habere göre, Albany kentindeki New York State Üniversitesi'nde görevli bilim adamları, spermlerle birlikte testosteron ve östrojen hormonlarının da dışarıya atıldığını ve bu birleşimin boşalma sonrasında kadının kanına karıştığını kaydettiler. 
     Bilim adamları Gordon Gallup, Rebbeca Burch ve Steven Platek'in yaptığı araştırma kapsamında, düzenli cinsel hayatı olan 300 kadın izlendi. 
     Araştırma sonucunda, cinsel ilişki sırasında prezervatif kullanmayan kadınların depresyon geçirme riski, diğerlerine göre çok daha düşük çıktı. 
     Prezervatif kullanan kadınlarda intihar etme düşüncesine daha sık rastlandığını belirten bilim adamları, sık sık cinsel ilişkiye girmenin de kadınların psikolojisini olumlu yönde etkilediğini açıkladı. 
     





</TEXT>
</DOC>
