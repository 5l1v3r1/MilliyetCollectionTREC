<DOC>
<DOCNO> 96460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/siyaset/siy03.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş’ten desteğe devam 
</HEADLINE>
<TEXT>

Yeni oluşumcular dün akşam yemekte bir araya geldi. Gelişmeleri değerlendiren Cem-Özkan-Derviş üçlüsü, Türkiye için en en yararlısı neyse onu yapacağız’ dedi 
     ANKARA Milliyet 

     Devlet Bakanı Kemal Derviş, yeni oluşuma destek vermeye devam edeceğini söylerken, çeşitli seçenekler ve yaklaşımlar da olduğunu belirterek, "Hepsini değerlendirmeye devam edeceğiz" dedi. 
     Yeni oluşumun öncüleri İsmail Cem ve Hüsamettin Özkan, Derviş ile akşam yemeğinde bir araya geldi. Yaklaşık 2.5 saat süren yemekte Derviş spagetti, Özkan ve Cem de balık yedi. Yemeğin sonunda üçlü adına ilk önce açıklamayı İsmail Cem yaptı. "Gelişmeleri birlikte değerlendirdik. Çok olumulu düşüncelerimizi Türkiye’mizi daha da büyütmek yolunda birlikte paylaştık" diyen Cem, ardından sözü Derviş’e bıraktı. 
     
     Acele edip hata yapmak yok’ 
     Birbirlerine destek verdiklerine ve ortak çözüm aradıklarını ifade eden Derviş, "Bende arkadaşlarıma aynı desteği vermeye devam edeceğim" dedi. Aynı zamanda hükümetin bir bakanı olarak özel bir konumu olduğunu söyleyen Derviş, "Arkadaşlarım buna saygı gösteriyor. Türkiye için en yararlı neyse onu yapmaya çalışacağız" diye konuştu. "Acele edelim derken hata yapmamak gerekiyor" diyen Derviş, "O kadar kolay değil. Çeşitli seçenekler, yaklaşımlar var. Hepsini değerlendirmek önemli" dedi. 
     Öte yandan Derviş, "Yeni oluşumun milletvekili adayları arasında yer alacak mısınız " sorusuna yanıt vermedi. 
     
Başkan ve yardımcıları...      Yeni oluşumun öncüleri, restorandaki 2.5 saatlik görüşmelerinin ardından kendilerini bekleyen gazetecilere açıklama yaptı. Alınan bilgiye göre oluşumun parti kurma hazırlıkları tamamlanma aşamasına gelirken, yönetim modeli de belirginleşmeye başladı. Partide İsmail Cem’in Genel Başkan, Hüsamettin Özkan ve Kemal Derviş’in Genel Başkan Yardımcısı, İstemihan Talay’ın da Genel Sekreter olmasına kesin gözüyle bakılıyor. 
     



 SİYASET 


















</TEXT>
</DOC>
