<DOC>
<DOCNO> 71663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/09/son/sonspo03.html </URL>
<DATE> 2002/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Hido'nun 6 sayıda kadlığı maçta Kings Hornets'e yenildi 
</HEADLINE>
<TEXT>

     ABD Profesyonel Basketbol Ligi NBA'de Sacramento Kings, Charlotte Hornets'ı 99-87 yenerken Hidayet Türkoğlu, 6 sayı attı. 
     Batı Konferansı Pasifik Grubu lideri Sacramento Kings, Doğu Konferansı Merkez Grubu dördüncüsü Charlotte Hornets ile Sacramento'da karşı karşıya geldi. 
     Oyuna sonradan giren Hidayet Türkoğlu, 18 dakika forma giydiği maçta, 3 şut denemesinde de topu çemberden geçirerek yüzde yüzlük şut ortalamasıyla 6 sayı attı. Hidayet, maç boyunca hiç 3 sayılık atış denemezken, faul atışı da kullanmadı. Hidayet Türkoğlu, ayrıca 1 ribaunt aldı ve 1 asist yaptı. Bu sezon ligde üst üste en az yenilgiye 2 kez uğrayan tek takım konumundaki Kings'de, Yugoslav forvet Predrag Stojakoviç, 13'ü son çeyrekte olmak üzere 24 sayı attı. Aynı zamanda evinde en iyi seriyi yakalayan ekip durumundaki Sacramento Kings'de Chris Webber, skora 20 sayı ekledi. Yugoslav pivot Vlade Divaç da 17 sayı, 10 ribaunt ve 7 asistle başarılı bir oyun çıkardı. 
     Hornets'da Lee Nailon 18 sayıyla en skorer oyuncu oldu. 
     Doğu Konferansı Atlantik Grubu dördüncüsü Orlando Magic'in beşinci sıradaki Washington Wizards'ı 99-96 yendiği karşılaşmada Tracy McGrady, 50 sayı atarak kariyerinin en yüksek skorlu maçını çıkardı. 
     Daha önceki rekoru 49 olan McGrady, son 8 salisede attığı faul atışıyla 50 sayıya ulaştı. 29 şuttan 18'ini değerlendiren Tracy McGrady, ayrıca 10 ribaunt aldı. 
     Son 11 maçta 9, üst üste 4. yenilgisine uğrayan Wizards'da Richard Hamilton, 26 sayı üretti. 
     Doğu Konferansı Atlantik Grubu üçüncüsü Philadelphia 76ers'in Merkez Grubu üçüncüsü Indiana Pacers'ı 109-100 yendiği karşılaşmada ise Allen Iverson 41 sayı atarak, son 5 maçta 4. kez, bu sezon da 9. 
     kez 40 sayı barajını geçti. 
     Geçen yılın finalisti 76ers'da, Eric Snow skora 25 sayı eklerken, bu sezon bir maçtaki en yüksek skorunu üretti. 
     Kobe Bryant ile kavga etmesi nedeniyle 2 maç ceza alan Reggie Miller'ın dönüşünden sonra üst üste 2 yenilgiye uğrayan Pacers'da ise Jermaine O'Neal 25, Jonathan Bender da 17 sayı kaydetti. Miller ise 15 sayıda kaldı. 
     
     
Sonuçlar şöyle Orlando Magic-Washington Wizards 99-96 Boston Celtics-Detroit Pistons 117-92 Miami Heat-Toronto Raptors 74-83 Philadelphia 76ers-Indiana Pacers 109-100 Milwaukee Bucks-Cleveland Cavaliers 109-115 u Chicago Bulls-Los Angeles Clippers 90-94 Phoenix Suns-Minnesota Timberwolves 81-76 Utah Jazz-New York Knicks 79-85 Houston Rockets-Golden State Warriors 95-108 Portland Trail Blazers-New Jersey Nets 82-73 Sacramento Kings-Charlotte Hornets 99-87 
     






</TEXT>
</DOC>
