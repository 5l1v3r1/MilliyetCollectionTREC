<DOC>
<DOCNO> 96003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/son/sondun08.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell "Arafat'ın gelecekteki barış görüşmelerinde yeri yok" 
</HEADLINE>
<TEXT>

     ABD Dışişleri Bakanı Colin Powell, Filistin lideri Yaser Arafat'ın gelecekte yapılabilecek Ortadoğu barış görüşmelerinde yeri olmadığına inandıklarını belirtti. 
     ABC televizyonuna konuşan Powell, Arafat'ı, ''yetkileri sınırlandırılmış daha yüksek bir konumda, formalite icabı'' kabul edebileceklerini söyledi. 
     ''Arafat'ın oynayacağı role, Filistin halkının karar vermesi gerektiği düşüncesindeyim'' diyen Powell, Arafat'ı sembolik lider olarak gösterecek bir planı düşünmeye hazır olduklarını ifade etti. 
     Powell, Washington yönetiminin, Filistin'de yeni bir yönetim görmek istediğini anımsattı. 
     Amerikan Newsweek dergisi, Powell'ın, kurulacak bir Filistin devletinde, Yaser Arafat'ın sınırlı yetkilere sahip bir devlet başkanı olmasını öngören bir plan üzerinde çalıştığını yazmıştı. 
     





</TEXT>
</DOC>
