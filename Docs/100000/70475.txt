<DOC>
<DOCNO> 70475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/03/guncel/gun04.html </URL>
<DATE> 2002/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Feribotta burs tartışması 
</HEADLINE>
<TEXT>

İstanbul için toplandılar belediye başkanı hükümeti, milletvekili başkanı suçladı... 
     ŞENOL DEMİRCİ İstanbul 

     İstanbul’daki 13 sivil toplum örgütünce oluşturulan " 100 İstanbul Platformu", İstanbul’un sorunlarına çözüm bulmak için bazı milletvekillerinin de katılımıyla "Ankara" feribotunun güvertesinde toplantı düzenledi. 
     Toplantıda İstanbul Büyükşehir Belediye Başkanı Gürtuna, çıkarılan yasayla İstanbul’un gelirlerinin kesildiğini ve kentin cezalandırıldığını savunarak hükümeti eleştirirken, DSP Milletvekili Erdoğan Toprak tepki gösterdi. 
     Belediyenin ağaç dikimleri ve öğrenci bursları gibi alanlara büyük paralar harcadığını ve kaynaklarını heba ettiğini öne süren Toprak, "10 binlerce öğrenciye burs verildiğini biliyoruz. Bu bursların partiye yakın kişilere gittiğini de duyuyoruz" diye konuştu. 
     Toprak’ın sözlerini yanıtlayan Gürtuna, "İstanbul’a ekilen ağaçlar kent ağaçlarıdır. Bu ülkede yıllardır Orman İdaresi var. Ama, kent ağacı üretmedi. Neden " dedi. Gürtuna, burslarla ilgili suçlamayı da şöyle yanıtladı Burslarımız, şehit ailelerinin çocuklarına yöneliktir. Şehit Aileleri Derneği, Valilik ve Emniyet’ten aldığımız kayıtlara göre, fakir ailelerinin çocuklarına veriyoruz. Eğer bu bursları vermezsek bu çocuklar sokağa düşecek." 
     



 GÜNCEL 















</TEXT>
</DOC>
