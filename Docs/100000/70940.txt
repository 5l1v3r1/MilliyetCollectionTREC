<DOC>
<DOCNO> 70940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/son/soneko35.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Microsoft davayı kaybederse kapanacak.. 
</HEADLINE>
<TEXT>

     Dünyanın en büyük bilgisayar yazılım kuruluşu olan Microsoft, ABD Adalet Bakanlığı ve 9 eyalet tarafından aleyhinde açılan davayı kaybettiği takdirde kapanacak. 
     Microsoft İcra Direktörü Steve Ballmer konuyla ilgili olarak yaptığı açıklamada, ''Bu durumda ya şirketi kapatmak ya da Windows işletim sistemini piyasadan çekmek zorunda kalacağız. 9 eyaletin önerisi kabul edildiği takdirde, bu şirketi kapatmamız demek olur. 
     Çünkü bizden neredeyse tüm yazılımlarımızı bedava vermemizi istiyorlar'' dedi. 
     9 eyaletin savcıları, Microsoft'un yarattığı tekeli kırmak 
     amacıyla dava açmışlardı. 
     Microsoft, davadan vazgeçmeleri için Adalet Bakanlığı ve 9 eyaletin yetkilileriyle bir çözüm anlaşması üzerinde pazarlık ediyor. 
     Anlaşma metni üzerindeki tartışmalar yarından itibaren federal yargıç huzurunda başlayacak. 
     9 eyaletin savcıları, Microsoft'un, internet tarayıcısı İE 
     üzerindeki kontrolünden vazgeçmesini ve içinde diğer programların yer almadığı bir Windows sürümü hazırlamasını istiyorlar. 
     ''Ballmer'in işi bir parça abarttığına'' değinen uzman ve yatırımcılar, eyalet savcılarının taleplerinin, Microsoft firması üzerinde, Ballmer'in öne sürdüğü kadar ağır tahribat yapmayacağı görüşünde olduklarını ifade ettiler. 
     






</TEXT>
</DOC>
