<DOC>
<DOCNO> 69477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/25/son/sontur08.html </URL>
<DATE> 2002/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bozulmuş kurban eti can aldı... 
</HEADLINE>
<TEXT>

     Konya'da, yedikleri bozulmuş kurban etinden zehirlenen 3 kişiden 1'i öldü. 
     Edinilen bilgiye göre, Karapınar İlçesi'ne bağlı Hotamış Beldesi'nde Davut 70 , Hacer 16 ve Zeynep Oğuz 33 , kurban eti yemelerinin ardından baş dönmesi ve mide bulantısı şikayetiyle Karapınar Devlet Hastanesi'ne kaldırıldılar. 
     Davut Oğuz, tüm müdahalelere rağmen kurtarılamazken, anne Zeynep ve kızı Hacer Oğuz, Konya Numune Hastanesi'ne sevk edilerek tedavi altına alındılar. 
     Karapınar Devlet Hastanesi yetkilileri, mide bulantısı ve kusma şikayetiyle hastaneye başvuran Davut Oğuz'a, gıda zehirlenmesi teşhisi konulduğunu, bu kişinin yaşlı olması, hastaneye geç getirilmesi, şeker ve lösemi hastalığının da bulunması nedeniyle hayatını kaybettiğini bildirdiler. 
     Anne ve kızının sağlık durumlarının iyi olduğu belirtildi. 
     






</TEXT>
</DOC>
