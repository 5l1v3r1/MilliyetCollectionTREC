<DOC>
<DOCNO> 82489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/ekonomi/eko06.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Teba ihracata yöneldi 
</HEADLINE>
<TEXT>

     EKONOMİ SERVİSİ 

     Sodex Fuarı’nda, bayiileri ve ziyaretçileriyle birlikte 35’inci yaşgününü kutlayan Teba Klima Grubu başkanı Mustafa Baygan yönlerini ihracata çevirdiklerini söyledi. 
     Teba Klima Grubu başkanı Mustafa Baygan yaptığı açıklamada dünyada toplam 40 milyar dolarlık bir klima pazarı olduğunu, Türkiye’deki pazarın ise sadece 80 milyon dolar olduğunu kaydetti. Teba’nın beyaz eşya alanındaki yıllık ihracatının yaklaşık 80 - 90 milyon dolar civarında olduğunu belirten Baygan, klima alanında ihracatlarının henüz 2.5 milyon dolar olduğunu söyledi. Ancak yabancı fuarlara katıldıklarını ve iş bağlantıları kurduklarını belirten Baygan, hedeflerinin 40 milyar dolarlık dünya pazarından daha büyük bir pay almak olduğunu belirtti. 
     Teba Genel Müdürü Tarık Aktüccar ise ABD’de de bir fabrika kurduklarını belirterek, bu ülkede tercih edilen bir marka olmaya başladıklarını kaydetti. 
     



 EKONOMİ 





















</TEXT>
</DOC>
