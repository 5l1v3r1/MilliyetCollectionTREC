<DOC>
<DOCNO> 57607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/17/son/sondun08.html </URL>
<DATE> 2001/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Papazlar kötülere karşı tekvando öğrenecek 
</HEADLINE>
<TEXT>

     İngiltere'de her geçen gün daha fazla fiziki ve sözlü saldırıya maruz kalan Anglikan kilisesine mensup papazlar, kendilerini korumak için tekvando öğrenecek. 
     Çoğu Anglikan 1500'den fazla papazın bağlı olduğu sendikanın yaptığı araştırmaya göre bu karar, sendika üyesi her 4 papazdan 3'ünün, şu ana kadar fiziki ya da sözlü saldırıya uğradığının 
     belirlenmesi üzerine alındı. 
     Saldırılardan çoğunun, papazların evlerinin önünde sadaka ya da yardım isteyenlerce yapıldığı belirtildi. 
     Sendikaya göre papazlar, kendilerinden evlilik tarihlerini belirlemesini isteyen ya da vaftiz olmak isteyenlerin isteklerini yerine getirmediklerinde de ''hırpalanıyor''. 
     Papazlar, Kore kaynaklı bu dövüş sporunu gelecek yıldan itibaren öğrenmeye başlayacak. 
     Tekvando ile ''saldırıyı saldırgana geri döndüreceklerini'' söyleyen bir sendika yetkilisi, ''Saldırgan, papazın tekvando öğrendiğini bilirse, ona saldırmadan 2 kez düşünür'' dedi. 
     






</TEXT>
</DOC>
