<DOC>
<DOCNO> 95324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/son/soneko15.html </URL>
<DATE> 2002/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada yabancılar Haziran ayında sattı... 
</HEADLINE>
<TEXT>

     İstanbul Menkul Kıymetler Borsası İMKB ulusal pazarda, yabancı yatırımcılar, Haziran ayında net 50.6 milyon dolarlık satış yaptı. 
     İMKB verilerine göre, yabancı banka, aracı kurum veya şahıs nam ve hesabına, Haziran ayında, ulusal pazarda gerçekleştirilen alım işlemleri 286 milyon 221 bin dolar olarak hesaplandı. 
     Yabancı yatırımcıların geçen ay yaptıkları satış tutarı ise 336 milyon 833 bin dolar olarak belirlendi. Böylece yabancı yatırımcılar Haziran ayında 50 milyon 612 bin dolarlık net satış gerçekleştirdi. 
     Yabancı yatırımcılar Mayıs ayında ise 3.3 milyon dolarlık net alım yapmıştı. 
     
     YABANCI EN FAZLA NET ALIŞI AKBANK'TA GERÇEKLEŞTİRDİ 
     Yabancıların Haziran ayında en fazla işlem yaptığı ilk 10 hisse içinde, en fazla net alım yaptıkları hisse 19.7 milyon dolar ile Akbank oldu. Yabancı yatırımcıların geçtiğimiz ay net alış yaptıkları diğer hisseler ise Vestel ve Arçelik olarak sıralandı. 
     Yabancılar geçen en fazla satışı ise Yapı Kredi hisselerinde gerçekleştirirken, İş C ve Sabancı Holding hisseleri de net satış gören hisseler oldu. 
     





</TEXT>
</DOC>
