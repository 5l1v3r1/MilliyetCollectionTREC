<DOC>
<DOCNO> 58997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/ekonomi/eko01.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İhalelere girenlerin yüzde 40’ı yetersiz 
</HEADLINE>
<TEXT>

Bayındırlık Bakanı’ndan itiraf Kamu ihalelerine girenlerin yüzde 40’ı bu ihalelere giremeyecek kadar borçlu durumda 
     ANKARA Milliyet 

     Bayındırlık Bakanı Abdülkadir Akcan, Plan ve Bütçe Komisyonu’nda kamu ihale yasa tasarısı’na ilişkin eleleştirileri yanıtlarken, "Devlet ihalelerine giren firmaların yüzde 40’ının ihaleye girme yeterliliği taşımıyor. Bunların borcu gözüküyor ama biz onu muhatap almıyoruz" diye konuştu. 
     Dün Plan - Bütçe Komisyonu’nda benimsenen ve bugün Bayındırlık Komisyonu’nda görüşülmesi beklenen tasarıya terör örgütlü suçlarla bağlantısı olanların kamu ihalelerine katılamamalarına ilişkin hüküm ekleneceğini de belirten Akcan, ihale yasası tasarısını çok fazla kurumun karışması ve muhalefet etmesi nedeniyle "7 Kocalı Hürmüz’e" benzetti. 
     Komisyondaki görüşmelerde taşınmazların kiralanması ve satın alınması yasa kapsamı içinde bırakılırken, Ziraat ve Halk Bankası’na tanınan muafiyet kaldırıldı ve yasa kapmasına alındı. Komisyonda askeri araç - gereç alımının yasa kapsamı dışında olması eleştirildi. Komisyondaki tartışmalar sonrası, askere ilişkin istisna korundu. 
     
Devlete yalı aldırıyorlardı’      ANAP Sinop Milletvekili Yaşar Topçu, Ulaştırma Bakanlığı sırasında başından geçen ilginç bir olayı şöyle anlattı "Bir yazı getirdiler. İzmir’de Güzelyalı’da bina alınacakmış. Trafo dikilecekmiş. Araştırdım ki, yalı katında teknisyen oturuyor, kirada oturduğu daireyi kuruma aldıracakmış. İzin vermedim." 
     Görüşmeler sırasında, DYP Samsun Milletvekili Kemal Kabataş, "Fransızlar Türklere en kolay dolandırılacak millet’ gözüyle bakıyor. Krediyi veriyor. Bu malzemeyi alacaksın diyor, rektör gidip alıp geliyor" diye konuştu. 
     



 EKONOMİ 














</TEXT>
</DOC>
