<DOC>
<DOCNO> 63751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/son/sondun01.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
DTM'de ölen itfaiyecilerin ailelerine 111 milyon dolar dağıtıldı 
</HEADLINE>
<TEXT>

     ABD'de 11 Eylül'de meydana gelen terörist saldırılar sonucu New York'taki Dünya Ticaret Merkezi'nin DTM enkazı altında kalarak hayatlarını kaybeden itfaiyecilerin ailelerine 111 milyon dolar dağıtıldığı bildirildi. Söz konusu yardımın, saldırıdan sonra oluşturulan yardım fonunda toplanan paradan yapıldığı belirtildi. 
     Dağıtımla ilgili açıklamada bulunan sözcü George Burke, ölü ya da kayıp olan 343 itfaiyecinin ailelerine şimdiye kadar 313 biner dolar verildiğini kaydetti. Burke, ailelere saldırıdan bir ay sonra 10 bin dolar, Kasım'da 25 bin dolar, yıl sonunda ise 278 bin dolar verildiğini bildirdi. 
     Fona yapılan katkıların, ABD çapındaki itfaiyeci derneklerinin, bulundukları yerlerde açtıkları kampanya sonucu sağlandığı öğrenildi. 
     Fona katkıda bulunan kişi ve kuruluşlar arasında Tyco İnt. 2 milyon dolar , aktör Paul Newman 400 bin dolar ve kişisel yardım yapan isimsiz gönüllüler bulunuyor. 
     Öte yandan ''İkiz Kuleler Fonu'' adlı kuruluşun, ölen polis ve itfaiyecilerin ailelerine toplam 47 milyon dolar dağıttığı belirtildi. 
     Bu kişilerin ''11 Eylül Kurbanları Tazminat Fonu''na başvurma hakları da bulunuyor. 
     






</TEXT>
</DOC>
