<DOC>
<DOCNO> 76717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/guncel/gun01.html </URL>
<DATE> 2002/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz pazarcısı bunlar 
</HEADLINE>
<TEXT>

Ekonomik kriz sosyologlara, işletmecilere pazarda tezg h açtırdı. İşsiz kalınca mecburen pazarcılığa başlayanlar, hiç de şik yetçi değiller 
     SERHAT OĞUZ İstanbul 

     Ekonomik kriz nedeniyle işini kaybeden, üniversitede eğitimini gördüğü alanlarda iş bulamayan bazı kriz mağdurları, çareyi pazarcılık yapmakta buluyor. Kadıköy’de, Ulus’ta, Yeşilköy’de kurulan pazarlarda "parça mallar" satan üniversiteli pazarcıların bir bölümü krizin geçmesini bekliyor. Bazıları ise artık pazarcılığı yeni meslekleri olarak benimsemiş durumda. Üniversiteli pazarcıların en büyük sıkıntısı ise pazarlık tecrübelerinin az olması. Özellikle kadın müşterilerin, sıkı pazarlıkla malı çok ucuza almasına karşı koyamamaktan yakınıyorlar. 
     
     Bizi dolar mahvetti’ 
     Uludağ Üniversitesi Ekonometri Bölümü mezunu Fatin Dikmener, bankalarda, büyük şirketlerde, yıl sonu dolar tahmini, hisse senetlerinin gelecek fiyatlarını hesaplamayı planlarken tüm çabalarına rağmen bir türlü iş bulamamış. Beklentileri gerçek olmayınca ticarete atılmış ama şanssızlığı burada da sürmüş. Dikmener, büyük mağazalar için yılda 100 bin dolar kapasitelik mayo ithalatı yaparken, son krizle doların yükselmesi üzerine iflas etttiğini söylüyor. 
     
     Ayda 900 milyon TL 
     Salı Pazarı’nda fular satan Dirkmener, "İflas ettim ama şimdi bir banka müdürü kadar, yani ayda 900 milyon kazanıyorum. Dolar grafiği tahmin edeceğime, hangi malın daha çok gideceğini planlıyorum" diyor. Saint Benoit ve Marmara İşletme Fakültesi mezunu Selçuk Kılavuz da kriz müflislerinden. Deri ve tekstil ihracatı yapan Kılavuz, dolar mağduru olduktan sonra Ulus pazarında batan şirketinin ürünlerini satmaya başlamış. Bir yıldır masa örtüsü satan Kılavuz, kadın müşterilerle baş etmekte zorlandığı için eşinin yardıma gelmesini dört gözle bekliyor. 
     Ulus pazarının sosyoloğu Agah Toros ise bir yandan minder satıyor, bir yandan da müşterilerini bilimsel açıdan inceliyor. İstanbul Üniversitesi Sosyoloji Bölümü mezunu olan Toros, "Önce deprem vurdu, sonra kriz. Sonunda pazara düştük. Teyzemle birlikte bu işi yapıyorum" diye konuşuyor. 
     



 GÜNCEL 

















</TEXT>
</DOC>
