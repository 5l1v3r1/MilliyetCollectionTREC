<DOC>
<DOCNO> 67687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/son/sontur15.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kan davası simit yerken can aldı 
</HEADLINE>
<TEXT>

     Gaziantep'te, yakınlarının duruşması için geldikleri Adliye binasına alınmayınca, Adliye yanındaki parkta simit yiyerek bekleyen 2 kişiye, karşı taraftan oldukları belirlenen 2 kişi tarafından tabanca ile ateş edildi. 
     Olayda, bir kişi öldü, bir kişi yaralandı. 
     Alınan bilgiye göre, 4 ay önce Nurdağı İlçesi'ne bağlı Sakçagözü Beldesi'nde, pamuğunu çaldığı gerekçesi ile Ahmet Yavuz'u öldüren Hüso Çalışkan'ın, bugün 2. Ağır Ceza Mahkemesi'nde yapılan duruşmasını izlemek üzere yakınları da geldi. 
     Duruşma için gelen, ancak yaşı küçük olduğu için duruşma salonuna alınmayan Ayhan Çalışkan 15 ile Bilal Erol 22 , Adliye yanındaki Balıklı Parkı'nda simit yiyerek duruşmanın bitmesini bekledikleri sırada, karşı taraftan oldukları belirlenen 2 kişinin silahlı saldırısına uğradı. 
     Tabanca ile vurulan Ayhan Çalışkan olay yerinde hayatını kaybetti, Bilal Erol ise Gaziantep Devlet Hastanesi'nde ameliyata alındı. 
     Olaydan sonra kaçan 2 kişiden, Sakçagözü Beldesi'nde öldürülen Ahmet Yavuz'un yeğeni Mehmet Yavuz 15 , kısa bir süre sonra verilen eşkal üzerine yakalandı, diğer saldırganın yakalanması için çalışılıyor. 
     Bu arada, vücuduna 6 kurşun isabet etmesi sonucu olay yerinde hayatını kaybeden Ayhan Çalışkan'ın belinde, 7.65 çapında bir tabanca olduğu görüldü. 
     Ameliyata alınan Bilal Erol'un sağlık durumunun ciddiyetini koruduğu belirtildi hastane çevresinde yoğun güvenlik önlemleri alındı. 
     






</TEXT>
</DOC>
