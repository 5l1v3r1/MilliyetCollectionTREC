<DOC>
<DOCNO> 56857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/son/sonspo23.html </URL>
<DATE> 2001/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursa, Cimbom'dan sonra şimdi de Fenerbahçe'yi gözüne kestirdi 
</HEADLINE>
<TEXT>

     Bursaspor Kulübü Başkanı Erdoğan Bilenser, Galatasaray karşısında aldıkları 5-0'lık galibiyetten sonra 14 Aralık Cuma akşamı deplasmanda yapacakları Fenerbahçe maçının daha 
     önemli duruma geldiğini söyledi. 
     Erdoğan Bilenser, Fenerbahçe'nin, 2'si kendi sahasında olmak üzere yaptığı son 3 maçını yitirdiğini hatırlatarak, sarı-lacivertlilerin kendi maçlarına mutlak galibiyet parolasıyla çıkacağını bildirdi. 
     Malatyaspor karşısında alınan galibiyetle yeniden yükselişe geçtiklerini kaydeden Bilenser, ''Şükrü Saraçoğlu Stadı'ndan puan çıkaracağımızı umuyorum'' dedi. 
     Bilenser, sarı-lacivertli takımın sahasında Beşiktaş ve Denizlispor'a yenilmesine üzüldüğünü, Cuma akşamı ''Şükrü Saraçoğlu Stadı'nda yenilmeyen Fenerbahçe'' ile mücadele etmeyi daha çok istediklerini anlattı. 
     Bursasporlu futbolcuların bu zorlu maçtan puan alacaklarına dair inançlarının tam olduğunu ifade eden Bilenser, ''Rakibimiz keşke daha önce Şükrü Saraçoğlu Stadı'nda yenilmeseydi maç daha enteresan olurdu. 
     Galatasaray karşısında aldığımız 5-0'lık gailibiyetin ardından Fenerbahçe maçı daha önemli duruma geldi'' diye konuştu. 
     Bilenser, bu zorlu maçtan puan çıkararak taraftarlara bayram armağanı vermek istediklerini sözlerine ekledi. 
     






</TEXT>
</DOC>
