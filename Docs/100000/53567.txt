<DOC>
<DOCNO> 53567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/22/son/sondun11.html </URL>
<DATE> 2001/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz birlikleri, Ladin'in yakalanması için Afganistan'da 
</HEADLINE>
<TEXT>

     İngiltere Dışişleri Bakanı Jack Straw, İngiliz birliklerinin, Afganistan'da, Usame Bin Ladin ve örgütü El Kaide yandaşlarının yakalanması için Amerikan özel güçlerine yardım ettiğini bildirdi. 
     Straw, ziyaret için bulunduğu İran'dan BBC radyosuna telefonla yaptığı açıklamada, İngiliz Kraliyet Donanması ve özel birliklerinin, Afganistan'da bulunmasının Kuzey İttifakı tarafından tamamen onaylandığını söyledi. 
     Jack Straw, ''Bin Ladin ve yandaşlarını yakalamak, Taliban ile El Kaide örgütünü dağıtmak için Afganistan'da bulunan Amerikan-İngiliz birlikleri konusunda anlaşmazlık yok'' dedi İngiliz hükümeti bugüne kadar, Afganistan'daki özel güçlerin faaliyetleri hakkında ayrıntı vermeyi reddediyordu. 
     






</TEXT>
</DOC>
