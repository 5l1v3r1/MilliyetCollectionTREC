<DOC>
<DOCNO> 85618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/yasam/yas04a.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya beşik gibi sallandı 
</HEADLINE>
<TEXT>

     DIŞ HABERLER SERVİSİ 

     12 saat içinde meydana gelen orta büyüklükteki 3 deprem Mısır, Girit Adası ve Japonya’yı salladı. Depremlerde can kaybı veya hasar olmadı. 
     Mısır’da önceki gece yarısı meydana gelen Richter ölçeğine göre 6 büyüklüğündeki deprem, başkent Kahire’yi sokaklara döktü, binalar beşik gibi sallandı. 
     Merkez üssü Akdeniz’in doğusu olan bu depremden birkaç saat sonra da, Yunanistan’ın güneyindeki Girit Adası sallandı. Girit’teki sarsıntının büyüklüğü 5.7 olarak ölçüldü. Sarsıntı, Girit’in yanı sıra Çuha adaları ve güneydeki Peloponnes bölgesinin çeşitli kesimlerinde de hissedildi. 
     Japonya’nın kuzeyi de dün sabah Richter ölçeğine göre 5.7 büyüklüğünde bir depremle sarsıldı. Depremin merkez üssünün, başkent Tokyo’nun 1000 kilometre kuzeydoğusunda bulunan Kunaşiri Adası yakınlarında, denizin 140 kilometre altı olduğu belirtildi. 
     



 YAŞAM 






















</TEXT>
</DOC>
