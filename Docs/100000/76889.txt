<DOC>
<DOCNO> 76889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/07/guncel/agun.html </URL>
<DATE> 2002/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Affedene ödül 
</HEADLINE>
<TEXT>

İsrail toplumunun daha önce Almanların yakaladığı oto ümmin’ hastalığına yakalandığını söyleyen Dr. Kemaloğlu Affetme Şampiyonası’ düzenliyor 
     ELİF KORAP İstanbul 

     Antalya’daki Ruhbilim Okulu’nun Başkanı Psikiyatrist Dr. Murat Kemaloğlu, İsrail toplumunun daha önce Alman toplumunda görülen "oto ümmin" denen bir psikolojik rahatsızlığa yakalandığını iddia etti. Kemaloğlu’na göre, Filistin - İsrail sorunu askeri ya da politik nedenlere dayanmıyor. Kemaloğlu tıbbi müdahale gerektiğini düşündüğü bu hastalık hakkında bilgi vermek için, İsrail Büyükelçiliği’ne görüşme talebinde bulunduğunu söyledi. 
     
     Şampiyona 2003’te 
     Kemaloğlu, bu amaçla da 23 Nisan 2003 yılında gerçekleşecek bir "Dünya Affetme Şampiyonası" düzenliyor. Şampiyonaya katılarak, affettikleri kişileri açıklamak isteyenlerin www.ruhbilimokulu.com.tr adresindeki formu doldurmaları gerekiyor. Kemaloğlu, İsrailliler’in yakalandığını iddia ettiği oto ümmin hastalığı konusunda şöyle konuştu "Bir bedende savunma sistemi, bedenin dışındaki mikroplara karşı savaşır. Fakat oto ümmin rahatsızlığında, beden sistemi kendi hücrelerini düşman ilan eder ve bunlarla savaşır. Kendi içindeki hücreleri yok etmeye çalışır. Bu hastalık daha önce Alman toplumunda da görülmüştü. 
     
     Doktor müdahalesi şart 
     İsrail ve Filistin sorunu da askerler ya da politikacılar tarafından çözülemez. Çok ciddi bir hastalığı ancak doktor müdahalesi iyileştirebilir. Dünya kamuoyunun dikkatini tedavinin gereğine çekmek için şampiyona düzenliyorum.öHerkesi ve her şeyi affetmeyi başarmış kişiye altın madalyanın verileceği şampiyonaya katılanlar bir jüri önünde kimi affettiklerini söyleyecekler. Şampiyonada, hocası Psikiyatrist Prof. Güleren Ünlüoğlu adına da bölüm düzenlenecek. Anne baba katilini affetmeyi başarmış bir kişi üç milyar kazanacak. 
     
100 bin hastayı iyileştirdik      "Sakıp Sabancı, Üzeyir Garih’in eşinin bu şampiyonaya katılması ve muhataplarını affetmesini dilerim. Affetmek büyük mutluluktur" diyen Kemaloğlu, Antalya Ruhbilim Okulu’nda kişisel gelişim kursları veriyor. Kemaloğlu okulun çalışmalarını şu şekilde anlatıyor "Kişisel gelişim kursuna katılanlar çeşitli yönlerden kendilerini geliştiriyorlar. Şu ana dek 100 bin hastayı iyileştirdik. Okula ise 10 binin üzerinde kişi devam etti. Şair Lale Müldür de kursumuza katıldı ve kendisini üzen birini affetmeyi başardı. Müldür de Affetme Şampiyonası’nda jüri üyesi olacak." Şair Lale Müldür, jürisinde yer alacağı "Affetme Şampiyonası" için şunları söyledi "Dr. Kemaloğlu’nun görüşlerini akılcı buluyorum. Bence de İsrail toplumuna tıbbi müdahale gerekli. Bana da, yakalandıkları bir hastalık gibi geliyor. 
     



 GÜNCEL 

























</TEXT>
</DOC>
