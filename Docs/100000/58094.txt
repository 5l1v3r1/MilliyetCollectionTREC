<DOC>
<DOCNO> 58094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/son/sondun05.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin hükümeti istifa etti, Cavallo gitti... 
</HEADLINE>
<TEXT>

     Ekonomik bunalımdan kurtulamayan Arjantin'de, sokaklara dökülen halkın tepkisini gözardı edemeyen kabine üyeleri, Devlet Başkanı Fernando de la Rua'ya istifalarını sundular. 
     İsminin açıklanmasını istemeyen hükümete yakın bir kaynak, Ekonomi Bakanı Domingo Cavallo'nun da istifasını sunan bakanlar arasında bulunduğunu söyledi. 
     Hükümete yakın kaynak, Devlet Başkanı De la Rua'nın, aralarında Cavallo'nun da bulunduğu bazı kabine üyelerinin istifalarını kabul edeceğini belirtti. 
     Aynı kaynak, ''Tüm kabine istifasını sundu. De la Rua, istifaları değerlendiriyor, ancak bazılarını kabul edecek. Bunlara, Cavallo da dahil'' dedi. 
     






</TEXT>
</DOC>
