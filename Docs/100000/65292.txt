<DOC>
<DOCNO> 65292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/guncel/gun01.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir darbe de İngiltere’den 
</HEADLINE>
<TEXT>

Motorola ve Nokia’nın, Telsim’e dava açmasının ardından Uzanlar’ın ABD’deki mallarına tedbir kondu. Bu kez de İngiltere, ailenin 50 milyon dolarlık malvarlığını dondurdu 
     NEVSAL ELEVLİ Londra 

     Motorola ve Nokia’nın New York Bölge Mahkemesi’nde açtıkları davadan sonra Uzanlar’ın ABD’de sahip olduğu malvarlıklarının transferinin yasaklanması ve ihtiyati tedbir alın-masının ardından, Londra Yüksek Mahkemesi de Cem Uzan’ın malları hakkında dondurma kararı aldı. 
     Londra Yüksek Mahkemesi’nde Motorola alacaklıları tarafından Uzanlar aleyhine açılan davada yargıç Justice Cresswell, Cem Uzan’ın Londra’daki Halkin Place’teki 3 katlı tarihi binasına tedbir kararı aldı. 
     
     Dava 15 Şubat’ta 
     İngiliz yargıç ayrıca Cem Uzan’ın İngiltere ve Galler’deki tüm gayrimenkullerini ve fonlarını bildirmesini istedi. Yargıç Justice Cresswell, Cem Uzan’ın İngiltere ve Galler’de 50 milyon dolara kadar olan malvarlıklarına dokunmaması için de ihtiyati karar aldığını açıkladı. Mahkeme kararıyla ilgili Motorola’nın Sözcüsü Scot Wyman, Milliyet’e yaptığı açıklamada, Londra’daki davanın 15 Şubat tarihinde başlayacağını bildirdi. 
     Wyman, "Telsim, Motorola yüzünden zarara girdiğini söylüyor. Buna ne diyeceksiniz " sorusuna, "Asıl zor durumda olan biziz. Uzanlar değil" yanıtını verdi. 
     
     New York Times Türkiye’ye darbe 
     Dünyanın en etkili gazetelerinden New York Times, Telsim davasının, ekonomik krizden çıkmak için uluslararası sermayeyi çekmeye çalışan Türkiye’ye de darbe vurduğunu yazdı. Motorola ve Nokia, Uzanlar’dan tahsil edemediği alacaklar için geçen salı günü New York Bölge Mahkemesi’nde "dolandırıcılık, gasp, hile, tehdit, haraç alma ve hırsızlık" suçlamalarıyla dava açmış, ABD Hazine Bakanlığı Müşteşarı John Taylor da bu davayı kastederek "Amerikan yatırımlarının devam etmesi için mevcut hukuki sorunlar çözülmeli" demişti. 
     
Motorola ve Nokia niye savaş ilan etti      EKONOMİ SERVİSİ 

     Motorola ile Nokia’nın, Uzan ailesine karşı dünyanın en büyük dolandırıcılık davasını açmalarıyla sonuçlanan süreç şöyle gelişti 

</TEXT>
</DOC>
