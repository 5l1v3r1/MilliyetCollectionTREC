<DOC>
<DOCNO> 88211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/siyaset/siy08.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP idam konusunda kararlı 
</HEADLINE>
<TEXT>
Bahçeli, zirvede tavrını koruyacak 
     ANKARA Milliyet 

     MHP Genişletilmiş Başkanlık Divanı toplantısından, idam ve anadilde eğitim konusunda "taviz verilmemesi" kararı çıktı. MHP Genel Başkanı Devlet Bahçeli başkanlığında, önceki akşam yaklaşık 3 saat süren toplantıda, MHP’nin koalisyondaki yerinin değerlendirilmesinin yanı sıra, Çankaya Köşkü’nde yapılacak zirve öncesi takınılacak tavır belirlendi. Toplantıda, milli hassasiyetler konusunda taviz verilmemesi gerektiğini belirten Bahçeli, anadilde eğitim, idam cezasının kaldırılması ve Kıbrıs konularında partisinin bugüne kadarki tavrının belli olduğunu ve bu tavrın sürdürülmesi gerektiğini söyledi. Önceliğin Kıbrıs’ta olduğunu kaydeden Bahçeli, Türkiye’nin Rauf Denktaş’ın yanında yer alması gerektiğini ifade etti. 
     
     5 defa düşünüyorum’ 
     Bahçeli, Başbakan Yardımcısı Mesut Yılmaz’ın "Siyasetçilerin Türkiye’nin AB hedefine ulaşmasını engellememek için 3 değil 5 kez düşünmesi gerektiği" yönündeki sözlerine, "Biz zaten 5 defa düşünüyoruz" yanıtını verdi. 
     



 SİYASET 



















</TEXT>
</DOC>
