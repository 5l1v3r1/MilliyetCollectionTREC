<DOC>
<DOCNO> 56553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/siyaset/siy02.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli’den Durmuş’a 
</HEADLINE>
<TEXT>
Ortalarda görünme 
MHP liderinin uyardığı Sağlık Bakanı, kamuoyundaki tartışmaların yatışması amacıyla Kırgızistan'a gidecek... 
     ÖNDER YILMAZ Ankara 

     Bakanlık yetkisini kullanarak Türkiye Sağlık ve Eğitim Vakfı'na TÜRKSEV milyarlar aktardığı ortaya çıkan Sağlık Bakanı Osman Durmuş, kamuoyundaki tartışmaların yatışması amacıyla yurtdışına gidecek. 
     Partisinin de tepkisini toplayan Durmuş, kendisine hesap soran MHP Genel Başkanı Devlet Bahçeli'ye değişiklikler için önceden mahkemeye başvurduğunu ve herhangi bir usulsüzlük olmadığını iletti. MHP liderinin daha fazla tepki toplamaması için uyardığı Durmuş, kamuoyunda tartışmaların yatışması amacıyla Kırgızistan gidecek. 
     Öte yandan TÜRKSEV Genel Müdürü Fahri Sarıbaş, Durmuş'un vakıf senedinin düzenlenmesinden haberdar olmadığını öne serdü. Durumun kendi işgüzarlıklarından kaynaklandığını ifade eden Sarıbaş, "Sayın Bakan hassas davranarak Kurucular Kurulu'nu topladı ve gerekli değişikliklerin yapılması talimatını verdi. Yani gazete haberlerinden önce sayın bakan değişiklikler için harekete geçmişti" diye konuştu. 
     
     Çamur attı, açıklamıyor 
     İstanbul’da dün Büyükçekmece Devlet Hastanesi'nin açılışını yapan Durmuş, "Bakanlığımda eskiden basın mensuplarına sarı zarfla ödeme yapılmış" iddiasını da sürdürerek, "Bu kişilerin ismini açıklamayacağım, onlar kendini bilir" dedi. 
     
TGC Kanıtlasın      Türkiye Gazeteciler Cemiyeti TGC ve Basın Konseyi, Sağlık Bakanı Osman Durmuş'un "zarfla para alan gazeteciler iddiasına açıklık getirmesini" istedi. TGC açıklamasında, Durmuş'un iddiasının "bütün gazetecileri töhmet altında bırakan bir haksızlığı içerdiğini" bildirdi. Açıklamada şöyle denildi "Sağlık Bakanı, elinde belge varsa, hem tüm gazetecilere yönelik haksızlığı gidermek, hem de meslek ilkelerinin uygulanmasını sağlamak için, iddiasına konu olan adları açıklamak zorundadır. Konu geçiştirilmeye ve savsaklanmaya bırakılmayacak kadar önemlidir." 
     



 SİYASET 
















</TEXT>
</DOC>
