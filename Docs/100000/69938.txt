<DOC>
<DOCNO> 69938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/spor/spo02.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
ASRIN PROJELERİ 
</HEADLINE>
<TEXT>

Aziz Yıldırım, 100. yılın kutlanacağı 2007’ye kadar Avrupa Şampiyonu olacaklarını söyledi. Yıldırım, 10 yıllık plan yaptıklarını, gelirleri 100 milyon dolara taşımak istediklerini de belirtti 
     YALÇIN TÜRK 

     150 kişilik ekip 
     AZİZ Yıldırım kongre öncesi MİLLİYET’in sorularını yanıtladı, seçim sonrası girişeceği projeleri sıraladı. Başkan, kulübü en iyi konuma getirmek için beş ve on yıllık planlar yaptıklarını ve bunu 150 kişilik bir ekiple organize edeceklerini belirtti. Yıldırım şunları söyledi "2007, Fenerbahçe’nin 100. yılı. Kutlamalara bugünden itibaren başlıyoruz. 2007’ye kadar Avrupa’da başarıyı yakalayacak ve 100. yıla Avrupa Şampiyonu olarak gireceğiz. Buna yürekten inanıyorum. Başkanlığa geldiğimden bu yana en çok üzüldüğüm olay, Avrupa’da başarıyı yakalayamamız." 
     
     "Halka Arz hazır" 
     YILDIRIM, kongreden sonra şirketleşme ve Halka Arz olayını üyelerin önüne getireceklerini de belirtti. Başkan, her türlü detaylı bilgiyi verdikten sonra, Halka Arz’ı gerçekleştireceklerini vurguladı, "Beş yılda Fenerbahçe’nin gelirlerini 70 ile 100 milyon dolar arasına taşımayı düşünüyoruz. Kulübün gelirlerini bu çizgiye çektiğimiz andan itibaren, Avrupa’nın hatta Dünya’nın en iyi iki - üç futbolcusunu transfer edecek noktaya kadar geliriz. Yıldız oyuncular da, Fenerbahçe’ye gelmek için kendi menajerlerini seferber ederler" ifadesini kullandı. 
     
     "Kongreye katılın" 
     FENERBAHÇE’NİN tüm alt yapısının tamamlandığını da hatırlatan Aziz Yıldırım, tesis olarak yüzde yüz konumun yakalandığına değindi. Başkan, Kenan Evren Lisesi’nin mülkiyetinin kulübe kazandırılması amacıyla çalışmaların sürdüğünü, stadın mülkiyetinin alınmasında da son aşamaya gelindiği bildirdi. Yıldırım, üyelere, "Mutlaka kongreye katılın ve oyunuzu kullanın. Her oy bizi hırslandırır. Sosyal tesisleri, depreme dayanıklı hale getirmek için, yeniden oluşturacağız. Bu konuda da desteğe ihtiyacımız var" çağrısında bulundu.. 
     
     "Fenerbahçe fedak rdır" 
     KULÜP üyelerinin ekonomik anlamda katkısı olması için aidatların 50 milyona çıkmasını istediklerini belirten Yıldırım, "Fenerbahçe fedak rdır. Üç milyar üyelik parası olan bir kulüpte 50 milyon aidat çok görülmemeli" yorumunu yaptı. Gruplarla sorunu olmadığını belirten Başkan, "Benim de onayladığım alt kurulları beraber oluştursunlar istiyorum. Fenerbahçe’nin menfaatleri için çalışanlarla sonuna kadar kolkola girerim. Ben ve arkadaşlarım maddi ve madevi her türlü desteği veriyorsak, herkes kendi üzerine düşeni yapmalı" dedi. 
     
     -Transfer çalışmaları kapsamlı şekilde sürüyor. Şu ana kadar kesinleşmiş bir şey yok. Sezon sonuna kadar, Fenerbahçe’ye gerekli olan en iyiler, kadroya dahil edilecektir. 
     
     -Taraftar ve camia merak etmesin. Fenerbahçe’nin başarısı için ne gerekiyorsa yapılıyor. Futbol takımının gücü var. Kalan 10 maçını da kazanıp, şampiyon olacak kapasitede. Seyircimiz de inansın ve sonuna kadar destek olsun. 
     
     -Sadece Fenerbahçe’nin uzlaşmacı olması yetmez. Diğer kulüpler, hakem camiası ve federasyonla güvenli bir ortam oluşturmalı. O zaman gergin ortamlar oluşmaz, hoşgörü ön plana çıkar. 
     
     -Fenerbahçe’de istikrardan yana olduk. Geçmiş dönemlerde altı ayda bir, yılda bir kongreler yapılırdı. Benimle birlikte uzun dönem başkanlık yolu açıldı. Bizden sonra da böyle olmasını istiyoruz. Bu, Fenerbahçe’ye artılar getirir. 
     
     -Başarı varsa destek vardır. Biz başarısız olsaydık, insanlar bize bu kadar destek olmazdı. Her anlamda kulübü iyi yerlere getirirsek, bizden sonra gelenlerde camiadan destek bulurlar. Her şey Fenerbahçe için. 
     
ÜMİT pazarlığıFenerbahçe, Milan’ın satış listesine koyduğu Ümit Davala için İtalyan kulübüne 4,5 milyon dolar teklif etti 
     MEHMET DEMIRCAN 

     Hedef büyük 
     FENERBAHÇE, Milan’ın satış listesine koyduğu Ümit Davala’ya talip oldu. Önümüzdeki sezon için güçlü bir takım oluşturma hazırlıklarına giren Sarı - Lacivertli ekip, Ancelotti tarafından kulübeye atılan Ümit’in transferinde startı verdi. Milli futbolcunun bonservisi için Milan’ın Galatasaray’a ödediği 4,5 milyon doları öneren Fenerbahçe yönetimi, İtalyanlar’ın cevabını bekliyor. 
     
     Milan niyetli 
     SARI - Lacivertli yönetimin transferde güçlü isimlere yönelip, sezon tamamlanmadan kadrosunu oluşturmak istemesi nedeniyle, bu transferin de önümüzdeki günler içinde kesinleşeceği belirtildi. Mali krize giren Milan’ın Rui Costa’yı bile satış listesine koyduğunu açıklaması nedeniyle, Ümit Davala’yı vermekte zorluk çıkarmaması bekleniyor. 
     
     Ümit istekli 
     MİLAN’DA bir türlü istediği havayı bulamayan ve sürekli yedek kalan Ümit’in de Fenerbahçe’nin teklifine sıcak baktığı öğrenildi. Kariyerini Türkiye’de devam ettirmek isteyen Ümit’in Galatasaray’dan bir talep gelmediği için, iki kulübün anlaşması durumunda Fenerbahçe formasını giymesi sürpriz olmayacak. Kongreden sonra iki kulüp yöneticileri transfere netlik kazandıracak son görüşmeleri de yapacaklar. 
     
Canbazlar görevde      RİZESPOR maçının hazırlıklarına tam kadro başlayan Fenerbahçe’de forma rekabeti üst seviyeye çıktı. Cezası biten Andersson’un da dönmesiyle, yabancılar tribüne çıkmamak için var güçleriyle çalışmaya başladılar. Taktik ağırlıklı bir program uygulayan Lorant’ın, antrenmanın son bölümünde Revivo ve Rapajc’e frikik çalışması yaptırması dikkati çekti. 
     ALMAN hoca Denizli maçındaki oyunu beğenmediğini oyuncularıyla yaptığı toplantıda açıkladı. Lorant, "Şimdi bu maçı unutun ve sadece Rizespor’u yenmeyi düşünün" dedi. Bu arada Rizespor maçının biletleri Biletix’de satışa çıktı. Bilet fiyatları kale arkası tribünler 5, maraton tribün üst taraf 15, alt taraf 30, numaralı tribün 25 milyon lira olarak belirlendi. Bu arada dün futbolculara 150 bin dolar olan Galatasaray maçının primleri dağıtıldı. 
     
Simao ailesi alışverişte      YUSUF DURSUN 

     BİR aylık bir aradan sonra çocuklarına kavuşan, Fenerbahçe’nin yeni Brezilyalısı Vicente Simao, dün ailesiyle İstanbul’u gezdi. Kızlarıyla birlikte alışverişe çıkan ve parka giden tecrübeli futbolcu, "İstanbul’un Rio’dan farkı yok. Burası bizim için bir cennet. Ben takımın şampiyonluğu için üzerime düşeni yapacağım" dedi. Migros’ta bütün reyonları gezen Simao’ya bu küçük gezi 446 milyon liraya patladı. 
     



 SPOR 




















</TEXT>
</DOC>
