<DOC>
<DOCNO> 69384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/25/spor/spo04.html </URL>
<DATE> 2002/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Var mı başka büyük 
</HEADLINE>
<TEXT>

Trabzon, ligde üç büyükleri dize getiren tek takım olan Ankaragücü’nden kaçamadı, defansta yaptığı hataların faturasını çok ağır ödedi. Başkent temsilcisi ise hızlı yükselişini devam ettirdi 
     BORDO - Mavili ekip, Başkent’te umduğunu bulamadı, üç büyüklerin korkulu rüyası Ankaragücü’ne farklı teslim oldu. Üst üste beşinci maçını da galibiyetle kapatan Ankaragücü, zirve iddiasını sürdürdü. Defanstaki hatalarından kurtulamadığı gözlenen Trabzon, Faruk Namdar ve İsmet’in golüne ilk yarıda Sommers ile cevap verdi. İkinci yarıya hızlı başlayan Sarı - Lacivertliler, Faruk Namdar ile farkı artırdı. Sommers yine takımını umutlandırdı, Augustine’nin volesi skoru belirledi. 
     
     Jarro şoku 
     ANKARAGÜCÜ maçının başında Özgür’ün müdahalesiyle sakatlanan Brezilyalı oyuncunun durumunun ciddi olduğu bildirildi. Sol ayak bileğine darbe alan ve bugün MR’ı çekilecek olan Jarro’nun en az üç hafta sahalardan uzak kalması bekleniyor. Cezalı duruma düşen Macit de, Kocaeli maçında oynayamayacak. Teknik Direktör Briegel, "Bireysel hatalar yapınca, kaybetmek kaçınılmaz oldu. İki takım da çok gol pozisyonu buldu. Ama onlar bizden fazlasını değerlendirdi" dedi. 
     



 SPOR 
























</TEXT>
</DOC>
