<DOC>
<DOCNO> 54296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/spor/spo06.html </URL>
<DATE> 2001/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
SABIKALI KAHRAMAN 
</HEADLINE>
<TEXT>

Uruguay’ı, attığı iki golle Dünya Kupası finallerine taşıyan Morales, ülkesinde iki kez kodesi boylamıştı 
     DÜNYA Kupası’nı iki kez müzesine götüren Uruguay’ı, 10 yıldır ayrı kaldığı finallere bir "sabıkalı" taşıdı. Montevideo’daki maçta 70 bin kişi önünde oyuna alındığı son 20 dakikada Avustralya’ya attığı iki golle Uruguay’ı uçuran Richard Morales’in aslında ülkesinde hiç de iyi bir geçmişi bulunmuyor. Morales, geçen yıl bir karşılaşmada ve gece kulubünde çıkardığı olaylar sonrası tutuklanmıştı. 
     NACİONAL formasıyla Penarol ile oynanan derbi sınavında kavga çıkaran Uruguaylı futbolcu kodese girmişti. Morales sonra bir gece kulübünde de olay çıkarmış, yine kodesi boylamıştı. Ancak attığı iki golle, bu sabıkalarını affettirdi. Bu arada Avustralya Teknik Direktörü Frank Farina, 20 yıldır hayalleri suya düşen Okyanusya şampiyonlarının finallere direkt alınması gerektiğini savundu. 
     



 SPOR 























</TEXT>
</DOC>
