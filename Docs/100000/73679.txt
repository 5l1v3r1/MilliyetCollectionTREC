<DOC>
<DOCNO> 73679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/son/sontur23.html </URL>
<DATE> 2002/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmenini döven lise öğrencisi gözaltında... 
</HEADLINE>
<TEXT>

     Uşak'ta, kendisini sınıftan dışarı çıkaran öğretmenini demir çubukla dövdüğü belirtilen lise öğrencisi gözaltına alındı. 
     Uşak Kız Meslek ve Anadolu Meslek Lisesi kimya öğretmeni Nazmi Kılıç'ın 38 , öğrenci-öğretmen ilişkileri ile ilgili konuşurken, öğrencilerden Yüksel Cabbar'ın 18 , ''Hocam bunları geç, boşver'' dediği, öğretmenin uyarısına rağmen tutumunu sürdürdüğü belirtildi. 
     Uyarıların etkisiz kalması üzerine Kılıç'ın, öğrencisini sınıftan çıkararak, okul yönetimine durumu bildirdiği kaydedildi. 
     Öğretmenin şikayetçi olmasına kızan Yüksel Cabbar'ın, ders çıkışında, okul kapısında Nazmi Kılıç'ı demir çubukla yaraladığını belirten yetkililer, okul önündeki polis ekibinin müdahale ettiği olayda, Yüksel Cabbar'ın gözaltına alındığını bildirdiler. 
     Öğretmen Nazmi Kılıç da Uşak Devlet Hastanesi'ne tedavi altına alındı. 
     Uşak Milli Eğitim Müdürü Tevfik Atasoy, olayın çok üzücü olduğunu, ivedilikle el koyarak idari soruşturma başlattıklarını söyledi. 
     Atasoy, gelecek raporlar doğrultusunda işlem yapılacağını kaydetti. 
     






</TEXT>
</DOC>
