<DOC>
<DOCNO> 76313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/spor/spo02.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener ayaklandı 
</HEADLINE>
<TEXT>

Profesyonel Futbol Disiplin Kurulu’nun Başkan Aziz Yıldırım’a dört ay ceza vermesi Sarı-Lacivertli camiayı sinirlendirdi. Fenerbahçe dernekleri, Federasyon Başkanı Haluk Ulusoy’a öfke kustu 
     YALÇIN TÜRK 

     Alt yapı Derneği 
     Federasyon kaos yaratmaya çalışıyor. Ulusoy, Galatasaray formasını artık çıkarsın 
     
     1907 Derneği 
     Bize karşı bayrak açtılar. Çok yakın zamanda Ulusoy sepetini alıp gidecektir 
     
     Fenerbahçe Grubu 
     Federasyon taraf olmaya devam ediyor. Ulusoy bunun karşılığını mutlaka alacak 
     
     Sarı-Lacivert Derneği 
     Ulusoy’un yapacağı tek şey istifa etmektir. Rengini bir kez daha herkese gösterdi 
     
     Sert tepkiler 
     FUTBOL Federasyonu Başkanı Haluk Ulusoy’a görsel ve yazılı yayın yoluyla hakaret ettiği gerekçesiyle Fenerbahçe Başkanı Aziz Yıldırım’ın dört ay ceza alması Sarı - Lacivertli camiayı ayağa kaldırdı. Alt Yapı Derneği Başkanı Davut Dişli, "Bu kararı k le bile almamak lazım. Federasyon kaos yaratmaya çalışıyor. Başkanımız doğru söylemiştir. Ulusoy, Galatasaray formasını çıkartmalı. Bunu herkes görüyor, ama o görmüyor" ifadelerini kullandı. 
     
     Zıvanadan çıktılar’ 
     1907 Derneği Başkanı Necdet Ersoy ise kararın çok iğrenç olduğunu savundu, "Federasyon tamamen zıvanadan çıktı. Aziz Yıldırım’a verilen ceza Fenerbahçe camiasına karşı bayrak açmaktır. Haluk Ulusoy ve ekibi şunu unutmasın ki, Fenerbahçe her zaman Türk futbolunda olacaktır. Ama onlar gidicidir. Çok yakın zamanda da Ulusoy sepetini alıp gidecektir" diye konuştu. Fenerbahçe Grubu Başkanı Şevket Yılmaz da federasyonun taraf olmaya devam ettiğini söyledi. 
     
     Karşılığını bulur’ 
     YILMAZ, verilen cezanın haksızlığın en üst sınırı olduğunu kaydetti, "Bu camiamıza karşı alınan bir tavırdır. Haluk Ulusoy da bunun karşılığını mutlaka alacaktır" dedi. Federasyonun üzerindeki forma rengini bir kez daha belli ettiğini savunan Sarı - Lacivert Derneği Başkanı Ahmet Aksoy ise "Ulusoy’un yapacağı tek bir şey kaldı, o da istifa etmek. Aziz Yıldırım’ın federasyona karşı atacağı her adımın arkasındayız" açıklamasını yaptı. 
     
Yıldırım’dan toplantı      ÖZEL işleri nedeniyle yurt dışında bulunan Başkan Aziz Yıldırım’ın bugün Türkiye’de dönerek yine çarpıcı açıklamalar yapacağı belirtildi. Disiplin Kurulu’ndan dört ay ceza alan Yıldırım, öğleden sonra bir basın toplantısı düzenleyerek, Futbol Federasyonu Başkanı Haluk Ulusoy’a daha ağır tepki göstereceği, kendim hakkında verilen kararı değerlendireceği bildirildi. 
     
Federasyon uyardı      GENÇLİK ve Spor Genel Müdürü Kemal Mutlu, Fenerbahçe Kulübü Başkanı Aziz Yıldırım ve yöneticilerinin, Futbol Disiplin Kurulu’nun verdiği cezalar nedeniyle protokol tribünleri ile saha içine giremeyeceklerini söyledi. Mutlu, bu konuda federasyonun kendilerine bir yazı gönderdiğini kaydetti, "Cezayı biz uygulayacağız. Sayın Yıldırım stada girer, ama Şeref Tribünü’nde oturamaz" dedi. 
     
Kayıp aranıyor      Bu sezon Fenerbahçe’nin oynadığı 29 maçın 26’sında forma şansı bulan Andersson’un suskunluğu dikkat çekiyor. Sahada tam 1661 dakika kalan İsveçli yıldız rakip fileleri sadece üç kez havalandırabildi. Andersson her 553 dakikaya bir gol sığdırabildi. 
     
Sarı kart alarmı      GÖZTEPE maçının hazırlıklarını sürdüren Fenerbahçe’de beş futbolcunun sarı kart sınırında bulunması teknik heyetin canını sıkıyor. Üçer sarı kartı bulunan Rüştü, Ogün, Abdullah, Revivo ve Johnson bu hafta da kart görmeleri halinde Beşiktaş derbisinde oynayamayacak. Bu nedenle Teknik Direktör Lorant, oyuncularıyla özel bir görüşme yaptı ve dikkatli olmalarını istedi. 
     TEKNİK Direktör Lorant bu hafta forvette görevlendireceği ikili konusunda da kararsız kaldı. Özellikle Oktay ve Andersson’un formsuzluğu Alman teknik adamı kara kara düşündürürken, Lorant’ın yeni formüller üzerinde durduğu öğrenildi. Çalışmalarını basına kapalı olarak yapan Sarı - Lacivertli takımda, Göztepe’ye karşı Serhat’ın yanında Revivo veya Rapajc’in görev alabileceği belirtildi. 
     
Revivo tavır aldı      YUSUF KOBAL 

     FENERBAHÇE’NİN İsrailli futbolcusu, yönetimin sözleşmesini h l uzatmaması nedeniyle Türk vatandaşlığına geçme işlemlerini dondurdu. Sarı - Lacivertli kulüple bir yıl daha anlaşması bulunan ancak kontratını uzatmak isteyen İsrailli yıldız, bu konuda hiçbir girişimin olmaması üzerine adeta tavır koydu. Revivo, yeni sözleşme yaptığı takdirde vatandaşlık işlemlerine yeniden başlayacak. 
     



 SPOR 






























</TEXT>
</DOC>
