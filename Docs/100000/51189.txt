<DOC>
<DOCNO> 51189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/guncel/agun.html </URL>
<DATE> 2001/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslıtürk’te karar 21 Aralık’ta 
</HEADLINE>
<TEXT>

Mahkemede Türkiye adına hazır bulunan Başsavcılık Temsilcisi Lewis, Aslıtürk’ün avukatı Dağlı’ya cevap verdi "Çokay, bu davanın halen firarda olan tek sanığı durumundadır" 
     NEVSAL ELEVLİ Londra 

     Türkiye’nin iade talebiyle Londra’da yargılanan Şişli eski Belediye Başkanı Gülay Aslıtürk Çokay ile ilgili karar 21 Aralık’ta açıklanacak. Böylece nihai karar, davanın başlamasından tam iki yıl sonra açıklanmış olacak. 
     Bow Street Sulh Ceza Mahkemesi’ndeki dünkü son oturumda yargıç David Wicks, aralarında Çokay’ın Türkiye’deki avukatı Yağız Ali Dağlı’nın da bulunduğu sanıklar ve tanığın ifadelerini tamamladı. Çapraz sorgu metinlerinin üzerindeki düzeltmelerin de tamamlanmasının ardından davada Türkiye adına hazır bulunan Başavcılık Temsilcisi James Lewis, avukat Dağlı’ya bir konuda cevap verdi. 
     
     Lewis Çokay, firarda olan bir sanıktır 
     Lewis, davada adı geçen bütün sanıkların görevlerine döndürüldükleri, sadece Çokay’ın tutuklu olduğu yolundaki ifade üzerine, "Unutulmamalı ki Çokay, bu davanın halen firarda olan tek sanığı durumundadır" dedi. Çokay’ın avukatı Clare Montgomery, yargıçtan, kefalet şartları çerçevesinde el konulan sanığa ait pasaportun ehliyet işlemlerine gerektiği için geri verilmesini istedi. Yargıç bu talebi, ehliyetin sanığın eline geçmemesi için işlemin avukat tarafından yürütülmesi şartıyla kabul etti. 
     Bu arada söz konusu tarihte açıklanacak kararda temyiz yolu taraflar için açık olacak. 
     



 GÜNCEL 






















</TEXT>
</DOC>
