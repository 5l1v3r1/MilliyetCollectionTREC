<DOC>
<DOCNO> 60778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/06/ekonomi/eko06.html </URL>
<DATE> 2002/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomobil yeni yıla vergi zammıyla girdi 
</HEADLINE>
<TEXT>

Yeni yılla birlikte artan vergiler, otomobil fiyatlarında ortalama yüzde 25’e varan artışa neden olacak. Toyota yeni fiyatlarını açıkladı 
     EKONOMİ SERVİSİ 

     Yeni yılla birlikte artan vergiler nedeniyle, firmalar hiç zam yapmasa bile otomobil fiyatlarında milyarlarca liralık artışlar oluyor. Yüzde 6’ya indirilen Ek Taşıt Alım Vergisi’nin yeniden yüzde 12’ye çıkarılması, yüzde 18’e indirilen KDV’nin de yüzde 26’ya çıkarılması, ayrıca Taşıt Alım Vergisi’nin yüzde 53.2 artması üzerine fiyatlar ortalama yüzde 25 arttıyor. 
     Yeni fiyatlarını açıklayan Toyota, ortalama yüzde 15’lik artış yaptı. Corolla 1.4 Terra’nın anahtar teslim satış fiyatı 2 milyar 138 milyon lira yükselmeyle 13.6 milyar liradan 15.8 milyara yükseldi. Corolla 1.6 Terra’da 2 milyar 209 milyon lira, Corolla 1.6 Sol’da 2 milyar 301 milyon lira, Corolla 1.6 Sol Special otomatik klimalı modelde ise 2 milyar 669 milyon lira oldu. Yaris 1.3’ün fiyatını 14.5 milyardan, 16.5 milyar liraya çıkardı. Diğer firmaların da pazartesi günü yeni fiyatlarını açıklaması bekleniyor. 
     



 EKONOMİ 


















</TEXT>
</DOC>
