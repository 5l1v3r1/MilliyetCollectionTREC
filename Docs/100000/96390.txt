<DOC>
<DOCNO> 96390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/son/sontur15.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Herkes Bahçeli'den bekliyordu kavga Okuyan'dan geldi 
</HEADLINE>
<TEXT>

     Bakanlar Kurulu'nda herkes Devlet Bakanı Kemal Derviş ile MHP Genel Başkanı Devlet Bahçeli ve MHP'li bakanlar arasında gerilim beklerken tartışmayı çıkartan ANAP'lı Yaşar Okuyan oldu. 
     Bakanlar Kurulu'nda sözalan Sosyal Güvenlik Bakanı Yaşar Okuyan bir sunum yaparak SSK borçlarını anlattı ve "İlaç firmaları ile eczanelere 577 trilyon lira borcumuz var" diyerek kaynak istedi. 
     Bunun üzerine Kemal Derviş "IMF'ye verilmiş sözümüz var. Programı aşamayız" deyince Yaşar Okuyan sinirlendi ve "IMF önemli değil insan sağlığından sözediyoruz. Bunu hiç söylememiniz gerekirdi" diye çıkıştı. 
     Tartışmada Nami Çağan ile ANAP Genel Başkanı Mesut Yılmaz da Yaşar Okuyan'ı destekledi. 
     Bu gelişmelerden sonra tartışmaya noktayı Başbakan Ecevit koydu ve bir komisyon oluşturulmasını kararlaştırdı. 
     
</TEXT>
</DOC>
