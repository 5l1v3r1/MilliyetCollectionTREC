<DOC>
<DOCNO> 75868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/ekonomi/eko07.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Eriş 40 yıllık bekleme bıktırdı 
</HEADLINE>
<TEXT>

     EKONOMİ SERVİSİ 

     İktisadi Kalkınma Vakfı İKV Yönetim Kurulu Başkanı Meral Gezgin Eriş, AB ile tam üyelik müzakerelerinin başlaması kararını alınacağı Aralık 2002’e kadar, idam cezası, ana dilde yayın, anadili öğrenim hakkı ve Olağanüstü Hal OHAL konularında adım atılması gerektiğini söyledi. 
     Dün bir basın toplantısı ile AB - Türkiye ilişkilerindeki son gelişmeleri değerlendiren Eriş, "Bu olmazsa Türkiye AB ile bütünleşme sürecinden ciddi ölçüde kopar. AB, 12 yeni üye ile birlikte 25 - 27 üyeli olacak. Burada ciddi sorun Güney Kıbrıs Rum Yönetimi. Eğer Güney Kıbrıs’ın tam üyeliği söz konusu olursa o zaman ilişkilerde çok uzun bir erteleme gündeme gelir. AB, Türkiye için yaklaşık 40 yıllık bıktırıcı, yıldırıcı bir süreç. Önümüzdeki 10 yıl daha ertelemenin gündeme gelmesi, Türkiye’nin AB hedefinden kopması anlamına gelecektir. Bu kadarına sabrımızın yeteceğine inanmıyorum" dedi. 
     
     Kritik değişiklikler var 
     Eriş’in verdiği bilgiye göre Türkiye’nin yasalarında yapması gereken kritik değişikliklerden bazıları şöyle 
     İş Güvencesi Yasası, anadilde yayına engel düzenlemelerin kaldırılması, DGM’lere ilişkin mevzuatın gözden geçirilmesi, ölüm cezası, OHAL, düşünce özgürlüğünü genişletici düzenlemeler, sendikal haklarda ILO esasları, hak grevi, dernek ve gösteri yürüyüşleri ile ilgili mevzuatın gözden geçirilmesi. 
     



 EKONOMİ 

















</TEXT>
</DOC>
