<DOC>
<DOCNO> 73488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/son/sontur21.html </URL>
<DATE> 2002/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Avukat, sevgilisini öldürüp polise teslim oldu... 
</HEADLINE>
<TEXT>

     Üsküdar'da tartıştığı sevgilisini öldürdükten sonra polise teslim olan avukat, çıkarıldığı mahkemece tutuklandı. 
     İstanbul Barosu avukatlarından Mustafa Gürkan Karakaya 32 , bir avukatlık bürosunda çalışan ve 2 yıldır tanıştığı sevgilisi Derya Dinç'i 31 , çalıştığı işyerinden alarak Barbaros Mahallesi Başkan Sokak 26 numaradaki evine götürdü. 
     Avukat Karakaya, evde henüz belirlenemeyen nedenle aralarında çıkan tartışma üzerine, ruhsatsız tabancasıyla Derya Dinç'i ensesinden tek kurşunla vurarak öldürdü. 
     Olay yerinde hayatını kaybeden Dinç'in cesedi Haydarpaşa Numune Hastanesi'ne kaldırılırken, Karakaya ise Üsküdar Çinili Polis Karakolu'na teslim oldu. 
     Avukat Karakaya'nın, polisteki sorgusunda, aralarındaki ilişki nedeniyle Derya Dinç ile tartıştıklarını anlatarak, ''Bir an infiale kapıldım ve cinnet getirdim'' dediği bildirildi. 
     Daha sonra Üsküdar Cumhuriyet Savcılığı'na sevk edilen Karakaya, Nöbetçi Sulh Ceza Mahkemesi'nce tutuklanarak cezaevine gönderildi. 
     






</TEXT>
</DOC>
