<DOC>
<DOCNO> 56747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/spor/spo02.html </URL>
<DATE> 2001/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İstifaya davet 
</HEADLINE>
<TEXT>

Fenerbahçe tribünleri Denizlispor yenilgisi sonrası ilk kez teknik direktörlerini protesto ettiler ve istifaya çağırdılar 
     LİGDE aldığı üst üste yenilgilerle gergin günler yaşayan Fenerbahçe, Türkiye Kupası’nda da Denizlispor’a elenince taraftarın sabrı taştı. Karşılaşma sonrası Teknik Direktör Mustafa Denizli’ye göreve geldiğinden bu yana ilk kez sırtını dönen Sarı - Lacivertli tribünler, tecrübeli hocayı protesto ettiler, istifaya çağırdılar. 
     TEKNİK Direktör Denizli ise maçtan sonra yaptığı açıklamada, "Detaylı konuşmaya gerek yok. Bir takımın maç kaybetmesi için gerekli aleyhte şartların tamamı oluştu. Biz de üzülüyoruz. Elbette taraftar tepkisini gösteriyor. Ve bazı şeylerden etkilenmeleri de doğal. Yapacak birşey yok. Önemli olan zor günlerde ayakta kalmak" diye konuştu. 
     
FATURA FUTBOLCULARAFenerbahçe yönetimi maçın ardından yaptığı acil toplantı sonunda, Mustafa Denizli’ye destek verdi, Sarı-Lacivertli oyuncuları suçlu buldu 
     YALÇIN TÜRK 

     "Tur hakkımız değildi" 
     DENİZLİSPOR karşısında yaşanan kupa şokundan sonra acil toplanan Sarı - Lacivertli yönetimden, Mustafa Denizli’ye yine destek çıktı. Basın Sözcüsü Atilla Kıyat, yarım saatlik zirvenin ardından yaptığı açıklamada, "Yönetimimiz Denizli’nin yanındadır. Turu geçmek hakkımız değildi. Hakemlerin de kasıtlı olacaklarına inanmıyoruz. Futbolcular bir metreden, ona yakın pozisyonu kaleye sokamazlarsa, yenilirsiniz" dedi. 
     
     "Hatalara sığınmayız" 
     KIYAT konuşmasını şöyle sürdürdü "Fenerbahçe, hakem hatalarına sığınacak ya da bilmem kaçıncı dakikada oluşan ve verilmeyen penaltıdan çıkışı arayacak değildir. Taraftarlarımızın da sinirleri bozulmuş olabilir. Sabırlı olsunlar. Nasıl ki, yönetimimiz Denizli’nin arkasında duruyorsa, onlar da desteklerini devam ettirsinler." Atilla Kıyat bir soru üzerine "Denizli bize istifa etmeyi önermedi" ifadesini de kullandı. 
     
     Başkan Yıldırım’ın öfkesi 
     BU toplantıdan önce soyunma odalarında adeta kıyamet koptu. Başkan Yıldırım, Ali Güneş ve Ümit Özat’ın yanı sıra özellikle bağırıp çağırdığı Lazetiç’e "Sen kimsin Kendini ne zannediyorsun Böyle kart görülür mü " dedi. Yönetimin bugün yeniden bir araya gelmeyi kararlaştırdığı ve radikal önlemler almayı düşündüğü ifade edildi. Yöneticilerin, oyunculara ağır bir ceza paketi çıkaracağı bildirildi. 
     
     Rüştü şoku 
     HÜSEYİN YAVUZ 

     SARI - Lacivertli takım, kalesinde ağır bir yara aldı. Sezon başından bu yana başarılı bir form grafiği çizen milli file bekçisi Rüştü’nün ligin ilk yarısını kapadığı açıklandı. Trabzonspor maçında sakatlanan ve doktorların yaptığı kontrol sonrası dün gece görev alamayan Rüştü’nün, Bursa ve Diyarbakır maçlarında oynamasının da çok zor olduğu bildirildi. 
     
     



 SPOR 























</TEXT>
</DOC>
