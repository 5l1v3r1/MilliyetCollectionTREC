<DOC>
<DOCNO> 58907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/son/sondun16.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Azerbaycan yabancı dildeki menülerle savaşıyor 
</HEADLINE>
<TEXT>

     Bakü İcra Hakimiyeti Başkanı Hacıbala Abutalibov, kent içindeki lokanta, kafetarya, bar ve benzeri yerlerin, bu yılın Ağustos ayı başından itibaren cezai müeyyidesi bulunan ''Dil ve Alfabe Yasası''na uymaları için 24 saat süre tanındığını söyledi. 
     Abutalibov, özel ANS televizyonuna yaptığı açıklamada, yasaya rağmen bazı lokanta, kafe ve barların yabancı dildeki isimlerini ve menü listelerini değiştirmediğini belirterek, bu işyerlerinin bu nedenle kapatılabileceğini kaydetti. 
     Hizmet sektöründe faaliyet gösteren bazı yerlerde Azeri Manatı dışında para kullanıldığına da işaret eden Abutalibov, bu tür yerlere 24 saat süre tanıdıklarını ve gerekli değişiklikleri yapmadıkları 
     takdirde bu işyerlerinin kapatılacağını söyledi. 
     






</TEXT>
</DOC>
