<DOC>
<DOCNO> 60398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/son/soneko21.html </URL>
<DATE> 2002/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 2. seansta böyle geçti 
</HEADLINE>
<TEXT>

     İMKB Ulusal-100 Endeksi 1. seansa göre 136.00 puan artışla 2. seansı 14,272.67 puandan tamamladı. 
     2. Seansta hisse senetleri ortalama yüzde 0.96 oranında değer 
     kazandılar. 
     Seans, 1. seanstaki 58.69 puanlık artışın ardından, 1.67 puan artışla 14,138.34 puan seviyesinde açıldı. Seansın ilk yarısı 58.36 puan kayıpla, 14,078.31 puandan geçildi. 
     Seansın ikinci yarısına kadar sıkışık bir seyir izleyen endeks, ikinci yarıda gelen alımlarla ulaştığı en yüksek nokta olan 14.272.67 puandan kapandı. Endeks, seans içinde en düşük 14,006.99 puanı gördü. 
     Hisse senetleri günün tamamında yüzde 1.38 oranında değer kazandılar. 
     Kapanışta mali endeks 122.50 puan artışla 18,948.43 puana, sınai endeks 148.77 puan artışla 11,889.79 puana, hizmetler endeksi de 62.00 puan artışla 9,435.82 puana yükseldi. 
     Böylece ilk seansa göre mali grup hisseler ortalama yüzde 0.65, sınai grubu hisseler yüzde 1.27, hizmetler grubu hisseler de yüzde 0.66 değer kazandılar. 
     2. seansta işlem gören toplam 286 hisse senedinden 111'i değer 
     kazanırken, toplam 111 hisse senedi değer kaybetti. 64 hissenin fiyatında ise değişiklik olmadı. Seansta, 355 trilyon 938 milyar liralık işlem hacmi oluştu. İki seansın işlem hacmi toplamı da 682 trilyon 708 milyar lira olarak gerçekleşti. 2. seansta Yapı Kredi Bankası, Garanti Bankası, Tüpraş, Net Holding ve Turkcell, en yoğun işlem gören hisse senetleri oldular. 
     






</TEXT>
</DOC>
