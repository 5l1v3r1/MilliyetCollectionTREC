<DOC>
<DOCNO> 69356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/25/guncel/gun04a.html </URL>
<DATE> 2002/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Irkçıya döner yeme’ cezası 
</HEADLINE>
<TEXT>

     FRANKFURT Milliyet 

     Almanya’nın Berlin kentinde görev yapan hakimler ırkçı gençlere hapis cezası yerine cami ziyareti, Türk mahallesinde döner yeme ve yabancı gençlerle sohbet etme gibi cezalar vermeye başladı. 
     Hakim Christian Kropp’un başlattığı ve diğer hakimlerin de desteklediği alternatif cezaların aşırı sağcı gençler üzerinde hapis cezalarına göre daha etkili olduğu bildirildi. Hakim Kropp, yaşları küçük olan gençlere bugüne kadar verdiği cezaların işe yaramadığını görünce bu tür cezalara yöneldiğini belirtti. Kropp, "Hitler işareti yapan 15 yaşındaki bir kıza verdiğim cezanın hiçbir yararı olmadığını gördüm. Ne ceza vereceğimi düşünürken, aklıma bir dönercide döner yeme cezası geldi. Hem de Türklerin yoğun olduğu Kruzberg’de yemesine karar verdim" dedi. 
     
Önyargıları yıkıldı      Cezanın etkili olduğunu gören hakim, diğer ırkçı gençlere de cami ziyareti, yabancılarla sohbet gibi cezalar vermeye başladı. Kropp, cezaların biraz garip görünse de etkili olduklarını ve ön yargılı bu gençlerin yabancılar konusundaki görüşlerinin olumlu olarak değiştiğini söyleyerek, "Cezaları diğer meslektaşlarıma da önerdim. Sonuçtan hepsi memnun" diye konuştu. 
     



 GÜNCEL 





















</TEXT>
</DOC>
