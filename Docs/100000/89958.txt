<DOC>
<DOCNO> 89958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/15/spor/spo02.html </URL>
<DATE> 2002/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni yıldız hazır 
</HEADLINE>
<TEXT>

Fenerbahçe Başkanı Yıldırım, Arjantinli milli futbolcu Almeyda’nın olumsuz cevap vermesi halinde yerine alacakları oyuncunun belli olduğunu söyledi 
     YALÇIN TÜRK 

     Cevap bekleniyor 
     ALMEYDA’NIN transferindeki belirsizliğin sürmesine rağmen Başkan Aziz Yıldırım çok rahat olduklarını söyledi. Gündeme gelen Geremi ve Camara ile ilgili hiçbir girişimleri olmadığını belirten Yıldırım, "Ortega gibi Almeyda’ya da teklifimizi yaptık. Kabul ederse Fenerbahçe formasını giyer. Eğer etmezse, onun yerine alacağımız yıldızımız hazır" dedi. Arjantinli oyuncunun durumunun yarın kesinlik kazanacağı öğrenildi. 
     
     Kendisi kaybeder’ 
     ASBAŞKAN Mahmut Uslu da 100. yıllarına görkemli bir giriş yapmak istediklerine dikkati çekti. "Biz büyürken, bizimle olan herkes bundan payını alacak" iddiasında bulunan Uslu, "Almeyda gelmek istemiyorsa yapacak bir şey yok. Ama önemli şeyler kaybedeceği açık. Ortega anlatacak, o da pişman olacak. Fenerbahçe’yi tercih eden ününe ün katar. Dünyanın sayılı kulüpleri arasındaki yerimizi alacağız" diye konuştu. 
     
     Ortega geliyor 
     ÖNÜMÜZDEKİ hafta içinde Ortega’nın İstanbul’a getirileceği açıklandı. Yıldız futbolcu için kulüpte ve statda yapılacak tanıtımlar da, TV ve medyaya satılacak. Statdaki açılışı kombine bilet sahipleriyle Fenerium’dan Ortega forması alanların ücretsiz izleyeceği de belirtildi. Ortega’nın tatilini Türkiye’de geçirmesi için de teklif yapılacak. 
     
Koleje taze kan      Fenerbahçe Başkanı Aziz Yıldırım ve yöneticiler okulların kapanması nedeniyle dün Fenerbahçe Koleji’ni ziyaret etti. Eğitimden sorumlu yönetici Mehmet Karasu koleji artık yönetimin devraldığını belirterek, "Özel okulların fiyatı 11 milyarken, biz 5 milyara eğitim vereceğiz. Bütün Fenerbahçelileri okulumuza davet ediyoruz" dedi. 
     
Çalışkanlar sahaya      YUSUF DURSUN 

     YENİ sezon hazırlıklarına 24 haziranda başlayacak olan Fenerbahçe’de, bir aylık izini yeterli gören bazı futbolcular işbaşı yapıyor. Bakımı tamamlanan Samandıra Tesisleri’nde pazartesi gününden itibaren Oktay, Ceyhun, Mustafa Doğan, Johnson ve Yusuf’un, antrenör Oğuz Çetin ile birlikte hazırlıklara başlayacağı öğrenildi. 
     ŞÜKRÜ Saracoğlu Stadı’ndaki incelemelerini tamamlayan UEFA heyeti dün memnun bir şekilde İstanbul’dan ayrıldı. Heyetin stadın Şampiyonlar Ligi için en uygun şartları taşıdığını belirten rapor hazırladığı açıklandı. Attan düşerek belini inciten Lorant’ın eşi ise Almanya’da operasyon geçirdi. 
     
Seç, beğen al      FENERBAHÇE’DE yeni sezonda kombine bilet almak isteyenler, kulübün resmi sitesi fenerbahçe.org’a girerek koltuklarını seçebilecekler. Kombine yazısını tıklayarak istedikleri yerden sahanın nasıl göründüğünü de anında öğrenebilecek olan taraftarlar, beğendikleri açıya göre tercih yapacak. Sadece yeni maraton tribününün koltukları bu yöntemle satılıyor. 
     
Nihat’a formül      TEKNİK direktör Lorant’ın alınmasını istediği Nihat’ın Real Sociedad’dan kiralanması için formül aranıyor. Dört milyon dolarlık bonservis ücretini yüksek bulan Sarı - Lacivertli yönetim önümüzdeki günlerde İspanya’ya giderek durum değerlendirmesi yapacak. Öneriye Sociedad’ın da sıcak baktığı belirtildi. 
     



 SPOR 




































</TEXT>
</DOC>
