<DOC>
<DOCNO> 88764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/09/guncel/gun05.html </URL>
<DATE> 2002/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya’da ilk Türk üniversitesi kuruldu 
</HEADLINE>
<TEXT>

Erman Tanyıldız başkanlığındaki OTA Vakfı’nın kurduğu ilk Türk üniversitesi, ekim ayında öğretime başlayacak 
     SİBEL KAHRAMAN Berlin 

     Almanya’nın iş hayatında önemli yeri bulunan Türkler şimdi de eğitime el attı. 10 yılı aşkın süredir Almanya’da mesleki eğitim veren OTA Vakfı, ilk Türk üniversitesini kuruyor. İlk yıl 240 öğrencinin alınacağı üniversitede öğrencilerin en az 20’si Türkiye’den olacak. OTA Vakfı’nın Başkanı Erman Tanyıldız, kendisinin de üniversite öğrenimi için Almanya’ya geldiğini belirterek, "Birçok işte çalıştım. Başarılı oldum. Amacım bundan sonra Almanya’da öğrenimlerini sürdürmek isteyenlerin yaşamını kolaylaştırmak" dedi. 
     
     Anadili ingilizce 
     OTA Üniversitesi’nin Alman Hükümeti tarafından resmen tanındığını belirten Tanyıldız, üniversitenin ekonomi, enformasyon ve iletişim alanında eğitim vereceğini söyledi. Yönetim Kurulu Başkanı Edzard Reuter, öğrenim dilinin diğer Alman üniversitelerinin aksine İngilizce olacağını belirtti. Türk öğrencilerin bir yıl Almanya’da hazırlık öğrenimi yaptıklarına dikkat çeken Reuter, "OTA Üniversitesi bu hizmeti öğrencilerin ayağına götürecek. Hazırlık sınıfı Türkiye’de olacak. Böylece öğrenciler büyük bir masraftan kurtulacaklar" diye konuştu. 
     



 GÜNCEL 

















</TEXT>
</DOC>
