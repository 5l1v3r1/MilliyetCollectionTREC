<DOC>
<DOCNO> 87376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/son/sondun14.html </URL>
<DATE> 2002/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da gençlerin turistik cafe-shoplara gitmesi yasak 
</HEADLINE>
<TEXT>

     İran'ın turistik bölgelerinden Yezd kentinde, Turizm Müdürlüğü'ne bağlı cafe-shoplara gençlerin gitmesi yasaklandı. 
     Tose Gelişme gazetesinin bugünkü haberine göre, Yezd Turizm Müdürlüğü, kendi müdürlüklerine bağlı 3 cafe-shop'a gençlerin alınmaması emrini verdi. Ancak Yezd Turizm Müdürü Seyid Rıza Seyid Hüseyni'nin açıklamasına göre, bu emrin uygulanmasından önce yetkililer bu cafe-shopları toptan kapattı. 
     Hüseyni, ''bana göre cafe-shoplarda kanunlara aykırı hiçbir hareket olmadı ve bu yasak için bir açıklamam yok. Biz hala gencin ne olduğunu ve yasadışı hareketin ne olduğunu bilmiyoruz. Ben cafe-shopları gençlere kapatmayın diye emir vermiştim, ama kapattılar. 
     Gençler oralara gelmezse başka cafe-shoplara veya başka yerlere gider'' dedi. 
     Bu arada, yaklaşık 40 genç bir konferans salonunda toplanarak, gençlerin cafe-shoplara girmesini yasaklayan emri protesto etti. 
     Gençler, ''yetkililer bu emri bazı gençlerin yaptıkları kanun dışı hareketlere dayanarak vermişler ama, bu emir bütün gençler için bir yasak getiriyor. Halbuki kanun dışı iş yapan gençler cezalandırılmalı'' diye konuştu. 
     





</TEXT>
</DOC>
