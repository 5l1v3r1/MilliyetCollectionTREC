<DOC>
<DOCNO> 95219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/siyaset/siy07.html </URL>
<DATE> 2002/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Özkan’dan talimat 
</HEADLINE>
<TEXT>
Ecevitler’e kötü söz etmeyin... 
     GÜNSELİ ÖNAL Ankara 

     Devlet Bakanı Kemal Derviş ve İsmail Cem ile birlikte yeni oluşumun düğmesine basan Hüsamettin Özkan, partiden istifa eden 37 milletvekiline, "Basına açıklama yapmayın, Ecevitler ve DSP hakkında kötü söz etmeyin. Hata yapmazsanız çığ gibi büyürüz" dedi. 
     Özkan, Derviş ve Cem ile yaptıkları üçlü görüşmeyle ilgili olarak da, "Biz üç kişiyiz. Bir liderlik talebim yok. Dışişleri Konutu’nda kamuoyuna bir fotoğraf verdik. Tüm Türkiye bu üçlü fotoğrafı algıladı" diye konuştu. 
     DSP’den istifa eden milletvekilleriyle dün ilk kez TBMM Plan ve Bütçe Komisyonu Başkanı Metin Şahin’in odasında toplantı yapan Özkan, basına açıklama yapmamalarını, özellikle DSP ve Ecevitler hakkında kötü konuşmamalarını isteyerek, "Biz o aileden geldik. O aile kültürünü sürdüreceğiz" dedi. 
     Yeni oluşuma katılmak isteyen belediye başkanları ve belediye meclis üyeleri için önümüzdeki haftayı beklemelerini öneren Özkan, milletvekillerine "Anadolu’ya dağılın ve insanlara kucağınızı açın" diye konuştu. 
     
     Halıcı’ya dava açacak 
     Özkan, DSP Grup Başkanvekili Emrehan Halıcı’nın hakkında söylediği sözleri nedeniyle de dava açacağını belirtti. 
     



 SİYASET 























</TEXT>
</DOC>
