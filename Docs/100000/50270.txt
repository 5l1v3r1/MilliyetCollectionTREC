<DOC>
<DOCNO> 50270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/dunya/dun01.html </URL>
<DATE> 2001/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Cesaret veren karar’ 
</HEADLINE>
<TEXT>

ABD ve İngiliz basını Türkiye'nin operasyona asker gönderme haberine geniş yer verdi 
     DIŞ HABERLER SERVİSİ 

     Türkiye'nin Afganistan'a asker gönderme kararı Amerikan ve İngiliz basınında haber gündeminin ön sıralarında yer aldı. 
     New York Times dünkü baskısında haberi "Türkiye, özel birliklerinin Taliban karşıtlarını eğitmek üzere ABD operasyonuna katılacağını açıkladı" başlığıyla verdi. Gazete, Türkiye'nin Taliban ve Ladin'e karşı Amerika liderliğinde yürütülen savaşa katılan ilk Müslüman ülke olduğunu vurguladı. Haberde bir Batılı diplomatın "Bu kararı vermek hiç kolay değil. Önemli ve sevindirici bir adım" sözleri aktarıldı. 
     New York Times'ın editoryal sütunlarında ise Türkiye'nin girişimi "Amerika'ya cesaret verecek bir karar" diye değerlendirildi. 
     Washington Post gazetesi haberi "Türkiye kara operasyonu için asker gönderen üçüncü NATO üyesi ülke oldu" satırlarıyla duyurdu. 
     Konuya İngiliz basını da geniş yer ayırdı. The Daily Telegraph gazetesi, "Müslüman Türk askeri de harek ta katılıyor" derken, The Guardian haberinde Türkiye'nin harek ta seçkin bir birlikle destek vereceğini ve bu birliğin ilk Müslüman desteği oluşturduğunu hatırlattı. 
     



 DÜNYA 













</TEXT>
</DOC>
