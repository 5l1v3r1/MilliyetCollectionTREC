<DOC>
<DOCNO> 51685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/11/spor/spo03.html </URL>
<DATE> 2001/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
MONDRAGON MÜJDESİ 
</HEADLINE>
<TEXT>

Milli takım kampında kasığından sakatlandığı ve üç hafta oynamayacağı söylenen Kolombiyalı kaleci, kulübü arayarak Roma maçında görev yapabileceğini söyledi 
     ERHAN TELLİ 

     GALATASARAY’IN başarılı file bekçisi Mondragon dün kulübü arayarak, sakatlığı bulunmadığını bildirmesi herkesi şaşkına çevirdi. Milli takım doktoru ile tartıştığını, probleminin abartıldığını belirten Mondragon, Mete Razlıklı ile yaptığı görüşmede, "Kasığımda ağrı var ama oynamama engel değil. Sadece hocanın tasarrufu nedeniyle oynamıyorum. Zaten maçlara yedek çıkıyorum" dedi. 
     KENDİSİNİN üç hafta oynayamayacağını açıklayan doktorla da tartıştığını söyleyen Mondragon, "Peru maçından sonra hemen İstanbul’a geleceğim ve Roma maçında oynayacağım. Kimse merak etmesin" deyince, Teknik direktör Lucescu da rahat bir nefes aldı. Rumen hoca, "Uzun zamandır ilk kez iyi bir haber alıyorum" diyerek Mondragon’un sözlerini yorumladı. 
     
Işıkara’dan Bursa’ya rest      KOYU Galatasaray taraftarı olan Profesör Dr. Ahmet Mete Işıkara, Bursa Afet Yönetim Merkezi’nin yemeğinde, 5-0’lık yenilgi nedeniyle Bursalılar’ın şakalarına maruz kaldı. Birara bunalan Işıkara Bursa’ya küstüğünü söyleyerek herkesi kahkahalara boğdu. Bu arada Lucescu futbolculara iki gün izin verdi. Parası ödenmediği için Antalya’dan geri alınan Saffet, Rizespor’a gönderiliyor. 
     



 SPOR 


























</TEXT>
</DOC>
