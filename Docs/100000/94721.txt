<DOC>
<DOCNO> 94721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/son/sontur25.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Hüsamettin Özkan'ın yerine Şükrü Sina Gürel geçti 
</HEADLINE>
<TEXT>

     Hükümetin DSP kanadında Başbakan Yardımcısı Hüsamettin Özkan'ın istifasıyla yaşanan depremin ardından Başbakan Bülent Ecevit sessizliğini korurken, Özkan'dan boşalan Başbakan Yardımcılığı görevine Devlet Bakanı Şükrü Sina Gürel getirildi. Cumhurbaşkanı Ahmet Necdet Sezer yeni atama kararlarını onayladı. 
     Başbakan Ecevit'in boşalan bakanlıklara anayasadaki vekalet süresini beklemeden hemen atama yapması, "çekilmeyeceğinin göstergesi" olarak yorumlandı Devlet Bakanları Hüsamettin Özkan, Hasan Gemici ve Recep Önal ile Kültür Bakanı İstemihan Talay'ın istifalarıyla boşalan koltuklara bugün atama yapıldı. 
     Şükrü Sina Gürel Başbakan Yardımcılığına, DSP Genel Başkan Yardımcıları Zeki Sezer ve Tayfun İçli Devlet Bakanlıklarına, Suat Çağlayan ise Kültür Bakanlığına atandı. 
     Söz konusu atamalara ilişkin kararnamenin Cumhurbaşkanı Ahmet Necdet Sezer'in onayına sunulduğu bildirildi. 
     Hükümetin DSP kanadında Devlet Bakanlığı görevinden dün istifa eden Mustafa Yılmaz ile istifasını bu sabah açıklayan Hasan Gemici'nin yerine ise henüz bir atama yapılmadı. 
     Yılmaz ile Gemici'nin istifa dilekçelerinin Başbakanlığa ulaşmasının ardından bu atamaların da hemen yapılacağı kaydediliyor. 
     Başbakan Bülent Ecevit'in istifalarla boşalan bakanlıklara hemen atama yapması, "çekilmeyeceğinin göstergesi" olarak yorumlanıyor. 
     Anayasanın 113'üncü maddesinde bakanlıkların boşalması durumunda 15 günlük vekalet süresi bulunması karşın Ecevit, vekalet müessesesini işletmedi ve partide kendisine ve Rahşan Ecevit'e isimleri boşalar bakanlıklara atadı. Şükrü Sina Gürel'in ise ikinci adamlığa getirilmesi dikkat çekti. Atamalarda, Ecevit çiftine yakın isimlerin gözetildiği dikkat çekti. Atama kararalrının partide istifa depremine nasıl etki yapacağı ilerleyen saatlerde belli olacak... 
     





</TEXT>
</DOC>
