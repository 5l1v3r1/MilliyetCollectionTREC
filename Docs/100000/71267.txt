<DOC>
<DOCNO> 71267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/yazar/tamer.html </URL>
<DATE> 2002/03/07/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Koç üst yönetime Fenerbahçeliler damgasını vurdu 
</HEADLINE>
<TEXT>

Yeni atanan 3 grup başkanı da Fenerbahçeli. Ama en koyu taraftar Ali Koç. Galatasaraylı grup başkanı Ömer Koç'a Allah kolaylık versin 
     Nakkaştepe'deki Koç Holding merkezinden 1 Nisan'dan itibaren "Yaaa - şaaa Fenerbahçeeee...." sloganlarının atıldığını duyarsanız sakın şaşırmayın. Koç Grubu üst yönetiminde toplantı tarihlerinin Fenerbahçe maçlarına göre belirlenmesi de pekala mümkün. Zira geçen hafta Koç'un üst yönetime yeni atananların hepsi Fenerbahçeli. 
     Hatta bu gidişle Fenerbahçeli olmayana Koç Grubu üst yönetiminde yer yok noktasına bile gelinebilir Ya da Enerji Grubu Başkanı Ömer Koç gibi Fenerbahçeli olmayan, Başkanlar toplantısında kendini bayağı yalnız hissedebilir. Dilerseniz küçük bir hatırlatma yapalım 
     Koç Grubu'nun yeni CEO'su Bülend Özaydınlı Fenerbahçeli. 1907 Fenerbahçeliler Derneği'nin kurucusu. 
     Rahmi Bey'in ardından Yönetim Kurulu Başkanlığı koltuğuna oturacak olan Yönetim Kurulu Başkan Vekili Mustafa Koç da öyle. Hatta Mustafa Koç, 1907 Fenerbahçeliler Derneği'nin kurucu başkanı, ilk 2 yıl derneğin başkanlığını da yaptı. 
     Grubun finans şirketlerinin başında bulunan Koçbank Yönetim Kurulu Başkanı Burhan Karaçam, keza 1907'nin kurucularından. 
     Dayanıklı Tüketim Grubu'nun yeni Başkanı Cengiz Solakoğlu da derneğin kurucusu ve en aktif gönüllülerinden. 
     Stratejik Planlama Grubu Başkanı Mehmet Ali Berkman Fenerbahçeli. 
     Dış Ticaret Grubu Başkanı Hasan Bengü Fenerbahçeli. 
     Holdingin Finansman Grubu Başkanlığı'na getirilen eski Merkez Bankası Başkanı Rüşdü Saracoğlu da aynen öyle Koç Grubu böylelikle Fenerbahçe'nin stadıyla aynı soyadını taşıyan bir başkana da sahip olmuş oldu . 
     Otomotiv Yan Sanayi Grubu Başkanı Selçuk Gezdur Fenerbahçeli. 
     Tüketim Grubu'nun yeni başkanı Unilever'in eski CEO'su Hasan Yılmaz'ın da Fenerbahçeli olması, tesadüf olabilir mi 
     Denetim ve Mali İşler Grubu Başkanlığı'na atanan Nadir Özşahin de sarı - lacivertli renklere gönül vermiş. 
     Hatta Beşiktaşlı Rahmi Koç'a çok yakın olan Turizm Grubu Başkanı Bülent Bulgurlu bile... Yoksa Bulgurlu'nun Fenerbahçeliliğinin sempatizanlıkla sınırlı kalmasının nedeni, Rahmi Bey'le yakınlığı olmasın 
     Ama galiba aralarında hastalık derecesinde en koyu Fenerbahçeli, Bilgi Teknolojileri Grubu Başkanlığı'na getirilen Ali Koç. 1907 Fenerbahçeliler Derneği'nin 1992'deki kuruluşunu, Amerika'dan nasıl sıkı takip edip yönlendirdiğini dün gibi anımsıyorum. Ali Koç Amerika'da okurken Fenerbahçe'nin maçları videoya çekilip oraya gönderilir, maç olduğu günler Ali Koç her 10 dakikada bir İstanbul'u arayıp skoru öğrenirdi. 
     Tofaş - Fiat grup başkanlığına atanan Aydın Çubukçu Beşiktaşlı. Ama 60 yaştan gelecek yıl emekli olacak. Fenerbahçeliler tarafından ablukaya alınan Rahmi Koç'un ortanca oğlu, Enerji Grubu Başkanı Galatasaraylı Ömer Koç'a Allah kolaylık versin. 
     
     







Türkiye'de Kürtler 


Yasak isimler... 


Ecevit Sorun çıkmaz 


Rakibi sıkıysa PEŞTUN sabreder’ 


12 milyonluk ayşekadının sırrı 


BBG oyunu değil 


Kaf Dağı’na yolculuk 


Pearson'a soru Kim kime borçlu 


Irak'ı bırak Filistin'e bak... 


Yeni siyasal kamplaşma Sağcılık, solculuk bitecek 


Amerikalıların verdiği borç mu, sadaka mı 


Televizyon da gizli servis tartışması... 


Depremden önce... 


Koç üst yönetime Fenerbahçeliler damgasını vurdu 


Ankara krizden etkilenmedi 


Bot ihalesi AB şantajına dönüştü 


</TEXT>
</DOC>
