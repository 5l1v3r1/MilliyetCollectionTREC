<DOC>
<DOCNO> 71077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/06/yazar/gureli.html </URL>
<DATE> 2002/03/06/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Yasadışı kahraman ve rantı 
</HEADLINE>
<TEXT>

     Siz hayret etmediniz mi Siz şaşırıp kalmadınız mı Siz Susurluk mahkumlarının cezaevlerine konuluşları sırasında, onları "kahraman" ilan edenleri gördükçe dehşete düşmediniz mi 
     Bugün o mahkumları, yargı kararını hiçe sayarcasına kahraman ilan edenler, kendileri hukuk dışı bir işle karşılaşıp canları yandığı zaman "Neredesin ey hukuk .. Adalet yok mu " diye feryat ederler. 
     Neymiş efendim Devlete hizmet etmişlermiş. Devlete binlerce insan hizmet ediyor. O hizmetleri de şu ya da bu biçimde takdir ediliyor. Onların da yasa ve hukuk içinde hizmetleri varsa, takdir edilir. Edilmiştir de. 
     Ama bir hizmet, o insana ömür boyu dokunulmazlık sağlamaz ki... Başarılı bir iş yaptınız diye, artık layü'sel sorumsuz, hesap sorulmaz bir gücün sahibi mi olursunuz Devlete hizmet her türlü yasanın dışında davranmak hakkı vermez ki... 
     Eğer hukukun üstünlüğü egemen ise... Eğer yasalar herkese eşit uygulanacaksa... 
     Yok eğer, iktidar bende, güç bende, silah bende, istediğimi yaparım, diyorsanız, o başka bir şey. "Kahramanlığın" ne olduğunu, kimin kahraman, kimin vatan haini olduğunu ben belirlerim, hukuk ne oluyormuş, yasalar necilikmiş diyorsanız, işte böyle olur. 
     Devlete hizmetin hukuk ve yasa çerçevesinde yapılması gerektiğini öğrenmek için, yargının bu kararı aslında bir şanstır. Toplumun bundan ders alması, hukukun şemsiyesi altında insanların güven içinde yaşayacağı derli toplu bir devletin oluşması için bir fırsattır. 
     Ama ne gezer .. Kraldan fazla kralcıların yerini kahramandan fazla kahramanlar aldı şimdi onlar kol geziyor. 
     Mahkemenin kararındaki şu bölüm karşısında bunların mahcubiyet içinde yüzlerini elleriyle kapatıp sessizce oturmaları gerekmez mi Bakın ne diyor mahkeme 
     "Silahlı teşekkülün ancak bir bölümü yargılanmıştır devletin koruma kalkanı bazılarını korumakta ve bu hukukun üstünlüğü ilkesine zarar vermektedir, bu çerçevede yasadışı uygulamalar, keyfilik vardır. Suç işleyen yüksek bürokrat ve siyasetçiler de yargı önüne çıkarılmalıdır. Ama bunu engellemek için siyasi ve yasal düzenleme ve manevralar yapılmaktadır." 
     Şimdi anladınız mı, Susurluk mahkumlarını kahraman ilan etmeye kalkanların telaşının içyüzünü 
     
Bir şiir      Bu haftaki tadımlık dizelerimizi Karadeniz'in rüzgarı getiriyor Trabzon'da yayımlanan Kıyı dergisinden Ayhan Can'ın şiirinden birkaç dize 
     "aşkın insanı yeniden yarattığı gündü ödenecek bedeli vardır tüm acıların aşk senden değil, sen aşktan korkuyordun ellerin soğuktu gözlerin uzak bir deniz göğsüme teslim oldu direnen yumrukların denizin dibinden geldi isyan dolu sesin" 
     
     







Bilim ve resmi ideoloji 


Yassah babo... 


MHP'nin itirazı 


Bilgi toplumunu kavrayamadık 


Doğu'ya değil Batı'ya gittik 


Cem, Denizli ve Güneş... 


Sorunlar yumağı 


Enflasyonun düşmesi mi, resesyon mu 


Yasadışı kahraman ve rantı 


Savaş bitmedi 


Gerçekçi ol, imkansızı iste 


Futbol taraftarları oyunu nasıl kaybediyor 


Hayır, bu film yasaklanmamalı... 


Enflasyon düşüyor mu dediniz 


Bahar Tamamdır 


Taksit kart 


</TEXT>
</DOC>
