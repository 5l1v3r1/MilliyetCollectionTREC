<DOC>
<DOCNO> 78845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/son/sondun04.html </URL>
<DATE> 2002/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İki çocuk, 6 yaşındaki kardeşlerini öldürdü... 
</HEADLINE>
<TEXT>

     ABD'de iki kardeş, 6 yaşındaki erkek kardeşlerini öldürerek, ağaçlık alanda çamura gömdü. 
     Polis, dün akşam kaybolduğu bildirilen Jackson Carr'ın 15 yaşındaki ablası ve 10 yaşındaki erkek kardeşinin, Carr'ı öldürdüğünü itiraf ettiğini, ablasının saatler süren aramadan sonra polis görevlilerine cesedin yerini gösterdiğini açıkladı. 
     Polis memuru Richard Douglas, ailesinin evine 30 metre mesafede cesedi bulunan Carr'ın boynunda delik olduğunu, kardeşlerin bu cinayeti niçin işlediğinin soruşturulduğunu söyledi. 
     Carr'ın erkek kardeşinin, saklambaç oynadıktan sonra ailesine kardeşini bulamadığını söylemesi üzerine dün polise çocuğun kaybolduğunun haber verildiği belirtildi. 
     Ailenin Dallas'ın kuzeyindeki Lewisville bölgesinin kırsal kesiminde dört aydır oturduğu kaydedildi. 
     





</TEXT>
</DOC>
