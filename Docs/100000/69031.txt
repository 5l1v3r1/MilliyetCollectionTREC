<DOC>
<DOCNO> 69031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/22/son/sontur09.html </URL>
<DATE> 2002/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyanet Vakfı'na "sümenaltı" soruşturması... 
</HEADLINE>
<TEXT>

     Ankara Cumhuriyet Başsavcılığı, Devlet Denetleme Kurulu DDK Raporunu 3.5 yıl bekletip, "emniyeti suistimal suçu işlemeklme" suçlanan yöneticileri hakkındaki suç duyurusunu zamanaşımı süresi dolduktan sonra yapan Türkiye Diyanet Vakfı TDV yöneticileri hakkında soruşturma başlattı. 
     Edinilen bilgiye göre, Cumhurbaşkanlığı'na bağlı Devlet Denetleme Kurulu DDK , Türkiye Diyanet Vakfı'nın işlemleriyle ilgili olarak bir rapor hazırladı. DDK'nın "Türkiye Diyanet Vakfı İnceleme ve Denetleme" raporu 16 Temmuz 1998'de Diyanet Vakfı'na gönderdi. Vakıf, raporda adları geçen 7 eski vakıf yöneticisiyle ilgili zamanaşımı süresi 6 Kasım 2000'de dolmasına karşın, raporu aldıktan yaklaşık 3.5 yıl sonra, Ankara Cumhuriyet Başsavcılığı'na suç duyurusunda bulundu. 
     Dosyaları inceleyen Ankara Cumhuriyet Savcısı Abbas Özden ise "zamanaşımına" uğradığı gerekçesiyle suçlamalarla ilgili olarak takipsizlik kararı verdi. Takipsizlik kararlarında, eski vakıf yöneticileri hakkında Türk Ceza Yasasının 510. maddesinde tanımlanan, "Hizmet nedeniyle emniyeti suiistimal" suçunu işledikleri iddiasıyla suç duyurusunda bulunulduğu kaydedildi. Kararda, 1995 yılında işlendiği iddia edilen "emniyeti suiistimal" suçunun, TCK'nın 102 4.maddesine göre 5 yıllık zamanaşımı süresine tabi olduğu belirtildi. Savcı Özden niçin takipsizlik kararı aldığını, "TCK'nın zamanaşımının kesilmesi hükmünü düzenleyen 104 1-2. maddeleri gereğince suç tarihinden bugüne kadar zamanaşımını kesen herhangi bir işlem yapılmadığı ve suçun şikayet tarihinden önce, 6 Kasım 2000 tarihinde zamanaşımına uğradığı evrak kapsamından anlaşıldığından" diyerek açıkladı. 
     Ankara Cumhuriyet Başsavcılığı yetkilileri, takipsizlik kararlarının "soruşturma yapılmadan aklanma" anlamına geldiğine işaret ederken, dosyaları geç gönderen vakıf yöneticileri hakkında soruşturma başlatıldığı öğrenildi. 
     
     Diyanet Vakfı'nda yaşananlar 
     DDK raporu doğrultusunda yapılan suç duyurusunun ardından haklarında takipsizlik kararı verilen Diyanet Vakfının 7 eski yöneticisinin isimleri ve eylemleri ise şöyle 
     "-TDV eski Genel Müdürü, Mütevelli Heyeti üyesi Mehmet Kervancı, Mütevelli Heyeti eski üyesi Kemal Güran ile Dış Hizmetler ve Bağlı Kuruluşlar Koordinatörü Niyazi Baloğlu, İhlas Sigorta A.Ş'den yüzde 10 hisse satın alınması için 1995'te 20 milyar lira ödeyerek emniyeti suiistimal suçunu 
     işledi. 
     -Kervancı, Güran ve Baloğlu Vakıflar Genel Müdürlüğü'nden izin almadan vakıf adına İhlas Finans A.Ş'den hisse senedi aldı. 
     -Kervancı, eski Genel Müdür Yardımcısı, İhale Komisyonu Başkanı Yunus Ömeroğlu, eski Levazım Müdürü Ömer Koç, eski Muhasebe Müdürü Muhsin Leblebicioğlu ve eski Basın Yayın ve Halkla İlişkiler Müdürü Yusuf Erdoğdu, konferans salonu çatısına projektör yerleştirilmesi işini doğrudan 310 milyon lira bedelle Ar Makine Firması'na vererek, emniyeti suiistimal suçunu işledi. 
     -Kervancı ve Baloğlu'nun, Mustafa Kazdal adlı hayırsever vatandaşın ödediği 150 bin dolar ile Azerbaycan'ın Kusur Şehri'nde vakıf şirketi olan GİNTAŞ'a yaptırılan, ancak bitirilemeyen cami inşaatı için kaynak aktarıp vakfı zarara uğrattı." 
     






</TEXT>
</DOC>
