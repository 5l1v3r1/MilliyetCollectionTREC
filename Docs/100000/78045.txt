<DOC>
<DOCNO> 78045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/son/sontur01.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Şarkıcı Levent Oran'a bıçaklı saldırı.. 
</HEADLINE>
<TEXT>

     Şarkıcı Levent Oran, Antalya'da bıçaklı saldırıya uğradı. Kalbine yakın bölgeden yaralanan Levent Oran, SSK Hastanesi'nde ameliyata alındı. 
     100. Yıl Bulvarı'ndaki 
     Anadolu Kültür Derneği'nden çıkan Levent Oran, Varlık Mahallesi 147. 
     Sokak'taki Onay Hamamı yakınlarına geldiğinde, bazı kişilerin bıçaklı saldırısına uğradı. Kalbine yakın bölgeden bıçak darbesi aldığı öğrenilen Levent Oran, SSK Hastanesi'nde ameliyata alındı. 
     Levent Oran ile birlikte, kamuoyunda ''Medyum Keto'' olarak bilinen Hacı Aydoğan da SSK Hastanesi'ne geldi. 
     Levent Oran'ın bir süredir sahneye çıktığı Adres Bar'ın sahibi Sedat Güner de, geldiği SSK Hastanesi'nde gazetecilere, Levent Oran'ın Anadolu Kültür Derneği adıyla faaliyet gösteren yerde kumar oynadığını, Levent Oran'ı kumar oynamaması konusunda defalarca uyardığını ancak sözünü dinletemediğini belirterek, Levent Oran'ın bu lokalden çıktıktan kısa süre sonra bıçaklandığını öğrendiğini söyledi. 
     Bu arada, polisin Levent Oran'a saldıran 2 kişinin kimliğini belirlediği, saldırı sırasında Levent Oran'ın yanında 2 kadın arkadaşının daha bulunduğu öğrenildi. 
     Levent Oran, kamuoyunda, Savaş Ay'ın ''A Takımı'' programına katılarak, kadınlara dayak atılması konusunda ortaya attığı ilginç görüşleriyle tanınmıştı. 
     





</TEXT>
</DOC>
