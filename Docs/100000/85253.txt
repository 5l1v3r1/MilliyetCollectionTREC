<DOC>
<DOCNO> 85253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/21/son/sondun31.html </URL>
<DATE> 2002/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de 4. yüzyılda ölen bir travestinin iskeleti bulundu 
</HEADLINE>
<TEXT>

     İngiltere'de, 4. yüzyılda ölen Romalı bir travestiye ait olduğu sanılan bir iskelet bulundu. 
     Arkeologların verdiği bilgiye göre, kuzeydeki Catterick'te yapılan kazılarda, kehribar bir gerdanlık ve bilezik ile bronz halhal takılı halde gömülen, hadım edilmiş bir erkeğin iskeleti ortaya çıkarıldı. 
     Arkeolog Dr. Pete Wilson, İngiltere'deki Roma mezarlığında gömülü olanlar arasında, bu tür mücevherleri bir erkeğin taktığına ilk kez rastlandığını söyledi. Wilson, bu kişinin yaşarken muhtemelen bir travesti ve tanrıça Kibele'nin müritlerinden olduğunu belirtti. 
     İskeletin 1981'de bulunduğu, ancak arkeologların kadın mücevherleri takılı erkek vücudu muammasını çözmelerinin 20 yıl aldığı belirtildi. 
     





</TEXT>
</DOC>
