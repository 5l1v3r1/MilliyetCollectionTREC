<DOC>
<DOCNO> 61506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/siyaset/asiy.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu ne küstahlık 
</HEADLINE>
<TEXT>

Suudi yetkililere yakın olan Okaz gazetesi, Ecyad Kalesi’nin yıkım kararını destekleyerek Türkiye İslam mirasını korumaktan söz edecek en son ülkedir’ dedi... 
     DIŞ HABERLER SERVİSİ 

     Suudi Arabistan basını, Mekke kentindeki Osmanlılar'dan kalma 230 yıllık Ecyad Kalesi'nin yıkım kararını savunarak, Türkiye'nin bu konuda söz söyleme hakkının olmadığını vurguladı. Gazete, Suudilerin Taliban'la bir tutulmasını ise düşmanca bir tavır olarak nitelendirdi. Suudi Dışişleri Bakanlığı da yıkım kararının Suudi Arabistan'ın kendi egemenliğini ilgilendiren bir konu olduğunu açıkladı. 
     
KİMLİĞİMİZ YOKMUŞ...      Suudi yetkililerin görüşlerini yansıtmasıyla bilinen Okaz gazetesinin Dışişleri Bakanlığı'ndan adı açıklanmayan bir yetkiliye dayandırdığı haberde, Ecyad Kalesi'nin İslam kültürünün bir parçası olmadığı da iddia edildi. Atatürk devrimlerini kastederek, "Türkiye, devrim adına bir günde tarihi mirasını yok ederek kimliksiz bir ülke haline geldi" diye yazan gazete, Türkiye'nin, bu nedenle "İslam ve insanlık mirasını korumaktan söz edecek en son ülke" olduğunu öne sürdü. 
     
YERİNE OTEL YAPILACAK      Okaz, Ankara'da, Ecyad Kalesi'nin yıkılmasıyla Afganistan'daki Taliban hareketinin Buda heykellerini yıkması arasında bağlantı kurulmasına da tepki göstererek, "Türkiye bu karşılaştırmayla cahilce ve düşmanca davranıyor" iddiasında bulundu. Suudi Arabistanlı yetkililer, geçen ay Mekke'deki kutsal yerlerin yakınında bulunan Ecyad Kalesi'ni yıkarak yerine 11 adet yüksek bina ile 5 yıldızlı bir otel yapma kararını onaylamıştı. Hacca geleceklerin daha iyi ağırlanması ve rahat etmesi amacıyla yapılacağı belirtilen tesislerin 2005'te tamamlanması planlanıyor. 
     
Katliam Sırpları da kızdırdı      ÖMER ERBİL İstanbul 

     Suudiler, Balkanlar'daki Osmanlı eserlerini yıkarak Sırpları da çileden çıkardı. Sırp internet sitesinde yayınlanan bir haberde, Suudi Vahhabi Yardım Ajansı'nın Balkan anıtlarını yerle bir ettiği ve yerine beyaz boyalı Arap Vahhabi tarzı camiler yaptığına dikkat çekildi. Haberde Kosova'daki çatışmalar sırasında zarar gören 18. yüzyıla ait bir kütüphane ve 16. yüzyıla ait medresenin Suudi inşaat işçileri tarafından buldozerle yıkıldığı belirtildi ve "1998-1999 yıllarında Kosova'da 200'den fazla Osmanlı dönemine ait cami ve tarihi anıt buldozerle yıkıldı. Mezar taşlarını bile tahrip ediyorlar" denildi. 
     
Suudiler yıkacak Ladinler yapacak      NEVSAL ELEVLİ Londra 

     Ecyad Kalesi'nin yıkılması İngiliz basınında da geniş yer buldu. The Times gazetesi, kalenin Suudi terörist Usame bin Ladin'in ailesinin dev inşaat projesine yer açmak için yıkıldığını yazdı. 220 yıllık kalenin Mekke'de kutsal mek nları düşman saldırılarından korumak amacıyla Osmanlılar'ca yapıldığı anımsatılan haberde, Bin Ladin Ailesi'ne ait inşaat şirketinin yıkılan kalenin yerine lüks bir otel otel ile birkaç apartman ve alışveriş merkezi inşa edeceği belirtildi. 
     



 SİYASET 














</TEXT>
</DOC>
