<DOC>
<DOCNO> 78221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/son/sontur12.html </URL>
<DATE> 2002/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom'da ankesörlü telefona fatura... 
</HEADLINE>
<TEXT>

     Bolu'da, Türk Telekom Müdürlüğü, ankesörlü telefona ''Sayın Kartlı Ankesör'' adına 28 milyon liralık fatura gönderdi. 
     Özel Konuralp Erkek Öğrenci Yurdu'na ''Sayın Kartlı Ankesör'' adıyla gönderilen mart dönemine ait faturada, abonman taksidi 10 milyon, şehir içi konuşma 2 milyon 850 bin, şehirler arası konuşma 25 milyon 900 bin, KDV 4 milyon 377 bin lira olmak üzere toplam 28 milyon 700 bin liralık döküme yer verildi. 
     Yurt yöneticileri, ankesörlü telefona gelen fatura karşısında şaşırdıklarını belirterek, ''Türk Telekom bu tür yanlışlıkları sık sık yapıyor. Daha önce de 10 milyonluk konuşmaya 14 milyar liralık fatura gönderilmişti'' dediler. 
     Türk Telekom Bolu Müdürlüğü yetkilileri ise bu tür yanlışlıkların bilgisayardan kaynaklandığını belirterek, başvuru halinde yanlışlığın düzeltilebileceğini söylediler. 
     





</TEXT>
</DOC>
