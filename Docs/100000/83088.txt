<DOC>
<DOCNO> 83088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/son/sonspo16.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'a haciz şoku.. 
</HEADLINE>
<TEXT>

     Bayramoğlu Factoring adına avukat Naim İme, Trabzonspor Kulübü'nce Sergen Yalçın'a verilen 93 bin dolarlık çeki yasal faizi ile tahsil etmek için Trabzonspor aleyhinde icra takibi başlatacaklarını açıkladı. 
     Avukat İme, Trabzon 1. İcra Müdürlüğü'ne başvurarak, geçen yıl Ağustos ayında tahsil edilmesi gereken 93 bin dolar tutarındaki çekin tahsilatı için icra takibi başlatacaklarını belirtti. 
     İme, paranın yasal faizi ile birlikte 210 milyar lira olduğunu, bu paranın yaklaşık 123 milyar lirasının Trabzonspor Kulübü tarafından ödendiğini kaydetti. 
     Naim İme, ''Kulübe gerekli zamanı tanıdık. Son dönemlerde Başkan Özkan Sümer görüşme talebimizi reddetti. Biz de paranın geri kalan kısmı olan 87 milyar liranın tahsili için icra takibini yarın başlatacağız'' dedi. 
     





</TEXT>
</DOC>
