<DOC>
<DOCNO> 58226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/21/siyaset/siy07.html </URL>
<DATE> 2001/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Baba, Bahçeli’yi üzdü 
</HEADLINE>
<TEXT>

9. Türk Kurultayı’nın açılış konuşmasını Demirel’in yapmasına sinirlenen MHP Lideri, organizasyonu "veto" edecek 
     ÖNDER YILMAZ Ankara 

     MHP Genel Başkanı Devlet Bahçeli ile Türk Cumhuriyetleri’nden sorumlu MHP’li Devlet Bakanı Abdulhaluk Çay’ın 9. Türk Kurultayı organizasyonu nedeniyle arası açıldı. 
     Çay, Türk Devlet ve Toplulukları Dostluk, Kardeşlik ve İşbirliği Vakfı TÜDEV tarafından organize edilen "Türk Devlet ve Toplulukları Dostluk, Kardeşlik ve İşbirliği Kurultayları"nın 9’uncusunu düzenlemek amacıyla mali destek için Bahçeli’ye gitti. Tanıtma Fonu’ndan destek isteyen Çay, "Ekonomik sıkıntıların yaşandığı bu dönemle bu kurultaya para ayırmamız mümkün değil" yanıtını alınca, 9. Cumhurbaşkanı Süleyman Demirel’i devreye soktu. Demirel’in hem işadamlarından kaynak sağlaması hem de Kurultay’ın açılış konuşmasını yapmasına sinirlenen Bahçeli, duyduğu rahatsızlığı yakın çevresine aktarırken, İstanbul’daki organizasyona gitmeme kararı aldı. 
     



 SİYASET 
















</TEXT>
</DOC>
