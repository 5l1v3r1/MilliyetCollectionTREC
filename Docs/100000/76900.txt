<DOC>
<DOCNO> 76900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/07/guncel/gun08.html </URL>
<DATE> 2002/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Maç sonrası forma alışverişi doğru mu 
</HEADLINE>
<TEXT>

ÇAPRAZ ATEŞ 
     PINAR AKTAŞ 

     Trabzon yönetimi, geçen Çarşamba oynanan Trabzonspor - Galatasaray erteleme maçında Galatasaraylı Ayhan’dan forma isteyen Cem Beceren’e 20 milyar lira para cezası vererek süresiz kadro dışı bıraktı. Birçok futbolcu maç sonrası sık karşılaşılan forma değişimi konusunda Cem’e destek verdi. Trabzonspor yönetimi ise futbolcularını "Trabzonspor’un büyüklüğünün farkında olmamaköla suçladı. Futbolcuların birbirinden forma istemesi yanlış mı Cezayı gerektirecek bir durum mu Görüşler şöyle 
     
     Mehmet A. Yılmaz Trabzonspor eski Bşk. 
Buna kızılmaz      Oyuncuların birbirinden maç sonrası forma alışverişi yapması bir hatıradır, sportmenliğin en iyi tarafıdır, kardeşliktir. Trabzonlu oyuncular Galatasaraylı oyuncuların peşinden koşarak formalarını istediler, diye yazıldı. Bu da cezayı gerektirmez. Bu tamamen yönetimin oluşturduğu kadroyla ilgilidir ve sorun yönetimindir. Yönetimin hedeflediği basamağa bakması gerekir. Trabzonspor, Galatasaray gibi büyük bir kulüp olarak biliniyordu. İkisinin oyuncuları da eşdeğer görünüyordu. O zaman alış veriş oluyordu. Galatasaray’ı çok büyük gören oyunculardan kurulu bir kadro olduğunu ortaya koyuyor. Gene de normal, buna kızılmaz. 
     
     Mete Düren Beşiktaş İletişim Kom Bşk. 
Sakıncası olmaz      Futbolun her türlü sonucuna rağmen bir kardeşlik ortamı içinde yapılması gerekiyor. Forma isteme gibi dostane girişimlerin sakıncasının olması söz konusu olamaz. Bence futbolcu forma alıp verebilmeli. Maç ortamı içinde artan stres nedeniyle özellikle taraftarlar bu tür durumlara karşı çok hassas ve bunu tolere edemiyor. Bu üzüntü verici bir durumdur. Futbolcuların bu tür girişimlerini birebir kaldıkları zaman yapmalarını tercih ediyorum. Şu anda Türk futbolu ne yazıkki bu tür iyiniyetli dostluk girişimlerini tolere edecek olgunluğa erişemedi. 
     
     Mehmet Öksüzoğlu Trabzonspor 2. Bşk. 
Puanı hiç düşünmedi      Bizim formamızı giyen belli oyuncularımız zaten bu formanın ne zaman alınacağını bilen oyuncular. Bir kupa maçı oynarsınız, ondan sonra alırsınız. Kulübünüz çok iyi bir konumdadır, yine alıp verebilirsiniz. Bizim kabul etmediğimiz şudur UEFA şansımızı biraz olsun yitirdik. Futbolcumuzun böyle bir maçta 30 bin taraftarın önünde, maç bitmeden hemen forma alacağım’ diye ısrarlı bir şekilde sahanın ortasında bunu yapmasını biz kabul edemiyoruz. Bundan başka da yaptığı belli şeyler var. Trabzonspor’u yaşatan taraftardır. Sizin taraftarın nabzını yoklamanız gerekli. Benim oyuncum maça konsantre olmadı, üç puanı düşünmedi, formayı düşünüyor. Böyle bir durumda bu davranışı yapmaması gerekiyordu. Formasının ağırlığını düşünmesi gerekirdi. Yönetim Kurulu’nun aldığı kararlara saygı duyulması gerekir. 
     
     Mehmet Tan Spor Yazarı 
İbret olsun      Dünyada olduğu gibi Türkiye’de de kulüp aidiyeti ve kulüp sevgisi bir üst kimliktir. Kulüpler insanlar için bir benliktir ve mahremiyeti vardır. Başkalarının bu mahremiyete müdahale etmesini istemezler. Cem’in bir başkasının formasını alması, kendi kimliğini ve benliğini inkar ve aklının başka bir yerde olduğu anlamına gelir. Bu bir başkalaşımdır ve doğru bir yaklaşım değildir. Futbolcular, kulüplerle bir akit imzalarlar ve bu akit her anlamda o futbolcuya o kulübü savunmak ve hizmet etmek mecburiyeti getirir. Trabzonspor’un Cem’e verdiği ceza, ibret - i alem için verilmiş bir cezadır ve doğrudur. Bundan sonra futbol kulüpleri, yetenekten çok cibiliyet tartışması yapacaklardır. 
     



 GÜNCEL 

























</TEXT>
</DOC>
