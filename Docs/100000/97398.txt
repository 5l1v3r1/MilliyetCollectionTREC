<DOC>
<DOCNO> 97398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/23/guncel/gun01.html </URL>
<DATE> 2002/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçmece isim 
</HEADLINE>
<TEXT>

Bazı isimlerin Türkçe’ye ve milli kültüre uygun olup olmadığının sorulması üzerine, Türk Dil Kurumu, "Şu ad benimsenir, bu ad benimsenmez yaklaşımında değiliz" açıklaması yaptı 
     Türk Dil Kurumu TDK yetkilileri, mahkemelerin Kürtçe isimlerin "Türk dilinden olup olmadığı" konusunda kuruma yaptığı başvurularda "olumlu" ya da "olumsuz" hüküm verilemeyeceğini belirterek, "TDK’nın Türkçe’de yaygın olarak kullanılan kişi adları gibi bir uygulaması yok" dedi. 
     Mahkemeler, İçişleri Bakanlığı, Nüfus ve Vatandaşlık Genel Müdürlüğü ile özel ve tüzel kişiler, isimler konusunda bilirkişilik görevi de yapan TDK’ya kişi isimleri konusunda görüş soruyor. 9 Nisan 2002’da kuruma başvuran Dicle Asliye Hukuk Mahkemesi, Zilan, Berivan, Rojda, Baver, Kendal, Zınar, Hebun, Baran, Rojhat, Zelal ve Zozan gibi isimlerin anlamlarını ve köken bilgilerini sordu. 
     11 Nisan 2002’de TDK’ya başvuran Diyarbakır Başsavcılığı da, aralarında Berin, Delal, Jiyan, Tajdin, Pelşin, Rozin, Rozerin, Rojda, Rojhatçiya, Rojin, Ruji, Rotinda, Robin, Rubar, Rojiyan, Rojekin, Şirvan, Şiban, Zelal, Zilan ve Ziran’ın da bulunduğu 36 isim hakkında bilgi istedi. 
     
     En çok sorulan adlar 
     Kuruma 2000’de en çok sorulan adlar Aleyna, Almila Almıla , Almira, Sümeyye, Helin, Tuana olurken, 2001’de Mislina, Aleyna, Almila, Almira, Selcen, Aybüke, Oğuzhan, Beyza, Sude, Melisa, Helin, Zilan, Janset, Rojda ve Berk, 2002’nin ilk 5 ayında ise Alpagut, Aleyna, Alara, Aybüke, Sude, Didar, Melodi, Melisa, Lara, Rojda, Baver, Baran, Zilan, Berfin, Delal, Berivan ve Şirvan hakkında bilgi talep edildi. 
     Kurum uzmanları, hakkında bilgi talep edilen adların sözlük anlamı ile kökenini belirliyor. Bir kaynakta bulunamayan adlar için "mevcut kaynaklarda ve ad verme geleneğinde yer almadığı"nı belirten bir yazı gönderiliyor. 
     Başvurulara doğrudan "olumlu" ya da "olumsuz" hüküm verilemeyeceğini kaydeden yetkililer, "TDK’nın kabul ettiği veya Türkçe’de yaygın olarak kullanılan kişi adları" gibi bir uygulamadan da söz edilemeyeceğini bildirdi. Kurumun "Şu ad benimsenir, bu ad benimsenmez" biçiminde bir yaklaşımı bulunmadığını ifade eden yetkililer, çok sayıda Arapça ve Farsça kökenli adın yüzyıllardan beri kullanıldığı için Türkçeleşmiş sayıldığını kaydetti. 
     
Takdir yargının      Yetkililer, Arapça kökenli Havva, Ayşe, Emine, Ahmet, Muhammet, Ali ve Hasan, Farsça kökenli Şadi, Gül, Gülnaz, Gülendam, Gülperi, Berin, Berna, Beste ve Ahu gibi adların Türkçeleşmiş sayıldığını belirtti. Yetkililer, kendilerinin bu konuda sadece bilirkişilik görevini yerine getirdiklerini, hakkında bilgi istenen ada yönelik takdirin yargıya bırakıldığını vurguladı. TDK’dan 2000’de 45, 2001’de 125 ve bu yılın ilk 5 ayında 160 ismin "Türk dilinden olup olmadığı" ve "Milli kültüre, ahlak kurallarına, örf ve detlere uygunluğu" hakkında görüş istendi. 
     



 GÜNCEL 




















</TEXT>
</DOC>
