<DOC>
<DOCNO> 96802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/son/soneko30.html </URL>
<DATE> 2002/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Safa Ocak "Kamu Bankaları siyasetin "arpalığı" olmayacak" 
</HEADLINE>
<TEXT>

     Kamu Bankaları Ortak Yönetim Kurulu Başkanı Safa Ocak, bu sefer seçim döneminde kamu bankalarının siyasetin ''arpalığı'' olarak kullanılmayacağını söyledi. 
     Ocak, Bankacılık Düzenleme ve Denetleme Kurumu BDDK tarafından düzenlenen ''Bankacılık Sektörünün Yeniden Yapılandırılması Programı''nın tartışıldığı toplantı sırasında basın mensuplarının sorularını yanıtladı. 
     Safa Ocak, ''Şube kapatmalar artık yoğun şekilde yok, değil mi '' sorusuna, ''Hayır'' yanıtını verirken, kamu bankalarında çalışanların maaşlarında da bir indirimin söz konusu olmadığını bildirdi. 
     Kamu bankalarında çalışanların devlet memuru ve sözleşmeli olarak ikiye ayrıldığını belirten Ocak, ''Devlet memuru statüsündekilerde iş güvencesi fazla. Halbuki sözleşmelilerin özel sektördeki gibi aynı güvenceye sahip olmamaları insani açıdan anlayışla değerlendirilmesi gereken hususlardır. Bunu herkes güle oynaya kabul etti demek zor. Ama baskıya uğratıldı gibi de yorumlamamak lazım'' diye konuştu. 
     
     ''KREDİ KAPILARI ÇOKTAN AÇILDI'' 
     Ziraat ve Halk Bankası'nda toplam 30.000 civarında sözleşmeli personel bulunduğunu bildiren Ocak, ''Kredi kapıları açıldı mı '' şeklindeki bir soru üzerine de şunları söyledi 
     ''Çoktan açıldı. Kredi kapılarının iki tarafı vardır. Yani talep ve arz. Şu anda Türk ekonomisi malum siyasi belirsizlik ortamına girmiş. Dolayısıyla başlamış bulunan büyümenin bu siyasi belirsizlikten etkilendiğini düşünüyorum. Talebin umulan seviyede olmayacağı düşüncesi de herhalde haklı bir düşünce. Dolayısıyla talep yönü öyle. Arz yönünden de bugünkü talebe kredibilitesi yüksek müşteriler açısından hiçbir sınırımız yok. Hem döviz hem TL kredileri veriyoruz. Krediler konusunda hareketlilik, talebin harekete geçirilebildiği ölçüde var.'' Program öncesi ve sonrasında kamu bankalarında ne gibi farklılıklar yaşandığı yönündeki bir soru üzerine de Ocak, Ziraat Bankası'nın tarım kesimine, Halk Bankası'nın da küçük esnaf ve sanatkara kredi verdiğini hatırlatarak, ''Şimdi bütün krediler ya da diğerleri olsun, bunların fonksiyonları değişti. Personelin çalışma tarzı değişti. Bankaların altyapısı süratle değiştiriliyor. Bilgi teknolojisi bütün bu fonksiyonlara cevap verebilir hale getiriliyor'' diye konuştu. 
     
     ÖZELLEŞTİRMEYE HAZIRLIK AŞAMASINDAYIZ 
     Safa Ocak, kamu bankalarının bir özelleştirme programı olduğunu ve şimdi bu programa geçtiklerini ifade ederek, ''Kapatmak falan diyorsunuz. Onlar artık arkamızda kaldı. Özelleştirmeye doğru hazırlık aşamasındayız. Hatta o düzenlemeleri de başlattık'' diye konuştu. 
     ''Siyasilerle hiç bağınız kalmadı mı '' sorusuna ise Ocak, ''Siyasilerin etkisi, kredi vermek mi Sıfır. Niye bu kadar şüphecisiniz Böyle bir şey yok, korkmayın'' yanıtını verdi. 
     Ocak, bütün ülkelerde tarım sübvansiyonu olduğunu ve bunun bütçeye konulduğunu belirterek, şunları kaydetti 
     ''Kaynak veren kurumu etkilemeyecek şekilde önlemler alınır. Eğer bunu verebilme kabiliyeti başka bir kurumda daha yüksekse, bunu yapmak da çiftçinin bir görevidir. Kurumun bunu yaparken zarar etmemesi gerekir. Görev zararı denilen hadise 4603'e göre 'bedeli önceden ödenmeden görev verilemez' diyor. Yasa bunu söylüyorsa bir siyasetçi bu yasaya karşın bir şey istiyorsa, siz de yönetimdeyseniz suç işlemiş oluyorsunuz. Bir kredi müracaatı nasıl incelenir, nasıl teminatlandırılır ve nasıl kredilendirilir Bu tamamen bankacılık standartlarına göre yapılmak durumunda. Üstelik size diyorum ki özelleştirmeye hazırlık yapılıyor. Özelleştirmeye hazırlık yapan bankalarda işlemler bankacılık esaslarına göre yapılır.'' Bir basın mensubunun erken seçim olasılığını hatırlatarak, ''Yeni bir hükümet olasılığı var. Buna bağlı olarak bankacılık sektöründe kamu bankalarındaki reform süreci devam eder mi '' sorusu üzerine, Ocak, ''Eder. Çünkü kamu bankalarındaki reform süreci bir yasayla başladı. O yasanın gereği olarak devam ediyor'' dedi. 
     Safa Ocak, seçim dönemlerinde kamu bankalarının hep siyasetin ''arpalığı'' olarak kullanıldığının belirtilerek, bu seçimin diğerlerinden ne gibi bir farkı olacağının sorulması üzerine de, ''Olmayacak bu sefer. Olmayacak. Yasayla desteklenen bir yönetim kurulu işbaşında. O yasayla verilmiş görev de bunların yapılmaması doğrultusunda'' diye konuştu. 
     





</TEXT>
</DOC>
