<DOC>
<DOCNO> 81307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/son/sontur13.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakim, Bahçelievler Katliamı sanığını getirmeyen memurlara kızdı 
</HEADLINE>
<TEXT>

     Kapatılan Türkiye İşçi Partisi'ne TİP üye 7 öğrenciyi, Ankara'nın Bahçelievler semtinde, 8 Ekim 1978'de öldürdükleri gerekçesiyle tutuklu sanık Mahmut Korkmaz ve 
     gıyabi tutuklu sanık Kadri Kürşat Poyraz'ın idam istemiyle yargılanmalarına devam edildi. Ankara 3. Ağır Ceza Mahkemesi'nde görülen davanın bugünkü duruşmasına, Eskişehir Özel Tip Cezaevi'de bulunan tutuklu sanık Korkmaz getirilmedi. Duruşmada, sanık ve müdahil avukatları hazır bulundu. Korkmaz'ın avukatı Mehmet Öztürk'ün, ''müvekkilinin duruşmada hazır edilmesi için yazılan müzekkerenin cezaevine ulaşmadığını'' söylemesi üzerine, Mahkeme Başkanı Hakkı Elvan, ''Mahmut Korkmaz'ın hangi cezaevinde olduğunu herkes biliyor. Ulaştırsalardı'' dedi. Elvan, Korkmaz'ın hazır edilmesi konusunda müzekkere yazıldığı halde, sanığın getirilmemesinden sorumlu görevli memurlar hakkında Ankara Cumhuriyet Başsavcılığı'na suç duyurusunda bulunulmasına ve suçun niteliğine göre Korkmaz'ın tutukluluk halinin devamına karar verildiğini açıklayarak, duruşmayı erteledi. 
     





</TEXT>
</DOC>
