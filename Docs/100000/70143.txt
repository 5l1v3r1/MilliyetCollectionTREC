<DOC>
<DOCNO> 70143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/spor/spo03.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu şeref Bülent’in 
</HEADLINE>
<TEXT>

Galatasaray Kaptanı, en fazla şampiyonluk yaşayan futbolcu olarak lig tarihine geçti 
     SÜPER Lig’in geride kalan 43 sezonunda, en çok şampiyonluğu Galatasaray Kaptanı Bülent Korkmaz yaşadı. Tecrübeli futbolcu, Sarı - Kırmızılı forma altında yedi kez şampiyonluk kupasını kaldırdı. 1987 - 88, 1992 - 93, 1993 - 94, 1996 - 97, 1997 - 98, 1998 - 99 ve 1999 - 2000 sezonlarında takımıyla mutlu sona ulaşan Bülent, lig tarihine altın harflerle geçti. 
     HER futbolcunun hayalini süsleyen şampiyonluk keyfini 6’şar kez yaşayan futbolculardan 5’i faal sporculuk hayatlarını noktalarken, 4’ü yeşil sahalarda mücadelelerini sürdürüyor. Halen top oynayan Galatasaraylı Suat ve Arif ile İtalya’da oynayan Hakan Şükür ve Okan Buruk, Bülent Korkmaz’ın rekorunu geçmeye en yakın isimler olarak dikkati çekiyor. 
     
Hasan’a ceza indirimi      FUTBOL Federasyonu Tahkim Kurulu Fenerbahçe maçında kırmızı kart görerek oyun dışı kalan ve PFDK tarafından iki maç ceza verilen Hasan Şaş’ın cezasını bire indirdi. Galatasaray’ın yaptığı itirazı haklı bulan Tahkim Kurulu’nun bu kararının ardından Sarı - Kırmızılı futbolcunun yarın oynanacak Göztepe deplasmanında forma giyebileceği belirtildi. Batista için yapılan itiraz ise reddedildi. 
     
Cim-Bom tavana vurduSarı - Kırmızılı kulüpte geçen yıl 50 trilyon olan bütçe 100 trilyona çıkarıldı. Yönetim Kurulu bu paranın yüzde 77’sini ise futbola ayırdı 
     İkiye katladı 
     GALATASARAY Yönetimi cumartesi günü yapılacak olan mali kongrede bütçeyi 100 trilyon lira olarak belirledi. Son mali kongrede bütçe 50 trilyon civarında olurken bu yıl ülkenin ekonomik şartları nedeniyle rakam iki katı artırıldı. Sarı - Kırmızılı yönetim tavana vuran bütçenin yaklaşık yüzde 77’sini ise futbola ayırdı. Geçen yıl bu rakam yüzde 68 idi. 
     

</TEXT>
</DOC>
