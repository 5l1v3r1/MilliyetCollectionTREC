<DOC>
<DOCNO> 95275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/son/sondun04.html </URL>
<DATE> 2002/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
London Times ''İngiltere Irak operasyonu için hazırlık yapıyor'' 
</HEADLINE>
<TEXT>

     İngiliz London Times Gazetesi, ABD'nin Irak'a saldırması halinde, İngiltere'nin harekata özel birlikler göndereceğini ve böyle bir saldırıya hazırlık amacıyla yakında yeni bir piyade alayını eğiteceğini yazdı. 
     Gazetenin haberine göre, üst düzey bir İngiliz askeri yetkili, ''Washington, Irak Lideri Saddam Hüseyin'e karşı girişilecek bir harekata İngiliz askerlerinin katılması yönünde resmi bir talepte bulunmadı, ancak gelecek yılki büyük bir olayın içinde yer alacağımıza dair genel bir beklenti var'' dedi. 
     Haberde, Irak'a harekat sırasında, İngiliz özel birliklerinin, kitle imha silahları üreten fabrikalara sabotaj yapılmasında kullanılabileceği de belirtildi. 
     Haber kaynaklarının kimliğini açıklamayan gazete, ayrıca İngiliz ordusunun, yakında bu tür bir saldırıda özel birliklerin yanında 6 ay ya da 1 yıl süreyle görev yapmak üzere, seçilmiş bir piyade alayını eğiteceğini yazdı. 
     





</TEXT>
</DOC>
