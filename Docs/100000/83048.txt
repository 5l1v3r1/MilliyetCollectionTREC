<DOC>
<DOCNO> 83048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/son/soneko13.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Kurumlar Vergisi rekortmeni Petrol Ofisi oldu... 
</HEADLINE>
<TEXT>

     İstanbul'da 2001 vergilendirme döneminde ilk 100'e giren kurumlar vergisi rekortmenlerinin tahakkuk eden vergi toplamları 1 katrilyon 63 trilyon 57.9 milyar lira oldu. 
     İstanbul Defterdarı Kadir Boy'un verdiği bilgiye göre, kurumlar vergisi tahakkuk eden ilk 100 mükellef listesinde Petrol Ofisi A.Ş. birinci sırada yer aldı. 
     Geçen yılki ilk 100 mükellef arasına giremeyen Petrol Ofisi, 57 trilyon 148 milyar lira ile bu yıl en fazla kurumlar vergisi ödeyecek kuruluş oldu. 
     Geçen yıl 69. sırada yer alan Tekel Pazarlama ve Dağıtım A.Ş. 44 trilyon 390 milyar lira ile ikinciliğe, geçen yıl 6. sırada yer alan Citibank Türkiye 42 trilyon 94 milyar lira ile üçüncülüğe yükseldi. 
     Geçen yılın birincisi Akbank ve ikincisi İş Bankası bu yıl listede yer almazken, üçüncü olan Arçelik ise yetmişinci sıraya geriledi. 
     Bu yıl ilk 100'e giren mükelleflerden 54 adedi, geçen yıl da ilk 100'e girmişti. 
     Geçen yıl ilk 100 içerisinde 16 banka yer alırken, bu yıl 10 banka yer aldı. Bankaların tahakkuk oranı da yüzde 40'dan yüzde 15'e geriledi. 
     İstanbul Deftardarı Boy, mükellef olan bankalardan 52 adedinin beyanname verdiğini ve bunların 35 adedinin beyannamesinin matrahsız olduğunu, 18 bankanın ise mali tabloları üzerinde yapılacak denetim sonuçlandırılamadığından kurumlar vergisi beyannamelerini süresinde veremediğini söyledi. 
     Boy, bu nedenle geçen yıl rekortmenler arasında yer alan bazı bankaların rekortmenler listesinde yer alamadığına dikkat çekti. 
     İlk 100 kurumlar vergisi rekortmeni içinde yer alan mükelleflerin faaliyette bulundukları sektörlerin dağılımına bakıldığında, 23 tanesi bankacılık-finans, 15 tanesi sigortacılık, 5'er tanesi tütün-tütün mamülleri, telekomünikasyon ve enerji, 6 tanesi petrokimya, 8 tanesi turizm-ulaştırma, 3'er tanesi holding, ilaç-sağlık ve otomotiv, 2 tanesi tekstilde bulunuyor. 
     Sektörlerin birincilerine bakıldığında bankacılık-finans sektöründe Citibank Türkiye, sigortacılıkta Anadolu Anonim Türk A.Ş., turizm-ulaştırmada Bayındır Antalya Havalimanı, petrokimyada Petrol Ofisi A.Ş. Genel Müdürlük, enerjide Ak Enerji Elektirik A.Ş., tütün-tütün mamüllerinde Tekel Pazarlama ve Dağıtım, telekomünikasyonda Ericsson Telekomünikasyon A.Ş., holdinglerde Eczacıbaşı Holding A.Ş., ilaç-sağlıkta Hedef Ecza Deposu, otomotivde Brisa Birdgestone Sabancı Last. A.Ş., tekstilde Aksa akrilik Kimya Sanayi A.Ş., bilgisayarda IBM, dayanıklı tüketim mallarında Arçelik, gıdada Tat Konserve, madencilikte Çolakoğlu Metalurji A.Ş. ilk sırada yer aldılar. 
     Bu arada, 2001 yılı ilk 100 mükellefin tahakkuk eden vergi toplamı 1 katrilyon 63 trilyon 57 milyar 978 milyon lira, ödenecek vergi 
     toplamı 150 trilyon 643 milyar 388 milyon lira olarak belirlendi. 
     2000 yılı tahakkuk eden vergi toplamı 755 trilyon 139 milyar 647 
     milyon lira, ödenecek vergi toplamı 198 trilyon 687 milyar 112 milyon lira olarak gerçekleşmişti. 
     Yıllık kurumlar vergisi beyannamesine göre ençok vergi ödeyecek ilk 25 firma şöyle 
     

KURUM ADI TAHAKKUK EDEN VERGİ Bin TL Petrol Ofisi 57.148.862.250 Tekel Pazarlama ve Dağıtım 44.390.678.390 Citibank İst.Turk.Merz.Şb. 42.094.125.300 JP Morgan Chase Bank 38.360.004.340 Ericsson Telekomünikasyon 33.653.412.090 Tekel İşletmeleri Gen. Müd. 24.142.774.020 Siemens 22.319.599.610 Anadolu Anonim Türk 21.571.445.640 Kıyı Emniyeti ve Gemi Kurt. 21.103.075.950 Ak Yatırım Menkul Deg. 20.472.010.150 Ak Enerji 20.049.845.400 ABN Ambro Bank 19.185.595.860 Aksa Akrilik Kimya 18.240.348.360 çolakoğlu Metalurji 18.191.748.150 Takasbank 17.889.562.450 Ak Sigorta 17.786.272.220 Ericsson İletişim 17.596.294.150 Philips Morris Sabancı 17.370.350.520 Akmerkez Gayrimenkul 16.410.876.920 Axa Oyak Sigorta 16.070.907.440 The Shell Company of Turkey 15.383.947.260 Eczacıbaşı Holding 14.612.294.140 Milli Reasürans Türk 14.237.076.790 Aktaş Elektrik 13.987.251.900 JTI Tütün Ürünleri 13.856.111.620      





</TEXT>
</DOC>
