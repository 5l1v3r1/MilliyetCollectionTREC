<DOC>
<DOCNO> 61317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/siyaset/siy02.html </URL>
<DATE> 2002/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan’ın yorumu insan hayatından önemli mi 
</HEADLINE>
<TEXT>

Baro Başkanı Yücel Sayman, üç kapının üç kilidini aç, ölümler bitsin’ önerisine yasal engel var’ yorumunu getiren Bakan Türk’ü, insanlar bu yorumla ölüyor’ diye uyardı 
     BELMA AKÇURA İstanbul 

     Adalet Bakanı Hikmet Sami Türk’ün, F tipi cezaevlerindeki ölüm oruçlarına son verilmesi için 4 baro başkanının getirdiği "Üç kapının üç kilidini aç, ölümler bitsin" önerisine, Terörle Mücadele Kanunu’nun 16. maddesini engel görmesi, hukukçular tarafından "Yasayı yanlış yorumluyor" şeklinde değerlendirildi. Türk Ankara, İzmir, İstanbul ve Antalya baro başkanlarının ölüm orucuna son verecek önerisini sıcak karşılamayarak, "TMY’nin 16. maddesi, F tipi cezaevlerinde kalanların sadece sosyal alanlarda bir araya gelmesine izin veriyor" açıklamasını yaptı. Cezaevlerinde insanca yaşam koşullarını sağlamak ve ölüm oruçlarına son vermek için 16. maddenin değiştirildiğini hatırlatan hukukçular, "Şimdi yasal bir engeli ortadan kaldırdıktan sonra inşa ettiğiniz cezaevlerini, yasanın 16. maddesine göre savunamazsınız" görüşünü dile getirdi. 
     İnsanların ölümüne yol açan hukuki bir yorumun yapılamayacağını söyleyen İstanbul Baro Başkanı Yücel Sayman, "Hükümet olarak insanların ölmemesini sağlamak yükümlülüğü altındalar. Bakan yorumunda haklı da olsa, en iyi hukukçu da olsa, insanlar bu yorumla ölüyor. Bizce bakan yanlış yorum yapıyor" dedi. Sayman, bakanın gerekçe gösterdiği 16. maddenin, önceki halinde insanların bir araya gelmelerini mümkün kılmadığını, ancak yapılan değişiklikle bunun mümkün olduğunu söyledi. 
     Avukat Fikret İlkiz de, Türk’ün yorumuna ilişkin şu değerlendirmeyi yaptı "Bakan, 16. maddeye göre öneri uygun değil’ diyor. Halbuki 16. maddede değişiklik yapılmasının temel amacı, açlık grevlerini sona erdirmek, insanca yaşanacak bir ortam sağlamak ve insan hak ve özgürlüklerine uygun bir cezaevi koşulu yaratmaktı. Şimdi en iyi biçimde cezaevlerindeki yaşamların sürmesi, ölüm oruçlarının sona ermesi için, bu anlamda çıkarılan bir yasayı engel görmek mümkün mü " 
     
Sezer’den ölüm orucuna 4’üncü af      ANKARA Milliyet 

     Cumhurbaşkanı Ahmet Necdet Sezer, ölüm orucu eylemlerinde hastalanan mahk mları affetmeyi sürdürüyor. Daha önce eyleme katıldıktan sonra hastalanan DHKP-C davası hükümlüleri Erdal Doğan, Yaşar Demircan ve İlhan Demirel için af yetkisini kullanan Sezer, "Wernicke Korsakoff" hastalığı teşhisi konulan hükümlü Ramazan Çiçek’i de Anayasa’nın 104. maddesi kapsamında affetti. Çiçek, yargılandığı DHKP-C davasından 12.6 yıl ceza almıştı. 
     
Bir eylemci daha öldü      Ölüm orucu eyleminin 222. gününde rahatsızlandığı için Kartal Özel Tip Kapalı Cezaevi’nden geçen ay geçici olarak tahliye edilen ve hastaneye kaldırılan Lale Çolak 27 , İstanbul Üniversitesi Tıp Fakültesi Hastanesi’nde öldü. 1996’da TİKB davasından tutuklanan Çolak’ın yaşamını yitirmesiyle ölüm orucunda hayatını kaybedenlerin sayısı 45’e ulaştı. 
     



 SİYASET 













</TEXT>
</DOC>
