<DOC>
<DOCNO> 64743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/yazar/akyol.html </URL>
<DATE> 2002/01/29/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Çalınmış gençler 
</HEADLINE>
<TEXT>

     BİN LADİN'İN çaldığı bir Türk genci, Murat Kurnaz... 
     Ailesi 30 yıl önce Almanya'da Bremen'de yerleşmiş... Murat'ın annesi Rabia Kurnaz, CNN TÜRK'te Çiğdem Anat'ın "Ajans" programında anlatıyor 
     - Çok iyi çocuktu. Durumu iyi idi durumu rahattı. Bir iki sene önce ne oldu bilmiyorum, yanlış ellere düştü... Beynini yıkadılar... Daha 19 yaşındaydı, 20'sine yeni girmişti... 
     Radikalizmin ve terörizmin mutlaka yoksullukla ilgili olacağı yolundaki teorilerin yanlışlığını demeyelim de, eksikliğini gösteren bir örnek... 
     Murat, teknik okula gidiyormuş... "Öyle günlerce evden ayrıldığı olmazdı aşırı değildi, hiç öyle bir yerlere gitmezdi" diyor annesi... 
     Ve anne yüreği, elbette yanıyor konuşurken ağlıyor... 
     "Yavrum, burada, Bremen'de yargılansın" diyor vatandaşı olduğu Türkiye devletinden bunun için yardım istiyor... 
     
     MISIRLI Muhammed Ata'yı hatırladınız mı Uçakla ikiz kulelere çarpan terörist... O da Mısırlı bir 'iyi aile' çocuğu idi. Maddi sorunu, toplumsal statü sorunu da yoktu... 
     Hitler'i görünce "dünyam değişti, yeniden doğdum" diyerek kişilik krizinin ve "başkası olma"nın en veciz örneğini veren Gobbels, felsefeciydi 
     Dostoyevski'nin "Cinler" romanına konu olan Rus teröristler, nihilist gençlerin hemen hepsi iyi eğitimli aristokrat veya orta sınıf çocuklarıydı 
     Bizde 1960'ların sonlarından itibaren silaha sarılan gençler de hem iyi aile, hem statü sahibi aile çocuklarıydı... 
     Ama "kişilik krizi"nin tutsaklarıydılar... 
     Sadece terör örgütleri değil... Silahla ilgisi olmasa da, totaliter örgüt ve totaliter tarikatlar... Satanistler... "Yeni çağ dinleri" denilen ve bildiğimiz gelenekli dinlere karşı, hatta bazen ateist mistik antisosyal topluluklar.... 
     "Kişilik bunalımı" aşamasında gençlerimizi çalıyorlar... 
     
     AİLELERİN gözbebeği çocuklar "aile çocuğu" olmaktan çıkıp da "bağımsız birey" haline gelemeden, onları çalıyorlar... 
     Aileler şaşırıp kalıyorlar "Çok iyi bir çocuktu benim yavrum..." 
     Elbette öyleydi belki hala da kalben çok iyidir... Ama bu kişilik bunalımı döneminde onu çalmışlar, onu "kendisi" olmaktan çıkarıp "başkası" yapmışlardır. 
     Delikanlı, kendisini "büyük davaların adamı" sanmaktadır artık 
     Artık "kendisi" değildir, büyük bir davanın "kahramanı" veya Satanistler gibi, gizli güçlerle ilişkiye geçmiş "olağanüstü" biridir o ... 
     Ölür de, öldürür de Yıllarını mahvedebilir de Büyük bir şevkle, tutkuyla, adanmışlıkla hem de 
     Başına bir bela gelmez de üç beş yıl, beş on yıl sonrasına çıkabilirse, büyük bir pişmanlıkla görecektir ki, bu bir çılgınlıktı, kendisine, ailesine ve zavallı kurbanlarına çok büyük bir kötülük yapmıştır 
     Gençler Sizi kendinizden başkası olmaya çağıran, bir şeyler uğruna istikbalinizi feda etmenizi isteyen, yaşamanın önemsizliğini söyleyen her çağrı size atılmış psikolojik bir kementtir kişiliğinizi tutsak almak için... 
     
     







Çalınmış gençler 


Maksi kazık... 


Emlak Vergisi'nde durum 


İnternet çağında yasakçı mantıkla nereye .. 


CHP aynasında 


Volkan da olsan, sonu kül olmaktır 


Üniversitelere çuvaldızı 


Tam iyi giderken... 


Piyasaların nabzı 


Bankacıları korumayın, kamu bankalarını kapatın 


MHP eskisi gibi 


2001’de GSMH’nin üçte biri bankalara gitti 


159 


Eti Holding yeni bir oyuna mı girdi 


</TEXT>
</DOC>
