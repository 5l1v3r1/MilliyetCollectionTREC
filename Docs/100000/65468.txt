<DOC>
<DOCNO> 65468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/ekonomi/eko09.html </URL>
<DATE> 2002/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Birleşmeler 30 Nisan’a kadar 
</HEADLINE>
<TEXT>

     BDDK’nın bankacılık sektörü yeniden yapılandırma programının uygulama esas ve usulleri hakkında yönetmelikle, "bankacılık sisteminde güven ve istikrarı korumak, ekonomik krizin bankaların sermayeleri üzerindeki olumsuz etkilerini bertaraf etmek’’ amaçlandı. 
     TMSF, yapılacak sermaye katkısı karşılığında nominal değer esas alınmak üzere belirlenecek miktarda hisse senedi alacak. Fon tarafından bankaya sermaye katkısı olarak verilen tutarlar, Hazine’nin piyasa koşularına göre ihraç edilen Devlet İç Borçlanma Senetleriyle DİBS sermaye benzeri kredi olarak verilen tutarlar ise Hazine’ce piyasa koşullarına göre yüzde 5 spread faiz uygulanmak suretiyle iki yılı ödemesiz, yedi yıl vadeli ihraç edilen DİBS ile karşılanacak. 
     Bilanço büyüklüğü yüzde 1’in altında olması halinde bu orana ulaşmak için bankaların birleşme veya devir ön izni almak için 30 Nisan 2002 tarihine kadar BDDK’ya başvurmaları gerekiyor. 
     



 EKONOMİ 




















</TEXT>
</DOC>
