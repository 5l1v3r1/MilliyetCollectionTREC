<DOC>
<DOCNO> 84071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/yazar/akyol.html </URL>
<DATE> 2002/05/15/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
İran örneği 
</HEADLINE>
<TEXT>

     CUMHURİYET gazetesi son sayfasına manşet yapmış 
     "ABD'li bilim adamlarına göre en ideal cinsel eğitimin verildiği ülke İran..." 
     Şah zamanında "daha çok nüfus" politikası izleniyordu "Mollaların İran'ı" doğum kontrolü uygulamasında dünyanın en başarılı birkaç ülkesinden biri 
     İran, yarınlar için "daha sağlıklı bir çekirdek aile yapısı" kuruyor Geleneksel kalabalık aile ve o aile tipine bağlı ataerkil değerler çözülüyor 
     Şehir hayatı ve kitle eğitimiyle birlikte ticarileşme ve maddi "refah" fikri de güçleniyor. İranlı Dr. Sıddık Azar diyor ki 
     "Çok çocukluluk kültürü değişiyor. Halk daha az çocuğa sahip olarak yüksek refah düzeyine ulaşabileceği inancını destekliyor..." 
     Max Weber'in modernleşme sürecindeki Avrupa için anlattıkları da böyleydi 
     
     TOPLUMSAL yapıdaki bu değişmeler insanların ruhunu ve zihnini nasıl etkiler acaba 
     Bizde "ilerleme" fikri hep resmi ideoloji ve elitist bir 'çağdaş yaşam' halinde tepeden zerkedildiği için, toplumsal yapıdaki değişmeler ve bu değişmelerin insanı nasıl etkileyeceği konusu, yani sosyal bilim alanı, pek dikkatimizi çekmiyor. 
     Halbuki, birinci derecede Türkiye, ikinci derecede de İran, bütün Asya ve Afrika tarihinin hiçbir döneminde görülmemiş bir sosyal değişme sürecini yaşıyorlar Geçmişte hiç bu kadar sanayileşmiş, şehirleşmiş, okumuş, bireyleşmiş bir dönemimiz olmadı. 
     Bu değişim, anlayışları da değiştiriyor. Hele de eski ataerkil kalabalık aile yerine, bireyleşmeye daha elverişli çekirdek ailenin gelişmesi... 
     Bütün bunlar din anlayışlarını da etkiliyor. İran'da reformist "Büyük Ayetullah" Musavi Erdebili diyor ki 
     "18 yaşındaki bir gencin, 80 yaşındaki bir fakih gibi yaşamasını isteyebilir miyiz " 
     Eskiden hiç bu soru sorulmamıştı 
     
     İRAN'DA kızların 9 yaşından itibaren evlendirilmesi mümkünmüş Geçenlerde bir gazete bunu "şariatın gaddarlığı" diye yazmıştı. 
     Saygın fıkıh Profesörü Hayreddin Karaman'a sordum. Şunu söyledi 
     - Bu şer'i bir mesele değil, gelenek meselesi 
     Hem İslami, hem laik kesimde kim bilir nice gelenekler 'din' zannediliyordur 
     Karaman devam ediyor 
     - Eskiden sadece biyolojik buluğ yaşı düşünülmüş, bedeni, psikolojik ve sosyal olgunlaşma gözetilmemiş. Devlet yasa ile evlenme yaşını yükseltebilir, yükseltmeli de. Osmanlı'da da evlenme yaşı giderek yükseltilmişti. 
     Göreceksiniz, toplumsal faktörler İran'da da evlenme yaşını yasayla yükseltecektir 
     Bu tekil bir örnek... Hele kadın hakları deyince, piyasa ekonomisinin geliştiği toplumda "faiz" deyince... Yeni ve daha liberal yorumlar ortaya çıkıyor. 
     Bu değişim rejimleri de fert hak ve hürriyetlerin üstünlüğünü kabule zorluyor. Eski kalıplar da, resmi ideolojiler de toplumlara dar geliyor. İran'da baş örtme mecburiyeti, bizde 'kamusal alanda' başörtüsü yasağı bu darlığın simgeleridir. 
     Toplumlar kendilerini yeniden kuruyorlar ve rejimleri de demokratikleşmeye zorluyorlar. Önüne geçilmez bir modernleşme sürecidir bu... 
     
     







İran örneği 


Doktorlar, "doktorcuk"lar ve İÜ Kardiyoloji Enstitüsü 


Otyam sergisi 


Naylon fatura... 


AB, Türkiye ve yeni nesiller 


Futbol günleri, futbolda yapısal değişim 


Apo’ya çelik kutu 


Hacettepe Üniversitesi kabuk değiştiriyor 2 


Gerginlikler artıyor... ama bu geçici 


Tunceli’de 3 ayaklı bir kedi 


Annan başaracak mı 


Yalıçapkını yeni fırsatları müjdeliyor 


Kim, kimi gözetliyor’ 


Komplo depremi 


Kan, serum, viski, kefen, mezar KDV 18 


Avrupa'dan Asya'ya taşındım 


Kalanlara ve gidenlere... 


Kapkaç gasptır 


TSKB ile SYB birleşti 


</TEXT>
</DOC>
