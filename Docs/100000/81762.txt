<DOC>
<DOCNO> 81762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/guncel/gun01.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Motorcu şenliği 
</HEADLINE>
<TEXT>

EMOK’un daveti üzerine paskalya tatili için Türkiye’ye gelen 250 Yunan, Ayasofya’da Türk motosiklet tutkunlarıyla buluştu. Yunanlar için bu akşam Ataköy’de parti yapılacak 
     ASLI ÖKTENER İstanbul 

     Türkiye Enduro Motosiklet Spor Kulübü’nün EMOK davetlisi olarak önceki gün İstanbul’a gelen 250 Yunan motosikletçi, Ayasofya Camii önünde Türk motosiklet tutkunlarıyla buluştu. EMOK Başkanı Uğur Saner, 4 ay önce Paskalya Bayramı tatilini Türkiye’de geçirmeleri için Yunanistan’ın motosiklet dergisi Moto’nun sahibi Vasillis Karakollios’a bir mail attı. Cevap olumlu olunca Türkiye turu dergide verilen ilanla Yunan motosikletçilere duyuruldu. 
     100 motosiklet Ayvalık’tan, 67 motosiklet ise İpsala’dan önceki gün Türkiye’ye giriş yaptı. 
     
     Kaza 2 yaralı 
     Dün 22.00 sıralarında Ataköy’ de ilerleyen gruptaki bir motosiklet devrildi. Karakatsianıs Dimitris ve Evangelia Koıca beton zemine düştü. İki motosikletçi tedavi altına alındı. 
     
Kızı ölünce bu kulübü kurdu      SEMRA KARDEŞOĞLU 

     İKİ ÜLKE arasındaki ilişkilere katkıda bulunacak organizasyonun mimarı olan EMOK Başkanı Uğur Saner, kulübü, kızı Seda’yı Tatvan’da motosiklet kazasında kaybettikten sonra kurmuş. Gazeteci ve reklamcı Uğur Saner, "Motosiklet sanıldığı gibi tehlikeli değil. Kullanmayı bildikten sonra sorun yok. Asıl tehlike otomobil sürücülerinin motosiklet sürücülerini hiçe saymaları" diyor. 
     



 GÜNCEL 

















</TEXT>
</DOC>
