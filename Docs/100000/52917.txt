<DOC>
<DOCNO> 52917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/18/son/sondun04.html </URL>
<DATE> 2001/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban "Bin Ladin Taliban denetimindeki bölgede değil" 
</HEADLINE>
<TEXT>

     Taliban'ın Pakistan'ın başkenti İslamabad'daki büyükelçisi Molla Abdüsselam Zaif, ABD'deki saldırıların bir numaralı sorumlusu gösterilen Usame Bin Ladin'in, Taliban'ın Afganistan'da denetimi altında bulundurduğu bölgede olmadığını söyledi. 
     Zaif, merkezi Pakistan'ın başkenti İslamabad'da bulunan Taliban yanlısı Afgan İslam Ajansı'na AIP yaptığı açıklamada, Bin Ladin'in, denetimleri altındaki bölgede olmadığını ve nerede olduğunu da bilmediklerini ifade etti. 
     Zaif, Pakistan'ın güneybatısındaki Ketta kentinde yaptığı açıklamada, ''Onun nerede olduğunu, Afganistan'ın herhangi bir yerinde ya da Afganistan'dan ayrılıp ayrılmadığını bilmiyorum. Ama bildiğim, onun kontrolümüz altındaki herhangi bir bölgede olmadığıdır'' dedi. 
     






</TEXT>
</DOC>
