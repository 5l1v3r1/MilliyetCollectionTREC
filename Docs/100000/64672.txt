<DOC>
<DOCNO> 64672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/ekonomi/eko07.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracatta kur alarmı 
</HEADLINE>
<TEXT>

Hazırgiyim ihracatçıları, kurlardaki düşüşün endişe verici olduğunu savunarak, Bİz rekabetçi kur istiyoruz’ dedi 
     EKONOMİ SERVİSİ 

     İstanbul Hazırgiyim ve Konfeksiyon İhracatçıları Birliği İHKİB Yönetim Kurulu Başkanı Nuri Artok, döviz kurlarının geldiği seviyenin ihracatçı açısından oldukça endişe verici olduğunu söyledi. 
     Sektörün 2001 performansının değerlendirildiği basın toplantısında gazetecilerin sorularını yanıtlayan Artok, ihracatçının iki ay öncesinde 1 milyon 600 bin lira kura göre oluşmuş fiyatlarla hammadde aldığını, malların tahsilat zamanı geldiğinde ise 1 milyon 300 bin liradan tahsil edildiğini ve bunun ihracatçı açısından ciddi bir bedel olduğunu söyledi. 
     Fiyat tutturmada sorunlar yaşandığını dile getiren Artok, gerçek değerine oturan ve enflasyonla paralel giden bir kur uygulanmadığı takdirde ihracat açısından ciddi kayıplar verilebileceğine dikkat çekti. 
     Devlet Bakanı Kemal Derviş’in kuru ’rekabetçi kur’’ olarak ifade ettiğini hatırlatan Artok, ’Biz bundan ülkenin ihracat yapabileceği, rakiplerine karşı çok fazla dezavantajlı olmadığı, sıcak para operasyonlarını hortlatmadığı kur anlıyoruz. Biz rekabetçi kura devam edilmesini istiyoruz’’ diye konuştu. 
     



 EKONOMİ 




















</TEXT>
</DOC>
