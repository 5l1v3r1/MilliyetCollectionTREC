<DOC>
<DOCNO> 62913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/yazar/guclu.html </URL>
<DATE> 2002/01/18/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Bush Ecevit'e öğrencileri sordu 
</HEADLINE>
<TEXT>

     Ecevit Bush zirvesinde neler konuşulduğuna ilişkin pek çok detay var. Bunlardan birisi de şöyle Bush, Ecevit'e ABD'deki Türk öğrencilerin durumunu sormuş. Nasıl bizden memnunlar mı Onlar ülkelerimiz arasındaki dostluğun geleceği açısından çok önemliler demiş. Ecevit ne demiş onun detayları fazla yok. Muhtemelen fazla bir şey diyememiştir. Çünkü böyle bir soru beklemiyordu. Eğer bekliyor olsaydı 100 kişiyi aşkın heyetin içerisinde YÖK ya da üniversitelerden de en azından bir kişi olurdu .. 
     Geçenlerde İngiltere Başbakanı da eğitim ve gençler bizim için çok önemli dedi. Bir dizi projeler açıkladı. Almanya'nın, Fransa'nın gündeminde de eğitim, bilim, teknoloji ve gençler öncelikli konular arasında. Ama nedense bizim devlet yöneticilerinden bu yönde ciddi bir söylem ya da icraat görmek mümkün değil... 
     Halen ABD'de 15 bini aşkın resmi ve özel öğrencimiz var. Bunlar için harcanan para bir milyar dolara yakın. Peki Türkiye'de kaç ABD'li öğrenci var Hepsini toplasanız 20'yi bulmaz Yani tek taraflı bir etkileşim söz konusu. 
     Aslında heyette üniversiteleri temsilen de birisi olsaydı karşılıklı öğrenci değişimi konusunda çok önemli mesafeler kaydedilebilirdi. Ya da uzun süredir hazırlıkları yapılan ortak diploma projesi, Bush Ecevit zirvesinin önemli ayaklarından birisi olabilirdi. Ama devlet zirvesinin bu taraklarda bezi yok. Onlar için varsa da yoksa da para para para... 
     Hazır üniversiteler ve öğrenciler gündeme gelmişken Bush, Ecevit'e şu hocalara yapacağınız zam ne oldu sorusunu da yöneltseydi keşke. Bakın o zaman ayladır askıda kalan zam bir anda nasıl gerçekleşirdi... 
     ABD'de her eyaletin bir ya da birkaç YÖK'ü var. New York'taki de bunlardan birisi. Onlarla yapılan anlaşma çerçevesinde birkaç yıl sonra ortak üniversite diploması verilebilecek. Bitme aşamasına gelen proje çerçevesinde öğrenciler eğitimin üçte birini Türkiye'deki üniversitelerden birinde, üçte birini New York'taki üniversitelerde, üçte birini de internet üzerinden alacak. Mezuniyette verilecek diplomanın altında ise her iki üniversitenin de imzası bulunacak. Öğrenciler, ÖSYM tarafından seçilecek ve eğitim şimdilik İktisat, İşletme, uluslararası ilişkiler, Amerikan dili edebiyatı ve bilgi teknolojileri alanlarında olacak... 
     
     Hocaların maaşı .. 
     Yılan hikayesine dönen zam konusunda her kafadan bir ses çıkıyor. Kimileri liderler kararnameyi imzaladı bakanları dolaşıyor derken kimileri de Maliyeciler kime zam yapacaklarına hala karar veremedi şeklinde konuşuyor. 
     Oysa Başbakan Ecevit'in öncelikle hocalara zam yapılsın dediğini çok emin kaynaklardan duymuştuk. Son gelen bilgiler ise Maliyecilerin meslek grupları arasında hoşnutsuzluk yaratmaması için sadece bir gruba değil hocalara, hakimlere, mühendislere yani herkese zam konusunda çalıştıkları yönünde. İşin en komik yanı ne biliyor musunuz Bu çalışmaya göre yapılacak zam miktarı 5 ila 10 milyon lira arasında gerçekleşecekmiş 
     Anlaşılan Maliyeciler kafayı yediler. Bu oranda bir zammı akıllarından bile geçirmesinler. Daha büyük bir hakaret olamaz .. 
     Özetin özeti Eğitime, bilime, teknolojiye, öğrenciye, hocalara bakalım ne zaman önem vereceğiz. Bakarsınız Bush'a özenip bizimkiler de ciddiye alabilirler .. 
     
     







Asker ve sosyoloji 


Abdülaziz ve... 


Gezinin bilançosu 


Ecevit'in başarılı gezisi ve ABD ile yeni sayfa 


Tekere çomak 


Bush Ecevit'e öğrencileri sordu 


Washington haberleri olumlu 


ABD ile çok boyutlu ilişkiler 


Acılardan ders çıkarmayı başarmalıyız 


Yatırım fonları 


"Cüppeni yak, ama asla satma..." 


Bireysel silahsızlanma... 


Ecevit rahatlamış dönüyor 


Petrol geliri, Dubai için artık önemsiz 


ENRON, UNOCAL ve Dünya işleri 


Olmayan yasak kalktı 


</TEXT>
</DOC>
