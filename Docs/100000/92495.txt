<DOC>
<DOCNO> 92495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/son/sontur12.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit 2 ay sonra TBMM'de... 
</HEADLINE>
<TEXT>

     DSP Genel Başkanı ve Başbakan Bülent Ecevit, yaklaşık iki ay aradan sonra TBMM'ye geldi. 
     Başbakan Ecevit, partisinin TBMM Grup Toplantısı'na katılmak üzere bugün saat 12.05'te Meclis'e geldi. Makam aracı yerine bir minibüsle gelmeyi tercih eden Ecevit, araçtan inerken daha önceden hazırlanan basamağı kullanmadı. 
     TBMM 1 No'lu döner kapıdan Meclis'e giren Ecevit, buradan asansörle Grup toplantısının yapılacağı salonun bulunduğu zemin kata. Ecevit'i Meclis'e gelişinde, DSP Genel Başkan Yardımcıları Tayfun İçli ve Zeki Sezer, DSP Genel Saymanı Mecit Şekeroğlu ve Genel Sekreter Yardımcısı Süleyman Yağız karşıladı. 
     Başbakan Ecevit'e Meclis'e gelişini çok sayıda medya mensubu da izledi. 
     DSP TBMM Grubu en son 25 Nisan 2002'de Bülent Ecevit başkanlığında toplanmış, Ecevit de en son 2 Mayıs 2002'de Radyo ve Televizyon Yasası görüşmeleri sırasında TBMM'ye gelmişti. 
     

     
</TEXT>
</DOC>
