<DOC>
<DOCNO> 68601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/yasam/yas02.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkek kadını mutfakta dövüyor 
</HEADLINE>
<TEXT>

Uzmanlara göre, aile içi şiddet en çok mutfakta yaşanıyor. Öldürme olayları ise daha çok yatak odalarında görülüyor 
     ÜMRAN AVCI İstanbul 

     Yüzde 80’i şiddet görüyor 
     POLİS Akademisi Başkan Yardımcısı Doç. Dr. Halil İbrahim Bahar, "Okul ve Ailede Şiddet" adlı kitabında, "aile içi şiddet" konusunda bugüne kadar yapılan yerli ve yabancı araştırmaları bir araya getirdi. Kitapta yer alan bir araştırmaya göre kadınların yüzde 80’i değişik aralıklarla eşleri tarafından fiziksel şiddete maruz kalıyor. Uygulanan şiddetin yüzde 60’ı elle vurma şeklinde. Yüzde 40’ı ise sopa, elbise askısı ve maşa gibi aletler kullanıyor. 
     
     Zaman ve mekan ilişkisi 
     UZMANLAR, Türkiye’nin kanayan yarası aile içi şiddette zaman ve mekan ilişkisine de dikkat çekiyor. Aile içi şiddet en çok mutfakta yaşanıyor. Cinayetler ve şiddet olayları ise daha çok yatak odalarında işleniyor. Akşam yemek ve yatma saatleri ile hafta sonu ve tatillerde şiddet olayları daha çok yaşanıyor. Bahar, aile içi şiddet uygulayanlara hapis cezası yerine "toplumda cezalandırma yönteminin" uygulanmasını savunuyor. 
     
Avrupalı kadın da dayaktan şikayetçi      DIŞ HABERLER SERVİSİ 

     KADIN Haklarından Sorumlu Avrupa Birliği AB bakanlarının İspanya’da yaptıkları bir toplantıda yapılan açıklama, her beş Avrupalı kadından birinin, şiddete maruz kaldığını ortaya çıkardı. AB Sosyal İşler Sorumlusu Anna Diamantopulu, kadınları hedef alan şiddetin, bütün Avrupa’nın kurtulması gereken bir "musibet" olduğunu belirtti. 
     



 YAŞAM 




















</TEXT>
</DOC>
