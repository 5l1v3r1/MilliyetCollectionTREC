<DOC>
<DOCNO> 52569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/spor/spo05.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Cuper’e dank’ etti 
</HEADLINE>
<TEXT>

İnter’de Türk oyuncularını dışlayan ünlü teknik direktör, Hakan Şükür ile Okan’ı, Avusturya karşısındaki süper futbollarını görünce, apar-topar Milano’ya çağırdı 
     HALİL ÖZER 

     İNTER’İN Arjantinli Teknik Direktörü Hector Cuper’in nihayet aklı başına geldi. Ünlü çalıştırıcı Milli Takımımız’ın, Avusturya’yı 5 - 0 yendiği maçta Hakan Şükür ile Okan’ın süper futbollarını görünce hemen telefona sarıldı. Milli Takım Menajeri Can Çobanoğlu’nu arayan Cuper, önce galibiyet nedeniyle tebrik etti, ardından "Oyuncularımı bana hemen gönderin. Perşembe sabahı antrenmana mutlaka yetişsinler" dedi. 
     ÇOBANOĞLU, Cuper’in bu isteği karşısında şaşkınlık geçirdi. Ancak Milli Menajer, İnter’in hocasına, Okan ve Emre’nin sabah 05.00 uçağı ile Milano’ya geleceğini, Hakan Şükür’ün ise öğlene doğru İtalya’ya varacağını bildirdi. Cuper ise buna karşı çıkarak "Hayır. Lütfen Hakan Şükür’ü de sabah uçağına bindirin. Onu da antrenmanda görmek istiyorum" yanıtını verdi. Bunun üzerine Hakan Şükür sabah uçağıyla Milano’ya gitti. 
     



 SPOR 






















</TEXT>
</DOC>
