<DOC>
<DOCNO> 92790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/29/yasam/ayas.html </URL>
<DATE> 2002/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Onunla güreş cesaret ister 
</HEADLINE>
<TEXT>

Cinayetten hükümlü eski başpehlivan Sezgin Yüksel, Adalet Bakanlığı özel izniyle yarın çıkıp, altın kemer için güreşecek 
     MUSTAFA DAĞDİKEN Kocaeli DHA 

     Kırkpınar Güreşleri’nde ikincilik, birçok turnuvada birincilik sahibi başpehlivan Sezgin Yüksel, cinayetten cezaevinde bulunmasına rağmen er meydanında kendisine yer buldu. 
     Yüksel’in elini kana bulaması, Marmara depremi sonrası oldu. İzmit’teki hasarlı evinin önüne çadır kurarken, kayınbiraderi Okan Cop’tan yardım isteyen Yüksel, iddialara göre İşim var’ yanıtını alınca sinirlendi. Ve o sinirle fırlattığı elindeki demir çubuk, Cop’un oracıkta canını aldı. Suçlu bulunan başpehlivan Yüksel, İzmit Kapalı Cezaevi’ne konuldu. 
     
     İyi hali işe yaradı 
     İyi hali göz önünde bulundurularak bir süre önce Edirne Yarıaçık Cezaevi’ne nakledilen Yüksel, Adalet Bakanlığı’na başvurarak, bu yılki Kırkpınar’a katılmak istediğini iletti. Antrenmanlarını da cezaevinde sürdüren Yüksel, Cezaevi Müdürlüğü ve Cumhuriyet Savcılığı’nın olumlu görüşü ve bakanlığın izniyle, Kırkpınar’a katılmaya hak kazandı. İki yıl daha cezaevinde yatacak Yüksel, başpehlivanlık güreşlerinde elinden geleni yapacağını söyledi. 
     



 YAŞAM 

















</TEXT>
</DOC>
