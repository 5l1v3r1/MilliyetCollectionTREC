<DOC>
<DOCNO> 78725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/son/sontur05.html </URL>
<DATE> 2002/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Sigara dumanı 19 saniyede kana kadar ulaşıyor... 
</HEADLINE>
<TEXT>

     Sigara dumanındaki binlerce zararlı maddenin, sigara içiminden 19 saniye sonra kanda en yüksek düzeye ulaştığı belirtildi. 
     Gaziantep Ünivrsitesi Tıp Fakültesi Göğüs Hastalıkları Anabilim Dalı Başkanı Prof. Dr. Erhan Ekinci, özellikle Türk toplumunda içilmesi için her türlü olumlu ya da olumsuzluğun fırsat olarak değerlendirildiği sigaranın, aslında ''ömür törpüsü'' olarak tanımlanabilecek, en zararlı alışkanlık kaynağı olduğunu söyledi. 
     Tiryakilerin, içmek için her fırsatta yaktığı sigara dumanında, önemli bölümü kanserojen olan 4 bin çeşit metaryel saptandığını anlatan Prof. Dr. Ekinci, ''Bu zaralı maddecikler hava yoluyla akciğerlere, oradan da hava keseciklerine ve sonuçta damarlara giderek vücudun en ücra noktasında yer alan hücerlerine kadar yayılıyor'' dedi. 
     Sigara dumanı ile vücuda giren zararlıların bu kadar geniş alana en etkili biçimde 19 saniyede ulaştığını kaydeden Prof. Dr. Ekinci, ''Sigara dumanıyla kana geçen zararlılar başta akciğer olmak üzere tüm organlarda kansere, kalp-damar hastalıkları, beyin kanamaları, bağışıklık sisteminde zayıflama ve benzeri daha birçok rahatsızlığa yol açar'' diye konuştu. 
     Sigara içenlerin kendilerinin yanı sıra içmeyenlere de zarar verdiklerini anlatan Prof. Dr. Ekinci, şunları kaydetti 
     ''Tiryakiler sigarayı kimsenin olmadığı bir yerde içseler zararını yalnız kendileri çekerler. Kapalı bir mekanda içtiklerinde, nasıl bir tehlike altında olduğunu bilmeyen çocuklar başta olmak üzere herkese kendilerine reva gördükleri zararlıları solutuyorlar. 
     Bir de yanlış toplumsal değer yargıları var. Üzülüne sigara içirilir, sanki zehir değil de üzüntüyü geçirecek ilaç veriliyor. 
     Sevinçli olana da sigara içirilir, sanki sevinci katlayacak karışımmış gibi. Çocuklara kötü örnek olan davranışlardan kaçınılması gerektiği hiç dikkate alınmıyor.'' 
     





</TEXT>
</DOC>
