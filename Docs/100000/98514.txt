<DOC>
<DOCNO> 98514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/son/sonspo10.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Cim Bom'a durmak yok... 
</HEADLINE>
<TEXT>

     Galatasaraylı futbolcular, İsviçre dönüşünde ayaklarının tozuyla Florya Metin Oktay Tesisleri'nde idmana çıktılar. 
     Tatil için Bodrum'a giden teknik direktör Fatih Terim'in yokluğunda, antrenör Müfit Erkasap yönetiminde gerçekleştirilen ve yaklaşık 1 saat süren antrenmanda futbolcular, düz koşu ve kondisyon çalışması yaptılar. 
     İdmana, İsviçre'den İtalya'ya geçen Senagalli futbolcu Sarr ile teknik heyetten izin alan Ümit Davala katılmazken, Auxerre maçında sağ dizine darbe alan Hasan Şaş'a ise çalışma sonrası buz tedavisi uygulandı. 
     Galatasaray, bir günlük izinin ardından, salı günü, 31 Temmuz Çarşamba günü Olympiakos ile Atatürk Olimpiyat Stadı'nda oynayacağı dostluk maçının hazırlıklarına başlayacak. 
     





</TEXT>
</DOC>
