<DOC>
<DOCNO> 82945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/siyaset/siy04.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Evet... AB’yi istiyoruz’ 
</HEADLINE>
<TEXT>

"Türkiye’nin yeri AB’dir. Evet... Katılıyorum "sloganıyla başlayan kampanyada yüzlerce imza atıldı 
     İSTANBUL Milliyet 

     Avrupa Hareketi 2002, Türkiye’nin AB’ye üyeliğine destek amacıyla, farklı meslek dallarından yüzlerce kişi için bir imza kampanyası başlattı. 
     "Türkiye’nin yeri AB’dir. Evet... Katılıyorum" sloganıyla internet üzerinden kampanya başlatan "Avrupa Hareketi 2002öye yüzlerce başvuru oldu. Bildiriye, şu ana dek aralarında gazeteci-yazar Çetin Altan, Ahmet Altan, Mehmet Altan, Murat Belge, Oral Çalışlar, işadamı İshak Alaton, Gaziantep Belediye Başkanı Celal Doğan, yazar Orhan Pamuk, yönetmen Atıf Yılmaz, tiyatro oyuncusu Uğur Polat’ın da bulunduğu tanınmış isimler de imza attı. 
     Avrupa Hareketi’nin açıklamasında, Türkiye’nin AB üyeliği sürecinde, kamuoyunda diğer aday ülkelerle kıyaslanmayacak bir gücün varolduğu belirtildi. 9 Mayıs Avrupa Günü nedeniyle kamuoyunun sağduyusuna tercüman olma amacının vurgulandığı bildiride şöyle denildi 
     "Avrupa, Türkiye’nin yüzyıllardır ilerlediği yöndür. AB, Türkiye’nin küçülmesi değil, Avrupa kadar büyümesidir. Türkiye vatandaşlarının Avrupalılarla gelecekte her alanda fırsat eşitliğine sahip olmasıdır. Avrupa yatırımdır, iştir, kazançtır, bilimdir, teknolojidir. Türkiye insanının AB’den geçtiğine inananlara, siyasi çizgileri ne olursa olsun sesleniyoruz Bir araya gelelim ve bu süreci sahiplenelim." 
     Avrupa Hareketi tarafından başlatılan imza kampanyasına katılmak için internet üzerinde "www.avrupahareketi2002.org" adresine girmek gerekiyor. 
     



 SİYASET 












</TEXT>
</DOC>
