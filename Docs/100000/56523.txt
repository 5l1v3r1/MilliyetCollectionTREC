<DOC>
<DOCNO> 56523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/ekonomi/eko01.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu faizler ahlaka aykırı 
</HEADLINE>
<TEXT>

Adalet Bakanı Türk, yüzde 375’i bulan kredi kartı faizlerinin genel ahlak ve kamu düzenine aykırı olduğunu belirterek, Bu uygulamaya yargının müdahale etmesi sağlanabilir’ dedi 
     ANKARA Milliyet 

     Adalet Bakanı Hikmet Sami Türk, kredi kartlarındaki yüksek faizlerin genel ahlak ve adaba, kamu düzenine aykırı olduğü söyledi. 
     Bakan Türk’ü ziyaret eden ATO Başkanı Sinan Aygün, "Ödenmediğinde faizler yüzde 375’e kadar çıkabiliyor. Ocak ve şubata kredi kartı faciası yaşanacağını düşünüyorum. Vatandaşla büyük bankaları karşı karşıya bırakmayacak şekilde bir düzenleme yapılsın" dedi. Türk ise şöyle dedi 
     
Yargı müdahale edebilir      "Kredi kartlarına uygulanan faiz uygulamalarında yüzde 375’lik bir faiz oranının bu uygulanış şekli Borçlar Kanunu 20. maddesi anlamında genel ahlak ve adaba kamu düzenine aykırıdır. Yeni Borçlar Kanunu Tasarısı’nda genel iş şartları ayrıntılı şekilde düzenlenmektedir. Ancak o tasarının son şeklini alması en azından altı aylık bir süre beklemimizi gerektirecek. Şimdilik uygulamada bu çeşit faiz saptamalarının genel ahlak ve adaba, kamu düzenine aykırı olduğu öne sürülebilir ve burada bu uygulamaya da yargının müdahale etmesi olanağı sağlanabilir." 
     
Çek tartışması yaşandı      ATO Başkanı Aygün, çeklere ilişkin yeni düzenlemenin 2002 sonunda başlatılmasını isteyerek "Önlem alınmazsa çek krizi yaşanacak. Bu durum mafyalaşmaya kadar gidebilir" dedi. Bakan Türk, herkesin hakkını hukuk yollarından araması gerektiğini belirtirken, Aygün’ün ısrarı üzerine "Tartışmaya girmek niyetinde değilim" diyerek, şöyle devam etti "Bankalara her çek dolayısı ile 100 milyon liralık bir sorumluluk getiriliyor. Makul olan rakamlar bulunacak." 
     



 EKONOMİ 















</TEXT>
</DOC>
