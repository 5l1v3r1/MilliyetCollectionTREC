<DOC>
<DOCNO> 57741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/18/yazar/sazak.html </URL>
<DATE> 2001/12/18/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Bizim Afganistan fotoğrafı 
</HEADLINE>
<TEXT>

     Bülent Eczacıbaşı, 11 Eylül'den sonra Türkiye'nin "model ülke" olarak öne çıkmasını yorumlarken önemli bir gerçeğin altını çiziyor 
     "11 Eylül'ün simgelediği dünya sorununa Türkiye modelinin çözüm getirebileceği düşüncesi gerçekten olumlu. İslam coğrafyasında çağdaş, demokrasiyle yönetilen özgürlükçü ve insan haklarına, hukuka saygılı AB adayı başka ülke yok. Ancak bu rolü önce kendi toplumumuzun benimsemesi gerekiyor. Türkiye'nin üstünlüğünü İslam dünyasına kanıtlaması için bizim ülkemizi daha iyi yönetmemiz gerekir. 
     Ayrıca bazı sefalet görüntüleri karşısında dünyada kimse burası Türkiye mi, Afganistan mı diyememeli..." 
     Haksız sayılmaz Eczacıbaşı. 
     Türkiye'de insani gelişmişlik açısından öylesine geri kalmış iller var ki, bugün Ağrı ya da Şırnak illerindeki yoksulluk manzarası, Afganistan görüntüleriyle pekala karıştırılabilir 
     Birleşmiş Milletler Kalkınma Programı'nın UNDP geçenlerde yayımlanan "2001 Türkiye İnsani Gelişme Raporu" bu açıdan kaygı verici bir manzara ortaya koydu. 
     Türkiye, bölgesel gelişme farkları, eğitim, sağlık gibi verilerden hareketle çıkarılan endekste AB adayı 13 ülke arasında en alt sırada yer alıyor. 
     1999 verilerine göre Türkiye "insani gelişme" düzeyinde dünyanın 82'nci ülkesi durumunda, ancak 2000 - 2001 krizlerinin yol açtığı işsizlik, gelir dağılımı bozukluğu gibi olumsuzluklar nedeniyle 1988 - 98 arasında sıçradığı "orta insani gelişme" ligindeki yerini kaybedebilir. Gelecek 10 yılın ekonomik göstergeleri toplumun refahı açısından çok önem kazanıyor. 
     Orta sınıfın ekonomik olarak çöktüğü toplumlarda siyasi fay kırıklarını da hesaba katmak gerekiyor. 
     Bülent Eczacıbaşı'nın Türkiye'deki "Afgan fotoğrafı" uyarısı bu açıdan da düşündürücü. 
     BM kalkınma raporunda tartışılan bir başka olgu da teknolojiye erişimde yoksul ülkeler aleyhindeki dengenin küreselleşmenin geleceğini tehdit etmesidir. 
     11 Eylül'ün küresel eşitsizliğin sorgulanması açısından milat oluşturduğu kesin. 
     Bülent Eczacıbaşı, zengin ve yoksul ülkeler arasında derinleşen uçuruma dikkat çekerek şu uyarıyı yapıyor 
     "Eğer küreselleşme dünyaya yarar getirecekse mümkün olduğu kadar fazla ülkenin ve toplumun kazananlar safında yer alması gerekecek, bu da küreselleşmede başı çeken ülkelere sorumluluk getiriyor. 
     11 Eylül'de çok acı da olsa bu gerçek hatırlatılmış oldu. 
     İnsanlar bunun sorumlusu olarak küreselleşmeyi ve küreselleşmenin simgesi olarak Amerika'yı, Batı Avrupa ülkelerini görüyorlar. Tepki gösteriyorlar ve bu da insanlık için bir soruna dönüşüyor." 
     Kemal Derviş, Türkiye ekonomisinin durumunun o kadar da kötü olmadığını anlatmak için "Brundi ve Afganistan'dan daha iyiyiz" demişti. 
     Afganistan örneği başka çağrışımlar da uyandırıyor 
     
     







Yaşama sevinci 


O da polis... 


"Tora Bora'da çevirmişler Bin Ladin'in yolunu..." 


Muhtarlar ne iş yapar 


Bayram ekonomisi 


Cumhurbaşkanı neden hayır’ dedi 


Gazeteci Cüneyt Arcayürek'i tanır mısınız 


Bizim Afganistan fotoğrafı 


Köyde BBG benzeri yarışma, TRT’ye reyting getirir 


Halkımız tavuk eti de yemez oldu 


</TEXT>
</DOC>
