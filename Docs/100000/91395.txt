<DOC>
<DOCNO> 91395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/son/sondun10.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya'da takma bacaklı zürafa öldü 
</HEADLINE>
<TEXT>

     Japonya'nın kuzeyindeki Akita kentinde, takma bacaklı zürafanın öldüğü bildirildi. 
     Omoriyama hayvanat bahçesinin sakinlerinden 10 aylık Taiyo, bir zebrayla kovalamaca oynarken bacağını kırmıştı. Genç zürafanın kırılan bacağının yerine, geçen ay bambudan yapılan bacak takılmıştı. 
     Hayvanat bahçesi yetkilisi Norihiro Shibata, Taiyo'nun birkaç aydır takma bacağıyla büyük mücadele verdiğini, ancak bunun kalbi için büyük yük olmaya başladığını söyledi. 
     Yetkili, çok üzgün olduklarını ve zürafayla ilgili ölüm haberlerini televizyonda izlemeye dayanamadıklarını belirtti. 
     Takma bacağıyla verdiği mücadele yüzünden Japon halkı arasında üzüntüye neden olan Taiyo için hayvanat bahçesinde bir tören düzenlenmesi planlanıyor. 
     





</TEXT>
</DOC>
