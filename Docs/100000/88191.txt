<DOC>
<DOCNO> 88191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/guncel/gun04.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Haluk Kırcı’ya af yok 
</HEADLINE>
<TEXT>

Bahçelievler katliamı sanığı Haluk Kırcı’nın aftan yararlanmak için avukatlarıyla yaptığı başvuruyu mahkeme anında reddetti... 
     ALİ ÖZKAYA İzmir DHA 

     Bahçelievler katliamı ve Susurluk davasından mahk m olan Haluk Kırcı’nın tahliyesi için avukatlarının yaptığı başvuru, Ödemiş Ağır Ceza Mahkemesi’nce reddedildi. 
     Ankara Bahçelievler’de yedi TİP’li öğrencinin öldürülmesiyle ilgili davada yedi kez idama mahk m edilen, Susurluk davasından da dört yıl hapis cezası alan Kırcı, 25 Aralık 2001’de Eskişehir Cezaevi’nden Ödemiş Cezaevi’ne nakledilmişti. 
     Avukatları Kırcı’nın şartla salıverme yasasından faydalanması için Ödemiş Ağır Ceza Mahkemesi’ne başvurdu. 
     Dilekçede yedi idam cezasının 1991’de Terörle Mücadele Yasası’na eklenen maddelerle 36 yıl ağır hapse indirildiği belirtildi. Kırcı’nın hürriyeti bağlayıcı ceza hükümlüsü olduğu, ceza indiriminden yararlanması gerektiğini ve tahliye edilmesi gerektiği savunuldu. Başka bir suç işlemediği takdirde 2024’te cezaevinden çıkması gereken Kırcı’nın başvurusu reddedilirken, Avukat Ayan karara itiraz edeceklerini bildirdi. 
     
Türk Af artık zor çıkar      TRABZON DHA 

     Adalet Bakanı Hikmet Sami Türk, Anayasa Mahkemesi’nin Şartla Salıverme Yasası’nı af olarak değerlendirmesinden sonra bir daha af ya da şartla salıverme yasası çıkartılmasının mümkün olmayacağını söyledi. 
     Gazetecilerin sorularını yanıtlayan Türk, afla ilgili bir soruya şu yanıtı verdi "Bu konu artık Türkiye için kapanmıştır. Çünkü Anayasa’nın 80. maddesine konulan hüküm, değişiklikleri 5’te 3 çoğunlukla sağlamayı zorunlu kılıyor. Biz şartla salıverme kanununun af olmadığı görüşündeyiz. 
     



 GÜNCEL 




















</TEXT>
</DOC>
