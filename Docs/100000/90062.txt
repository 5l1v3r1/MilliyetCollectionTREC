<DOC>
<DOCNO> 90062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/15/son/sontur15.html </URL>
<DATE> 2002/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Cumhuriyet'in Genel Yayın Yönetmeni'ne gözaltı 
</HEADLINE>
<TEXT>

     Cumhuriyet Gazetesi Genel Yayın Yönetmeni İbrahim Yıldız, hakkındaki gıyabi tutuklama kararı nedeniyle geceyi emniyette geçirdi. 
     Ankara 2. Asliye Ceza Mahkemesi'nin hakkında gıyabi tutuklama kararı verdiği Cumhuriyet Gazetesi Genel Yayın Yönetmeni İbrahim Yıldız, kaldığı Kent Otel'de saat 02.00 sıralarında Çankaya Merkez Karakolu'nca gözaltına alındı. 
     Karakol tarafından Ankara Emniyet Müdürlüğü İnfaz Büro Amirliği'ne teslim edilen Yıldız, adli tabiplikte sağlık kontrolünden geçirildi. 
     Yıldız, işlemlerinin tamamlanmasından sonra mahkemeye gönderildi. 
     Nöbetçi Sulh Ceza Mahkemesi'nde ifade veren İbrahim Yıldız serbest kaldı. 
     Cumhuriyet Gazetesi'nden yapılan açıklamada, gazetede bir bankayla ilgili yer alan haber dolayısıyla 1997 yılında Bankalar Yasası'na muhalefetten dava açıldığı kaydedildi. Bu dava dolayısıyla Ankara 2. 
     Asliye Ceza Mahkemesi'nin Yıldız hakkında gıyabi tutuklama kararı verdiği bildirildi. Açıklamada ayrıca, 4304 Sayılı yasa ile sorumlu müdür sıfatıyla işlenen suçların ertelendiği belirtilerek, Yargıtay'ın söz konusu dava ile ilgili yerel mahkemenin kararını bozduğu da hatırlatıldı. 
     





</TEXT>
</DOC>
