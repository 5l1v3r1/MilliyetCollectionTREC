<DOC>
<DOCNO> 74635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/26/yazar/akyol.html </URL>
<DATE> 2002/03/26/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Öğrenci taburları 
</HEADLINE>
<TEXT>

     KARAMAN'IN Ermenek ilçesinde, geçen cumartesi günü yeni bir okulun temel atma töreni yapılıyor. Milli Eğitim Bakanı Metin Bostancıoğlu ve Devlet Bakanı Fikret Ünlü törene gelecek.... 
     Her bakan böyle karşılanmaz ama Milli Eğitim Bakanı olunca, o tatil gününde öğrenciler tören yerine getiriliyor, hizaya geçiriliyor belli ki 'ödev'leri bakanlarına alkış tutmak 
     CNN Türk'te Çiğdem Anat'ın "Ajans" programından izliyorum Çocuklar saatlerce bekliyorlar... Her taraf kar, hava çok soğuk... Üstelik yağmur başlıyor... Zavallı öğrenciler hala bekliyorlar Öğretmenler orada... Milli Eğitim yetkilileri orada, kaymakam, vali orada... 
     "Çocukları bekletmeyelim, hasta olacaklar, evlerine gönderelim" demek kimsenin aklına gelmiyor 
     Tabur tabur dizilmiş öğrencilerin alkış tutmadığı bir töreni büyüklerimiz nasıl karşılaracaba 
     
     OTORİTER ve hiyerarşik bu düzen, bizim çocukluğumuzda da aynen böyleydi. 
     Günümüzdeki totaliter rejimlere, eski Sovyet kalıntılarına bakın oralarda otoriterliğin 'ideal' modelleri uygulanır Törenlerini TV'lerde görmüşsünüzdür. Stadyumda toplattırılmış herkes, meydana getirilecek "kolektif görüntü"nün kişiliksiz parçasıdır bando temposuna göre renklere bürünürler, eğilip bükülürler, yatıp kalkarlar, 'ödev'lerini yerine getirirler... 
     Özal'ın, Demirel'in "eski Sovyet" ülkelerine yaptığı gezilerde çok görmüşüzdür Çocuklar yol boyu dizilip saatlerce bekleyerek ellerindeki bayrakları sallayıp alkışlarlar, anlamadığımız sloganlar atarlardı. Biliyorduk ki, öyle emir almışlardı. 
     Kutlamalara, törenlere bir de gelişmiş demokratik ülkelerde bakın toplumsal hareketlilik, coşku ve renklilik vardır... 
     Mesele, küçük çocukları düşünüp düşünmemekten öteye önemlidir... 
     Otoriterlik hem kişiliğimizi hem de zihnimizi olumsuz etkiliyor. 
     
     GELİŞMİŞ demokrasilerde çocuklar, bize göre daha erken yaşta serbest kişiliklerini kazanırlar... Eğitim de "ezber"e değil "merak ve öğrenme"ye dayanır. 
     Medresenin ezberciliği zihn durgunluğu ifade eder Biruni'leri, İbn Rüşd ve Gazali'leri yetiştiren serbest tartışma ortamı kuruyup da eğitimin vazifesi "otoritelerin" tespit ettiği "mutlak doğruları belletmek" olarak algılanınca medrese ezberciliğe boğulmuştur. 
     "Otorite"nin ve "mutlak doğru" sayılanların değişmesi zihniyeti değiştirmemiş, "başka türlü dogmatizm" oluşmuştur. 
     Resmi dogmatizm... Ve bu dogmatizmin 'ritüeller'inde öğrenci taburları... 
     Maarif şuralarını, eğitim kongrelerini toplamadan "ben emrettim oldu" zihniyetiyle yönetim... 
     Okullarında yapılacak tören ve konferanslarla, okul dışı sosyal faaliyetler hariç, öğrencileri serbest bırakmak, onların kişilik ve özgürlüklerine saygı duymak gerekir ki, hür ve kişilikli insanlar olarak yetişsinler... 
     CNN Türk'teki yayından sonra Bakan telefon etmiş, bu uygulamanın kaldırılacağını söylemiş bari... Otoriter eğitimde ufak bir olumlu gelişme. 
     
     







Öğrenci taburları 


Adalet dersi... 


Köy - kent bakanlığı 


Yılan hikayesiyle Türkiye’nin tarihle randevusu... 


"Ud"lu meyhane 


Britney Spears "Sultanlar"a ne dedi 


Devletten yardım almayı reddetmişler .. 


Tarih yük olmamalı 


Kraldan çok kralcı olma’ huyumuzun resmidir 


Afganistan’a askeri Meclis yollasın 


Kadıköy’de e - belediyecilik 


Pakistan, Bayındır için uluslararası tahkime gidiyor 


Takasbank da banka ama başka türlü banka 


McDonald’s meydan muharebesi 


</TEXT>
</DOC>
