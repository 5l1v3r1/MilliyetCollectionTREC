<DOC>
<DOCNO> 97280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/son/sondun19.html </URL>
<DATE> 2002/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da Kızıl Tugaylar'ın tehditleri... 
</HEADLINE>
<TEXT>

     İtalya'da terör örgütü Kızıl Tugaylar ve ona bağlı gruplar tarafından yayınlanan bildirilerde Tarım Bakanı'ndan sendika liderlerine kadar birçok kişinin hedef gösterilmesi üzerine önlemler alınıyor. 
     Yeni Kızıl Tugaylar olarak adlandırılan grup ve ona bağlı Emperyalizm Karşıtı Ülke Toprakları Grubu tehdit bildirileri yayınlamaya devam ediyor. 
     Hafta sonu bir gazeteye gönderilen bildiride, Tarım Bakanı Gianni Alemanno, Berlusconi hükümetiyle bir süre önce anlaşma imzalayan CİSL ve UİL sendikalarının liderleri hedef gösterildi. 
     İçişleri Bakanlığı, terör gruplarının koruması olmayan hedefleri seçtiğinin altını çizerek, hedef olabilecek kişilere koruma verme yoluna gidiyor. 
     Ülkenin kuzeyindeki Verona kenti savcısı Guido Papalia, yaptığı açıklamada, ''Her zaman söyledik. Kızıl Tugaylar'ın Aldo Moro öldürülen başbakan zamanında olduğu gibi askeri stratejik planlar yapıp, süper korulamalı hedefler seçtiği devirde değiliz. Şimdiki terörist gruplar az sayıda kişiden oluşuyor ve korumasız hedefleri seçiyor'' dedi. 
     





</TEXT>
</DOC>
