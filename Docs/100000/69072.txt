<DOC>
<DOCNO> 69072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/23/guncel/gun06.html </URL>
<DATE> 2002/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakır’da petrol müjdesi 
</HEADLINE>
<TEXT>

Arap ülkeleri kalitesinde 
     SEÇKİN ÜREY Ankara 

     Enerji ve Tabii Kaynaklar Bakanı Zeki Çakan, Diyarbakır’da açılan bir kuyuda Arap ülkeleri kalitesinde petrol bulunduğunu açıkladı. Türkiye Petrolleri Anonim Ortaklığı’ndan TPAO sorumlu Müsteşar Yardımcısı Kenan Veziroğlu, bölgede fışkıran petrolün "Arap ışığı" olarak adlandırılan "en kaliteli petrol" sınıfına dahil olduğunu açıkladı. 
     Kurban Bayramı ziyareti nedeniyle dün Bartın’da bulunan Çakan, Diyarbakır’da bulunan petrolün 10 gündür fışkırdığını, ancak rezerv konusunda henüz bir açıklamada bulunamayacağını belirtti. 
     
     İki kuyu daha açılabilir 
     Çakan şunları söyledi "Trakya’da açılan kuyudaki doğalgaz, Diyarbakır’daki kuyudan da bulunan petrol randımanlı çıkıyor. Türkiye, maden kaynaklarını değerlendirme konusunda kendi politikasını kendisi belirlemektedir. Ülkemiz her türlü kararını kendi alır." Veziroğlu da, bayram nedeniyle kuyunun kapalı olduğunu belirterek Milliyet’e şunları söyledi "Bayramdan sonra tepesindeki kule sökülerek yerine pompa takılacak ve kesin ölçümler yapılacak. Rezerv tahmininin büyüklüğüne göre iki kuyu daha açılması gerekebilir. 15 günlük pompolama sonucunda bir fikir edinebiliriz." 
     
İran, Irak ayarında      Veziroğlu’nun verdiği bilgiye göre Gökşin - 1 kuyusunda bulunan petrol, İran - Irak gibi ülkelerde çıkan ve uluslararası standartlar çerçevesinde "Arabian light" Arap ışığı olarak adlandırılan yüksek kalitedeki maden sınıfında yer alıyor. 34.4 gravitesi bulunan petrol bugüne kadar Türkiye topraklarından fışkıran en kaliteli maden özelliğini taşıyor. 
     



 GÜNCEL 



















</TEXT>
</DOC>
