<DOC>
<DOCNO> 99981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/04/son/sontur05.html </URL>
<DATE> 2002/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Prestij Müzik'te kavga bitmiyor... 
</HEADLINE>
<TEXT>

     Prestij Müzik'in ortaklarından Hilmi Topaloğlu, ortağı İbrahim Genç hakkında, kendisini tartakladığı ve ölümle tehdit ettiği iddiasıyla şikayette bulundu. 
     Beyazıt Polis Merkezi'ne sanatçı Alişan ile birlikte gelen Topaloğlu, firma ortaklarından İbrahim Genç'in, Unkapanı'ndaki şirkete gelerek kendisini tartakladığını ve ölümle tehdit ettiğini öne sürdü. 
     Şikayetinin değerlendirilmesinin ardından Alişan ile birlikte polis merkezinden ayrılan Topaloğlu, basın mensuplarının soruları üzerine, ortağı Genç'in kendilerini büyük maddi zarara uğrattığını savundu. 
     Ortağının borçlandığı senetleri ödemediğini de ileri süren Topaloğlu, şunları kaydetti 
     ''İbrahim Genç, firmadan ayrılan eski ortağım Mahsun Kırmızıgül'ün hisselerini alarak firmaya ortak olduğunda, yaklaşık 300 milyar lira borç vardı. Ama şimdi bu borç, İbrahim Genç'in vaatlerini yerine getirmemesi yüzünden yaklaşık 1.5 trilyonu buldu. İşyerinde bana zorla senet imzalatmaya çalıştı.'' Polis yetkilileri, olayla ilgili soruşturmaya başlandığını belirttiler. 
     





</TEXT>
</DOC>
