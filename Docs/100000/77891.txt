<DOC>
<DOCNO> 77891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/magazin/amag.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bana nazar işlemez çünkü tütsülendim’ 
</HEADLINE>
<TEXT>

Yeşil Işık’taki oyunuyla ödülü hak ettiğini düşünen Hülya Avşar ile son filmi üzerine enine boyuna konuştuk 
     ALİ EYÜBOĞLU 

     Yeşilçam’ın oyuncuları farklı hikayesi aynı, memleket toprağı’ kokan öykülerinden değil Yeşil Işık’. Yapımcı Faruk Aksoy’un yönettiği ilk filmi olan Yeşil Işık’ fantastik bir aşk hik yesi. Filme adını veren ise bir İskoç efsanesi. Güneşin şafakta yaydığı Yeşil Işık’ı gören çiftler, gerçek aşkı yaşıyor. İşte, özel yaşamında yeşil’den çok sarı’, bazen de kırmızı ışık’la karşılaşan Hülya Avşar’ın son filmi üzerine düşündükleri... 
     
Senaryoyu okuduğunda kafanda canlanan rol ile perdeye yansıttığın karakter örtüştü mü 
     Birebir örtüştü. Senaryoyu bana ilk olarak Necef Uğurlu okudu. O kadar güzel okudu ki, o gün filmde oynamaya karar verdim. 
     
Neyi çekti seni 
     Esprileri çekti. Bir de şeyi çok özeldi Allah’ın insanları sınaması. Buna çok inanırdım ve kimsenin ağzından buna benzer bir şey duymamıştım o güne kadar. Hikayenin sonunda da iş Allah insanları önce sınıyor, sonra istedikleri hayatı veriyor’ o gelince dedim ki, Ben bunu oynayıp insanlara bir şekilde duyuracağım.’ En çok ona takıldım. Çünkü bu dünyada sınandığımıza inanıyorum. 
     
Film, beklentine cevap verdi mi 
     Bizim filmlerde genelde yöresel hikayeler olur. En çok onlar iş yapar. Mesela Vizontele. Yılmaz Erdoğan, köyüyle ilgili durum komedisi yaptı. Muhakkak Anadolu, toprak kokan filmler çekiliyor. Gelenekler, görenekler işleniyor. Eşkıya da öyle. Bu filmde tabii dünya sinemasından birtakım esintiler var. Bunu bilerek kabul ettim. Bugün müzikte bile 8 mezura kadar alabiliyorsun. Çok Avrupai, teknik alanda ilerlemiş bir film ’Yeşil Işık’. En çok korktuğum öbür dünya’ sahneleriydi ama çok güzel oldu... Güzel espriler var. Film, beklentilerime cevap verdi. Bunu yapabilmiş olmak benim için başarı. 
     
     Kendime ödül verirdim 
Yurtdışında oyuncu olarak ödül aldın ama Türkiye’de henüz siftahın yok. Bu filmle ödül bekliyor musun 
     - Bu filmi çekerken açıkçası, Ödül verirler mi ’ diye hiç düşünmedim. Verecekleri ödül sadece bana şeref verir. Altın Portakal almadım ama Türkiye’de hiçbir sanatçının alamadığı en büyük ödülü aldım Moskova Film Şenliği’nde Berlin in Berlin’le En İyi Kadın Oyuncu’ seçildim. Onun için ben oraları çoktan geçtim. Ama ben olsam, bu filmdeki oyunculuğuma ödül verirdim. 
     
Sizin için Yeşil Işık’ın önemi ne 
     Mesajı açısından en çok sevdiğim filmlerden biri. Önce sınanacaksın, sonra hak edeceksin. Sınanmadan hiçbir şey hak edemezsin hayatta. İnsanlarımızın çoğu bunu bilmiyor. Babamın vefatından, ailemle ilgili sorunlarıma kadar yaşadığım üzüntüyü çok az insan çekmiştir. 30’umdan sonra hayatın zevklerine varabildim, o zamana kadar hep yük taşıdım, h l da devam ediyorum. Her zaman şunu söylemişimdir Ben Allah tarafından sınanıyorum. 38 yaşıma geldim ve artık sınanmışım. Neden Allah çok istediğim bir evlat verdi, çok sevdiğim bir mesleğim var, sağlığım yerinde, evliyim ve her şeye rağmen evliliğim bir şekilde devam ediyor. Evlendiğinde dedikodulara katlanmaya zaten mecbursun. Kısacası Allah beni sınamış ve bana çok güzel şeyler vermiş. O yüzden bu filmde çok inanarak oynadım. 
     
Filmdeki mistik hava seni de sardı galiba 
     Ben artık hiçbir şekilde kimsenin nazarına gelmeyeceğime de inanıyorum. İnsanların artık bana nazarı değemez, çünkü ben Allah’tan alıyorum bu gücü. Sınandığıma ve Allah tarafından korunduğuma inanıyorum. Şimdiye kadar kimse hakkında kötü bir şey düşünmedim. Düşünsem mutlaka gelip beni bulur. Nazar duası bile beni etkilemez. Tütsülendim... 
     
Film müziği piyasaya çıktı      Yeşil Işık’ın film müzikleri de görücüye çıktı. Süleyman Alnıtemiz’in yaptığı Yeşil Işık’ın orijinal film müziği, Klip Müzik etiketiyle satışa sunuldu. 17 parçanın yer aldığı albümde Kenan Işık’la Hülya Avşar’ın seslendirdiği eserler de var. Dramın ön planda olduğu sahnelerin ilginç fon sesi Ağıt’ ise yapımcı ve yönetmen Faruk Aksoy’a ait. 
     



 MAGAZİN 












</TEXT>
</DOC>
