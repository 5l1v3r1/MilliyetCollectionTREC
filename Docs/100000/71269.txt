<DOC>
<DOCNO> 71269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/yazar/yilmaz.html </URL>
<DATE> 2002/03/07/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Bot ihalesi AB şantajına dönüştü 
</HEADLINE>
<TEXT>

     MHP, Devlet Bakanı Kemal Derviş ile ABD güdümlü IMF politikalarına, Başbakan Yardımcısı Mesut Yılmaz ile de AB üyeliğine, "Teslimiyetçi olmayacağız" gerilimi yaratmaktan geri durmuyor. 
     MHP Başkanı Devlet Bahçeli’nin bu "milliyetçi" tavrını yadırgayanlar, globalizm bayraktarlığı yapanlar değil, yine milliyetçiler ancak bunlar sanayiciler... 
     İşe bakın ki, MHP’ye bağlı denizcilik sorumlu devlet bakanlığında son bir haftadır dalgalar durulmuyor. Bakanlığa bağlı Kıyı Emniyeti ve Gemi Kurtarma İşletmeleri Müdürlüğü’nün açtığı 10 adetlik acil müdahele botu SAR bot ihalesinin, Norveç firması Batservice Company’e verilmesi, yeri firmaları olduğu kadar denizcilik sektörünün üst örgütü Türk Loydu’ndan, sendikalara kadar herkesi ayağa kaldırmış durumda. 
     
Norveç’ten gelen muktup      Konunun ayrıntılarını bundan önceki yazılarımda aktarmıştım. Sözünü ettiğim yazımda DSP milletvekili ve gemi inşa mühendisi Cahit Savaş Yazıcı’nın, TBMM’nin 28 Şubat günkü oturumda, ihalenin Türk firmasına verilmemesini eleştiren konuşmasına da yer vermiştim. 
     Dün Norveç firmasından Yacızı’ya hitaben gönderilen açıklamanın bana da iletisi geldi. Batservice Genel Müdürü Bijorn W.Fjhellhaugen imzalı açıklama kabineye de gitti. Firma mektubunda, yeri firma lehine sürdürülen kampanyanın, Türkiye’nin AB’ye tam üyelik yaklaşımı ile bağdaşmadığını vurguluyor ve Norveç’in çok sayıda gemi yaptırdığı Türk tersanelerine siparişlerin kesilmesi yönünde baskı yapacaklarını da belirtiyor. 
     Norveç firması, Türkiye’yi tehdit etme üslubu kullanmaktan geri durmuyor. Hükümet düzeyinde yazışan bir firma, kendi deneyiminden hareketle ülkesinin Türkiye ile ilişkilerinin bozulabileceğini ifade edebiliyor. 
     Kaldı ki, Türk tersanelerinin Norveç’e karşı olduğu gibi bir durum sözkonusu değilken. Nasıl olur Norveç’e 8 tane balıkçı teknesi imal ediyorlar. 
     Bilemiyorum bu tutum, Bahçeli’nin devlet anlayışı ile ne kadar bağdaşır. 
     
Fiyat nasıl indi      Olayın öteki yüzü de, yolsuzluk iddialarına dayanıyor. Yerli firma Düzgit’in Genel Müdürü Recep Düzgit, konunun ayrıntılarını Başbakanlık Teftiş Kurulu’na rapor etmişti. Kurul dün inceleme başlattı 
     Kıyı Emniyet’in bundan 2 yıl önce açtığı 30 SAR bot ihalesini neden iptal ettiğini... 
     İptal edilen ihaleye gelen tekliflerin açılıp açılmadığını... 
     Norveç firmasının ilk ihalede daha yüksek olan teklifini, Düzgit’in fiyatına yaklaştırmasının bir rastlantı olup olmadığını... 
     
Üniversite raporu      Toplamda, 1 milyon 650 bin dolar yüksek fiyat veren Batservice’e verilen ihalenin yankıları sürüyor. 
     Batservice, teknik standartlarda Türk firmasından daha üstün oldukları konusunda ısrarlı. 
     Teknik şartın yeterli olup olmadığına kim karar verebilir 
     Ben mi, milletvekili mi, genel müdür mü, müfettiş mi, müsteşar mı, bakan mı Tabi ki üniversiteler. Gidip bir üniversiteden rapor almak bu kadar zor mu 
     Denizcilikten sorumlu Devlet Bakanı Ramazan Mirzaoğlu acaba krizin göbeğinde gittiği Jamaika’da çok satılan, "No Problem" tişortlerinden çok mu etkilendi dersiniz 
     
     







Türkiye'de Kürtler 


Yasak isimler... 


Ecevit Sorun çıkmaz 


Rakibi sıkıysa PEŞTUN sabreder’ 


12 milyonluk ayşekadının sırrı 


BBG oyunu değil 


Kaf Dağı’na yolculuk 


Pearson'a soru Kim kime borçlu 


Irak'ı bırak Filistin'e bak... 


Yeni siyasal kamplaşma Sağcılık, solculuk bitecek 


Amerikalıların verdiği borç mu, sadaka mı 


Televizyon da gizli servis tartışması... 


Depremden önce... 


Koç üst yönetime Fenerbahçeliler damgasını vurdu 


Ankara krizden etkilenmedi 


Bot ihalesi AB şantajına dönüştü 


</TEXT>
</DOC>
