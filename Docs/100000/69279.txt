<DOC>
<DOCNO> 69279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/24/son/sondun11.html </URL>
<DATE> 2002/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Simitis "Kıbrıs konusunda karamsarım" 
</HEADLINE>
<TEXT>

     Yunanistan Başbakanı Kostas Simitis, ''Kıbrıs konusunda karamsar olduğunu'' söyledi. 
     Simitis, kuzeydeki Pella kentinde partisi PASOK'un üyelerine hitaben yaptığı konuşmada, KKTC Cumhurbaşkanı Rauf Denktaş ile Rum lider Glafkos Klerides arasında yapılan yüzyüze görüşmelere değindi. 
     Simitis, ''Kıbrıs'ta yapılan doğrudan görüşmeler henüz hemen hemen hiçbir şey sağlamadı. Bu konuda karamsarım. Kıbrıs'ın Rum Kesimi 
     AB'ye pürüzsüz bir biçimde üye olabileceğini düşünmemeliyiz. Çünkü, bırakın bazı AB ülkelerini, Türkiye ve tutumu da bu alanda rol oynayacaktır'' dedi. 
     Konuşmasında Türk-Yunan ilişkilerine de değinen Simitis, Helsinki zirvesi kararları çerçevesinde, Türkiye'nin 2004 yılı itibarıyla Uluslararası Lahey Adalet Divanı'na başvurmak durumunda olduğunu söyledi. Simitis, ''Bu, daha önce Türkiye ile Ege'de kıta sahanlığının belirlenmesi için tahkimname hazırlığına ilişkin bazı temaslar yapılmasını gerektiriyor. Bu çerçevede, eşyanın doğası gereği, bazı diğer konular da gündeme gelebilir' dedi. 
     Simitis, hükümetinin 2004 yılına kadar görev başında olduğunu da belirttiği konuşmasında, bir erken genel seçimin söz konusu olmadığını vurguladı. 
     






</TEXT>
</DOC>
