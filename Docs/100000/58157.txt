<DOC>
<DOCNO> 58157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/son/sonspo18.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
UEFA'dan Galatasaray'a 30 bin İsviçre frangı cezası 
</HEADLINE>
<TEXT>

     UEFA Avrupa Futbol Federasyonları Birliği , Galatasaray Kulübü'ne toplam 30 bin İsviçre frangı para cezası verdi. 
     İsviçre'nin Nyon kentinde toplanan UEFA, Galatasaray Kulübü'nü, Şampiyonlar Ligi'nde İstanbul'da İtalya'nın AS Roma takımıyla yapılan maçta, seyircinin sahaya yabancı ve patlayıcı madde attığı, takımın da centilmenlik dışı davrandığı gerekçesiyle 18 bin, deplasmanda İspanya'nın FC Barcelona takımıyla yapılan maçta sarı-kırımızılı takımın yakışıksız davranışlarda bulunduğunu belirterek 12 bin olmak üzere toplam 30 bin İsviçre frangı ödemeye mahkum etti. 
     UEFA, 5 Aralık'ta oynanan FC Barcelona-Galatasaray maçında, seyircilerin sahaya fırlattığı yabancı maddeler nedeniyle İspanyol kulübüne de 20 bin İsviçre Frangı para cezası verdi. 
     UEFA ayrıca, 2-2 sona eren maçta, kırmızı kartla oyun dışı kalan Galatasaray'ın Brezilyalı defans oyuncusu Alberto Capone'nu, kırmızı kartla oyun dışı kaldığı pozisyonda Rivaldo'ya karşı hareketini sert ve kasti bularak, 2 maç cezalandırdı. 
     Bu arada UEFA, Yunanistan'ın Panatinaikos Kulübü'ne 23, Almanya'nın Borussia Dortmund Kulübü'ne 10 bin İsviçre Frangı para cezası verdi. İtalya Ümit Milli ve San Marino Genç Milli Takımı da kural dışı hareketleri nedeniyle cezalandırıldı. 
     






</TEXT>
</DOC>
