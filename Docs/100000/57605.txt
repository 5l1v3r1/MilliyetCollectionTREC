<DOC>
<DOCNO> 57605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/17/son/sondun06.html </URL>
<DATE> 2001/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamas saldırılarını devam etmekte kararlı 
</HEADLINE>
<TEXT>

     Aşırı dinci Hamas örgütü, Filistin lideri Yaser Arafat'ın İsraillilere karşı tüm silahlı eylemlerin durdurulması çağrısı yapmasına rağmen, İsrail'e karşı saldırıları sürdüreceğini açıkladı. 
     Hamas yetkilisi Şeyh Said Siam, İsrail'in Filistin topraklarını işgali nedeniyle Filistin halkının silahlı eylem düzenlediğini söyledi. 
     Siam, ''Hamas'ın stratejisi, İsrail işgali sürdükçe direnişi devam ettirmektir. Nerede, ne zaman ve nasıl olacağını Hamas'ın silahlı kanadı belirler'' dedi. 
     Arafat, Ramazan Bayramı dolayısıyla televizyondan halka hitaben dün yaptığı konuşmada, intihar saldırıları da dahil olmak üzere İsraillilere karşı tüm silahlı eylemlerin durdurulması çağrısı yapmıştı. 
     






</TEXT>
</DOC>
