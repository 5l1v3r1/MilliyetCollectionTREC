<DOC>
<DOCNO> 54467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/spor/bbas.html </URL>
<DATE> 2001/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
SIRA UKRAYNA'DA 
</HEADLINE>
<TEXT>

Basketbol Milli Takımımız, Avrupa Şampiyonası elemelerinde bugün saat 20.30’da üçüncü sınavına çıkacak. Bayanlar da deplasmanda Polonya ile mücadele edecek 
     Yenilgimiz yok 
     A Milli Basketbol Takımımız, 2003 Avrupa Basketbol Şampiyonası Elemeleri’ndeki üçüncü maçında bu akşam Ukrayna ile karşı karşıya gelecek. Ay - Yıldızlı ekibimiz, Ukrayna ile Abdi İpekçi Salonu’nda 20.30’da karşı karşıya gelecek. Milli Takımımız’da Harun ile Mehmet Okur forma giyerken, Mirsad yer almayacak. Bayan Milli Takımımız ise E Grubu’nda bu kez Polonya ile rakip sahada TSİ 19.00’da mücadele verecek. 
     
     Otobüs seferleri 
     KARŞILAŞMANIN biletleri A kategorisi 10 milyon, B kategorisi 8 milyon ve C kategorisi ise 5,5 milyon liradan satılıyor. Öğrencilerin biletleri yüzde 50 indirimli satın alabileceği açıklandı. Öte yandan maç için İstanbul Büyükşehir Belediyesi’nin Abdi İpekçi Salonu’na geliş ve gidiş için otobüs seferleri düzenlediği belirtildi. Otobüsler maçtan 1.5 saat önce Kadıköy, Mecidiyeköy ve Beşiktaş’tan kalkacak. 
     
     Örs’ün grafiği 
     MİLLİ Takım’ın tecrübeli coachu Aydın Örs döneminde Ay - Yıldızlı ekip, İstanbul’da rakiplerine geçit vermiyor. İstanbul’daki 8 resmi maçın 7’sini kazanan Örs ve ekibi, 2001 finalinde Yugoslavya’ya kaybetti. Millilerimiz, Aydın Örs yönetiminde Türkiye’de yaptığı 19 maçın ise 15’ini kazandı. 
     
     741. randevu 
     BASKETBOL Milli Takımımız, Ukrayna ile bu akşam beşinci kez karşı karşıya gelecek. Ay - Yıldızlı ekibimiz şimdiye kadar oynadığı dört maçın ikisini kazandı, ikisini kaybetti. Millilerimiz, Ukrayna maçı ile 741. milli maçına çıkacak. 
     
A GRUBU TAKIMLAR O G M A Y P LİTVANYA 2 2 0 200 160 4 UKRAYNA 2 2 0 153 130 4 TÜRKİYE 2 2 0 154 132 4 BULGARİSTAN 2 0 2 166 189 2 İSVİÇRE 2 0 2 115 139 2 HOLLANDA 2 0 2 141 179 2      
     
Ersözlü gitti, Üner geldi      BASKETBOL Birinci Ligi takımlarından Darüşşafaka’da coach Serdoğan Ersözlü ve teknik ekibi görevinden ayrılırken, başantrenörlüğe Halil Üner getirildi. Yeşil - Siyahlı kulüp tarafından yapılan açıklamada, bu sezon beklenen sonuçları alamayan takıma kan değişikliği yapılmasına karar verildiği ve Üner’in, sezon sonuna kadar takımın başında olacağı belirtildi. 
     



 SPOR 

























</TEXT>
</DOC>
