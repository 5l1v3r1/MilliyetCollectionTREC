<DOC>
<DOCNO> 98971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/son/sontur30.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırsızın böylesi filmlerde bile görülmez... 
</HEADLINE>
<TEXT>

     Edirne'de, ev sahibinin tatile gitmesini fırsat bilerek girdikleri evde yatıp kalkan ve bazı eşyaları da satan 3 genç, yakalandı. 
     Edinilen bilgiye göre, Mehtap Cömert, babası Eşref Cömert'e ait Kaleiçi semtinde bulunan evi kontrol etmeye gitti. Eve girdiğinde bazı sesler duyan Mehtap Cömert'in bağırması üzerine komşuları yardımına koştu. Bu sırada V.E 14 , evden çıkıp arka kapıdan kaçmak isterken kıskıvrak yakalandı ve polise teslim edildi. 
     V.E. gözaltında tutulurken, bu kişi ile birlikte hırsızlık yaptıkları belirlenen H.G 14 ve A.D. 15 geceyi geçirmek üzere eve geldiklerinde polis tarafından yakalandı. 
     Gözaltına alınan gençlerin, yatıp kalktıkları evden VCD, 37 ekran televizyon, 2 adet müzik seti, gömlek ve giymek için ayakkabı çaldıklarını itiraf ettiği bildirildi. 
     Mehtap Cömert, gençlerin evde gecelediklerini ve banyo bile yaptıklarını belirterek, ''Yataklar dağınık durumdaydı. Evin her yanına girerek, çok rahat davranmışlar. Evde benim bile bulamadığım eşyaları ortaya çıkarmışlar'' dedi. 
     





</TEXT>
</DOC>
