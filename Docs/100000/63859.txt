<DOC>
<DOCNO> 63859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/24/ekonomi/eko05.html </URL>
<DATE> 2002/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Hisse alana ucuz bilet 
</HEADLINE>
<TEXT>

Beşiktaş Kulübü Başkanı Serdar Bilgili, Beşiktaş’ın halka arzından hisse alacak taraftarlara kombine bilet satışında indirim yapmayı planladıklarını söyledi 
     EKONOMİ SERVİSİ 

     Beşiktaş Futbol Yatırımları Yönetim Kurulu Başkanı Serdar Bilgili, şubat ortasında şirketin yüzde 15’ini halka arz ederek, Beşiktaş’ı gerçek anlamda taraftarı ve yatırımcısıyla buluşturacaklarını söyledi. 
     Halka arzın, geleceğin Beşiktaş’ını yaratmada önemli bir kaynak oluşturacağını belirten Bilgili, halka arzdan hisse alacak kongre üyesi ve taraftarlara, kombine bilet satışında indirim yapmayı planladıklarını açıkladı. 
     
     Borsaya ilgi artacak 
     Bilgili, arzı öncelikle kongre üyelerine ve kendi taraftarlarına yapacaklarını, yurtdışındaki taraftarlara da internet üzerinden kredi kartları ile hisse senedi almaları için altyapı hazırlıkları yürüttüklerini söyledi. 
     "Beşiktaş’ın halka arzıyla borsaya renk gelecek, ilgi iki misline çıkacak" diyen Bilgili, Beşiktaş’ın ilk işlem gününde borsada şov yapma konusunu düşündüklerini de kaydetti. 
     Bilgili, Beşiktaş gibi büyük kulüplerin en büyük giderinin transferler olduğuna işaret ederken, önümüzdeki dönem bonservis bedellerinin kalkacağını, Beşiktaş Futbol Yatırımları’nın daha k rlı hale geleceğini belirtti. Bilgili, şirketin kapasitesi açısından Türkiye’nin en büyük 500 büyük sanayi kuruluşlarından biri olabileceğini dile getirdi. 
     İş Yatırım Genel Müdürü Özcan Türkakın da halka arzdan 15 - 18 milyon dolar civarında gelir beklendiğini söyledi. 
     Öte yandan İstanbul Milletvekili ve Beşiktaş Yönetim Kurulu eski üyesi Aydın Ayaydın, halka arz için zamanlamanın yanlış olduğunu öne sürdü. 
     
     Halka arz geliri altyapıda kullanılacak 

</TEXT>
</DOC>
