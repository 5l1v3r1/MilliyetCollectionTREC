<DOC>
<DOCNO> 50754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/son/sonspo11.html </URL>
<DATE> 2001/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, Tolga'dan vazgeçmedi... 
</HEADLINE>
<TEXT>

     Beşiktaş, Galatasaray'ın da peşinde olduğu Gençlerbirliği futbolcusu Tolga'nın transferinden vazgeçmedi. 
     Beşiktaş Kulübü İletişim Komitesi Başkanı Mete Düren, UEFA kuralları gereği Tolga ile bugüne dek resmi bir anlaşma yapmadıklarını belirterek, ''Bu futbolcu ile Gençlerbirliği Kulübü Başkanı İlhan Cavcav'ın da izniyle sözlü olarak 3.5 yıllık bir ön anlaşma yapmıştık. 
     Gençlerbirliği gibi büyük bir takımın oyuncusuyla, Beşiktaş gibi Türkiye'nin elit kulüplerinden birinin arasındaki anlaşma sözlü de olsa geçerlidir'' dedi. 
     Düren, Tolga'nın transferi için çalışmalarının halen sürdüğünü de ifade ederek, İlhan Cavcav ile bonservis görüşmelerine başlamak için, Singapur'da bulunan kulüp başkanı Serdar Bilgili'nin yurtdışından dönmesini beklediklerini sözlerine ekledi. 
     






</TEXT>
</DOC>
