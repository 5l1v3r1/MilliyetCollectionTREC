<DOC>
<DOCNO> 58331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/21/son/sonspo11.html </URL>
<DATE> 2001/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Gururumuz Mirsad, hala Avrupa Ligi'nin en değerli oyuncusu... 
</HEADLINE>
<TEXT>

     Basketbolda Erkekler Avrupa Ligi'nde 9. hafta maçlarının ardından ''en değerli oyuncu'' sıralamasında ve ribaunt krallığında, Rusya'nın USH CSKA Moskova takımında oynayan milli sporcu Mirsad Türkcan, ilk sıradaki yerini korudu. Sakatlığı nedeniyle takımının son 3 maçında forma giyemeyen Mirsad Türkcan, buna karşın ''en değerli oyuncu'' kategorisinde 164 puan ve maç başına 27.33 ortalamayla zirvedeki yerini korumayı başardı. Şu ana dek 6 maçta, savunma ve 23 hücum olmak üzere 76 ribaunt alıp maç başına 12.66'lık ortalama tutturan Türkcan'ın, ribaunt krallığında da zirvedeki yeri değişmedi. Ribaunt krallığında ayrıca Ülkerspor'un ABD'li oyuncusu Quadre Lollis, 50 savunma, 46 hücum, toplam 96 ve maç başına 10.66 ile 3., Efes Pilsen'in Letonyalı pivotu Kaspars Kambala da 50 savunma, 21 hücum, toplam 71 ve maç başına 7.88 ortalamayla 8. sırada bulunuyor. Ligin asist krallığında, İspanya'nın TAU Ceramica Vitoria takımından Elmer Bennett, toplam 46 ve maç başına 5.11, sayı krallığında, Yunanistan'ın BC Pire Olympiakos takımından Alphonso Ford, toplam 239 ve 26.55 ortalama, top çalma kategorisinde İtalya'nın Kinder Bologna takımından Emanuel Ginobili, toplam 26 ve 2.88 ortalama, blok kategorisinde de Litvanya'nın BC Zalgiris Kaunas takımından Grigorij Hizhnjak, toplam 31 ve 3.44 ortalamayla ilk sırada bulunuyor. 
     






</TEXT>
</DOC>
