<DOC>
<DOCNO> 87139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/yazar/gunes.html </URL>
<DATE> 2002/05/31/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Serçe, Şahin, Kartal ve Doğan’ın sahipleri zorda 
</HEADLINE>
<TEXT>

     Fiat zorda. Aybaşında grubun onursal başkanı ve en büyük ortağı Gianni Agnelli bir açıklamada bulunarak otomotivde kalacaklarını belirtti. Bu arada grup da 1.8 milyar euro sermaye enjekte edileceğini resmen açıkladı. Ancak Fiat hisselerindeki fiyat düşüşü durmadı. 
     Fiat’ın yüzde 80’i Fiat ve Agnelli ailesine ait. Geri kalan yüzde 20 ise Amerikan şirketi General Motors tarafından satın alınmış durumda. Geçen yıl eylül ayında tüm borsalar düşerken Fiat’ın fiyatları da düşmüştü. Ancak nisan ayı itibariyle borsalar toparlandı. Oysa Fiat hala kan kaybediyor. 
     Kan kaybının nedeni basit Geçen yıl 549 milyon euro zarar eden grup bu yıl daha da fazla zarar bekliyor. Fiat’ın yurtdışındaki bazı operasyonları Brezilya, Polonya ve Türkiye geçen yıl çok kötü performans göstermişti. Yurtiçinde de durum parlak değil. Fiat içeride o kadar egemen ki, içeriye girmek için büyük ölçüde fiyat kırmak gerekiyor. Bu da karları çok olumsuz etkiliyor. Fiat’ın Avrupa’daki fabrikaları yüzde 75 kapasiteyle çalışıyor. Oysa karlılık için asgari yüzde 80 kapasite gerekiyor. En son umut Stilo modeli bile hedeflerin yüzde 10 altında satıyor. 
     Fiat’ın otomotiv dışında da yatırımları bulunuyor. Ancak bunların çoğu yeni ve bir hayli de borç yükü getirmiş durumda. Mesela tarım ve inşaat makineleri üreticisi CNH Case New Holland 1999’da bir Amerikan şirketinden 4.6 milyar dolara satın alınmıştı. Fiat rakibi John Deere bu fabrikayı alır diye ürktü ve gerekenden fazla para verdi. Bir de o zamanlar piyasa canlıydı 6 milyar euroluk borcun 5’i buradan geliyor. Masrafları kısmak için bazı önlemler alınmış olsa da, yatırımın yanlışlığın ortada. 
     Borç yiyen kesesinden yer. Fiat’ın toplam borçları 10 milyar euroyu buluyor. Üstelik bunları çoğu kısa vadeli. Yapılması gereken ilk iş elbette küçülmek. Bazı varlıkların elden çıkarılması gerekiyor. Magneti Marelli yedek parça işletmesi satılık. Ama alan yok. Grubun resmi başkanı Paolo Fresco yakında Türkiye’de olacak 2 milyar euroluk bir aktif satışı planlıyor. 1 milyarlık da hisse satışı gerçekleştirdiği için borcun 3 milyarı azalmış olacak. Sırada Teksid gibi askeri araç üreticisi Comau gibi Ford’a, GM’ye ve Iveco’ya robot üreten fabrikası var. 
     Son zamanlarda Agnelli ailesi yeni yatırımlarını farklı alanlara da itiyor. Mesela geçen yıl İtalya’nın üçüncü büyük sigorta şirketi olan Toro’yu özelleştirmeyle aile aldı. Fransız Elektrik şirketi ile yakın temasla İtalya’nın en büyük enerji üreticisi Montedison’un hisselerini eline geçirdi. 
     Patron Agnelli yine de "yaşadıkça otomotivdeyim" diyormuş. Ama 81 yaşında olduğunu düşünürsek bu kısa sürebilir. Alacaklı bankalar otomotivde kalınacaksa diğer tüm varlıkların elden çıkarılmasını ve borçların düşürülmesini istiyor. Aksi halde Fiat diğer ortak GM tarafından satın alınacak gibi görünüyor. 
     
     







Kritik sonbahar 


Enseyi karartmayın, çünkü... 


Yasak ilaçlar... 


AB nasıl bakıyor 


Mesud’un kalesini Tayyip düşürecek mi ’ 


30 Mayıs... Milat 


20 milyara kolej 


Serçe, Şahin, Kartal ve Doğan’ın sahipleri zorda 


Yabancılar "bekle - gör" pozisyonunda 


Recep Tayyip Erdoğan değişmiş olabilir mi 


Piyasa psikolojisi 


İnsan kaçakçılığı ve Türkiye 


Ecevit’siz MGK 


Entelektüel faaliyetlere kriz dopingi 


Firuze 


Derviş Tamam mı, devam mı 


Yapay gündem Politika Real gündem Üretim 


</TEXT>
</DOC>
