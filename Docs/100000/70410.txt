<DOC>
<DOCNO> 70410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/son/sonspo04.html </URL>
<DATE> 2002/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray ile Göztepe ligde 48. randevuya çıkacak 
</HEADLINE>
<TEXT>

     Galatasaray ile Göztepe, Birinci Süper Futbol Ligi'nde yarın yapacakları maçla birlikte, lig tarihinde 48. karşılaşmalarına çıkacak. 
     İki takım arasında ligde bugüne kadar yapılan maçlarda ''Cim Bom''un, İzmirli renktaşına karşı galibiyet sayısında 22-10'luk üstünlüğü bulunuyor. Taraflar, 15 maçta da eşitliği bozamadı. 
     Lig maçlarında Galatasaray'ın toplam 64 golüne, Göztepe 34 golle karşılık verdi. İki ekip arasında sezonun ilk yarısında İstanbul'daki karşılaşmayı Galatasaray 4-1 kazanmıştı. 
     
     İzmir'deki maçlar 
     Galatasaray, İzmir'de yapılan lig maçlarında rakibine az da olsa üstünlük kurdu. 
     İki ekip şimdiye dek İzmir'de 23 maçta karşı karşıya gelirken, ''Cim Bom''un 9 galibiyetine karşı, Göztepe 7 kez sahadan galibiyetle ayrldı. İzmir'deki 7 maç da berabere sonuçlanırken, Galatasaray 29, Göztepe ise 21 gol attı. 
     Galatasaray, Göztepe karşısında en farklı skorlu galibiyetini, 1978-79 sezonunda İstanbul'da 6-1'lik sonuçla elde etti. Göztepe ise İstanbul ekibini 1979-80 sezonunda 3-1 yenmeyi 
     başardı. 
     






</TEXT>
</DOC>
