<DOC>
<DOCNO> 71173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/06/son/sontur14.html </URL>
<DATE> 2002/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmen, eski sevgilisi öğretmeni pastanede öldürdü 
</HEADLINE>
<TEXT>

     Diyarbakır'da bir öğretmen, eski sevgilisini pastanede silahla öldürdü. 
     Alınan bilgiye göre, Batman Ticaret Lisesi'nde, felsefe öğretmeni olarak görev yapan Ahmet Dağ, eski sevgilisi olan ve Diyarbakır TÜMAY Dershanesi'nde Türkçe öğretmenliği yapan Rojin Başaran'ı izleyerek Gevren Caddesi'ndeki bir pastaneye gittiğini tespit etti. 
     Daha sonra pastaneye giren Dağ, üzerinde taşıdığı silahla erkek arkadaşı ile oturan Başaran'a ateş etmeye başladı. 
     Yaralı olarak Dicle Üniversitesi Tıp Fakültesi Araştırma Hastanesi'ne kaldırılan Başaran, müdahalelere rağmen kurtarılamadı. 
     Olaydan sonra kaçmak isteyen Dağ, güvenlik güçlerince kısa sürede yakalandı. 
     






</TEXT>
</DOC>
