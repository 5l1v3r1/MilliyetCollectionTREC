<DOC>
<DOCNO> 63395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/21/son/sondun10.html </URL>
<DATE> 2002/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan Devlet Başkanı "Atatürk'e hayranım" 
</HEADLINE>
<TEXT>

     Pakistan Devlet Başkanı Pervez Müşerref, Atatürk'e hayran olduğunu, ancak ülkesinin ''Türkiye'den daha çok Müslüman bir toplum'' olduğunu söyledi. 
     Müşerref, Newsweek dergisine verdiği demeçte, babasının Türkiye'de diplomat olduğu dönemde öğrendiği Türkçe'yi akıcı konuşmasıyla övünerek, Atatürk'e hayran olduğunu bildirdi. 
     Devlet Başkanı Müşerref, ancak Pakistan'ın kurucusu Muhammed Ali Cinnah'ı kendisine model aldığını belirtti. 
     ''Hindistan ile savaşın muhtemel olmadığını'' kaydeden Müşerref, iyimser olmak için nedenler bulunduğunu söyledi. 
     Müşerref, ''Askeri ve diplomatik-siyasi görüşe göre sizi temin ederim ki, delice bir hareket olmazsa savaş çıkacağını sanmıyorum. 
     Ancak her zaman olasılık vardır'' dedi. 
     Keşmir'in dünyadaki en ciddi sorunlardan biri olduğunu belirten Müşerref, bunun sonucu olarak bölgede bir nükleer savaş riskinin bulunduğunu ve 50 yıldır devam eden sorunun çözülmesi gerektiğini kaydetti. 
     






</TEXT>
</DOC>
