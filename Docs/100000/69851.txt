<DOC>
<DOCNO> 69851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/son/sonspo16.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de 12 ayrı takımda oynayan Chucky Brown rekor kırdı 
</HEADLINE>
<TEXT>

     Sacramento Kings'in bu sabah Utah Jazz ile yaptığı maçta oynayan yeni oyuncusu Chucky Brown, ABD Profesyonel Basketbol Ligi NBA'de 12 ayrı takımın formasını giyerek rekor kırdı. 
     Geçen sezon Cleveland Cavaliers ve Golden State Warriors'da 26 maç oynayan Brown, son olarak Hidayet Türkoğlu'nun da formasını giydiği Sacramento Kings ile 10 günlük sözleşme imzaladı. 
     13 yıldır NBA Ligi'nde oynayan Chucky Brown, 1995 yılında şampiyon 
     olan Houston Rockets'ın yanı sıra Los Angeles Lakers, New Jersey Nets, Dallas Mavericks, Phoenix Suns, Milwaukee Bucks, Atlanta Hawks, Charlotte Hornets ve San Antonio Spors'da oynadı. Daha önce ligde en çok takım değiştirme rekoru 11 takımla Brown ile Memphis Grizzlies'in oyuncusu Tony Massenburg arasında paylaşılıyordu. Internetteki fan kulüplerinin birinde kahraman oyuncular listesinde bulunan Brown, sakat olan Mateen Cleaves'ın yerine oynayacak. 
     






</TEXT>
</DOC>
