<DOC>
<DOCNO> 79649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/son/sontur01.html </URL>
<DATE> 2002/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya'da Rus turist falezlerden atlayarak intihar etti 
</HEADLINE>
<TEXT>

     Antalya'da Rus uyruklu bir kadın, falezlerden atlayarak intihar etti. 
     Alınan bilgiye göre, Konyaaltı Caddesi'ndeki Atatürk Parkı'nda bulunan vatandaşlar, falezlerin üzerinde bir kadının uzun süre oturduğunu görerek polise haber verdiler. 
     Olay yerine gelen polis ekipleri, kadının Rus uyruklu olduğunu tespit ederek, tercüman getirttiler. 
     Tercümanın konuştuğu 45 yaşlarındaki kadın, sorunları olduğunu ve denize atlayarak intihar edeceğini söyledi. Kadın, tercümanın ikna çabalarına rağmen, denize atladı. 
     Hayatını kaybeden kadının cesedi, Deniz Polisi tarafından bulundu. Üzerinden kimlik çıkmadığı belirtilen kadının cesedi Antalya Devlet Hastanesi morguna kaldırıldı. 
     





</TEXT>
</DOC>
