<DOC>
<DOCNO> 94262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/07/son/sondun08.html </URL>
<DATE> 2002/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü erkekler "utangaç" çıktı 
</HEADLINE>
<TEXT>

     Dünyaca ünlü erkeklerin, kadınlarla ilişkilerinde çok utangaç oldukları ve harekete geçemedikleri için teklifin karşı taraftan geldiği ortaya çıktı. 
     People dergisinin internet sitesindeki derlemeye göre, Brad Pitt, Will Smith, George W. Bush gibi siyaset, müzik ve sinema dünyasının ünlüleri, aslında utangaç birer aşık. 
     Çekingen ünlülerin başında ünlü aktör Brad Pitt geliyor. Özel yaşamında da girişkenliğiyle tanınan Pitt, aslında hoşlandığı kadına ilgisini belli edemeyecek kadar içine kapanık. 
     ''Friends'' dizisinin yıldızı Jennifer Aniston'a bir türlü telefon açamayan 38 yaşındaki yakışıklı oyuncu, aylar sonra tesadüfen karşılaşmaları sayesinde muradına erdi. Pitt'in bu özelliğini açıklayan Aniston, ''Evet, çok utangaç. Ancak, çok da sevimli. Her zaman bana kapıları açar, çiçek getirir. Gerçek bir centilmen'' dedi. 
     ABD eski güzellik kraliçesi, Oscarlı aktris Halle Berry de eşinin utangaçlığından yaka silkenlerden. 
     Şarkıcı Eric Benet ile 1997'de karşılaşan Berry, aylar süren internet sohbetleri de sonuç vermeyince harekete geçti. Berry, mutlu beraberliğine giden itirafını, ''Aylar geçmişti. Bir gün ona döndüm ve dedim ki, 'biliyor musun, seni seviyorum'. Herşey böylece başladı'' sözleriyle anlattı. 
     Aktör Will Smith ile Jada Pinkett da 1990'da ''Fresh Prince of Bel-Air'' dizisinin setinde tanıştı. Smith'i çocuksu bulan Jada, 5 yıl sonra gördüğünde beğendi ve genç adama yaklaştı. Çiftin şu anda iki çocuğu ve mutlu bir evliliği var. 
     ABD Başkanı George W. Bush ise eşi Laura'ya yakın olmak için ''çöpçatana'' ihtiyaç duydu. Joe ve Jan O'Neill adlı çiftin aracılığıyla Laura Welch'e ilgisini belli eden ABD Başkanı, 3 ay sonra hayatının kadınıyla dünyaevine girdi. 
     Cindy Crawford'ın eşi Rande Gerber, Uma Thurman'ın eşi aktör Ethan Hawke ve dünyaca ünlü model Rebecca Romijn Stamos'un eşi aktör John Stamos ise girişken erkekler arasında yer aldı. 
     





</TEXT>
</DOC>
