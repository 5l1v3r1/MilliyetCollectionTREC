<DOC>
<DOCNO> 99276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/siyaset/siy11.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürtçe’den önce Ermenice geliyor 
</HEADLINE>
<TEXT>

     ANKARA Milliyet 

     Asılsız Soykırım İddiaları ile Mücadele Koordinasyon Kurulu Başkanlığı’nca soykırım iddialarına karşı bir anıt müzenin yapılması kararı alındı. Osmanlı arşivlerinde bulunan 20 bin belgenin de İngilizce’ye tercüme edilerek, internetten yayımlanacağı bildirildi. Asılsız Soykırım İddiaları ile Mücadele Koordinasyon Kurulu Başkanlığı tarafından yapılan yazılı açıklamada, kurulun önceki gün, Başbakan Yardımcısı Devlet Bahçeli başkanlığında, dördüncü olağan toplantısını yaptığı belirtildi. Toplantıda Ermeni soykırımı iddialarıyla ilgili gelişmelerin gözden geçirilerek değerlendirildiği kaydedilen açıklamada, şöyle denildi 
     "Bu kapsamda, yurtiçi ve yurtdışında yapılacak bilgilendirme, aydınlatma faaliyetleri analiz edildi. Asılsız soykırım iddialarına karşı bilimsel çalışma yapacak araştırma enstitüleri ile Türkiyat Enstitüsü’nün kuruluş ve çalışma esaslarıyla, bu amaçla Ermenice öğrenmek isteyen vatandaşlarımızın ihtiyaçlarını karşılayacak tedbirler kararlaştırıldı." 
     



 SİYASET 



















</TEXT>
</DOC>
