<DOC>
<DOCNO> 67474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/son/sonspo14.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümit Milli Futbol Takımı 0 - Danimarka 0 maç bitti 
</HEADLINE>
<TEXT>

     Ümit Milli Futbol Takımı ile Danimarka arasında yapılan özel maç, 0-0 berabere tamamlandı. 
     Karşılaşmanın ilk yarısı 0-0 sonuçlandı. 
     Maçın ilk yarısında Danimarka, özellikle ilk dakikalarda etkili ataklar geliştirdi. Türkiye'nin hücum girişimleri, ilk yarı boyunca beklenen gol pozisyonlarını getirmedi. 
     3. dakikada gelişen organize Danimarka atağında, Toft'un pasıyla 
     buluşan Haakansson, kaleciyle karşı karşıya kaldı. Bu futbolcunun attığı şutta Ramazan, uçarak topu kornere çeldi. 18. dakikada Türkiye ceza alanı içinde oluşan karambolde topla buluşan Benjaminsen'in sert şutunda, meşin yuvarlak üstten autu boyladı. 30. dakikada Korhan, orta alandan aldığı topla rakip yarı alanı katetti. Bu futbolcunun ceza alanına girmeden attığı şutta, top üstten auta çıktı. Kalan dakikalarda 2 takımın atakları sonuç getirmedi ve ilk yarı golsüz eşitlikle tamamlandı. Karşılaşmanın ikinci yarısına Türkiye, kaleci Ramazan'ın yerine Volkan'ı xx , İbrahim'in yerine Okan'ı x , Tunç'un yerine Beyhan'ı xx ve Uğur'un yerine Faruk'u x oyuna alarak başladı. 48. dakikada Danimarka, mutlak bir gol pozisyonundan yararlanamadı. Türkiye kale alanı önünde oluşan karambolde, Benjaminsen topa vurdu. Volkan, yakın mesafeden meşin yuvarlağı çeldi. Savunma oyuncuları tehlikeyi uzaklaştırdı. İkinci yarıda, bu pozisyondan başka gol tehlikesi yaşanmadı. 58. dakikada Türkiye'de Tuncay'ın yerine Ömer x oyuna girdi. 61. dakikada Danimarka'da Toft'un yerine Junker x oyuna alındı. 75. dakikada Serhat sarı kart gördü. 83. dakikada Korhan'ın yerine, Yaşar oyuna dahil olurken, karşılaşma da golsüz berabere sonuçlandı. 
     






</TEXT>
</DOC>
