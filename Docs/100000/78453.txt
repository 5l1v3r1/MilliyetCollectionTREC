<DOC>
<DOCNO> 78453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/15/son/sondun17.html </URL>
<DATE> 2002/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası Af Örgütü ABD'yi esirlere zalimce davranmakla suçladı 
</HEADLINE>
<TEXT>

     Uluslararası Af Örgütü, ABD'nin Küba'daki Guantanamo üssünde tuttuğu El Kaide ve Taliban üyesi esirlere davranışını ''zalimce'' olarak nitelendirdi. 
     Londra merkezli örgütün Amerikan hükümetine gönderdiği 62 sayfalık muhtırada, sert ifadelerle eleştirilen esirlere yönelik davranışın ''zalimce ve küçük düşürücü'' olduğu belirtildi. 
     Örgüt, Washington yönetiminin, esirlerin avukat kullanma hakkını reddederek, uluslararası yasalara ''saygısızca karşı geldiğini'' belirtti. 
     Muhtırada, şunlar kaydedildi 
     ''ABD hükümeti, Afganistan'daki ve Guantanamo'daki gözaltılarla ilgili tüm hareketlerinin uluslararası hukuk ve ölçülere uyumunu sağlamalıdır. ABD hükümeti, esirlere 'savaş esiri' statüsü vermeyi ya da Cenevre Sözleşmesi uyarınca yetkili esirlerin bir mahkemeye çıkarılmalarını reddetmiştir. ABD'nin Cenevre Sözleşmesi'ni 'istediği gibi kullanma' yaklaşımı kabul edilemez.'' ABD, Guantanamo üssünde 300, Afganistan'da ise 200 Taliban ve El Kaide militanını esir tutuyor. 
     





</TEXT>
</DOC>
