<DOC>
<DOCNO> 84169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/son/sonspo03.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de kaleci Oğuz imzayı attı 
</HEADLINE>
<TEXT>

     Transfer çalışmalarını sürdüren Fenerbahçe, iç transferde kaleci Oğuz Dağlaroğlu ile de sözleşme imzaladı. 
     Oğuz Dağlaroğlu, kulübüyle yeniden anlaştığını ve 2 yıllık sözleşme imzaladığını söyledi. 
     Fenerbahçe'den ayrılmayı hiç düşünmediğini ifade eden Oğuz, ''Kulübümde kaldığım için çok mutluyum. Uzun yıllar sarı-lacivertli kulübe hizmet etmeyi sürdüreceğim'' dedi. 
     Oğuz, amacının bundan sonra takımda daha fazla yer bulmak olduğunu kaydederek, ''Gelecek sezon Avrupa'da ön elemeyi geçip, yine Avrupa Şampiyonlar Ligi'de mücadele etmeyi hedefliyoruz. Ayrıca Türkiye Ligi ve Türkiye Kupası'nda da amacımız şampiyon olmak. Bu hedeflere ulaşmakta benim de bir katkım olursa, çok sevinirim'' diye konuştu. 
     Aldığı transfer ücretini açıklamak istemeyen Oğuz, istediği rakama yakın bir ücrete imza attığını sözlerine ekledi. 
     





</TEXT>
</DOC>
