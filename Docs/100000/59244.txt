<DOC>
<DOCNO> 59244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/yazar/asik.html </URL>
<DATE> 2001/12/27/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Bushizm.. 
</HEADLINE>
<TEXT>

     ABD Başkanı Dablyu Bush, Başkanlık görevinin henüz başında olmasına rağmen şimdiden zengin bir laf ve gaf koleksiyonuna sahip... Örnekler 
     .. Washington DC’de giriştiğimiz en ilginç teşebbüslerden biri de, bu "vampiröcihazı... Vampir, eee, cep telefonuyla ilgili bir şey.. Tapasından duvara takıyor, cep telefonunuzu şarj ediyorsunuz... Denver - 14 Ağustos 
     .. Neye inandığımı biliyorum. Neye inanıyorsam açıkça beyan etmeye devam edeceğim. Neye inanıyorsam... İnanıyorum ki, neye inanıyorsam doğrudur... 22 Temmuz, Roma 
     .. Doğalgaz, bu yarıküreye ait bir şeydir. Doğal olarak, "Bu yarıküreye ait" demek hoşuma gidiyor. Çünkü doğalgaz, bizim komşularımızda bulabileceğimiz bir ürün.. 
     .. Kitaplarla ilgili en muhteşem şeylerden biri de, içlerinde bazen bazı fantastik resimlerin olması... 
     .. Evet, Bu ülkenin 4 Temmuz Bayramı’nı kutladığımız şu sırada Başkan olmak tasavvur edilemez bir onur. Bu demek oluyor ki, bu ülke son derece önemli ve devrolunamaz haklara sahip. Washington 
     .. Evet, Afrika hakkında konuşarak çok zaman harcadık. Evet, Afrika açlıktan inanılmaz mustarip bir ülke... 
     .. Vladimir Putin’e şunu da açıkça izah ettim "Eğer birbirimizi havaya uçurursak dünya daha güvenli bir yer olur" fikrine sahip olduğumuz o eski günlerden de ilerisini düşünmemiz çok önemlidir. 
     
     Dualarınıza dikkat edin, gerçekleşebilirler. 
     Emerson 
     
Günün fıkrası...      Rıdvan Budak olayıyla ilgili bir açıklama yapan Ecevit 
     - Partimizde bir daha böyle bir ihraç olayı kesinlikle yaşanamayacaktır bu, ilk ve son olacaktır, demiş. 
     Gazeteciler 
     - Bunu nasıl başaracaksınız diye sormuşlar. 
     Ecevit, cevap vermiş 
     - Çünkü bir dahaki sefere, özürlüler kontenjanımızı sonuna kadar kullanarak, partimize sadece dilsizleri alıp milletvekili yapacağız 
     Can Ozan 
     
İnsan olabilmek...      Büyük insan.. Mükemmel insan.. İyi insan... Pırlanta insan... İnsanları daha iyi anlatmak için yukardaki türden sıfatlar eklenir önlerine... Okurumuz Nevin Donat’ın dikkatini çekmiş bu tür tanımlar.. Diyor ki mektubunda 
     - Büyük insan, mükemmel insan vs. olabilir mi Hayır... İnsan zaten büyük, mükemmel, aziz, olağanüstü bir yaratıktır. İnsan’ın öz varlığında bütün erdem ve yetenekler mevcuttur. Ancak çevre faktörleri eksiltir, yozlaştırır, değersizleştirir onu. Mükemmel insan kendi gücü ve yetenekleri sayesinde göreceli olarak daha az yozlaşmış insana verilen addır. Netice... İnsanın sadece "insan" olması yeterlidir. Bütün olağanüstülükler sadece ve gerçekten "insan" olanda mevcuttur. Aslolan "insan" olabilmektir... 
     
Doğal gazlama      ENKA - Bechtel ortaklığının inşa ettiği doğalgazla çalışan Gebze, Adapazarı ve İzmir elektrik santralları önümüzdeki 7 ayda peyderpey devreye giriyor. ENKA Holding yöneticilerinden Sinan Tara’nın verdiği bilgiye göre bu üç santralın devreye girmesiyle Türkiye’nin mevcut elektrik enerjisi üretimi yüzde 25 oranında artacak. 
     "Yap - İşlet" modeliyle inşa edilen santrallara devlet gazı temin etmek zorunda olduğu gibi üretilen elektriği de ihtiyacı olsun olmasın satın alacak. Almazsa da bedelini tıkır tıkır ödeyecek. 
     Merak ettiğimiz soruları dün telefonda Sayın Sinan Tara’ya sorduk 
     - Hatırladığımız kadarıyla bu santrallara Mavi Akım’dan gaz verilecekti. Ama Mavi Akım henüz tamamlanmış değil. Acaba santralları çalıştıracak gaz var mı 
     - Türkiye’nin ekonomik krizde olması nedeniyle artan gaz santralları çalıştırmaya yetecek. Mavi Akım projesinin önümüzdeki Eylül’de tamamlanması bekleniyor. O tarihten sonra gaz üretimi iyice rahatlayacak. 
     - Peki bu ekonomik krizde önümüzdeki 6 ayda devreye girecek yüzde 25’lik elektrik fazlasını kim satın alacak 
     - Barajlardaki su azalması elektrik üretiminde bir düşüş meydana getirdi. Barajların tekrar dolması ve üretimin eski düzeyine yükselmesi için 3 - 4 yıl geçeceği hesaplanıyor. İzmir, Gebze ve Adapazarı santralları bu açığı kapatacak.. Böyle bir denge kurulacak... 
     Enerji Bakanı Cumhur Ersümer döneminde yapılan tartışmalar hafızalarda. Ersümer ve teknisyenleri Türkiye’nin doğalgaz ve elektrik ihtiyacını gereksiz yere şişirmekle suçlanıyorlardı. Başta DPT ve Elektrik Mühendisleri Odası olmak üzere pek çok kuruluş ise ihtiyaç fazlası gaz ve elektriğe ödenecek paranın devleti batıracağını savunuyordu. Acaba kim haklıydı 
     Sanırız kimin haklı olduğunu anlamak için öyle yıllarca beklememiz gerekmeycek... 2002 yılı bize belirleyici ipuçları verecek.... 
     
     Süleyman Demirel "Sandıkta oyunuzu pırasa gibi doğramayınödemiş. İnsan merak ediyor neden hıyar değil de pırasa dedi acaba .. 
     Haldun Ertem 
     
     







İnönü faktörü 


Bushizm.. 


Ecevit ve Org. Kıvrıkoğlu'nun sözleri 


Irak'la ilgili o kadar çok soru var ki 


Sevinecek şeyler de bol üzülecek şeyler de bol 


Kurmayca diplomasi 


Mutlu Noeller Türkiye .. 


İhracata maşallah 


Afgan deneyimi 


Yılbaşı fırsatıyla isyana tahrik 


Tarikat okulunda dehşet 


Alemdaroğlu'na angaje olanlar 


Solda Pişkinsüt partisi 


Batan 19 bankadan 11'inin murakabesi neden Deloitte'e 


Ay-Cell piyasa’da 


Deride iki Turgut olayı’... 


</TEXT>
</DOC>
