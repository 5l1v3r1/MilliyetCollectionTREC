<DOC>
<DOCNO> 81402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/01/yasam/yas05.html </URL>
<DATE> 2002/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle buyurdu mevzuat 
</HEADLINE>
<TEXT>

Adana’da iki kız öğrenciye taciz ve tecavüzde bulunan idarecilerin mevzuat yüzünden aynı okula geri dönmeleri, herkesi isyan ettirdi 
     BÜNYAMİN YIL, YÜKSEL EKER, NEŞET KARADAĞ Adana DHA 

     Öğrencileri Ş.S. ve B.S. ile ilişkiye girdikleri ve tacizde bulundukları iddiasıyla 3 ay açığa alınan İnkılap İlköğretim Okulu Müdürü Rıfat Ekren, yardımcısı Yakup İnekçi ve hizmetli Rahim Özdemir’in göreve geri dönmeleri, veliler ve öğrenciler kadar Milli Eğitim yetkililerini de isyan ettirdi. 
     Adana İl Milli Eğitim Müdürü Duran Tetik, "Bu yöneticileri artık hangi okul kabul eder " derken, 3 aylık sürede Yüksek Disiplin Kurulu’ndan karar çıkmadığı, açığa alma süresinin de uzatılmadığı ortaya çıktı. 
     
     Memurluktan ihraçları istendi 
     Tetik, Milli Eğitim Bakanlığı Yüksek Disiplin Kurulu’nda bekleyen dosyada, yöneticiler ve hizmetlinin, devlet memurluğundan ihracının istendiğini vurguladı. Milli Eğitim Müdürlüğü yetkilileri de, yöneticilerin aynı göreve iadesiyle ilgili şu değerlendirmeyi yaptı 
     "Biz soruşturmayı tamamlayarak bakanlığa gönderdik. 657 sayılı yasaya göre de açığa aldık. İdari soruşturmalarda açığa alma süresi yasayla 3 ayla sınırlanmış. Yasa Soruşturma 3 ayda sonuçlanmazsa görevine iade edilir’ diyor. 3 ay açıkta tuttuk. Yüksek Disiplin Kurulu’ndan sonuç gelmediği için göreve başladılar." 
     Duran Tetik süre uzatımının adli takibat olmadan yapılamadığını dile getirerek, "Ancak şimdi adli takibat başladığı için yeniden açığa alma söz konusu olabilecek" dedi. 
     
Yıldırım korumaya alındı      Skandalın basına yansıması üzerine, olayı ortaya çıkaran sınıf öğretmeni Nursel Yıldırım’a bir zarar gelmemesi için yakınları önlem alırken, Yıldırım, "Savcılığa gitmiş bir olay. Her şey belli. Müdür olmaya çalıştığım iddiaları tamamen yalan" demekle yetindi. 
     Okul Müdürü Rıfat Ekren ise, makam odası önünde kendisini bekleyen gazetecilerin yüzüne kapıyı kapatarak, "Hepinizi dava ediyorum" diye bağırdı. Milli Eğitim Müdürlüğü’nün görevlendirdiği bir müfettiş de, okuldan ayrılırken öğrenciler tarafından yuhalandı. 
     
Ş.S.’nin iddiası Komployu Nursel Yıldırım hazırladı’      Olayın ortaya çıkmasının ardından skandalın mağdurlarından B.S. dün okula gelmezken, Ş.S. eline geçirdiği gazeteyi sonuna kadar okudu. 
     Daha sonra okul bahçesinde beden eğitimi dersine katılan Ş.S., öğretmen sınıfı serbest bıraktığı sırada bahçedeki DHA muhabirine gelerek, "Sizinle konuşacağım" dedi. Ancak Ş.S., "Nursel Yıldırım 4. sınıfta öğretmenimdi, beni de sevmezdi" derken, erkek arkadaşları saçlarından tutup tartaklayarak onu okula soktular. 
     
     Bana para teklif etti’ 
     Ders bittiğinde DHA’ya konuşan Ş.S. şunları söyledi "4. sınıftayken Nursel hoca, benden nefret ederdi. Bu komploya alet olmam için 3.5 milyar lira teklif etti. Bana Bunu yapacaksın, k ğıt yazacaksın’ dedi. O yazılanların hepsi yalan. Notu bana Nursel yazdırdı, sonra bana getirdi. Müdürün masasına ben değil, kendisi bıraktı. Diğer arkadaşımla da konuştum, bizi kandırdılar. İlk ifademi aldıktan sonra, müfettişle Nursel Hoca kendi aralarında Bunu başardık, hadi kutlayalım’ diyordu. Ben sonra vaziyeti anladım, ifademi geri aldım. Müfettiş okula geldikten sonra bir süre okula gelmedim. Bunların olacağını biliyordum. Bana Para vereceğim’ dedi, vermedi." 
     



 YAŞAM 



















</TEXT>
</DOC>
