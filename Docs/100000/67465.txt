<DOC>
<DOCNO> 67465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/son/sonspo05.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'dan Sergen'e büyük jest... 
</HEADLINE>
<TEXT>

     Galatasaray'da, kulüp yönetim kurulu, Malatyaspor maçında şanssız bir sakatlık geçiren Sergen Yalçın'a jest yapacak. 
     Sarı-kırmızılı ekipte kiralık olarak oynayan ve maç oynadıkça para alan Sergen'e, sakatlanması nedeniyle oynayamamasına karşın ödeme yapılacağı açıklandı. 
     Kulüp basın sözcüsü Aziz Üstel, Sergen'in Galatasaray için oynarken sakatlandığını belirterek, ''Kendisi maç başına anlaştığımız ve oynadıkça para alan bir oyuncu. Ancak biz kendisine sakatlığından dolayı, oynamamasına rağmen bir miktar ödeme yapacağız'' dedi. 
     Sergen'in transferinin şu an gündemde olmadığını da kaydeden Üstel, bu transferin mart ayındaki genel kuruldan sonra görüşülebileceğini bildirdi. 
     






</TEXT>
</DOC>
