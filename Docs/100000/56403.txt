<DOC>
<DOCNO> 56403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/10/spor/spo06.html </URL>
<DATE> 2001/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
OKAN RESİTALİ 3-1 
</HEADLINE>
<TEXT>

İtalya’nın Inter takımında forma giyen temsilcimiz, Brescia maçındaki muhteşem futboluyla göz kamaştırdı. Okan, Vieri’nin attığı ikinci golün pasını verirken, galibiyette önemli rol oynadı 
     INTER, Okan ile Emre’nin de oynadığı lig maçında Brescia’yı deplasmanda "rüya ikilisi" Ronaldo ve Vieri’nin 2 golleriyle yenerek, zirvedeki yerini korudu. 90 dakika forma giyen Okan, müthiş performansıyla alkış alırken, Vieri’nin attığı Inter’in ikinci golünün de pasını verdi. Recoba’nın yerine son 17 dakikada oyuna giren Emre ise sol kanatta yine çok çalıştı. İki yıl sonra Vieri ile yan yana ilk onbirde oynayan Ronaldo, 21 Kasım 1999’dan beri ilk golünü de Brescia ağlarına gönderdi. 
     
     Maçın karnesi 
     HAKEMLER Rodomonti, Puglisi, Babini 
     BRESCIA Castellazzi 5 - Petruzzi 5 , Calori 4 , Bonera 5 - Esposito 65 Schopp Dk.66 4 , A.Filippini Yllana Dk.71 4 , Sussi 6 - Toni 5 , Tare 7 
     YEDEKLER Mero, Dainelli, Guana, Salgado 
     INTER Toldo 6 - J.Zanetti 6 , Cordoba 6 , Sorondo 6 , Gresko 7 - Okan 8 , C.Zanetti 7 , Di Biagio 7 , Recoba 6 Emre Dk.73 7 - Vieri 8 , Ronaldo 8 Kallon Dk.66 5 
     YEDEKLER Fontana, Conceiçao, Farinos, 
     Seedorf, Ventola 
     SARI KARTLAR Vieri, Okan, Gresko, 
     C.Zanetti, Bonera, A.Filippini 
     GOLLER Ronaldo Dk.18 , Tare Dk.20 , 
     Vieri Dk.64, 70 
     
     Bu şeref Terim’in 
     MİLAN’IN eski Teknik Direktörü Fatih Terim, La Gazzetta dello Sport ve Rai Uno’nun düzenlediği İtalya’nın en iyi teknik adamını belirleyen "Altın Gül Yarışması"nda ikinci oldu. Birinciliği Roma Teknik Direktörü Capello kazandı. Ödüller 12 Aralık’ta Monte Carlo’da verilecek. Bu arada Milan, evinde Juventus ile 1 - 1 berabere kaldı. Ümit Davala, 72. dakikada yerini Contra’ya bırakırken, Shevchenko’nun 24. dakikadaki golüne, Del Piero 58’de penaltı ile cevap verdi. 
     



 SPOR 



























</TEXT>
</DOC>
