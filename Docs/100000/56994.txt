<DOC>
<DOCNO> 56994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/son/sondun12.html </URL>
<DATE> 2001/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika'da ev baskını "Timsah, boğa yılanı, akrep..." 
</HEADLINE>
<TEXT>

     Belçika'da bir eve yapılan baskında, bir timsah ile çok sayıda yılan, örümcek ve akrep ele geçirildi. 
     Leeuw Saint Pierre kasabasında, ihbar üzerine yapılan baskında, Belçikalı ailenin, ''salonun ortasında, akvaryum içinde bir timsah barındırdığı'' tespit edildi. 
     Bilim adamları ve uzmanların da katıldığı baskın operasyonu sırasında, timsahın güçlükle kontrol altına alındığı, evin diğer odalarında 2 boa yılanı ile zehirli örümcek ve akrepler bulunduğu açıklandı. 
     Belçikalı ev sahipleri, sorgulanmak üzere gözaltına alındı. 
     Baskını düzenleyen güvenlik birimleri ve polis yetkilileri, Belçika'da yabani hayvan satış ve barındırılmasının özel izin gerektirdiğini, bu olayın, ülke pazarında her şeyin izinsiz alınabildiğinin ve satılabildiğinin kanıtı olduğunu söylediler. 
     






</TEXT>
</DOC>
