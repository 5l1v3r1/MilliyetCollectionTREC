<DOC>
<DOCNO> 67807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/15/son/sondun19.html </URL>
<DATE> 2002/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Miloşeviç, Clinton'ı tanık göstermek istiyor 
</HEADLINE>
<TEXT>

     Lahey'deki uluslararası mahkemede yargılanan eski Yugoslav lideri Slobodan Miloşeviç, eski Amerikan başkanı Bill Clinton'ı tanık göstermek istedi. 
     Mahkemede dün başladığı savunmasını bugün sürdüren Miloşeviç, halen görev başında olan ya da görevini tamamlamış bulunan bazı Batılı yetkilileri tanık göstermek istediğini söyledi. 
     Miloşeviç, Clinton'ın yanı sıra BM Genel Sekreteri Kofi Annan, eski Alman Başbakanı Helmut Kohl, eski Amerikan Dışişleri Bakanı Madeleine Albright, eski Alman Dışişleri Bakanı Klaus Kinkel ve Bosna savaşına son veren Dayton anlaşmalarının görüşmelerine katılan Amerikan heyetini ''eski Yugoslavya'da işlenen suçlarla ilgili olarak'' dinlemek istediğini belirtti. 
     Miloşeviç, dün de Fransız lideri Jacques Chirac'ı tanık göstermek istediğini söylemişti. 
     






</TEXT>
</DOC>
