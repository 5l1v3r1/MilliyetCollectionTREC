<DOC>
<DOCNO> 80017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/ekonomi/eko02.html </URL>
<DATE> 2002/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Azaltalım derken 300 bin kişi alınmış’ 
</HEADLINE>
<TEXT>

TBMM KİT Komisyonu Başkanı Birkan Erdal, Kamu çalışanlarının sayısı azaltılmaya çalışılıyor. Ama son üç yılda kamuya dolaylı dolaysız 300 bin kişi alınmış’ dedi 
     SALİHA ÇOLAK Ankara 

     Kamu İktisadi Teşebbüsleri’nin hesaplarını inceleyen TBMM KİT Komisyonu’nun, 238 KİT yöneticisini tekrar tekrar çağırıp dinlediği toplantılar, yöneticilerin ilginç itiraflarına sahne olurken bir yandan da Türkiye’nin KİT’lerin "röntgeninin" çekilmesini sağladı. 
     Yıllar önce Sovyetler Birliği ülkelerine "özelleştirme" danışmanlığı yapan ancak, kendi ülkesinde KİT denetimlerinden sorumlu bir Komisyon Başkanı olarak bu konuda bir ilerleme göremeyen Birkan Erdal’ın saptamaları ve çözüm önerileri şöyle 
     "Şimdi emeklilik filan diyerek kamu çalışanlarının sayısı azaltılmaya çalışılıyor. Bütün bunları konuştuğumuz bir dönemde bile son üç yılda kamuya dolaylı dolaysız 300 bin kişi alınmış. Bu vehameti tek başına ortaya koymaya yeter. 
     
     Yöneticiler çalışmıyor 
     Son birkaç yıldır KİT’lerdeki yöneticilerin hiçbir şey yapmadıklarını gördük. İmza atmaktan, karar almaktan çekiniyorlar. İş yapana hemen müfettiş gidiyor. Devlet bir şey yapılmadığı için ağır bedel ödüyor. 
     Başbakan, Davos’ta yabancı yatırımcıların 40 kapı çalmak zorunda kalıyoruz’ şik yetini alınca harekete geçti. Artık tek kapı çalacaklarını söylüyor. Batı buna One Window Operation’ diyor. Teknoloji Bölgeleri Yasası çıkarıldı. Altı ay içinde yönetmelik çıkacaktı. Yedi buçuk ay geçti yönetmelik ortada yok. Tek pencere olması gerekiyor ama biz o pencerenin içine müsteşarı, valisi derken onlarca kişi sığdırıyoruz. Yasaları çıkarıyoruz ama uygulamadaki aksaklıkların sorumluluğunu üstlenen yok." 
     



 EKONOMİ 


















</TEXT>
</DOC>
