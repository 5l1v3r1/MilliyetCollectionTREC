<DOC>
<DOCNO> 88719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/08/son/sonspo05.html </URL>
<DATE> 2002/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman golcü Miroslav Klose Kaiserslautern'de kalmak istiyor 
</HEADLINE>
<TEXT>

     17. Dünya Kupası finallerinin 4 golle şu anki gol kralı Alman Miroslov Klose, kupada 4 gol atarak Avrupa'nın pek çok takımının transfer listesine girmesine karşın, takımı FC Kaiserslautern'de kalmak istediğini söyledi. 
     Miroslav Klose, takımıyla 2005 yılına dek sözleşmesi olduğunu belirterek, ''Orada kendimi çok iyi hissediyorum. Teknik adam ve ortam benim için mükemmel'' dedi. Klose, sakatlığına karşın, E Grubu'nda Kamerun ile yapacakları kritik maçta oynayabileceğini umduğunu bildirdi. 
     14 milli maçta 12 golü bulunan Klose, ''Birçok kulübün beni 
     transfer etmek istemesi çok güzel bir olay ve bundan büyük mutluluk duyuyorum. Ancak ben kulübüm Kaiserslautern'de kalma isteğindeyim'' diye konuştu. Klose, şunları kaydetti ''24 yaşına giriyorum ve geleceğim hakkında düşünmeye başlamam gerekiyor. Futbol dünyası, hızlı gelişmelerin yaşandığı bir camia, ancak ben Kaiserslautern'de iyi kazanıyorum ve bugün için kulübüm, benim için en doğru tercih.'' 
     





</TEXT>
</DOC>
