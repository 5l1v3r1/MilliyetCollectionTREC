<DOC>
<DOCNO> 69208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/24/guncel/gun05.html </URL>
<DATE> 2002/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ali Fevzi Bir’in lideri olduğu "şike çetesi"nin kilit ismi Derya Uzun Milliyet’e konuştu 
</HEADLINE>
<TEXT>
Dokuz hakem kadınlarla yattı 
Hakem Sadık İlhan’la kendisini Bir’in tanıştırdığını belirten Derya Uzun İki kez gittiğim Tepebaşı’ndaki Euro Plaza’da birinde 4, diğerinde de 5 hakem vardı. 
     TAHSİN AKSU İstanbul 

     Ali Fevzi Bir’in lideri olduğu iddia edilen "şike çetesi"nin içinde yer aldığı iddiasıyla polis tarafından gözaltına alınan Derya Uzun, savcılık tarafından serbest bırakıldıktan sonra Milliyet’e konuştu. Uzun, "Aliço ile Sadık İlhan’ın bir konuşmasını duydum. Aliço, Yarınki maçı kaybedersek bittik’ diyordu. Sonra kızlarla yukarı çıkıldı" dedi. 
     Uzun 22 , dün Kadıköy Cumhuriyet Savcılığı tarafından serbest bırakılınca, taksiye binerek Etiler’deki son derece lüks eşyalarla döşenmiş, dubleks dairesine gitti. 
     Aylık kirası bir milyar lira olan dairelerinde Milliyet muhabirinin sorularını yanıtlayan Uzun, "Bu olaylardan sonra hayatım mahvoldu. Aileme ne diyeceğimi bilmiyorum ve çok korkuyorum" dedi. 
     
     Kumarhanede tanıştım 
     Uzun, Aliço lakaplı Bir’le tanışmasını ve tanık olduğu olayları şöyle anlattı 
     "Aliço ile 1.5 yıl önce Kıbrıs’daki kumarhanesinde ortak bir arkadaşımız vasıtasıyla tanıştım. Bir yıl önce de Aliço beni hakem Sadık İlhan’la tanıştırdı. Tepebaşı’ndaki Euro Plaza’ya Şike çetesi kadınlarının hakemlerle buluştuğu otel iki kez gittim. Birinde 4, birinde de 5 hakem vardı. Bir seferinde Aliço ile Sadık’ın konuşmalarına kulak kabartmıştım. Aliço, Sadık’a gergin bir şekilde yarınki maçı kaybedersek bittik. Maçı alıcaz, aldık aldık, almadık bittik’ dediğini duydum. Sonra kızlarla yukarı çıkıldı." 
     Derya Uzun, Melek Yargıcı’nın Bir’le birlikte olduğunu savunarak, "Aliço’nun tüm ilişkilerini Yargıcı biliyor. İfademde onun adını verdiğim halde hiçbir şey yapılmadı. Zaten bizi Yargıcı’ya dokunmamak için kurban ettiler. Yani ben ve ablam kullanıldık" diye konuştu. 
     "Sorgulamada bütün hakemleri teşhis ettim. Sadık’ın dışındakilerin isimleri ifademde var" diyen Uzun, emniyette de baskı gördüğünü ileri sürerek, "Elektrik vermekle tehdit ettiler" dedi. Bir’in emniyette de bağlantıları olduğunu savunan Uzun, Dilek isimli bir kadının da Bir’in isteği üzerine kadın sağladığını iddia etti. Fulya’da Semih adında bir gay arkadaşıyla kalan Dilek’i Euro Plaza’daki buluşmalarda gördüğünü söyledi. 
     
     Politikacıya manken 
     Uzun, Bir’in sadece hakemlere değil, hatırlı kişilere de kadın pazarladığını savundu. Geçen yıl Beykoz’daki bir villaya gittiklerini belirten Uzun, burada S.B isimli tanınmış bir siyasetçiye 400 dolar karşılığında manken E.Ş’nin pazarlandığını iddia ederek şunları söyledi "Manken, şişman bir kız arkadaşıyla villaya geldi. Bizi ayrı odaya aldılar. Merak edip salona baktığımda gördüm." Derya Uzun ve ablası Dilek Uzun’un 25 Bir’in isteği üzerine, hakemlerle birlikte olduğu, ayrıca kadın sağladıkları iddia ediliyordu. 
     
Şike Çetesi’nin kadınları serbest      Susurluk Davası hükümlülerinden Ali Fevzi Bir’in lideri olduğu öne sürülen "şike çetesi"nin, birlikte olmaları için hakemlere gönderdiği iddia edilen kadınların da aralarında bulunduğu sekiz zanlı, dün savcılık tarafından serbest bırakıldı. 
     Şike çetesi soruşturma kapsamında gözaltında tutulan Dilek Uzun ve kardeşi Derya Uzun ile Tuğba Demirtaş, Çiğdem Balıkçı, Tuncay Yasa, Pınar Korkut, Semiha Yılmaz, Leyla Karataş ve Habip Arslantürk’ün sorguları tamamlandı. Karataş serbest bırakılırken diğer sekiz zanlı Kadıköy Savcılığı’na sevk edildi. Savcı Eren Gönen, iki saat süren sorgunun ardından altısı kadın sekiz kişiyi serbest bıraktı. 
     Kredi kartı borcu nedeniyle hakkında arama kararı olduğu belirlenen Dilek Uzun ise, yeniden gözaltına alındı. 
     



 GÜNCEL 























</TEXT>
</DOC>
