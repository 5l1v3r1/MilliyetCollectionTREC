<DOC>
<DOCNO> 98277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/27/siyaset/siy01.html </URL>
<DATE> 2002/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Financial Times’tan Derviş’e övgü 
</HEADLINE>
<TEXT>
Herkes onu istiyor 
     LONDRA Milliyet 

     Yeni Türkiye Partisi Genel Başkanı İsmail Cem, İngiltere’de yayımlanan günlük ekonomi ve siyaset gazetesi Financial Times’a verdiği demeçte, "Hedefimiz bir numara olmak" dedi. Financial Times, geçtiğimiz pazartesi günü kurulan Yeni Türkiye’nin, Türk toplum yaşamını bütün cepheleriyle değiştirme iddiasında olduğunu, Meclis’te beşinci sıraya yerleştiğini kaydetti. 
     Türkiye’de geçen 10 yıl boyunca hiçbir partinin tek başına iktidar olamadığını, bunun için yüzde 25’in üzerinde oy almak gerektiğini belirten gazete, "bu koşullarda Cem’in sayısal çoğunluğa bu kadar çok önem veriyor olması"nın, "çok büyük bir hırs olarak görülmemesi" gerektiğini savundu. Siyasi gözlemcilerin Yeni Türkiye’nin başarısını büyük ölçüde Ekonomiden Sorumlu Devlet Bakanı Kemal Derviş’in bu partiye katılmasına bağladıklarını yazan Financial Times, Derviş’in merkez sağda ve merkez soldaki partiler tarafından "aranan bir isim" haline geldiğini savundu. Gazete, "Herkes onun dürüst imajını ve ekonomi dünyasındaki inandırıcılığını kendi saflarına katmak istiyor" diye yazdı. 
     Derviş’in merkezdeki oyları bölmemek ve aşırılara oy kaptırmamak için "sosyal - liberal bir ittifak" çağrısında bulunduğunu belirten F. Times, "Ancak seçim öncesi ittifaklar, Türkiye’de yasayla imk nsız kılındığı için, onun gibi düşünenlerin çok az seçeneği bulunuyor Ya büyük bir partinin listesinden seçimi kazanarak parlamentoya girdikten sonra kendi partilerine dönecekler ya da koalisyon hükümeti kuracaklar" ifadelerine yer verdi. 
     



 SİYASET 


















</TEXT>
</DOC>
