<DOC>
<DOCNO> 66836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/ekonomi/eko06.html </URL>
<DATE> 2002/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kız Kulesi afişi ödül getirdi 
</HEADLINE>
<TEXT>

Turizmcilerin beğenmediği Kız Kule’li tanıtım afişine, Almanlar hayran kaldı 
     BAHAR ATAKAN Ankara 

     Turizm sektörü temsilcilerinin, "Böyle tanıtım olur mu " diyerek tepki gösterdiği afiş, Almanya’dan ödül aldı. Afişte motif olarak kullanılan Kız Kulesi’ne Almanlar hayran kaldı. 
     Reklam ve pazarlama sektörünün nabzını tutan Alman W V Dergisi, geçtiğimiz günlerde okuyucuların oylarıyla yönlendirilen yarışmanın sonuçlarını açıkladı. Yarışmaya, Go With The Rhythm Ritmi Yakalayın sloganlı Kız Kulesi afişiyle katılan Turizm Bakanlığı, iletişim alanı devlerinden Alcatel ve Sony’yi geride bırakarak ikinciliği elde etti. Birinciliği Singapur Havayolları’nın aldığı yarışmada ayrıca kozmetik devi Dior ile dünyanın büyük online alışveriş topluluklarından biri olan eBay da dereceye girdi. 
     Turizm sektörü temsilcileri Kız Kulesi’nin İstanbul ve Türkiye’nin tanıtımında yeterli olmadığını öne sürdü ve bakanlığı eleştiri yağmuruna tutmuştu. Turizm Bakanı Mustafa Taşar, "Almanya’da yapılan yarışmanın sonucu gösterdi ki, Kız Kulesi motifinin seçilmesiyle doğru adım atıldı" dedi. 
     



 EKONOMİ 




















</TEXT>
</DOC>
