<DOC>
<DOCNO> 50296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/guncel/gun02.html </URL>
<DATE> 2001/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistin ve İsrail’in sivil gençleri 
</HEADLINE>
<TEXT>

İstanbul’daki sivil toplum sempozyumu Avrupalı ve Ortadoğulu gençleri bir araya getirdi. Filistinli ve İsrailli iki genç "savaş" koşullarına rağmen sivil çalışmaları anlattılar 
     SEMRA KARDEŞOĞLU İstanbul 

     İstanbul’da düzenlenen "gençlik, katılım ve sivil toplum" konulu 10. Sivil Toplum Kuruluşları Sempozyumu, dünyanın dört bir yanından gençleri buluşturdu. 
     İsrailli Arin Hanna ile Filistinli Abeer Raji Musleh ise toplantının ilgi odağı oldular. Ülkelerinde yaşanan olağanüstü koşullara rağmen sivil toplum çalışmalarını sürdürdüklerini söyleyen iki genç kız, yaşadıkları güçlükleri dile getirdiler. İTÜ’deki sempozyuma 22 sivil toplum kuruluşu katıldı. 
     Avrupa Konseyi Gençlik Direktör Vekili Peter Laurizen ile Berlin Eyalet Parlamentosu üyesi Özcan Mutlu da toplantıya katıldılar. Filistin’in Ramallah kentinden gelen, toplum eğitimi enstitüsü temsilcisi ve kadın hakları alanında master yapan Abeer Raji Musleh sorularımızı yanıtladı 
     
Sempozyumda neler sunacaksınız 
     Tüm olumsuz koşullara rağmen Filistin’de gençler olumlu çalışmalar yapıyor. Kriz ortamında bile örnek projeler üretiliyor. Ordaki gençlik örgütlenmeleri ve onların çalışmalarını sunacağım. 
     
Savaş koşullarında nasıl çalışıyorsunuz 
     Örneğin bir gençlik gazetesi çıkarıyoruz. Bu örnekten yola çıkarak, hangi sorunlara ne tür çözümler ürettiğimizi anlatacağım. 
     
Ne tür güçlükler bunlar 
     Örneğin gazete için bir yere gitmek zorundasınız, can güvenliği yok, yollar kesilmiş, araç bulma imk nınız yok. Baskı sırasında, Bu haber çok siyasi, bize uygun değil’ deyip haberi çıkarıyorlar. Buna rağmen bir grup genç yine de sivil toplum kuruluşları içinde çalışmalarını sürdürüyor. 
     
Kısaca bizim gördüklerimizden bir başka gençlik var denebilir mi 
     Evet. Filistin’de sizin televizyonlarda gördükleriniz dışında akademik çalışmalar yapan bir başka gençlik var. Örneğin web sitesi hazırladık. Olağanüstü koşullara rağmen çalışmalarımız sürecek. Filistin’deki bu gençleri tanıtmak istiyoruz. 
     İsrailli üniversite öğrencisi Arin Hanna da kendi ülkesinde de gençlerin tüm olağanüstü koşullara rağmen sivil toplum kuruluşlarına aktif katılımlarının sağlanmaya çalışıldığını anlattı. 
     



 GÜNCEL 


















</TEXT>
</DOC>
