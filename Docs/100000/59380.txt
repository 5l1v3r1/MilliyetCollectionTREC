<DOC>
<DOCNO> 59380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/guncel/gun03.html </URL>
<DATE> 2001/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuni’ye böylesi lazım 
</HEADLINE>
<TEXT>

Sazo adlı Japon kızın evlilik teklifini üç yıldır geri çeviren Kasap Yasin, "Sazo, sevgilimin eline su bile dökemez. Kuni’ye gelince o çok ayıp etti" diyor 
     ORHAN KOÇYİĞİT DHA 

     Japon kızı Kuni Nakazono'nun, bir Türk erkeğiyle evleneceğini açıklayıp 165 kişiyle dalga geçmesi, 3 yıldır bir Japon kızını peşinden koşturan ve evlenme teklifini reddeden Sivaslı kasap Yasin Öztürk Hastaoğlu'nu üzdü. 4 yıl önce tanıştığı Japon kızı Chievi Sazo'yla evliliğe yanaşmayan Hastaoğlu, "Bir Türk kızı bin Japon kızına bedel. Türk erkeğiyle dalga geçilmesine üzüldüm" dedi. 
     
     Sevdiğim kız var...’ 
     1997'de Kuşadası'nda kanıştığı Sazo ile arkadaşlık kuran Hastaoğlu, bir süre sonra evlenme teklifi aldı. Hastaoğlu'nun bunu geri çevirmesi için üzerine geçen yıl kurban bayramında Sivas'a gelen Sazo teklifini yineledi, ancak bu kez de, "Sivas'ta sevdiğim bir kız var. Ayrıca benim kültürümle seninki asla uyum sağlamaz" şeklinde olumsuz karşılık aldı. Sazo için üzüldüğünü söyleyen Kasap Yasin, "Kuni skandalı"na ilişkin de şunları söyledi 
     "Erkeklerimizin sırf Japonya'ya gidebilmek uğruna bu oyuna gelmemeleri gerekirdi. Çünkü Türk kızlarının hepsi Japon kızlardan bin kat daha güzel. Benim sevdiğim Türk kızının eline bin Japon kızı su dökemez." 
     
     Para önemsiz’ 
     Hastaoğlu, h l görüştüğü Sazo'nun annesinin kendisini Japonya'ya götürmek istediğini belirterek, "Türk erkeklerinin paradan daha önemli değerleri var" dedi. 
     
Kuni rezaleti Meclis gündemindeydi      ABDULLAH KARAKUŞ 

     Bir Türk ile evlenmek için ilan veren, ardından seçilen 165 erkeği beğenmeyerek ülkesine geri dönen Japon Kuni Nakazono, TBMM gündemine taşındı. SP Ankara Milletvekili Zeki Çelik, Başbakan Bülent Ecevit'e, "Türk insanı ile dalga geçilen bir komikliğe nasıl izin verildi " diye sordu. Türk insanı ile dalga geçen bu kanalın faaliyetlerinin önlenmesi yolunda bir adım atılıp atılmadığını da öğrenmek isteyen SP'li Çelik, "Bu duruma düşürülen bir ülke insanının Başbakanı olma onurunu içinize sindiriyor musunuz " ifadesini kullandı. 
     



 GÜNCEL 


















</TEXT>
</DOC>
