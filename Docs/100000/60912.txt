<DOC>
<DOCNO> 60912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/07/dunya/tur.html </URL>
<DATE> 2002/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Ölümü görün ki vergiye zam yok 
     DIŞ HABERLER 

     Göreve geldiğinden bu yana ilginç mimikleri ve sözleriyle medyaya "iyi malzemeler" çıkartan ABD Başkanı George W. Bush, başkanlığa aday olduğu sırada verdiği "vergileri artırmama" sözünün kendisine tekrar tekrar hatırlatılması üzerine dün "Ölümü görün ki, vergileri artırmayacağım " deyiverdi. 
     
     El Kaide’nin kilit komutanı yakalandı 
     DIŞ HABERLER SERVİSİ 

     New York’taki 11 Eylül saldırılarından sorumlu tutulan El Kaide örgütünü çökertmek üzere 3 aydır Afganistan’da harekat yapan Amerika Birleşik Devletleri, ilk defa örgütün üst düzey bir yetkilisini ele geçirdi. 
     El Kaide’nin Afganistan topraklarındaki en büyük eğitim kampı olan El Kaldan’ın sorumluluğunu yürüten Suudi asıllı İbn el Şeyh el Libi, sınırdan Pakistan’a geçmek isterken Pakistan sınır muhafızları tarafından yakalanarak Amerikalı yetkililere teslim edildi. 
     Amerikan askerlerinin denetiminde olan, Kandahar yakınlarındaki cezaevine konulan el Libi, sorgulanmak üzere buradan Arap Denizi’ndeki bir uçak gemisine nakledilecek. 
     
     Saddam’ın adı bile Tahran’ı karıştırdı 
     Tahran’daki "Saddom" meydanının adını "Saddam"a çeviren meçhul kişiyi polis arıyor. Güvenlik yetkililerinin açıklamasına göre, kimliği bilinmeyen kişi, meydanı gösteren tabelalardaki "Saddom" Yüzüncü sözcüğündeki O harfini A’ya çevirerek sözcüğü "Saddam" yaptı. Polis, tabelalardaki ikinci A’yı eski haline getirerek meydana "itibarını iade etmeyi" başardı, ancak bu "kötülüğü" yapan meçhul kişiyi henüz bulamadı. Irak lideri Saddam, 1980 yılında başlayan kanlı savaşın sorumlusu olarak görüldüğü İran’da hiç sevilmiyor. 
     
     Medyanın kralı lokantacı oluyor 
     DIŞ HABERLER SERVİSİ 

     Amerika’nın milyarder medya patronu Ted Turner, sahip olduğu bizon çiftliklerini de arkasına alarak, büyük bir restoranlar zinciri kurmayı hedefliyor. İlki bu ayın ortasında açılacak restoranlarda, "ana yemek" olarak bizon burger satılacak ve 25 çeşit bizon burger, müşterilerin lezzetine sunulacak. 
     Bu ayın ortasında Ohio eyaletinin Columbus kentinde açılacak olan zincirin ilk halkası Montana Grill’de avakadolu, kızarmış yumurtalı, peynirli, domuz etli hatta mantarlı bizon burgerler bile bulunacak. Turner’ın sahip olduğu 30 bin bizon, ABD’nin büyükbaş hayvanlarının yüzde 10’unu oluşturuyor. 
     



 DÜNYA 










</TEXT>
</DOC>
