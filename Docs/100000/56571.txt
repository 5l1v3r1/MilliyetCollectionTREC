<DOC>
<DOCNO> 56571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/spor/spo03.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Vay canına 
</HEADLINE>
<TEXT>

Galatasaray yönetimi, Ankaragücü yenilgisinin ardından takıma tokat gibi cezalar yağdırdı. Balyoz harek tında, Lucescu da kulüp tarihinde ceza alan ilk hoca oldu 
     HALİL ÖZER 

     Lucescu ve oyunculara 10'ar bin Dolar ceza 
     Bülent Akın - Hakan Ünsal'a PAF tehdidi 
     Hakan Ünsal'a 25 bin dolar kart faturası 
     Suat, Arif, Ümit, Hakan Ünsal'a son uyarı 
     Oliveira Capone ile Emre Aşık'a anlamlı af 
     
     Beş yıl sonra 
     SARI - Kırmızılı yönetim, Ankaragücü yenilgisi nedeniyle kimsenin gözünün yaşına bakmadan, beş yıllık aradan sonra ilk kez, acı bir fatura çıkardı. Florya’da dün akşam yapılan toplantı sonunda, futbolcuların yanı sıra Lucescu’ya da para cezası verildi. Yönetim ilk planda, Başkent’teki 2 - 1’lik mağlubiyet yüzünden, Rumen hoca ile birlikte tüm takıma 10’ar bin dolar 14.5’ar milyar lira ceza kesti. Böylece Lucescu Galatasaray tarihinde cezaya çarptırılan ilk hoca oldu. 
     
     Hedef adamlar 
     GALATASARAYLI yöneticiler, bu kararın ardından hedefi sözleşme imzalamayan Hakan Ünsal ile Bülent Akın’a çevirdiler. Lucescu’nun da, Ankaragücü maçından sonra "Ya imzalasın, ya gitsin. Kendini maça bile veremiyor" dediği Hakan Ünsal ile menajerini beklediğini söyleyen Bülent Akın’a yarına kadar süre tanındı. Sarı - Kırmızılı iki futbolcu, çarşambaya kadar mukavele yapmazlarsa, hiçbir taviz verilmeden, PAF takımına gönderilecek ve orada idmana çıkmaları sağlanacak. 
     
     İlginç mesaj 
     HAKAN Ünsal’a ikinci ceza faturası Barcelona maçında gördüğü kırmızı karttan çıktı. Yönetim Kurulu, oyun dışı kalması nedeniyle yıldız oyuncuya maksimum ceza olan 25 bin doları uygun gördü. Ancak yetki verilen futbol şubesi sorumluları, istedikleri takdirde bu rakamı indirebilecekler. Yönetim, Barcelona sınavında takımını 10 kişi bırakan Capone ve Ankara’da kırmızı kart alan Emre’ye "topa müdahele" gerekçesiyle ceza vermedi, Hakan Ünsal’a anlamlı bir mesaj yolladı. 
     
     Kadro dışı tehlikesi 
     CİM - BOM yönetimi, takım içinde huzursuzluk çıkaran oyuncuları en sona sakladı. Sarı - Kırmızılı yöneticiler, yine başta Hakan Ünsal olmak üzere, Suat, Ümit Karan ve Arif gibi futbolculara, bir an önce kendilerine çeki düzen vermeleri ve uyum sağlamaları konusunda son uyarıyı yolladılar. Bu futbolcular aksi davranış içine girerlerse, ikinci yarı kadro dışı bırakılacaklar. Yönetimden kararları öğrenen Teknik Direktör Lucescu’nun bile büyük şaşkınlık yaşadığı bildirildi. 
     
Neden oldu      Galatasaray yönetimi aslında bu tavrı sezon başında almak istiyordu. Ancak Lucescu, takım içindeki rahatsızlıkları kendi metoduyla çözebileceğini belirterek, operasyonu sürekli erteletti. Fakat sorunların çözülecek yerde çığ gibi sürekli büyümesi üzerine başta Başkan Mehmet Cansun olmak üzere yöneticiler sert tedbirleri almaya karar verdiler. 
     Kararların çıkış noktası Murat Sözkesen’in transferi oldu. Sözkesen’in kaç para aldığını merak eden oyuncuların sürekli sorular sormaya başlamasıyla tedirginlik oluştu. Özellikle Arif, Suat ve Hakan Ünsal’ın "Murat Sözkesen kaç para aldı Bizden fazla mı aldı O kim ki, bu kadar para alıyor " diye konuşup, diğer futbolcuları da etkilemesi üzerine, yöneticiler bu oyuncuları takibe aldı. 
     Bunun yanı sıra, yine bazı oyuncuların takım içinde patronluk taslamaları, kendilerini vazgeçilmez olarak görmeleri, dedikodu yapmaları da kararlara etken oldu. Ümit Karan gibi oyuncuların gece hayatına dalması, kendilerine dikkat etmemeleri de, yönetimin düğmeye basma nedenlerinden biriydi. 
     Dün yapılan yönetim zirvesinde bu konular tek tek tartışıldı. Fatih Altaylı’nın "Galatasaray’da kişiler değil, Ali Sami Yen ile birlikte başlayan ilkeler önemlidir" sözleri büyük etki yaptı. 
     Sadece Arif, Suat ve Hakan Ünsal’a yönelen tepki ise "Bir çok futbolcu suçsuz. Ama kurunun yanında yaş da yanacak. Bütün oyuncular Galatasaray’da işlerin böyle yürümediğini öğrenecek. Öğrensinler ki, bir daha bu hareketlere kimse teşebbüs etmesin. Bu arkadaşlara dikkat etsinler diye bu cezayı vermeliyiz" konuşmasından sonra cezalar tüm takıma dağıtıldı. 
     
Santrfor mu      GALATASARAY’IN Rumen hocası, elinde Ümit Karan, Serkan ve son olarak transfer edilen Murat Sözkesen gibi üç santrfor olmasına rağmen, yönetimden hava toplarına hakim uzun boylu bir santrfor daha istedi. Lucescu, Murat Sözkesen’den memnun olduğunu da açıkladı, "Üzülmemek elde değil. O kaçan pozisyonlara inanamıyorum. Dikkatli olmalıyız" dedi. 
     MİRCEA Lucescu, Ankaragücü maçıyla ilgili olarak golcülere yüklenmeyi sürdürdü ve şunları söyledi "Ümit Karan beş yüzde yüz net gol kaçırdı. Bu pozisyonlar ağlara gitmeliydi. Son vuruşlarda soğukkanlı davranamıyoruz. Dikkatli ve buz gibi olmalıyız. Jardel gibi gol atmalılar. Mario Jardel’in, o pozisyonları nasıl değerlendirdiğini herkes hatırlar." 
     
GİDİYORUM’      "Yönetim biliyor" 
     BAŞKAN Mehmet Cansun’un çarşamba gününe kadar imza atmasını istediği ve son kararlarla yönetimin de hedef tahtası olan Hakan Ünsal, Galatasaray’dan ayrılmak istediğini resmen açıkladı. Yıldız oyuncu, menajeri Roggi’nin kısa süre önce Sportif Direktör Mete Razlıklı’yı bilgilendirdiğini ifade etti. Hakan Ünsal, "Herhalde İngiltere’ye gideceğim" diye konuştu. 
     
     "Sorun istemiyorum" 
     HAKAN Ünsal sorun çıkmasını istemediğini vurgulayarak şunları söyledi "Emre ve Okan için çıkan polemikler, kalırsam bana da yaşatılacak. Kimseyle ağız kavgasına girmem. Sezon sonu gidersem, kulübüm para kazanamaz. Kimse merak etmesin, oynadığım zaman son ana kadar tekmeye, kafamı koyarım." Yıldız oyuncu, kendisini Blackburn’un hocası Souness’ın istediğini hatırlattı. 
     
Psikolog değilim’      ERHAN TELLİ 

     GALATASARAY Başkanı Mehmet Cansun, futbolcuların son haftalardaki sinirli hareketlerinin nedeni sorulduğunda, "Ben psikolog değilim" yanıtını verdi. Cansun, Sarı - Kırmızılı oyuncuların gergin görünmelerini, üst üste maç oynamalarına bağladı, "Yorgunluk ve gerilimli atmosferler onları bu hale getirmiş olabilir" yorumunu yaptı. 
     CANSUN, Şampiyonlar Ligi’ndeki Barcelona maçından sonra, ligde Ankaragücü karşısında böyle bir futbolu kendisinin de beklemediğini ifade etti. Başkan şöyle konuştu "Sinirli oluşlarının sebebini, ben bilecek değilim. Bu işle ilgili takım için çalışan psikoloğumuz var. Artık ilk yarı bitimine kadar puan kaybetmemeliyiz." 
     
     Özgür’de kırık 
     GALATASARAY maçının ikinci yarısında, Emre Aşık’ın kırmızı kart gördüğü pozisyonda, ayağına sert bir darbe alan Ankaragücülü Özgür’de kırık tespit edildi. Sarı - Lacivertli oyuncunun, küçük kırık yüzünden ayağı alçıya alınırken,Özgür devreyi de kapamış oldu. 
     
     Yanal’dan mesaj 
     ANKARAGÜCÜ Teknik Direktörü, Lucescu’nun oyuncu değişikliği için 76 dakika beklemesine şaşırdığını söyledi. Ersun Yanal, "Bu onun tercihi. Ama çekindiğim oyuncuları, kenarda tutarak işimizi kolaylaştırdı. Yine de bunlar, galibiyeti gölgeleyemez" dedi. 
     
     Jardel farkı 
     GALATASARAY’IN eski golcüsü, Portekiz Ligi’nde fırtına gibi esiyor. Sporting Lizbon’un, Varzim’i 4 - 0 yenerek liderliğe yükseldiği maçta iki gol atan Jardel galibiyette başrol oynadı. Jardel, 10 maçta 16 golle krallıkta ilk sırada bulunuyor. 
     



 SPOR 























</TEXT>
</DOC>
