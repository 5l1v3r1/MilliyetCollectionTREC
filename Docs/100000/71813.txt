<DOC>
<DOCNO> 71813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/10/son/soneko01.html </URL>
<DATE> 2002/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Mali sistem A'dan Z'ye değişiyor 
</HEADLINE>
<TEXT>

     Hükümet, mali sistemi de A'dan Z'ye değiştirmeye hazırlanıyor. Yeni sistem ile birlikte kurullar Meclis denetimi altına alınırken, 1 yıllık bütçelemenin yerini de 3 yıllık bütçeleme alacak. 
     Maliye Bakanlığı'nda 6 aydır devam eden 1050 sayılı Muhasebe-i Umumiye Kanunu'na yönelik çalışmalar büyük ölçüde tamamladı. 100 kadar maddeden oluşan yeni düzenleme ile mevcut Kanun hemen hemen tümüyle değişirken, Türkiye'nin mali sistemi de Avrupa Birliği'ne uyumlu hale getiriliyor. 
     Önümüzdeki günlerde ilgili kamu kuruluşlarına görüş almak amacıyla gönderilerek yeni taslağın Mayıs ayında Başbakanlığa, Haziran'da da TBMM'ye sunulması planlanıyor. 
     
     Kurullar da bütçeye 
     Devletin mali sisteminde radikal değişiklikler içeren taslağın getirdiği bazı düzenlemeler şöyle sıralanıyor 
     149   Bütçe Kanunu'nun kapsamı genişleyecek Genel ve katma bütçeli 
     kuruluşlardan sonra sosyal güvenlik kuruluşları ile yerel idarelerin dışında kalan özel bütçeli kamu kuruluşları da bütçe içine girecek. Bu şekilde Bankacılık Düzenleme ve Denetleme Kurumu, Sermaye Piyasası Kurulu, Rekabet Kurulu, Enerji Piyasası Kurulu, Şeker Kurulu gibi kurullar da bütçe içine alınıp, Meclis denetimine dahil edilecek. Kurullar, yeni sistemde de RTÜK gibi mali özerkliğe sahip bulunacak ancak harcamaları denetim altına girecek. Böylece, kamu harcamaları çok daha geniş bir alanda kontrol edilecek. 
     149   Bütçe maratonu erken başlayacak Halen Haziran'da bütçe çağrısı 
     ile birlikte başlayan bütçe hazırlık devresi Mart ayına çekilecek. 
     Mart ve Nisan aylarında yeni yıl bütçesinin ön görüşmeleri yapılacak. 
     Bu şekilde kamu kuruluşlarının ''Nasıl olsa Maliye kısar'' diyerek fazla para istemesi ve sağlıksız mali tablolarla gelmesi de önlenecek. 
     
     Yapılanların hesabı verilecek 
     149   3 yıllık bütçelemeye geçiş Tek yıllık bütçeleme, yerini 3 yıllık 
     bütçelemeye bırakacak. Örneğin bu yıl 2003 yılı bütçesi hazırlanırken, 2004 ve 2005 yıllarının büyüklükleri de ortaya konacak. Kamu kuruluşları, yıllara sari işlerini de buna göre ayarlayacak. 
     149   Raporlama sistemi Her kamu kuruluşu, yıla başlarken o sene 
     yapacaklarına ilişkin stratejik plan hazırlayacak. Bütçeler de bu planlara uygun şekillendirilecek. Yıl sonunda ise o yıl yapılan işlere ilişkin faaliyet ve bütçe uygulama raporları düzenlenecek. Maliye Bakanlığı da bütün kamuya ilişkin olarak Genel Konsolide Raporu hazırlayacak ve bu şekilde yapılanların hesabı verilecek. Faaliyet raporları, Meclis'e de gönderilecek ve geçen yılların bilançosu kesin hesap kanunlarıyla değil, faaliyet raporlarıyla da ortaya konarak daha ciddi bir Meclis denetimi sağlanacak. 
     149   Harcama sürecinde ita amirlerinin yetki ve sorumlulukları daha 
     net olarak belirlenecek. 
     149   İç Mali Kontrol Kamuda harcama öncesi ve harcama sonrası etkin 
     bir denetim gerçekleştirilecek. Bu amaçla her kamu kuruluşuna, Bakanlıklarda direk Bakana, diğer bütçeli kuruluşlarda da en üst makama bağlı çalışacak İç Denetçi atanacak. İç denetçilerin nitelikleri Kanunda belirlenecek. Kendi kurumlarını sistem, performans ve harcama açısından kontrol edecek iç denetçiler, incelemeleri doğrultusunda rapor tanzim edecek. Bunun bir örneği de Maliye Bakanlığı bünyesinde kurulacak olan İç Denetim Komitesi'ne gönderilecek. 
     149   Maliye Bakanlığı kamuda Bütçe Daire Başkanlıkları ve Saymanlıklar 
     kanalıyla hemen hemen tüm mali işlemleri yapan değil, idarelere teknik yardımda bulunan, danışmanlık hizmeti veren bir yapıya kavuşturulacak. Kuruluşlar, kendi mali işlemlerini kendileri yapacak. Maliye Bakanlığı da onlara teknik destek sağlayacak. 
     149   Tek tip muhasebe Tüm kamuya uluslararası normlara da uygun 
     muhasebe standardı gelecek. 
     149   Devletin sadece kamu hesapları değil, diğer mali bilgileri de 
     internet ortamında kamuoyunun bilgisine sunulacak. 
     






</TEXT>
</DOC>
