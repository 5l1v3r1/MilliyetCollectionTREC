<DOC>
<DOCNO> 67695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/son/sontur23.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit'ten Karen Fogg'a ''I'm sorry'' 
</HEADLINE>
<TEXT>

     AB'nin Türkiye Temsilcisi Karen Fogg, Başbakan Bülent Ecevit'in kendisine e-maillerinin elde edilip açıklanmasıyla ilgili olarak iki kez üzüntüsünü ilettiğini söyledi. 
     Karen Fogg, TBMM'de AB'nin Türkiye'den Sorumlu Görevlisi Günther Verheugen'le birlikte Dışişleri Komisyonu Başkanı Kamran İnan ve Komisyon üyeleriyle görüşmesinden sonra soruları yanıtladı. Fogg, "Başbakan Ecevit size e-mail sorunu konusunda üzüntüsünü iletti mi " biçimindeki soruya, "Sayın Başbakan çok nazik bir insan, görüşmelerin başlangıcında ve ayrılırken bana üzgün olduğunu söyledi" şeklinde konuştu. Fogg, görüşmelerde e-mail konusunun değerlendirilip değerlendirilmediğine ilişkin soru üzerine de "Sorun değil" demekle yetindi. 
     
     İnan "E-mailinizi aldım" 

     Bu arada Karen Fogg'un e-maillerinin elde edilmesi Verheugen'in Meclis'teki Dışişleri Komisyonu toplantısında da gündeme geldi. Verheugen konuşmasının başında Kamran İnan'a, "Sizinle e-mail yoluyla da görüşebilirdik, ama yüzyüze görüşmemizin daha iyi olacağını düşündüm" dedi. 
     Kamran İnan da bu espriye "E-mail adresinizi aldım. Bizdeki tartışmaya gelince ona yargı el koymuştur, gerekli soruşturma yapılmaktadır" diye karşılık verdi. 
     






</TEXT>
</DOC>
