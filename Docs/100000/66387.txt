<DOC>
<DOCNO> 66387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/son/sondun12.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya'da reklam piyasasının lideri sokak ortasında öldürüldü 
</HEADLINE>
<TEXT>

     Rusya'nın başkenti Moskova'da reklam piyasasının lideri olan bir işadamı, dün sokak ortasında otomobilinde uğradığı silahlı saldırıda öldürüldü. 
     Kommersant ve Vedomosti gazetelerinin haberine göre, Moskova'daki reklam panoları bilbordlar piyasasının bir numarası Ator şirketinin Yönetim Kurulu Başkanı Vladimir Kanevski, dün Mercedes'i kırmızı ışıkta durduğu sırada, kimliği belirsiz kişinin açtığı ateş sonucu öldü. 
     Aracın kapısını açarak reklamcıyı öldüren katile, başkentin yıllık 90 milyon doları bulan reklam pazarının büyük bölümünü elinde 
     bulunduran Kanevski'nin 4 korumasının müdahale etmeye zamanları olmadı. Rusya'da her yıl yüzlerce işadamı, cinayet kurbanı oluyor, bu olayların ancak 3'te 1'i aydınlatılabiliyor. 
     






</TEXT>
</DOC>
