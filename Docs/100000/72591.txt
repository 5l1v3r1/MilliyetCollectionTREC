<DOC>
<DOCNO> 72591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/son/sonspo24.html </URL>
<DATE> 2002/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunan gözlemci ''Raporumu UEFA'ya sundum'' 
</HEADLINE>
<TEXT>

     Olaylı Galatasaray-Roma maçının UEFA gözlemcisi Yunan Manos Mavrokukulakis, ''Maça ilişkin raporunu UEFA'ya sunduğunu'' bildirdi. 
     Roma'dan Atina'ya bugün öğle saatlerinde dönen Mavrokukulakis, ''Maç veya sonrasında yaşanan olaylar hakkında UEFA kuralları gereği yorum yapamayacağını'' söyledi. 
     Mavrokukulakis, ''İzlediğimiz karşılaşmalara ilişkin görüşlerimizin iletileceği adres yalnızca UEFA'dır. Bu çerçevede basına açıklama yapmam söz konusu değil. Gerek maç, gerekse maç sonrası yaşanan olaylara ilişkin görüşlerimi içeren raporumu UEFA'ya ilettim. Bu aşamadan sonra konuyla ilgili değerlendirme ve gerekirse açıklama yapmak UEFA'nın işidir'' dedi. 
     Manos Mavrokukulakis, Galatasaraylı futbolcuların hırpalanmasını engellemek için büyük çaba harcadığı yolundaki haberler için ise ''İlginize teşekkür ederim, bu çok anlamlı bir görüşme oldu benim için. Ancak, bu konuda da yorum yapmam söz konusu değil'' diye konuştu. 
     






</TEXT>
</DOC>
