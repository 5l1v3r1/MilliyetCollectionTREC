<DOC>
<DOCNO> 54067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/25/son/sontur09.html </URL>
<DATE> 2001/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Türkiye'nin hali..20 özürlünün alınacağı işe 300 kişi başvurdu 
</HEADLINE>
<TEXT>

     Bolu'da, Sağlık Bakanlığı'nca 20 özürlü memur ve hizmetli almak için açılan sınava, 300'e yakın özürlü katıldı. Sınav için gelen özürlüler uzun kuyruklar oluşturdular. 
     Bolu İl Sağlık Müdürü Osman Nacaroğlu, Sağlık Bakanlığı'nın talimatları doğrultusunda, özürlü 5 memur ve 15 hizmetli kadrosu için başvuranlar arasında, yazılı ve sözlü sınavlarla seçme yapacaklarını söyledi. 
     Özürlü memur ve hizmetli sınavına yakınlarının yardımıyla gelen özürlüler ise ''torpilsiz'' bir sınav olmasını temenni ettiler. 
     Çocukluğunda yanlış iğne yüzünden ayaklarından sakatlanan 28 yaşındaki Recep Canbaz, ''Sakatlandığım günden beri işsizim, yanlış yapılan bir iğne yüzünden özürlü oldum, dileğim adaletli bir sınav yapılmasıdır'' dedi. 
     Sınava görme özürlü, sağır ve dilsiz, ortopedik özürlü yaklaşık 300 kişi katıldı. Sınav komisyonu özürlüleri, özür gruplarına göre 
     ayırarak sınava aldı. 
     






</TEXT>
</DOC>
