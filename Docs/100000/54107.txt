<DOC>
<DOCNO> 54107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/26/magazin/yazdud.html </URL>
<DATE> 2001/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Annelerini ağzından zirvedeki starlar 
</HEADLINE>
<TEXT>
Sibel’in acıdan kahrolduğu gün 
     Efendim pazar sabahı çok acı bir haberle güne başladım. Yıllarca İzmir'de birlikte çalıştığım sevgili meslektaşım, güzel insan Celal Yılmaz, 49 yaşında bir kalp krizine yenilmiş. Ölümün yaşı yok ama henüz 49 yaşında en güzel çağında. Mutlu bir evliliği, dünya güzeli çocukları şu an Celal'siz. Aslında bizim mesleğin garip bir cilvesi bu erken ölüm. Öyle zor bir görev yapıyorsunuz ki yaşamımız nankör, kendini bilmez, geçmişini inkar eden, dostlukları hiçe sayan bir yığın cahil ve ahlaksız insanlarla dolu. İşlerine gelince sırtınızı sıvazlarlar, aksi olunca sizi çirkince tehdit ederler, savaş açarlar. Neyse tüm Yılmaz ailesine ve medya dünyasına başsağlığı diliyorum. Evet gelelim diziminiz devamına..... 
     Efendim, dizimizin üçüncü bölümünü, dün kaldığımız yerden başlatıyoruz. 
     
     Sibel çok zor günler geçirdi. Özellikle Hakan'dan ayrıldıktan sonra. Başına tatsız olaylar geldi. Aslında onlardan pek sözetmek istemiyorum ama, o günlerde yaşadıklarına birebir siz tanık oldunuz. Anlatır mısınız Sezer Abla 
     
     SC Ah Şenay'cığım, ah İlk kez sana söylüyorum, kısmi felç geçirdim. Sağ elim tutmaz oldu, ağzım kaydı. Anne kalbi bu kadar ağır yükü nasıl kaldırır Başımızda erkeğimiz yok. Rahmetli Engin Bey olsaydı bunlar başımıza gelmezdi. Dayısı Ünal daha genç. Çok ağladık, çoook. 
     O zaman Sibel "Şöhrete de paraya da lanet olsun" dedi ve kahroldu. İnan, bir keresinde intiharın eşiğinden döndü. O anda Emir'in ağlayan sesini duymasaydı intihar edecekti. Çok acılar çekti. Yanlış anlama, gazeteci arkadaşlar da üzerine çok geldi. Belki onların da kendilerine göre haklı oldukları noktalar vardı ama kızımın hayatı o an bitmişti. Ah, Allah var ya, Allah O kadar güçlü ki. Sibel herşeyin üstesinden geldi. Yüreği çok iyi, biliyorsun. Kimseyi kıskanmaz, kalbi pırlanta gibidir. Herkesin derdine ortak olur, ağzı sıkıdır. O günleri hatırlamak bile istemiyoruz. Şükürler olsun Allah'a geçti ama yıktı da geçti. Sulhi Aksüt Bey de sağolsun, tabii bir erkek olarak bazı sıkıntıları göğüsledi. 
     
     Babasının adına bir okul yaptıracaktı. Ne oldu 
     
     SC Sibel zor toparladı kendini. Şimdi burada eskiden sözetmek istemiyorum. Aileye yakınsın, kimlere ne paralar gitti, biliyorsun. Ödediği vergi borçları da cabası. Tabii ki babasının adına yapacağı okulu bitirmek ister. Zaten Sibel yardıma muhtaçlara koşarak gider. Ama üç çocuk var. Sulhi Bey cezaevinde. 20 kişilik bir aile. Bunların hepsi Sibel'in sırtında. Ayrıca Sibel'e eşlik eden saz ekibi ve vokaller bugün en çok parayı kazanan insanlar. Yani Sibel çevresine dağıtır. Aslında çocuklar için, yoksullar için çok güzel şeyler düşünüyor. Dilerim hepsi gerçekleşir. 
     
     Sibel'in akraba ilişkileri nasıldır Bazı şöhretler ailesini inkar eder, yakınlarını tanımaz. 
     
     SC Kızkardeşi ve eniştesi hariç ailece Sibel'in çevresindeyiz. Kızkardeşim Melek yıllardır onun yanında. Erkek kardeşim Ünal, son 2 yıldır Sibel'in eli, ayağı gibi. Dedesi, yıllarca şoförlüğünü yaptı. Zaten biz onun yakınında olmak istemesek o istiyor, bizsiz rahat edemiyor. Mahalleye geldiği zaman bakkalına, çırağına, esnafına, herkese selam verir. Çocukluk arkadaşlarıyla buluşur, dertleşir. Öyle burun büyüklüğü yoktur Sibel'de. Hepimizin özel günlerini hatırlar, armağanlar alır. 
     Size aldığı en pahalı hediye ne şimdiye kadar 
     
     SC Ev, araba, saatler, mücevher... Valla Şenay neyimiz varsa, ona borçluyuz. Diyorum ya, Allah eksikliğini göstermesin. Çok hayırlı bir evlat, çok. 
     
     Hakan'dan boşanması sırasında sağlığı nasıldı Bir ara psikoloğa gittiğini duydum, doğru mu Siz o aralar ne yaptınız 
     
     SC Ne bileyim, hiç haketmedi bunları. Ölümlerden döndü kızım. Artık konuşmak istemiyorum. Çünkü arada Engincan, Melisa gibi dünya güzeli torunlarım var. 
     
     Ama Allah için, Hakan kızı üzdü. Neyse, mübarek ramazan ayındayız. Artık herşey geride kaldı. O arada psikoloğa mı gitti bilmiyorum ama doktorlara taşındı. Avuç dolusu ilaç kullandı, ah neler yaşadık, neler. 
     Sibel sizi hiç yanından ayırmıyor. Miami, Londra... Onun sayesinde görmediğiniz yer kalmadı. Peki oralarda ne yapıyorsunuz Yolculuk anılarınız var mı 
     
     SC Sağolsun, gerçekten neredeyse sayesinde dünyayı gezdik. Bir kere alışverişe düşkün. 
     Yurt dışında olduğumuz an kendini çarşı-pazara bir atıyor, herşeyi unutuyor. Bir keresinde Londra'dayız. Hani herkesin alışveriş yaptığı meşhur bir yer var Hatırlatıyorum, Piccadilly , hah işte orası Yanımızda Engincan da var. 
     Emir daha doğmamıştı, Sibel çocuk mağazasından birşeyler seçiyor. Kaptırmış kendini. Bir baktık, Engincan yok. Tabii elimiz, ayağımız karıştı. Nerede bulduk dersin Engincan kocaman adam gibi bir koltuğa oturmuş, tezgahtar kıza ayakkabı denetiyor. Güldük tabii. Bir başka gün de Çin Mahallesi'ne gittik. Sibel sever Çin yemeğini, ben de tadayım istedim. Ördek ve Çin yemeğinde moda olan şeyleri ısmarladık. Ama o kadar karışık geldi ki bana, hemen kendimi karşıda bulunan makarnacıya attım. Ben öyle diyet, alafranga yemek filan sevmem. Aslında Sibel de pek sevmez ama Çin yemeği diyet için idealmiş. Bu yüzden Londra'da kaldığımız sürece Sibel ne kadar Çin restoranı varsa ezberledi. 
     Sibel Can ile annesi Sezer Abla arasındaki çocukluk zamanından kalma güçlü bağ aynen sürüyor. Bir anne olarak Sibel'in her sırrına ve derdine vakıf Sezer Hanım. Zaten Sibel ile arasında 15 yaş var. Yani ana-kız birlikte büyümüşler. İki kardeş gibi. Sibel'in sahneye ilk çıktığı yıllarda, rahmetli babası Engin Bey yürütürmüş hesap, kitap işlerini. Şimdi annesi Sezer Hanım muhatap oluyor muhasebeciyle. Babadan laf açıldı da... Sibel'in en sık gittiği yerlerin başında, babasının mezarı geliyor. Babasından söz edildikçe Sibel'in gözyaşlarını tutamadığını söyleyen Sezer Abla "Allah, kızımın acısını bana göstermesin, herkese de onun gibi bir evlat versin" diyerek noktalıyor sözlerini. 
     
Hülya Avşar başlıyooor      Yoğun işleri nedeniyle zor bir araya geldik sevgili Amiral Emral Avşar ile. Dizimin Hülya Avşar bölümü son anda yetiştiği için final oldu. Yeni kuşak starlar arasındaki Hülya'nın annesine yöneltiyorum ilk sorumu. 
     Sevgili Amiral, Hülya Avşar nasıl bir çocuktu Haylaz mıydı, sizi üzer miydi 
     
     EA Ah, ah, Şenay'cığım' Hülya Avşar çok yaramaz bir çocuktu. Beni çok üzerdi valla. Düşün bir kere, eve kapıdan değil, erkek çocukları gibi camlardan girerdi. Aklım giderdi düşecek de bir tarafını kıracak diye. Çok zor bir çocuktu. Erkek çocukları gibi haylazdı. Doğumu bile güç oldu. Tam 24 saatte doğurdum. Eşim rahmetli Celal Bey çok kıskançtı, beni hastaneye götürmedi. Evde doğurdum. O kadar çok bağırmışım ki mahallede herkes ilgilenmiş doğumla. Ezanla bir doğdu. 3 yaşına kadar emzirdim. Bana karşı çok yaramaz olan Hülya'nın mahalledeki arkadaşlarıyla arası o kadar iyiydi ki bütün anneler onu çok severdi. 
     Onunla dertleşir, hatta çocuklarının yaramazlıklarını Hülya'ya anlatıp fikir alırlardı. Yani bize karşı zeki ama yaramaz, başkalarına karşı ise çok duyarlıydı. 
     
     Hülya okulu pek sevmezmiş. Zeki olmasına rağmen ders çalışıp okula gitmek yerine arkadaşlarıyla eğlenceyi tercih edermiş. Bakın bu konuda Emral Avşar neler anlatıyor 
     
     EA Çok üzdü beni. Biliyorsun, bizim hayatımız Ankara'da geçti. Celal bankada müdürdü, ben de uzun süre hastanede görev yaptım. Çalışan bir anne olmama rağmen çocuklarımızla yakından ilgilendim. Ama Hülya hiç okulu sevmezdi. Düşün Şenay, çantasının üstüne kitap, altına elbise koyarmış. Okulda üstünü değiştirip karşıdaki pastanede otururmuş arkadaşlarıyla. Bir gün okuldan aradılar, gittim. Öğretmenleriyle görüştüm. Devamsızlıktan sınıfta kalacağını söylediler, şok geçirdim. Düşün her gün evden muntazam okula gitmek için çıkıyor, arkadaşlarıyla pastanede buluşup dalga geçiyormuş. Sonunda yakaladım, okkalı da bir dayak yedi ama hiç değişmedi. Halbuki çok zekiydi, okuduğunu bir kerede anlardı. Okusaydı bence iyi bir cerrah olurdu. Zaten ya psikolog ya doktor olmak istiyordu. Ailemizde çok doktor olduğundan ona cazip gelmişti. Rahmetli Celal Bey de Hülya'nın aslında hukuk öğrenimi görmesini isterdi hep. 
     
     Hülya'nın yaramazlığı ablası Leyla'yı nasıl etkiledi peki Bildiğim kadarıyla Hülya ile Leyla arasında pek yaş farkı yok da... 
     
     EA Doğru, Leyla ile ikiz gibi büyüdüler. İkisi çok iyi anlaşırlardı. Yalnız Leyla çok çalışkandı. Deneme lisesini başarıyla bitirdi. Ama elini hiçbir işe sürmezdi. Hülya da acayip ev temizliğine düşkündü. Bütün işleri hep o yapardı. Öyle titizdi ki eve bir misafir gelse ayakkabıyla giremezdi. Hülya içeri almazdı ki. Valla kovardı. Üç kardeş de birbirlerine acayip düşkünler. Bazen yakınlarımız ya da basın mensupları Helin'in ablasını kıskanıp kıskanmadığını sorarlar. İnan bana Şenay, Helin ablasının mutluluğuyla mutlu olan, başarısıyla gurur duyan bir insan. Hülya da elbiselerini ve eşyalarını her zaman paylaşırdı kardeşleriyle. Onların ikinci anneleri gibiydi hep. 
     
     
     
     



 MAGAZİN 













</TEXT>
</DOC>
