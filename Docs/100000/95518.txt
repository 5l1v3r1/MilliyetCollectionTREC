<DOC>
<DOCNO> 95518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/son/sondun23.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Iraklı muhaliflerin Londra toplantısı 
</HEADLINE>
<TEXT>

     Iraklı rejim muhaliflerinin Londra'daki toplantısı sürüyor. 
     Bugün toplantı yerini değiştiren ve Willesden'da Worhington House binasında basına kapalı bir oturumda biraraya gelen muhaliflerin, ABD'nin muhtemel Irak operasyonu ile ilgili değişik senaryoları gözden geçirdikleri belirtiliyor. 
     Edinilen bilgilere göre, muhalifler, olası Amerikan operasyonunun ardından, Irak ordusu ve ordunun yeni rejim içerisindeki rolünü ele aldılar. 
     Adının açıklanmasını istemeyen kaynaklar, Saddam Hüseyin sonrası rejimde, askerin siyasetin dışında tutulması konusunda ortak görüşün var olduğunu belirttiler. 
     Aynı kaynaklar, toplantıda, Irak Kürdistan Demokratik Partisi IKDP lideri Mesut Barzani'nin, bir Kürt ve bir de Arap federasyonu olmak üzere iki federasyonlu Irak formülüne değinilmediğini kaydettiler. 
     Iraklı rejim muhaliflerinin, ABD'nin muhtemel operasyonu konusunda 2003 yılı Ocak ayı tahmininde bulundukları, ancak operasyonun ilkbahara kadar gecikebileceği ihtimalini de göz önünde tuttukları belirtiliyor. 
     Muhalifler, ABD'nin operasyonu tamamen kendi gücü ve kaynaklarıyla hazırlayacağına da inanıyor, operasyonu tek başına yapacakmış gibi hazırlanacak ABD'nin daha sonra Irak içindeki muhalif unsurlar, bölge ülkeleri ve dışarıdaki muhaliflerden gelecek yardımları da değerlendireceğini düşünüyor. 
     Iraklı rejim muhaliflerinin toplantısı, yarın bir basın toplantısıyla sona erecek. 
     





</TEXT>
</DOC>
