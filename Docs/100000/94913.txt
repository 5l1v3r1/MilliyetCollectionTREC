<DOC>
<DOCNO> 94913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/son/sonspo06.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih Terim Baliç ve Pinto'dan memnun 
</HEADLINE>
<TEXT>

     Yeni sezon hazırlıklarını Avusturya'da sürdüren Galatasaray'ın Teknik Direktörü Fatih Terim, ''Baliç ile Pinto'nun yeteneklerini kondisyonlarıyla aynı seviyeye getirmeliyiz'' dedi. 
     Sarı-kırmızılılar, kamp yaptığı Pirlach Oteli'nin yakınındaki engebeli arazi üzerine kurulu golf sahasında 1 saat süren koşu antrenmanı yaptı. 
     Teknik direktör Fatih Terim, antrenman öncesinde, dün Rottenman takımıyla yapılan ve 17-0 kazandıkları maçla ilgili yaptığı değerlendirmede, oynanan futboldan memnunum olduğunu ifade etti. 
     Fatih Terim, Baliç ve Pinto ile ilgili bir soruya ise, ''İkisi de çok yetenekli oyuncular. Ancak kondisyonlarını da yetenekleriyle aynı seviyeye getirmeliyiz. Baliç'in eski günlerine döneceğine inanıyorum. Antrenmanlardaki performansı beni memnun ediyor'' diye konuştu. 
     Terim, Pinto'nun daha 21 yaşında olduğunu hatırlatarak, ''İlk defa ailesinden ayrılıyor. Uyum sorunu yaşaması normal. Bir süre sonra takıma uyum sağlayacağına inanıyorum'' dedi. 
     Galatasaray, yarın kaldığı otelin yanındaki Steinach Stadı'nda, TSİ 19.30'da İskoçya Birinici Lig takımlarından Dundee United ile bir hazırlık maçı yapacak. 
     Galatasaray, 12 Temmuz Cuma günü, Türkiye'ye dönecek. 
     





</TEXT>
</DOC>
