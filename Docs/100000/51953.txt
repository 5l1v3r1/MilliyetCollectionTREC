<DOC>
<DOCNO> 51953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/dunya/dun07.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuleler 195 km. hızla çöktü 
</HEADLINE>
<TEXT>

     DIŞ HABERLER SERVİSİ 

     11 Eylül saldırılarında kamikaze uçakları tarafından vurulan Dünya Ticaret Merkezi’nin ikiz kulelerinin çöküş sırasında saatte 195 kilometre hıza eriştiği ve blokların zemine bu hızla çarptıkları anlaşıldı. Kulelerin yaklaşık 40 bin ton ağırlıkta olan katlarının 12 saniyede zemine çarptığı saptandı. 
     110’ar katlı İkiz Kuleler’de ilk vurulan kuzey kule, çelik, iskelet taşıyıcı elemanlarının erimesiyle 1 saat 50 dakikada kumdan kale gibi çöktü. İkinci Boeing uçağıyla vurulan güney kule ise daha alt katlardan delindiğinden daha çabuk, yani 49 dakika sonra çöktü. ABD’li uzmanlar şimdi ikinci kulenin saldırıya uğrayan ilk binadan önce çökmesinin nedenini araştırıyor. Kulelerin dökülen uçak yakıtının tutuşması sonucu çıkan yüksek ısı nedeniyle binaları taşıyan çelik konstrüksiyonların erimesi sonucu çöktüğü belirlenmişti. Binalardaki ısı çarpmanın ardından 590 dereceye yükselmişti. 
     



 DÜNYA 




















</TEXT>
</DOC>
