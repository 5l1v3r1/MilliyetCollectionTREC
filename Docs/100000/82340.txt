<DOC>
<DOCNO> 82340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/06/spor/spo05.html </URL>
<DATE> 2002/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
KORKU TÜNELİ 
</HEADLINE>
<TEXT>

Siirt Jetpa’nın, Konya ile oynadığı maçta saldırıya uğrayan hakemler olayın şokunu yaşıyor. Kuddusi Müftüoğlu, "Linçten kurtulduk" iddiasında bulundu 
     CEMAL ERSEN 

     ’Ölüme yaklaştık 
     2.LİG A Kategorisi’nde Siirt Jetpa - Konyaspor maçının 82. dakikasında ev sahibinin golünün ofsayt gerekçesiyle iptal edilmesinin ardından çıkan olayların yankısı sürüyor. Yardımcıları Bülent Bozdoğan ve Zeki Çakal ile ölümden döndüklerini savunan Kuddusi Müftüoğlu, "İlk kez ölüme bu kadar yakın olduğumu düşündüm. Linç ediliyorduk" dedi. Müftüoğlu davacı olduğunu bildirirken, Kulüp Başkanı ve milletvekili Takiiddin Yarayan’ın da küfürler savurduğunu ileri sürdü. 
     
     Başına taşla vuruldu 
     İPTAL edilen golden sonra sahaya inen seyircilerin ve yedek kulübesindeki oyuncuların saldırısına uğrayan Müftüoğlu, kimliği belirsiz bir kişinin başına taşla vurması sonucu yaralandı. Vücudunda da çeşitli darp izleri oluştu. Hakemler panzere bindirilirken, taraftarlar saha içinde aracı devirmeye çalıştı. Polis eşliğinde Batman’a geçen hakemlere ilk müdahale burada yapıldı. Devlet Hastanesi’nde Müftüoğlu’nun başına dikiş atıldı, beş günlük rapor verildi. 
     



 SPOR 
























</TEXT>
</DOC>
