<DOC>
<DOCNO> 89612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/son/sondun13.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyada silahlanmaya hangi ülke ne kadar harcıyor 
</HEADLINE>
<TEXT>

     Dünyada insanlar açlık ve kıtlıktan can verirken, silaha su gibi para akıtılıyor. Geçen yıl dünyada toplam 772 milyar doların silahlanmaya harcandığı bildirildi. 
     Açlıkla mücadelenin ele alındığı Uluslararası Gıda Zirvesi Roma'da bugün sona ererken, Stockholm'deki Uluslararası Barış Araştırmaları Enstitüsü SİPRİ , 2001 silahlanma raporunu yayımladı. 
     ABD'nin 281,4 milyar dolarla silahlanmaya en fazla para harcayan ülke olduğu belirtilen raporda, Türkiye'nin de geçen yıl 8,9 milyar dolarla 14. sırada geldiği kaydedildi. 
     SİPRİ raporuna göre, ABD'yi 43,9 milyarla Rusya, 40 milyarla Fransa, 38,5 milyarla Japonya ve 37 milyar dolarla İngiltere izliyor. 
     İlk 5 ülkenin silahlanma harcamalarına 440,8 milyar dolar harcadığı belirtilen raporda, Türkiye'nin silahlanma harcamalarının dünya toplamının yüzde 1 kadarı olduğu vurgulandı. 
     Rapora göre, silahlanma yarışında ilk 15 ülke şöyle sıralanıyor 
     

Kim ne kadar harcıyor 1.ABD 281,4 2.Rusya 43,9 3.Fransa 40 4.Japonya 38,5 5.İngiltere 37 6.Almanya 32,4 7.Çin 27 8.S.Arabistan 26,6 9.İtalya 24,7 10.Brezilya 14,1 11.Hindistan 12,9 12.G.Kore 10,2 13.İsrail 9,1 14.Türkiye 8,9 15.İspanya 8.0 milyar dolar      İlk 15 ülkenin silahlanma harcamalarının 614,7 milyar dolar olduğu kaydedilen raporda, dünyadaki öteki ülkelerin silaha yatırdıklarıyla dünya toplamının 772 milyar doları bulduğu, bu sayının bugünkü Amerikan kuru üzerinden ise 839 milyar dolar olduğu vurgulandı. 
     
     YÜZDE 2 ARTIŞ 

     Raporda, silahlanma harcamalarının, geçen yıl yüzde 2 arttığı da kaydedildi. Soğuk savaşın sona ermesinden sonra silahlanmaya ayrılan paranın uzunca süre azaldığı belirtilen raporda, 2001 ve ondan önceki 2 yılda silahlanmaya ayrılan paranın arttığına işaret edildi. 
     Silahlanmaya giden 839 milyar doların, dünyadaki gayrisafi iç üretimin yüzde 2,6'sını oluşturduğu anlatılan rapora göre, bu da kişi başına 137 dolar harcandığı anlamına geliyor. 
     Rapora göre, silahlanma harcamaları 1987 ile 1989 arasında gerilemişti, ancak son 3 yılda yüzde 7 arttı. 
     Raporda, bu rakamların aslında düşük olduğu, çünkü 11 Eylül saldırılarından sonra hükümetlerin savunma bütçelerine yaptıkları eklerin ve ''terörle mücadele''nin hesaba dahil edilmediği belirtildi. 
     SİPRİ raporunda, önümüzdeki yıllarda da askeri harcamaların artacağı tahmini dile getirildi ve bunda özellikle ABD'nin 11 Eylül'den sonraki ''savaş ilanı''nın etkili olacağı vurgulandı. 
     Silahlanma harcamalarının bütün bölgelerde arttığına işaret edilen raporda, oran olarak en fazla artışın ise çelişkili biçimde, açlığın ve kıtlığın kol gezdiği Afrika kıtası olduğuna dikkat çekildi, Afrika'da bu oranın yüzde 31 olduğu kaydedildi. Bu oran Orta ve Doğu Avrupa'da yüzde 28, Güney Asya'da yüzde 26, Ortadoğu'da ise yüzde 25 oldu. 
     
     Silah ihracatçıları ve ithalatçıları 

     Rusya'nın geçen yıl silah satışında ABD'nin önünde yer aldığı belirtildi. 
     Stockholm Uluslararası Barış Araştırmaları Enstitüsü'nün SIPRI 
     yayımladığı son rapora göre, Rusya, 2001 yılında 4 milyar 979 milyon dolarlık silah satışıyla ABD'nin önünde yer alırken, 1997-2001 arasındaki toplam silah satışında Amerikan silah sanayii dünya sıralamasında birinciydi. 
     Raporda, 1997-2001 arasındaki silah ihracatının Amerikan ihracatındaki gerileme nedeniyle düşüş kaydettiği, bu dönemde ABD'nin toplam 44 milyar 821 milyon dolarlık ihracat yaptığı belirtildi. 
     SIPRI raporuna göre, aynı dönemde Rusya, ihracatını 6 kat artırırken, dönem bazında yapılan değerlendirmede ABD'nin çok gerisinde kaldı. 
     Raporda, dünyanın ilk 10 silah ihracatçısı milyar dolar bazında şöyle sıralanıyor 
     

Silah ihracatçıları 2001 1997-2001 1- ABD 4.562 44.821 2- Rusya 4.979 17.354 3- Fransa 1.288 9.808 4- İngiltere 1.125 6.699 5- Almanya 0.675 4.821 6- Ukrayna 0.430 2.627 7- Hollanda 0.225 1.862 8- İtalya 0.358 1.671 9- Çin 0.588 1.555 10- Belarus 0.333 1.518      SIPRI raporuna göre, dünyanın ilk 10 silah ithalatçısı ülke de milyar dolar bazında şöyle sıralanıyor 
     

Silah ihracatçıları 2001 1997-2001 1- Tayvan 0,375 11,397 2- Çin 3,100 7,117 3- Suudi Arabistan 0,143 6,717 4- Türkiye 0,442 5,028 5- Hindistan 1,064 4,710 6- Yunanistan 0,897 4,436 7- Güney Kore 0,401 3,931 8- Mısır 0,486 3,250 9- Japonya 0,206 3,203 10- Pakistan 0,759 2,931      





</TEXT>
</DOC>
