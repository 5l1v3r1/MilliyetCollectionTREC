<DOC>
<DOCNO> 71914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/11/yasam/yas02.html </URL>
<DATE> 2002/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Erman Hoca kırmızıda kaldı 
</HEADLINE>
<TEXT>

Aynı zamanda Fahri trafik müfettişi de çıkan eski hakem Erman Toroğlu’nun Kırmızı ışıkta her geçene ceza yazmam’ sözlerine, hukukçular köpürdü.. 
     İSTANBUL Milliyet 

     Fahri trafik müfettişi eski hakem Erman Toroğlu’nun Kırmızı ışıkta her geçen adama ceza yazmam’ sözlerine hukukçulardan tepki geldi. 
     Hukukçular, Toroğlu’nun "Adam trafik ışığına yaklaşmış. 10 metre kala sarı ışık yanıyor, Tam geçerken kırmızı. Şimdi bu adama ceza yazamazsın, çünkü hata ışıkta. O anda dursa arkadaki araba, küt diye geçirecek. Yana kaçsa, yandaki araba küt diye geçirecek. Ne yapacak Işığı geçecek hocam ceza yok" sözlerini şöyle değerlendirdi 
     Prof. Dr. Nadir Yayla Normalde sinyal hesaplarında, sarı ışık yanınca, bir sürücü kavşağa girmeden rahatlıkla durabilir. Çünkü sarı ışık, duruşa imkan verir. Zaten sarı ışık yanarken diğer yola hemen yeşil başlamaz oraya da sarı yanar. Dolayısıyla bir emniyet payı bırakılmıştır. Yani sarı ışık yanar yanmaz kırmızı gelmez. Sarı ışığın içinde iken şeride girdiyse, durduramayacak kadar yaklaşmışsa araç duramayabilir. Ama 10 metre kala sarı ışıkta pek ala durabilir. Kırmızı yanarken kavşağa girmek gibi bir durum olmaz." 
     
     Sarı zaten uyarıdır..’ 
     Avukat Cengiz Hortoğlu "Ben buna katılmıyorum. Sarı ışık zaten bir uyarı ışığıdır. Sarı ışığı gördüğü halde devam etmek risk yaratır. Arkadaki sürücünün de kırmızı ışık yanacağını bilip, takip mesafesini iyi ayarlaması gerekir. Türkiye’de takip mesafesi diye bir sorun var. Bu da önündeki aracın trafik kurallarına riayet etmemesinden kaynaklanıyor. Bir araca belli bir mesafeden fazla yaklaşamaz-sınız. Her aracın bir durma mesafesi olmalı. Öndeki araç 50 kilometre gidiyorsa, arkadaki aracın 30 - 40 metre mesafe bırakması gerekir. Işıklara yaklaşınca arkaya da bakmak gerekir." 
     



 YAŞAM 


















</TEXT>
</DOC>
