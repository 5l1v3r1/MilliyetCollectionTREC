<DOC>
<DOCNO> 68241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/18/yazar/pulur.html </URL>
<DATE> 2002/02/18/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Ivır, zıvır şeyler ve bir ilan... 
</HEADLINE>
<TEXT>

     ASLINDA günlük hayatta öyle şeylerle karşılaşıyoruz ki, her gün onları yazsak, yerimiz yetmez. 
     Belki yazılınca ıvır zıvır şeyler de denilebilir, köşe böyle şeylerle doldurulur mu diye itiraz edilebilir ama, bir de onları, o anda yaşayanlara sorun. 
     
     MESELA siz, Taksim'den tramvaya binip Tünel'e gittiniz mi 
     Tramvaya binmek için ne lazım 
     Ya hazır biletiniz olacak, ya da Ak - Bil'iniz... 
     Eğer cebiniz de bu ikisi yoksa, bilet almak zorundasınız. 
     Bilet nasıl alınır 
     Ya tramvaya biletçi koyarsınız, ya da Taksim'de tramvayın kalktığı durağa bir gişe yerleştirir, bilet satarsınız. 
     
     BİR süre, Taksim 'e öyle bir gişe vardı, şimdi yok 
     Niye yok 
     Hani günaha girmeyi göze alsak, İETT işportacılarla ortak çalışıyor diyeceğiz. 
     Geliyorsunuz Taksim'e bilet gişesi yok, sağa sola bakınıyorsunuz, işportacılar hemen yanaşıyor, zaten yanaşmasalar siz onları bulmak zorundasınız 
     "Kaça bilet " 
     "600 bin lira " 
     Biletin üzerinde "500 bin lira" yazıyor... 
     "Ne yapalım abi, biz de yolumuzu bulacağız " 
     Belediyenin görevi, halka hizmet değil midir 
     Bu nasıl hizmet 
     Kazıklatarak mı 
     
     BÜYÜK otobüs duraklarının üstü kapalı, yanları açıktı. 
     Tabii kışın yağmurda insanlar ıslanırdı ama, tek kişilik bir koridora benzedikleri için herkes sıraya girerdi. 
     Şimdi daha lüks, cicili bicili, daha korumalı duraklar yaptılar. 
     İyi de, hem duraklar küçüldü, hem de sıra filan kalmadı, omuz atan öne geçiyor. 
     
     İSTANBUL'un en güvenli otoparkları "Trafik Vakfı"nın işlettikleridir, girerken düğmeye basar fişini alır, otomatik kol kalkar girersiniz. 
     Geçen gün bunların birinin önünde kuyruk vardı, meğer otomatik bozulmuş tamire çalışıyorlar, otomobiller de sıraya girmiş tamiri bekliyor. 
     Fişi elle doldursan, tarihi, saati, plaka numarası yazsan kıyamet mi kopar 
     
     NEYSE, hafta başı biraz neşelenin... 
     Bize faksla gönderilen bir ilan 
     "Türkiye'nin önde halen holdinglerinden birine hizmet veren firmamızın İstanbul genel müdürlüğünde görevlendirilmek üzere 
     - Yaz günlerini havuz başında geçiren, 
     - Etiler Cafe'lerini club'lerini bilen, 
     - Nişantaşı'ndan, Akmerkez'den alışveriş yapan, 
     - Bağdat Caddesi'nde araba ile turlayan, 
     - Parayı seven, ama ihtiyacı olmayan, 
     - Solaryumu vazgeçilmez bulan, 
     - Ticareti babasından öğrenen, 
     - Üniversite veya kolejdeki anılarına halen gülebilen, 
     - Hayata yeni deneyimlerle başlamak isteyen, 
     22 yaş üzeri, bayan müşteri temsilcisi alınacaktır." 
     
     NASIL işi beğendiniz mi, talip misiniz 
     Nereye başvuracağınızı bize sormayın. 
     Biz de bulamadık 
     
     







'Kemalizm' 


Öteki rüşvet... 


Beklentiler ve gerçekler 


Krize yolsuzluklar mı neden oldu 


Hukuk konuşmalı 


Ivır, zıvır şeyler ve bir ilan... 


Öymen’den Baykal’a yanıt 


Kurtar bizi Powell amca 


Biz 11 Eylül’ü 19 Şubat’ta yaşadık 


Otoyolun kilometresi 4 - 5 milyon dolar 


</TEXT>
</DOC>
