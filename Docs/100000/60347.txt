<DOC>
<DOCNO> 60347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/yazar/okur.html </URL>
<DATE> 2002/01/03/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Filiz Akın’ın yeni filmi Türkiye tatili 
</HEADLINE>
<TEXT>

     İstanbul Ticaret Odası Başkanı Mehmet Yıldırım, ilginç bir başkan... Proje üzerine proje üretiyor, yaptığı açıklamalarla dikkatleri üzerinde topluyor. İşte 2000 yılı aralık ayında Milli Güvenlik Kurulu "ekonomi yönetimine el koysun" dedi. İfade üzerine ifade verdi. "Devlet en az 10 bankaya el koymalı" deyince soluğu mahkemede aldı. Fakat Yıldırım’ın özellikle MGK ile ilgili açıklaması ilginçti. Çünkü bu açıklamanın ardından ABD Büyükelçisi Robert Pearson, ABD İstanbul Başkonsolosu ile iki uzman tam bir buçuk ay boyunca İTO’yu düzenli ziyaret ettiler. Oda tutanaklarında tüm görüşmelerin kayıtları bulunuyor. Bu ziyaretlerde Mehmet Yıldırım, IMF’den gelecek paraların denetimi için farklı bir yönetimin olması gereğinin üzerinde dururken, ABD Büyükelçisi, "demokrasi" açısından açıklamanın ne anlama geldiğini anlamaya çalıştı. Sonunda da 19 Şubat krizi yaşandı ve 1 Mart’ta Kemal Derviş, Türkiye’ye geldi. 
     Kolay değil, o vakit 25 milyar dolar bir kaynak vardı ortada... Şimdi tablo biraz değişti. IMF ve Dünya Bankası’ndan gelecek parayı konuşurken bir yandan da adı "İstanbul Yaklaşımı" taslağı "Finansal Yeniden Yapılandırma" olan ve bugün gündeme damgasını vuran "banka kurtarma" operasyonuna kilitlenip kaldık. 
     
Filiz Akın’ın projesi      Konumuzu Türkiye’nin tanıtımına ayıracağız. Bu sefer sahnede yine İTO Başkanı Mehmet Yıldırım var. Projenin mimarı ise Paris Büyükelçimiz Sönmez Köksal’ın eşi ve eski film sanatçısı Filiz Akın. 
     Filiz Akın, 1998 yılında Abdullah Öcalan İtalya’da yakalanınca gelişmeleri izler ve sonunda Türkiye’nin tanıtımı için proje geliştirmeye karar verir. Esin kaynağı 1960’ta çekilen "Roma Tatili" olur. Audrey Hepburn ve Gregory Peck’in başrollerini paylaştığı "Roma Tatili" filmi gösterime girince tam 11 milyon kişi İtalya’yı ziyaret eder. Hem aşk, hem tanıtım. Bundan iyi hammadde olur mu 
     Filiz Akın, iki yıl önce bu fikrini Mehmet Yıldırım’a açar. Ve zaman zaman görüşerek bu projeyi detaylandırmaya karar verirler. Türkiye’nin tanıtımı artık bir filmle olacaktır. Kapadokya’yla başlayacak filmde Türkiye’nin tarihi turistik yerleri stüdyo olarak kullanılacaktır. Senaryo için kafa kafaya verilir. Akın ve Yıldırım’ın fikri, eski ABD Başkanı Bill Clinton’ın Türkiye ziyaretinde odaklanır. Clinton’ın kızı Chelsea’nın kaçırılması üzerine başlayan bir senaryo üzerinde beyin fırtınası halen devam ediyor. 
     Bu filmin senaryosunu kim yazacak Oyuncular kim olacak Bütçe nasıl denkleştirilecek diye merak etmeyin. Çünkü İTO, şu an bütçelendirme çalışması yapıyor. Bu çalışma bitince İTO Başkanı’nın adresi TOBB ve TÜRSAB olacak. Tabii ki, Türkiye Tanıtım Fonu’ndan da kaynak desteği istenecek. 
     
Hollywood macerası      Kaynak böyle, oyunculara gelince hepsi ünlü ve yabancı olacakmış. O nedenle senaryodan yönetmene, oyuncudan mekana kadar her şeyin ince deliğinden geçmesi gerekiyor. İşte bu noktada Hollywood’a yakın olan ve bazı ünlülerle ilişkisi bulunan Filiz Akın’ın oğlu İlker İnanoğlu da ABD ayağı için harekete geçmiş. 
     Biliyorsunuz, Filiz Akın Paris’te yaşıyor. Duyduğumuza göre bu yıl içinde eşi Sönmez Köksal’ın görev süresi sona eriyormuş. Filiz Akın’ın da böyle olunca daha çok projenin içinde olacakmış. Ancak Filiz Akın, "projenin tamamen kendisine odaklanmasını istemiyor ve Türkiye’yi tanıtmak aynen bir parfümü tanıtmak gibi olmalı diyor. Onlara kolay gelsin, acaba Turizm Bakanı Mustafa Taşar bu işe ne diyecek Bilmiyoruz ama bildiğimiz 2002 yılına umutlu girenler bakalım daha neler üretecekler... 
     
     







Kürtler nereye 


Çalışkanlar 


Derviş'ten güvence "Hortumcuya destek yok" 


Siyaset 2002’de yeni yüzler... 


Alafranga yılbaşından alaturkaya nasıl döndük 


Çok dansözlü dönem 


2002 para programının getirdikleri 


AB'nin gücü ve... zaafı 


Çanlar demokrasi için çalıyor 


Filiz Akın’ın yeni filmi Türkiye tatili 


Çocuklar ve dehşet dengesi 


Ahmet Hamdi'nin keşfi ve kış aşkı... 


Üç kapı üç kilit 


Devletin para koyacağı bankanın canlı şirketleri 


Tekstilbank Nuri Akın’ın bankası idi 


Çevreyi kirleten 6 ay hapis yatacak 


</TEXT>
</DOC>
