<DOC>
<DOCNO> 51210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/siyaset/siy02.html </URL>
<DATE> 2001/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Müşerref, para turu öncesi İstanbul’a uğradı 
</HEADLINE>
<TEXT>
Ordumuz TSK gibi 
Hedeflerinin ekonomiyi düzeltmek olduğunu söyleyen Müşerref 'Pakistan ordusundan korksam şu an burada olmazdım' dedi... 
     ELİF KORAP İstanbul 

     Pakistan Devlet Başkanı Pervez Müşerref, kendisine yönelik darbe iddialarının doğru olmadığını, Pakistan ordusunun da Türk Silahlı Kuvvetleri gibi disiplinli olduğunu söyledi. Ekonomik yardım için ABD, İngiltere ve Fransa turuna çıkan Müşerref, Taliban'ın kendileri için tehdit oluşturmadığını bildirdi. 
     ABD, İngiltere ve Fransa liderleriyle görüşecek olan Müşerref, kendilerine ekonomik destek verilmesi ve Pakistan'da yığılan Afgan mültecilerin durumunu da konuşacaklarını kaydetti. Müşerref, "Şu an bizim için en önemli konu ekonomimizdir. Ekonomimiz, Afganistan'da olan bitenler yüzünden çok büyük zarar görüyor" dedi. 
     
     Korkum yok 
     Atatürk Havalimanı'nda soruları yanıtlayan Müşerref, "Pakistan'da özellikle askerler içinde bazı husursuzluklar olduğu söyleniyor. Ordu içinde size karşı generaller var mı " sorusu üzerine şöyle dedi 
     "Hiç şansları yok. Türk Silahlı Kuvvetleri'nde böyle bir şey olabilir mi Hayır olamaz. Pakistan Silahlı Kuvvetleri de son derece disiplinlidir. Genelkurmay başkanlarını dinler. Başkanlarının talepleri dışına çıkmaz. Böyle bir korkum olsaydı şu an burada değil, ülkemde olurdum." 
     Operasyonun Ramazan boyunca sürmemesini tercih ettiklerini belirten Müşerref, "Bu İslam dünyasında olumsuz etkiler yaratacaktır" dedi. 



 SİYASET 














</TEXT>
</DOC>
