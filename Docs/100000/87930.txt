<DOC>
<DOCNO> 87930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/son/sontur10.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Financial Times'den Türkiye için ilginç yorum... 
</HEADLINE>
<TEXT>

     Türk dünyasının önemli bir bölümü ve Türk Silahlı Kuvvetleri'nin Başbakan Yardımcısı Hüsamettin Özkan'ın "Emanetçi Başbakan" olarak atanmasından yana olduğu öne sürüldü. Financial Times Gazetesi, Başbakan Bülent Ecevit'in istifasına yönelik baskıların arttığını belirtirken, Ecevit'in çekilmesine karşı çıkanların sayısının azaldığını iddia etti. 
     İngiliz gazetesi, ekonomik canlanmayı tehdit eden belirsizliklerin giderilmesi amacıyla Başbakan Ecevit'in istifa etmesi için yapılan baskıların giderek arttığını kaydererek, "Siyasi analistler dün, iş dünyasının önemli kısımları ve kriz dönemlerinde istikrarı sağlayıcı bir faktör olarak görülen etkili, Silahlı Kuvvetlerin, Ecevit'in sağ kolu Hüsamettin Özkan'ın emanetçi başbakan olarak atanmasından yana olduğunu söylediler" dedi. Gazete, Özkan'ın MHP'nin kabul edebileceği tek potansiyel halef olduğunu da savundu. 
     Genel seçimlerin erken bir tarihe alınmasına ilişkin beklentilerin Ecevit'in sağlık sorunları nedeniyle daha da yoğunlaştığına işaret eden Gazete, buna karşın önde gelen işadamları ve bazı muhalefet politikacılarının seçimlerin gelecek yıldan önce yapılmasını istemediğini kaydetti. 
     Financial Times, IMF tarafından 16.3 milyar dolarlık kredi ile desteklenen önemli yapısal reform sürecinde olan Türkiye'nin aynı zamanda AB'ye Kopenhag Zirvesi'nde müzakere tarihini vermesini umduğunu belirterek şu görüşlere yer verdi 
     "Ecevit'in iktidarı bırakmasının daha büyük bir zarara neden olacağından korktuğunu söyledi. Ancak, bir zamanlar başbakanın yerini hiç kimsenin dolduramayacağını düşünen bu görüşün taraftarlarının sayısı, başbakanın hastaneden çıkıp iyiyim ve işimin başındayım demesinden üç gün sonra sivil ve askeri liderlerinin önemli bir toplantısın kaçırmasının ardından azaldı." Rahşan Ecevit'in yoğun saldırılarına hedef olduğuna dikkat çeken gazete, eleştirenlerin kendisinden Ecevit'i görevini bırakmaya ve DSP liderliği için inandırıcı bir halefi atamaya teşvik etmesini istediklerini belirtti. 
     





</TEXT>
</DOC>
