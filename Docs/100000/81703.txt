<DOC>
<DOCNO> 81703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/son/sonspo14.html </URL>
<DATE> 2002/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, Olimpiyat Stadı'nı niye istemedi 
</HEADLINE>
<TEXT>

     Galatasaray'ın gelecek sezon Avrupa Şampiyonlar Ligi maçlarında kullanmak istediği Atatürk Olimpiyat Stadı ile ilgili sıkıntısının nedeni belli oldu. 
     Ankara'da temaslarda bulunan Galatasaray Kulübü Yönetim Kurulu ile yapılan görüşmelerde, Atatürk Olimpiyat Stadı ile ilgili çalışmalara hız vereceklerini belirten Devlet Bakanı Fikret Ünlü, "Olimpiyat Stadı inanılmaz rüzgar alıyor. Demek ki proje hatası var" dedi. 
     Özellikle saha içinin rüzgardan fazlasıyla etkilendiğini ifade eden Ünlü, "4 Mayıs'ta İstanbul Valiliği'nde konuyla ilgili bir toplantı yapacağız. Anlaşılan biraz daha masraf çıktı. Stadı etkileyen rüzgarın engellenmesi için perde veya benzeri bir sistemin kurulması lazım" diye konuştu. 
     





</TEXT>
</DOC>
