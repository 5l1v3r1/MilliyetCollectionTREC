<DOC>
<DOCNO> 91828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/son/sontur10.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Tartıştığı oğlunu av tüfeğiyle vurdu 
</HEADLINE>
<TEXT>

     Eskişehir'de bir kişi, tartıştığı oğlunu av tüfeğiyle öldürdü. 
     Alınan bilgiye göre, Mehmet Efecan 32 , kız arkadaşı Sevda Navruz 23 ile birlikte Batıkent Mahallesi'nde oturan babası Selami Efecan 64 , ile konuşmaya gitti. 
     Evin önüne geldiklerinde annesi İncihan ve kız kardeşi Zeliha Efecan'ın Sevda Navruz'a saldırması üzerine, alkollü olan Mehmet Efecan, evin önünde bağırmaya başladı. 
     Duruma kızan baba Efecan, evdeki oğluna ait av tüfeği ile evin balkonundan bir el ateş etti. Olayda, Mehmet Efecan sol göğsünden yaralandı. Eskişehir SSK Hastanesi'ne kaldırılan Efecan, tüm müdahalelere rağmen kurtarılamadı. 
     Mehmet Efecan'ın parfümeri dükkanı işlettiği, 1 yıl önce dükkanda çalışması için işe alınan Sevda Navruz ile aralarında duygusal ilişki olduğu belirtildi. Efecan'ın, ailesine Navruz'la evlenmek istediğini anlattığı, Navruz'un dul olması nedeniyle ailesinin karşı çıktığı, bu nedenle baba ile oğulun zaman zaman tartıştıkları bildirildi. 
     





</TEXT>
</DOC>
