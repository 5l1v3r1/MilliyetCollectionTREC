<DOC>
<DOCNO> 56238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/09/dunya/tur.html </URL>
<DATE> 2001/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

Afgan savaşçıya tören      Amerikan askerleri, yanlışlıkla vurulan bir Afgan askeri için cenaze töreni düzenledi 
     Geçtiğimiz çarşamba günü hedefini şaşıran bir tonluk ABD bombasıyla ölen 6 Kuzey İttifakı askerlerinden biri dün ABD deniz piyadelerinin düzenlediği askeri törenle toprağa verildi. Amerikan askerleri, hiç tanımadıkları Afgan asker için havaya 21 el ateş açarak cenazeyi Rhino üssü yakınlarındaki boş bir arazide islami kurallara uygun bir şekilde defnettiler. 
     Törende Anis Trabelsi adlı ABD’li müslüman asker Kur’an okudu. Deniz piyadelerinin sözcüsü de ölen Afgan savaşçının ailesine ulaşamadıklarını ancak daha sonra aileye verilmek üzere mezar yerini gösteren bir harita ile mezarlık ruhsatı hazırladıklarını söyledi. Amerikalı askerlerin ölen bir askere karşı gösterdikleri özenli ve saygılı tutum, 23 yıldan beri süren iç savaş sırasında cesetlerin genellikle toprak üzerinde çürümeye terkedilmesine alışkın olan Afganlıları şaşırttı. 
     



 DÜNYA 











</TEXT>
</DOC>
