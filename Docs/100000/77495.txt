<DOC>
<DOCNO> 77495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/yasam/yas08.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Dalgın doktor hastayı hasta’ etti 
</HEADLINE>
<TEXT>

     İSMAİL AKDUMAN DHA 

     Samsun’un Bafra ilçesinde yaşayan Kadriye Kocabaş 15 ay önce kalça kemiğini kırdı. Bafra Devlet Hastanesi’ne götürülen Kocabaş’a burada müdahale yapılamadı. Ahmet Kocabaş, eşini yakınlarının da bulunduğu İstanbul’a götürerek, Sağmalcılar Devlet Hastanesi’ne kaldırdı. Ortopedi ve Travmatoloji Uzmanı Opr. Dr. Serhat Demiralp tarafından yapılan ameliyatla kalçaya protez takıldıktan sonra Kocabaş, taburcu edildi. Ameliyatın üzerinden 15 ay geçmesine karşın ayağa kalkamayan ve ağrıları dinmeyen Kocabaş’ın, Samsun 19 Mayıs Üniversitesi Tıp Fakültesi’nde çekilen filmlerinde kalçasında sargı bezi unutulduğu ortaya çıkınca yeniden ameliyat edildi. Yapılan hata nedeniyle maddi olarak çok kayıpları olduğunu belirten Ahmet Kocabaş, "Ben emekli yim. Çok masrafım oldu. 15 milyar liralık tazminat davası açacağım" dedi. 
     



 YAŞAM 



















</TEXT>
</DOC>
