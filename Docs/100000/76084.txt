<DOC>
<DOCNO> 76084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/guncel/gun06.html </URL>
<DATE> 2002/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Karşı koyanı vuracaktım ’ 
</HEADLINE>
<TEXT>

Kuracağı örgüte finansman sağlamak için banka soyan doktor Hakan İnce, dünkü tatbikatta, Her şeyi göze almıştım, karşı koyanı vuracaktım’ dedi 
     BÜLENT ÖZDEMİR İstanbul 

     İş Bankası 4. Levent Şubesi soygunu zanlısı dört kişiye dün bankada tatbikat yaptırıldı. Çetenin lideri olduğu belirtilen doktor Hakan İnce, Mısırlı İslamcı yazar Seyyit Kutup’un felsefesini Türkiye’ye yerleştirmek istediğini söyledi. Mehmet Boz, Seydi Boz ve Bahtiyar Gönen ile soyulan banka şubesine getirilen İnce, soygunu nasıl gerçekleştirdiklerini anlatırken Mehmet Boz’un kapıda kalıp müşterilerin içeri girmesini engellediğini belirterek, sözlerini şöyle sürdürdü 
     "Maskeleri içeride taktık. Güvenlik görevlisinin silahını aldıktan sonra üst kata çıkarak herkesi aşağıya indirdik. Parayı kasadan kendim aldım. Herhangi bir karşı koyma durumunda ateş açacaktım. Her şeyi göze almıştım. Çıkışta bir çatışmanın önüne geçmek için polisi rehin aldım." İnce, kaçış anını anlatırken de "Araca bindiğimizde bize ateş açıldı. Zamanımız kalmadığı için karşılık vermedik" dedi. 
     Öğleden sonra tatbikat için yeniden bankaya getirilen Remzi Kuş da olayı şöyle anlattı "Güvenlik görevlisini Rasim Uygar rehin aldım ve vezneye doğru yürüdük. Bayan şef Alime Gül , Kaçarsan vururum’ dememe rağmen dışarı kaçtı ve Bankayı soyuyorlar’ diye bağırdı. Ben de koşarak çıktım." 
     
Kutup kimdir      1906’da Mısır’da doğan Seyyit Kutup, makaleleri ve kitaplarıyla radikal İslamcıların manevi liderlerinden biri oldu. 1954’te Mısır lideri Abdunnasır’a suikast girişiminde bulunmaktan tutuklandı. Serbest kaldıktan yazdığı "Yoldaki İşaretler" adlı kitabıyla Mısır devletine darbe girişiminde bulunduğu gerekçesiyle 1967’de idam edildi. 
     



 GÜNCEL 


















</TEXT>
</DOC>
