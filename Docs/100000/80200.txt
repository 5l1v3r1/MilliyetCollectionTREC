<DOC>
<DOCNO> 80200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/son/sontur11.html </URL>
<DATE> 2002/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyasetin yeni lider adayı Bayar ABD'den İstanbul'a geldi 
</HEADLINE>
<TEXT>

     Demokrat Türkiye Partisi'nde DTP siyaset yapmak amacıyla Türkiye'nin Washington Büyükelçiliği Müsteşarlığı görevinden istifa eden Mehmet Ali Bayar, ailesiyle birlikte İstanbul'a geldi. 
     Türk Hava Yolları'na THY ait bir uçakla New York'tan gelen Mehmet Ali Bayar ve eşi Ayça ile çocukları Ali Nuri ve Emrecan'ı Atatürk Havalimanı Dış Hatlar Salonu'nda DTP'nin il başkanları karşıladı. 
     Bayar, Atatürk Havalimanı'nda yaptığı açıklamada, yaklaşık 15 yıldır sürdürdüğü Dışişleri Bakanlığı'ndaki görevini son olarak Washington Büyükelçiliği Müsteşarı sıfatıyla tamamlamış olduğunu belirterek, ''Ülkeme, milletime hizmetlerimi bundan böyle siyaset yoluyla sürdürmek üzere Türkiye'ye gelmiş bulunuyorum'' dedi. ''Türkiye'nin değişim, yenilik çağrılarına kulak verdim'' diyen Bayar, şunları söyledi 
     ''Genç bir insan olarak, kendisini yenileme ve Türkiye'ye açma kararı almış olan DTP'nin nazik davetini büyük bir onurla kabul ettim. DTP büyük kongre delegeleri teveccüh buyurdukları takdirde genel başkanlığa adaylığımı koyarak Türkiye'ye siyaset yoluyla hizmet etmeye kararlıyım. Türkiye'nin yeni heyecanlara, yeni hedeflere, geleceğine yeni bir umutla bakmaya, kendisine güven duymaya ihtiyacı olduğuna inanıyorum. Bütün bunların olabilmesi için makul çoğunluğun siyasete ısınması ve siyaset yoluyla Türkiye'nin kalkınmasına yeniden katkıda bulunması gerektiğine inanıyorum.'' 
     
     SORULARI CEVAPLANDIRDI 

     Daha sonra basın mensuplarının sorularını cevaplandıran Bayar, kendisiyle ilgili ''ithal genel başkan'' sözlerine ilişkin olarak ''Ben Türkiye Cumhuriyeti'nin Washington Büyükelçiliği'nde yaptığım hariciyecilik görevinden buraya geliyorum. O binanın önünde bir Türk bayrağı dalgalanıyordu. Bir Türk toprağından Türkiye'ye geldim'' diye konuştu. 
     Bayar, ''Aileden gelen siyaset geleneği size nasıl bir avantaj sağlayacak'' şeklindeki bir soru üzerine de, ''Bu çok büyük bir onur, büyük bir sorumlulukla taşımam gereken mirastır. Bunun bilinci içindeyim'' dedi. 
     





</TEXT>
</DOC>
