<DOC>
<DOCNO> 96281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/son/sondun21.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da Bush karşıtı gösteri çağrısı... 
</HEADLINE>
<TEXT>

     İran'da, ABD Başkanı George Bush'un, ''Tahran'da daha modern ve demokratik bir yönetime destek vereceklerini'' açıklamasından sonra, Bush karşıtı gösteriler yapılması çağrısında bulunuldu. 
     İran Radyo ve Televizyonu IRIB , İslami Propaganda Örgütü İPÖ 
     tarafından yapılan açıklamada, İran halkının ''kavgacı'' Bush'un müdahalesini protesto etmek ve ''ABD yönetimine karşı düşmanlığını ifade etmek'' için Cuma namazında biraraya gelmesinin istendiğini duyurdu. Dini lider Ayetullah Ali Hamaney'e bağlı kimselerin yönettiği İPÖ'nün açıklamasında, ''Ülkemiz şimdi tehdit altında, ABD'nin çağrısı konusundaki kaygımızı dile getirmek ve İslam rejiminin liderliğini desteklediğimizi göstermek için sokaklara çıkmalıyız'' denildi. İran Cumhurbaşkanı Muhammed Hatemi, Bush'un Tahran yönetiminin ''uzlaşmaz ve yıkıcı politikalarından'' vazgeçmesi çağrısında bulunmasını kınayarak, İran halkı ve hükümetinin yabancı tehditlerine boyun eğmeyeceğini, bağımsızlık, özgürlük, doğruluk ve ilerleme prensiplerine bağlı kalmayı sürdüreceğini söylemişti. Bu arada, İran Meclisi Ulusal Güvenlik ve Dış Politika Komisyonu Başkanı Muhsbin Mirdamadi de, ''İranlı reformcuların, kendi kampanyalarını ABD Başkanı'nın yardımı olmaksızın yürütebileceklerini'' açıklamıştı. 
     





</TEXT>
</DOC>
