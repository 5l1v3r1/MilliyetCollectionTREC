<DOC>
<DOCNO> 62293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/guncel/gun06.html </URL>
<DATE> 2002/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ali Baba’nın çiftliğine suç duyurusu 
</HEADLINE>
<TEXT>

     ŞENOL DEMİRCİ İstanbul 

     CHP Kağıthane İlçe Başkanı Cafer Dursun, hakkında Şişli Cumhuriyet Savcılığı'nca yürütülen bir soruşturma bulunan Kağıthane Belediye Başkanı Arif Calban hakkında, "görevi suistimal" gerekçesiyle suç duyurusunda bulundu. 
     Siyasi yasaklı Necmettin Erbakan'a, Kağıthane'de açılışını yaptırdığı kültür merkezine kendi adını veren, töreni duyurmak için de belediye kaynaklarından kuşe kağıda bastırdığı afişleri belediye otobüsleriyle bilboardlara astıran Calban'la ilgili suç duyurusunu dün Şişli Adliyesi'ne veren Dursun, göreve başladığından bu yana sadece kendi özel çıkarlarına hizmet ettiğini öne sürdüğü Calban'ın adalete hesap vermesini istedi. 
     Milliyet de, söz konusu kültür merkezinin açılışını, "Arif Bey'in bir çiftliği var" manşetiyle okuyucularına duyurmuştu. 
     



 GÜNCEL 




















</TEXT>
</DOC>
