<DOC>
<DOCNO> 97059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/21/guncel/agun.html </URL>
<DATE> 2002/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Eve dönüş’ köyünde yas var 
</HEADLINE>
<TEXT>
Korucular, Kıbrıs gazisini de vurmuşlar 
20 korucunun tutuklandığı 60 korucunun da silahlarına el konulduğu köye jandarma yerleşti. Eski muhtar, "Ot için üç insan öldürdüler" dedi 
     Cem BAKIRCI Malazgirt Muş , Patnos Ağrı , DHA 

     Muş Malazgirt’e bağlı Nurettin köyünde korucalar tarafından otomatik silahlarla taranarak öldürülen üç kişiden biri olan Abdulsamet Ünal’ın 1974’te Kıbrıs Barış Harek tı’na katıldığı ve gazi olduğu belirlendi. 
     Muş Malazgirt’e bağlı Nurettin köyünden sekiz yıl önce korucu olmamak için Ağrı Patnos’a göç eden Ünal ailesinden üç kişinin korucular tarafından öldürülmesinin ardından ilginç bir gerçek ortaya çıktı. Kara Kuvvetleri Komutanlığı’nın Ünal’a berat verdiği anlaşıldı. Dönemin 2. Ordu Komutanı Orgeneral M. Suat Aktulga’nın imzasını taşıyan 12491 nolu beratta, 49. Mekanize Alayı, 2. Tabur, 6. Bölük piyade erlerinden Ünal’ın Kıbrıs Barış Harek tı’na fiilen katıldığı için belge verildiği belirtiliyor. 
     20 korucunun tutuklandığı, 60 korucunun da silahlarına el konulduğu Nurettin köyünde, muhtemel olaylara karşı köy ilköğretim okuluna yerleşen jandarma, giriş çıkışı kontrol altına aldı. 
     
     "Ot için öldürüldüler" 
     Nurettin köyünün eski muhtarı Ahmet Özer, 1994’te terör nedeniyle koruculuk sisteminin getirildiğini, korucu olmayanların Malazgirt, Patnos ve İstanbul’a gittiklerini belirterek şunları anlattı "Onlar zulümden kaçtı. Evleri yakıldı, yıkıldı. 100’den fazla ailenin namusları beş paralık oldu. Aç, sefil kaldılar. Göç edenlerin arazilerini, korucular ekip biçti. Ünallar valilikten, kaymakamlıktan izin alarak otlarını biçmeye geldiler. Otlar biçildi, iki gün taşıdılar. Ünallar’a korucular engel oldu. Ot için üç insan öldürüldü. Koruculuğu kaldırsınlar. Herkes köyüne geri dönsün. Eskiden terör vardı. Şimdi de rant yüzünden kan dökülüyor." 
     Korucuların öldürdüğü Hasani aşiretinden Yusuf Ünal’ın 70 oğlu Abdurrahim 40 ve kardeşi Abdulsamet Ünal 54 yas tutuyor. Abdurrahman Ünal, korucuların devletin silahıyla katliam yaptığını öne sürerek şöyle konuştu 
     "Babam, kardeşim ve amcam 30 kişinin gözleri önünde öldürüldü. Köyde rant savaşı var. Koruculuk sistemi kalkmazsa, çok can yanar, çok kan dökülür. Korucular, insanların namusuna, canına, malına kastediyor. Aşirete ait 15 bin dönüm tapulu arazimiz var. Korucular yüzünden köye dönmek istemiyoruz." 
     Gözyaşı döken Abdurrahim Ünal’ın eşi Naime Ünal köye dönenlerin silahsız, korucuların ise silahlı olduğuna dikkat çekerek "Bizleri dul, çocuklarımızı yetim bıraktılar. Onları silahsız olarak köye gönderenlerin vicdanı hiç sızlıyor mu Bizimkiler, devlete güvendi, böyle bir vahşete kurban gittiler" dedi. 
     
     Trafik kazası oldu’ 
     Cinayet günü Malazgirt’te bulunan Nurettin Köyü Muhtarı Celal Çelik ise 3 kişinin öldürülmesini "trafik kazası" diye nitelendirdi. Yakınlarının korucu olduğunu belirten Çelik "1993’te köye PKK h kimdi. Teröristler dört kişiyi öldürdü. Geri kalanları da öldüreceklerini söylediler. Devlete sığındık, korucu olduk" dedi. Olayların rant kavgasıyla ilgili olduğu iddiasını kabul etmeyen Çelik, "Göç edenler geri gelsin. Barış ve kardeşlik olsun istiyoruz" diye konuştu. 
     



 GÜNCEL 



















</TEXT>
</DOC>
