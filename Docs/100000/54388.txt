<DOC>
<DOCNO> 54388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/son/sonspo14.html </URL>
<DATE> 2001/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Sürpriz Galatasaray Erzurumspor'a elendi 
</HEADLINE>
<TEXT>

     Galatasaray, Türkiye Kupası 3. kademe maçında 2. ligin temsilcisi Erzurumspor'a uzatmada 1-0 yenilenerek elendi. 
     Kar ve buzla kaplı sahada oynanan maçta Galatasaray Arif, Sergen, Bülent Korkmaz ve Mondragon gibi aslarını sahaya sürmedi. 
     Ayakta durmanın bile çok zor olduğu sahada her iki takımın oyuncuları çok sayıda pas hatası yaptı. 
     Maçın 19. dakikasında Galatasarlı serkan'ın golünü hakem ofsayt gerekçesi ile iptal etti. 
     İlk yarı bir orta saha mücadelesi şeklinde geçtikten sonra 0-0 sona erdi. 
     İkinci yarıda da her iki takım öncelikle kalelerini güvence altına alarak oynadı. Maçın en ciddi gol pozisyonu ise 92. dakikada geldi. 
     Erzurumsporlu Yusuf ceza sahasının içinde çalımlarla kaleci Kerem ile karşı karşıya kaldı. Kerem, Yusuf'un vuruşunu son anda parmaklarının ucuyla çıkarak maçın uzatmaya gitmesini sağladı. 
     Uzatmanın 6. dakikasında Kerem Erzurumsporlu Yusuf'un yaklaşık 30 metreden sert çektiği sert şutu son anda çıkarttı. Korner atışından gelen topu Erzurumsporlu Eyüp filelerle buluşturdu. 
     Altın gol kuralının uygulandığı maçta, bu golle Galatasaray kupaya daha ilk maçta veda etmiş oldu. 
     
</TEXT>
</DOC>
