<DOC>
<DOCNO> 53389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/son/sondun13.html </URL>
<DATE> 2001/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan Genelkurmay Başkanı "Ladin'in yerini saptayamadık" 
</HEADLINE>
<TEXT>

     ABD Genelkurmay Başkanı General Richard Myers, ''Usame Bin Ladin'in yerini tam olarak belirlemekte sıkıntımız var'' dedi. 
     Brüksel'deki NATO merkezinde basın toplantısı yapan Myers, ''Bin Ladin'in tam olarak nerede olduğunu bilmek zor, ama çok sıkı çalışıyoruz'' diye konuştu. 
     Bin Ladin'in yeni bir terör eylemi düzenlemesini engelleyecek tarzda çalıştıklarını kaydeden General Myers, ''Sürekli yer değiştiriyor. Aynı yerde bir gece bile geçirmediğini düşünüyoruz'' dedi. 
     ''Usame Bin Ladin Afganistan'dan gitmiş bile olabilir, ama takip bitmez'' diyen Amerikan general, ''Bin Ladin bugün ortaya çıksa ya da yakalansa veya öldürülse bile savaş bitmeyecektir. Onun yanı sıra El Kaide'nin diğer yöneticilerinin de peşindeyiz'' ifadesini kullandı. 
     






</TEXT>
</DOC>
