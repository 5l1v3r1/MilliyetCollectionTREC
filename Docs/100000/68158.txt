<DOC>
<DOCNO> 68158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/17/son/sonspo16.html </URL>
<DATE> 2002/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş 1 Ankaragücü 2 maç bitti 
</HEADLINE>
<TEXT>

     Birinci Süper Futbol Ligi'nde Beşiktaş ile Ankaragücü arasında yapılan maçta sevinen taraf Başkent ekibi oldu. İlk yarısı 1-1 berabere tamamlanan maçın 84. dakikasında Özgür takımını galibiyete taşıdı. 
     
     İlk Devre 

     4. dakikada Tümer'in soldan ortasında topa, Ahmet Dursun'un ceza alanı içinden kafa vuruşunda, kaleci Zafer son anda topa dokunarak kornere çeldi. 
     5. dakikada ani gelişen Ankaragücü atağında, Adem'in pasında topla 
     savunmanın arkasına sarkan Augustine, kaleci Myhre'nin öne çıktığını görünce, yaklaşık 35 metreden aşırtma bir vuruşla meşin yuvarlağı ağlara gönderdi 1-0. 
     10. dakikada Hakan Keleş'in pasıyla sağdan ceza alanına giren 
     Augustine'nin şutunda kaleci Myhre, yatarak topu çeldi. Dönen topu da Khlestov ceza alanının dışına atarak tehlikeyi uzaklaştırdı. 
     14. dakikada sağdan ceza alanına dek inen İlhan Mansız'ın 
     ortasında, kaleci Zafer'in tokatladığı topu ceza alanı içinde önünde bulan Tümer'in vuruşunda, meşin yuvarlak beraberlik golü olarak Ankaragücü filelerine gitti 1-1. 
     22. dakikada Tümer'in soldan kullandığı serbest atışta, Ahmet 
     Yıldırım'ın ceza alanı içinde kafa vuruşunda, top yandan auta çıktı. 
     39. dakikada Tümer'in pasıyla sağdan ceza alanına giren İbrahim'in 
     sert şutunda, top üstten auta çıktı. 
     43. dakikada Niyazi'nin ceza alanı dışından şutunda, top yandan 
     auta gitti. 
     Maçın ilk yarısı da 1-1 eşitlikle sonuçlandı. 
     
     İkinci Devre 

     Beşiktaş, ikinci yarıya Khlestov'un yerine Tamer'i alarak oyuna başladı. 
     49. dakikada Ahmet Dursun'un ceza yayı içinden sert şutunda, top 
     yandan auta gitti. Aynı dakikada Ankaragücü'nde Hakan Kutlu sarı kart gördü. 
     57. dakikada Ahmet Dursun'un pasında, topla ceza alanı sol 
     çaprazında buluşan İbrahim'in sert şutunda, kaleci Zafer topu güçlükle kornere çeldi. Pozisyonun devamında Tümer'in soldan kullandığı köşe atışında, Ahmet Yıldırım'ın kafa şutunda altıpas içinde Ahmet Dursun topa dokundu. Niyazi, son anda meşin yuvarlağı gol çizgisi üzerinden çıkararak büyük bir tehlikeyi önledi. 
     60. dakikada Tümer'in arapasında, ceza alanı sağ kanadında topla 
     buluşan Tamer'in ortasında, Ahmet Dursun altıpas içinde topa kötü vurunca, takımını mutlak bir golden etti. 
     69. dakikada Ankaragücü'nde Faruk, yerini Özgür'e bıraktı. 
     Aynı dakikada Tümer'in sağdan kullandığı köşe atışında, Ahmet Yıldırım'ın ceza alanı içinden kafa şutunda, kaleci Zafer son anda uzanarak topu kornere çeldi. 
     70. dakikada Ankaragücü'nde Yılmaz, ikinci sarı kartını görerek 
     kırmızı kartla oyun dışında kaldı. 
     72. dakikada Beşiktaş'ta, Ahmet Yıldırım'ın yerine Stavrum, 
     Ümit'in yerine de Bayram oyuna girdi. 
     75. dakikada Bayram'ın soldan ortasında, kaleye yönelen topu 
     kaleci Zafer, son anda kornere tokatladı. Aynı dakikada Beşiktaşlı Tamer sarı kart gördü. 
     77. dakikada Stavrum'un göğsüyle indirdiği topla ceza yayı içinde 
     buluşan Tümer'in şutunda, meşin yuvarlak üstten auta çıktı. 
     78. dakikada Ankaragücü kalecisi Zafer sarı kart gördü. 
     81. dakikada Stavrum'un arapasıyla kaleciyle karşı karşıya kalan 
     Bayram, topa vurmakta gecikince, savunma araya girerek meşin yuvarlağı kornere gönderdi. 
     83. dakikada sağdan şık çalımlarla ceza alanına dek inen Tümer, 
     pas vermekte gecikince, Ankaragücü savunması araya girerek topu uzaklaştırdı. 
     84. dakikada ani gelişen Ankaragücü atağında, Hakan Keleş'in 
     sağdan ortasında, ceza alanı içinde bomboş pozisyonda topla buluşan Özgür, meşin yuvarlağı kaleci Myhre'nin solundan filelere göndererek, takımını 2-1 öne geçirdi. 
     90. dakikada Ankaragücü'nde Hakan Keleş'in yerine Kennedy 
     oyuna girdi. Aynı dakikada Tamer'in soldan kullandığı köşe atışında, Ali Eren'in kafa şutunda, top az farkla üstten auta gitti. 
     Uzatma dakikalarında Ankaragücü'nde Augustine'nin yerine Mehmet oyuna dahil oldu. Maçta başka gol olmadı ve Ankaragücü, deplasmanda Beşiktaş'ı 2-1 yendi. 
     






</TEXT>
</DOC>
