<DOC>
<DOCNO> 57673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/18/dunya/adun.html </URL>
<DATE> 2001/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk modeli’nin Afgan çıkarması 
</HEADLINE>
<TEXT>

Dışişleri Bakanı Cem K bil’e giden ilk üst düzey yabancı devlet adamı olurken, yeni Afgan hükümetine savunmadan tarıma birçok alanda yardım ve işbirliği önerdi 
     DIŞ HABERLER SERVİSİ 

     Dışişleri Bakanı İsmail Cem dün Pakistan’ın başkenti İslamabad’dan Afganistan’ın başkenti K bil’e giderek buradaki Türk Büyükelçiliği’ni yeniden açtı ve savaş yorgunu ülkenin yaralarını sarması için kapsamlı yardım önerilerini dünya kamuoyuna sundu. 
     Cem günübirlik Afganistan gezisi sırasında, Taliban rejiminin yıkılmasından sonra K bil’e ayak basan ilk üst düzey yabancı devlet adamı olmakla kalmadı, ziyaretiyle 1920’li yıllardan itibaren iki ülke arasında kurulan yakın ilişkilerin canlandırılması yolunda da tarihi bir adım atmış oldu. Cem K bil’de, Bonn toplantılarında varılan anlaşma gereği 22 Aralık’ta Afganistan’da iktidara gelecek olan geçici hükümetin yetkilileri ile görüşerek, Türkiye’nin Afganistan’ın her alanda yeniden yapılandırılmasına katkıda bulunmaya hazır olduğunu bildirdi. 
     
     Afgan halkının yanındayız’ 
     Cem, K bil’e Türk Hava Kuvvetleri’ne bağlı bir C - 130 nakliye uçağıyla geldi. Başkent yakınlarındaki Bagram Havaalanı’na inen Cem, burada Afganistan’daki geçici yönetimin Dışişleri Bakanı Abdullah Abdullah’ın yurtdışında olması nedeniyle Dışişleri Bakanı Vekili Muhammed Davut Penciri tarafından karşılandı. 
     Büyükelçilikte Penciri ile bir araya gelen Cem, Taliban yönetiminin işbaşına geldiği 1996 yılından beri aktif olarak çalışmayan elçiliğin açılış töreninde yaptığı konuşmada "yeni dönemde Türkiye’nin Afgan halkının yanında olduğunu" ve "Türkiye’nin Afganistan’ın yeniden yapılanmasında en güçlü desteği getirmekte kararlı olduğunu" belirtti. 
     Türk - Afgan dostluğunun 1920 ve 30’lu yıllarda başladığını hatırlatan ve Atatürk ile Emanullah Han arasındaki yakın dostluğa dikkati çeken Cem, o dönemde Afganistan’ın Türkiye’yi kendisine model olarak seçtiğini söyledi. 
     
     Yardım merkezi kurulacak 
     Tüm alandaki bilgi ve tecrübelerini yeni Afgan hükümetine sunduklarını kaydeden Cem, bu çerçevede Büyükelçilik bünyesinde bir merkez oluşturulacağını ve Türkiye’den gelecek her alandaki uzman, bilim adamı, akademisyen ve bürokratların Afganistan’daki muhatabı olan kurumlara yardımcı olacağını kaydetti. 
     K bil’den sonra uğradığı Mezar - ı Şerif’te Özbek lider Raşid Dostum ile görüşen Cem, buradaki temaslarının ardından İslamabad’a döndü. 
     
K bil’de İstiklal Marşı      Türkiye’nin K bil Büyükelçiliği’nde düzenlenen açılış töreninde Türk bayrağı göndere çekilirken, soldan sağa Dışişleri Bakanı İsmail Cem, K bil’e büyükelçi olarak atanan Müfit Özdeş ve Genelkurmay Harek t ve Planlama Dairesi Başkanı Tümgeneral Bekir Kalyoncu İstiklal Marşı’nı söylediler. 
     
Bordo bereliler kuş uçurtmadı      Tehlikeli bölge Afganistan’a yaptığı günübirlik ziyaret boyunca Dışişleri Bakanı İsmail Cem, Özel Kuvvetler Komutanlığı’na bağlı "bordo bereliler" tarafından korundu. Bordo bereliler, Türk Büyükelçiliği çevresinde kuş uçurtmadılar. 
     
     İŞBİRLİĞİ NOTLARI 

</TEXT>
</DOC>
