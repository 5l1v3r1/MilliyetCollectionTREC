<DOC>
<DOCNO> 96458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/siyaset/siy01.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlar Kurulu’nda 3 Kasım’da yapılması planlanan seçimin maliyeti çıkarıldı 
</HEADLINE>
<TEXT>
120 trilyon lazım 
Bakanlar Kurulu’nda Yılmaz, 2002 bütçesinde seçim için ödenek ayrılmadığına dikkat çekerken Oral, 120 trilyon liralık ek bütçeye ihtiyaç olduğunu söyledi... 
     ELÇİN ERGÜN ÖNDER YILMAZ 

     Hükümet ortaklarının 3 Kasım’da karar kıldığı erken seçim için gerekli kaynağın nasıl sağlanacağının görüşüldüğü Bakanlar Kurulu toplantısında Maliye Bakanı Sümer Oral, tahmini 120 trilyonluk ek bütçe hazırlanabileceğini söyledi. Oral, başka kaynak bulunması halinde ek bütçeye gerek kalmayacağını belirtirken, toplantıda Çalışma Bakanı Yaşar Okuyan ile ekonomiden sorumlu Devlet Bakanı Kemal Derviş arasında, SSK borcundan kaynaklanan tartışma yaşandı. 
     
     Yeni düzenleme şart 
     Başbakan Bülent Ecevit’in başkanlık ettiği Bakanlar Kurulu gündeminde, önceki gün alınan erken seçim kararı görüşüldü. Toplantı Orman Bakanı Nami Çağan’ın, koalisyon ortaklarına dönerek, "Erken seçim kararı aldığınız, siyasi belirsizliği ortadan kaldırdığınız ve siyasi oyunları bozduğunuz için sizlere teşekkür ediyorum" sözleriyle başladı. Ecevit bu sözlerin üzerine "Erken seçim hayırlı olsun" derken diğer liderler yorum yapmadı. Toplantıda ANAP lideri Mesut Yılmaz seçim öngörülmediği için 2002 yılı bütçesinde ödenek ayrılmadığına dikkat çekerek, "Yüksek Seçim Kurulu başkanının bu konuyla ilgili şik yetleri var. Ödenek ile ilgili yeni düzenleme yapılması lazım" dedi. 
     
     Meclis’i toplamak zor 
     Yılmaz’ın ödenek sorununu gündeme getirmesinin ardından Maliye Bakanı Sümer Oral, "Sadece seçime yönelik ek bütçe hazırlanıp Meclis’ten geçirilebilir. Bizim hesaplarımıza göre maliyet yaklaşık 120 trilyon" diye konuştu. Devlet Bakanı Mehmet Keçeciler ise seçim kararının alındığı Meclis’i ek bütçe için tekrar toplamanın zor olduğunu söyledi. Oral da mevcut bütçede gerekli ödeneğin olması durumunda ek bütçeye gerek kalmayacağını vurgulayarak konuyla ilgili çalışma yapacaklarını ifade etti. 
     
Komisyon kuruldu başkanı belirsiz      Yaşar Okuyan ve Kemal Derviş arasında yaşanan tartışma sırasında Sağlık Bakanı Osman Durmuş da sık sık tartıştığı Okuyan’a destek verdi. Sonunda Ecevit’in müdahalesi ile Derviş, Okuyan, Durmuş ve Oral’dan oluşacak bir komisyonun kurulmasına karar verildi. Komisyona kimin başkanlık edeceği ise bildirilmedi. Bakanlar Kurulu’nda oluşturulan komisyonlara eski Başbakan Yardımcısı sıfatıyla Hüsamettin Özkan başkanlık ederken, bu kez Gürel’in komisyonun başına getirilmemesi Başbakanlık’ta komisyonlar öksüz kaldı yorumuna yol açtı. 
     
Okuyan’la Derviş’in ödenek tartışması      Bakanlar Kurulu toplantısında Çalışma ve Sosyal Güvenlik Bakanı Yaşar Okuyan ile Devlet Bakanı Kemal Derviş arasında Bağ - Kur ve SSK’nın ilaç firmalarına olan borçları konusunda tartışma yaşandı. Tartışma şöyle gelişti 

</TEXT>
</DOC>
