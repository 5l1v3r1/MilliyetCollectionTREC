<DOC>
<DOCNO> 98623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/29/yazar/akyol.html </URL>
<DATE> 2002/07/29/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Yöneten demokrasi 
</HEADLINE>
<TEXT>

     SİYASET biliminin saygın isimlerinden Giovanni Sartori’nin "Demokrasi Teorisine Geri Dönüş" adlı büyük eseri. Türk Demokrasi Vakfı Yay. 1993 
     "Yönetim ve Yönelmezlik" bölümünde Sf. 132 vd. Sartori, bir ülkede, demokratik sistemin çözmek zorunda olduğu sorunların ağırlığını belirtmek üzere "aşırı yük" kavramını kullanıyor. İsveç’te çözülecek sorunlarla Türkiye’de çözülecek sorunlar arasındaki muazzam "ağırlık" farkını düşünün 
     Ona göre de demokrasinin, bu "yük"ü kaldıracak ölçüde "yönetebilir" olması lazımdır. "Yönetilmezlik" demokrasinin en önemli sorunlarından biridir. 
     Bir ülkede hem "aşırı yük" ağır sorunlar hem de "yönetilemezlik" yönetemeyen demokrasi varsa, vay o ülkenin haline 
     
     SARTORİ diyor ki 
     "Yönetenlerin iktidarının az olması, hiçbir surette yönetilenlerin iktidarının çok olması anlamına gelmez... Oyunda her iki taraf da kaybedebilir. Yönetenlerin kaybettiği iktidarı yönetilenler kazanmaz." 
     Seçilmiş hükümetlerin zayıf, koalisyonların istikrarsız olması halkın yönetilenlerin güçlenmesi anlamına gelmez. Aksine 
     "İşte aşırı yük’ overload ve yönetilemezlik’ ungovernabilitiy diye betimlenen ve gitgide daha çok ilgi toplayan gelişme budur." Sf. 134 
     Sartori, sosyolog Karl Mannheim’dan bir alıntı yaparak uyarıda bulunur "Diktatoryal istekleri olan gruplara fırsat veren şey, işte bu genel yönetme, çekip çevirme yokluğudur." Sf. 179 
     Demokrasinin karşısında iki risk vardır Biri, Türkiye’de olduğu gibi sandıktan bir çoğunluk’ çıkmaması, oligarşik bir "azınlığın egemen olarak yönetimi"nin ön plana çıkmasıdır. Sf. 156 vd. İkinci bozulma, "çoğunluğun zorbalığı"dır. Halbuki, Sartori’nin belirttiği gibi, "çoğunluğun hakkı, çoğunluğun haklılığı’ anlamına gelmez" diyor. Sf. 150 
     
     LİDERLİK özellikle kriz ve tıkanma dönemlerinde önem kazanıyor "Görünüşe karşın, liberal demokrasilerin, hatta belki otoriter yönetim biçimlerinden daha çok liderliğe ihtiyacı vardır... 
     Demokrasi yaşayacaksa beceri, bilgi ve liderlik diye ne varsa hepsinden yararlanmak zorundadır. İçinde yaşadığımız bu birbirine bağımlı, karmaşık dünya, bilgi, beceri, öngörü ve liderlik olmadan yönetilemez." Sf. 179 
     Tabii bizdeki lider sultası değil... Büyük kitleleri birleştirecek esin gücüne sahip ve oluşturacağı çoğunlukla ülkeyi yönetme ve sorun çözme kabiliyetine malik bir liderlik... Otoriter liderlik de değil... 
     "Diktatoryal hükümranlık ile demokratik liderlik arasında dağlar kadar fark vardır." Sf. 144 
     Sartori işin felsefesine indiğinde, Fransız Jakoben türü "akılcı" demokrasi ile, liberal "deneyci" demokrasi arasındaki büyük felsefe farkını anlatır. Özeti, biri toplumu tepeden inme yöntemlerde adam etmeye’, öteki ise sorunları çözerek gelişmeye inanır. Sf. 52 vd. 
     Darbelerle, yönetemeyen’ koalisyonlarla yıllarımızı kaybettik Artık "yöneten demokrasi"yi felsefesiyle ve sistemiyle düşünmemizin zamanı gelmedi mi 
     
     







Yöneten demokrasi 


Küçük şeyler 


Ecevit vazgeç dedi Bahçeli dinlemedi 


Kapitalizm nasıl kurtulur 


Önümüz hiç parlak görünmüyor 


İhracatta vergi iadesi kısılacak 


Bülent Ecevit’in siyaset formülü "İç boğuşma" 


Seçim nisana kalır mı 


Siyaset Gazinosu’nun halk günü .. 


K rsız firmalarla ekonomi yürümez 


Şirketinden para çekti diye işadamı hapse girer mi 


</TEXT>
</DOC>
