<DOC>
<DOCNO> 94224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/07/spor/spo06.html </URL>
<DATE> 2002/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bekarlar izni kullandı 
</HEADLINE>
<TEXT>

     MİLLİ Takım Menajeri Can Çobanoğlu’nun, "O güçte ve o yaşta bir erkeğin 51 gün seks yapmaması normal değil. Sporcunun sağlığı için cinsel ilişkiye de girmesi lazım" diyerek, Dünya Kupası sırasında oyunculara seks izni verdiklerini açıklaması oyuncular tarafından doğrulandı. Tayfur, Uzakdoğu’daki kamp boyunca bekar arkadaşlarına bu konuda yasaklama getirilmediğini söyledi. 
     AY - Yıldızlı futbolcular, yöneticiler tarafından kendilerine özellikle cinsel ilişki için belirlenen bir gün olmadığını, ancak verilen iki - üç günlük çarşı izinleri sırasında seksin serbest bırakıldığını açıkladılar. Ancak oyuncular, özellikle bekarların bu izin sırasında bu tür ilişkiye girdiklerini, evli olanların ise böyle bir izni kullanmadıklarının altını çizdiler. 
     
Uzmanlar ne diyor      Doğru bir karar’ 
     DR. Murat Beyaz İstanbul Memorial Hastanesi Spor Hekimi "Seks yapmamak özellikle sporcuların performansını olumsuz yönde etkiler, ruhsal dengeyi bozar. Sinirler gerilir, sinirlilik artar. Seks aktivitesi kişiyi rahatlatır. Sekse izin verilmesi doğru bir karar. Bunun örnekleri de var. Hollanda Milli Takımı final oynadığı yıl futbolcuların eşleri yanlarındaydı. İnsani bir ihtiyaç, performansın gelişmesi için de gerekli. Tabi aşırı olmamak kaydıyla". 
     
     Baskı yaratırdı’ 
     DR. Ayhan Kalyoncu Psikiyatrist "Özellikle genç erkeklerin düzenli olarak seks yapması, haftada en az 2 - 3 kez rahatlaması gerekir. Futbolcuların 51 günlük bir sürede seks perhizi yapmaları mümkün değil. İzin verilmesi gayet doğal bir şey. Eğer bu yapılmasaydı, çok ciddi bir baskı altında kalacaklardı. Seks kısıtlaması konsantrasyonlarını bozacaktı. Seks yapmamak, birinci derecede zihinlerini meşgul edecek, bu da başarılarını düşürecekti". 
     
Buluşma yeri Çeşme      MİLLİ Takım’ın yıldızları Yıldıray, Okan, Emre Belözoğlu, Ümit Davala ve Serhat, İzmir’in Çeşme ilçesinde tatilin keyfini çıkarıp, yorgunluk atmaya çalışıyorlar. Alpay’ın da, yarına kadar Çeşme’deki yazlığına gelmesi bekleniyor. Gündüzleri deniz ve güneşin tadını çıkaran milliler gece eğlence yerlerini geziyor. 
     ÜMİT Davala, adının Selin olduğu bildirilen İzmirli lise öğrencisi bir kızla şarkıcı İzel’i dinledi. Hayranlarına imza dağıtmaktan yorulan Emre ve Okan ise, bu başarının Inter’deki performanslarını olumlu etkileyeceğini söylediler. Emre, takım arkadaşını överek, "Bütün maçlarda oynasaydı kupayı kesin alırdık" dedi. 
     



 SPOR 


























</TEXT>
</DOC>
