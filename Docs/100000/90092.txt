<DOC>
<DOCNO> 90092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/16/guncel/gun07.html </URL>
<DATE> 2002/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Aman ona bir şey olmasın 
</HEADLINE>
<TEXT>

     İZMİR DHA 

     Hayvanları Koruma Vakfı’nın İzmir Karşıyaka Açıkhava Tiyatrosu’nda düzenlediği "Dog Show 2002 Güzel Köpek" yarışmasında 50 köpek, 35 derece sıcaklıkta birbirleri ile mücadele etti. Bazı köpekler gölgeye kaçarken, kimi su içerek, kimi de sahibinin şemsiyesi altında serinlemeye çalıştı. Jüri önünde yürüyüş yapan ve marifetlerini gösteren köpeklere hazır mama hediye edildi. Büyük boy erkek ve dişilerde katılan tüm köpekler birinci seçildi. Orta boy dişilerde Meyhan Telci’nin İngiliz Seter cins "Quick", erkeklerde Şebnem Aydinç’in çov çov cinsi "Kaşe", küçük boy erkeklerde fino cinsi "Kont" birinci seçildi. Love Dog güzeli ödülü Melike Gürcaner’in "Zeytin" adlı köpeğine, sempati güzeli ödülü ise Nilgün Öncü’nün sahiplendiği "Minik" adlı köpeğe verildi. "Lucky" adlı bokser cinsi köpek de basın güzeli seçildi. 
     



 GÜNCEL 




















</TEXT>
</DOC>
