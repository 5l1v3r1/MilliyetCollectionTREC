<DOC>
<DOCNO> 52912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/18/yazar/yilmaz.html </URL>
<DATE> 2001/11/18/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Kamusal çıkar hologramlanıyor 
</HEADLINE>
<TEXT>

     Sağlık Bakanı Osman Durmuş’un 7 Ekim 2000’de kurduğu Türk Sağlık ve Eğitim Vakfı’nı TÜRKSEV , su üreticilerinin mahkemeye verdiğini yazmıştım. Su üreticileri bakanlığın, yalnızca PVS damacanalara takılan güvenlik etiketinin hologramlı shrink , TÜRKSEV’den belirtilen fiyattan alınmasını zorunlu kılan uygulamasına karşı çıkıyorlar, vakfı sosyal amaçları aşmakla itham ediyorlardı. 
     Sayın Durmuş konu ile ilgili olarak şu açıklamayı gönderdi 
     "Şahsıma yönelttiğiniz Suç işlemek için çete oluşturmak’ anlamına gelen ithamı şiddetle reddediyorum. Hologramlı shrink uygulaması, su üreticilerinin kendi talebi üzerine, yapılan bir düzenlemedir. Uygulama TÜRKSEV tarafından yürütülmektedir. Bu vakıfta başta ben olmak üzere bazı bürokratlarım da görev almaktadır. Amacım, bu işten rant temin etmek olsaydı, istediğim herhangi bir özel şirkete bu işi veremez miydim Eleştirilerin amacı, su üreticilerinin denetim altına girmemek için gösterdikleri bir direnişten ibarettir." 
     Sayın Durmuş’a sormak istiyorum 
     Denetime değil, etiket satış yönteminize karşıyım. Alelacele yapılmış tartışmalı bir ihaleye neden geçit verdiniz 
     Ayrıca, bakanlığınızın 1983’te kurduğu bir Sağlık Vakfı var, daha sonra duyduğuma göre eski Sağlık Bakanları’ndan Halil Şıvgın’ın da kurduğu bir vakıf var. Bunlar yetmiyormuş gibi kendinizin de vakıf kurmasını, kamusal çıkarla birleştiremedim. 
     Vakıf senedindeki, "Kurucuların çıkarlarını sosyal ve iktisadi durumlarını iyileştirmek, sosyal tesisleri işletmek, alıp - satmak" gibi amaçları da yadırgadım. 
     Kurucular arasında adı geçen bir kısım bürokrat arkadaşlarınız da durumu yadırgamış olmalılar ki, sonradan istifa etmişler. Sağlık Bakanlığı eski Müsteşarı Prof.Haluk Tokuçoğlu, Müsteşar eski Yardımcısı Semih Yalçın, Hukuk Müşaviri Hasan Tunç ve Gevher Nesibe Enstitüsü Müdiresi Güler Uz bu isimler arasındalar. Güler Uz, tarafınızdan dört kez görevden alınmış, yargı kararıyla görevine iade edilmiş bir memureniz. 
     Vakıf sermayesi olarak gösterdiğiniz 32 milyar 580 milyon lirayı, Vakıfbank Kolej Şubesi’ne iki taksitte yatırmışsınız, iyi güzel. Peki bu parayı Sağlık Bakanlığı Fonu’ndan aktarırken, neden görevinizi bakanlık sürenizle sınırlamıyor sunuz 
     Bırakınız ileride gelebilecek diğer vatansever Sağlık Bakanları da kamu hizmetlerine TÜRKSEV çatısında devam edebilsinler. 
     Su tüketicisi olarak söylemek istediğim ise denetimlerinizi yalnızca PVS kaplarla 19 litrelik sınırlamamanızı bekliyorum. Su üreticilerini kaynağında denetlediğinize de emin olmak istiyorum. 
     
KKTC’den işadamını dinleyelim      Kuzey Kıbrıs Türk Cumhuriyeti KKTC Sanayici ve İşadamları Derneği’nden Hasip Erel, geçtiğimiz hafta Antalya’daki SİAD Zirvesi’ndeydi. Kendisi ile konuşma fırsatı buldum. Erel "Güney Kıbrıs’ın AB’ye girmesi, Türkiye’yi Yunanistan’dan daha çok engeller. Çünkü onlar siyasal amaçlarla AB’ye girmek istiyorlar" diyor ve tabii tehlikenin büyüklüğüne işaret ediyor. İş dünyasından örnekler veriyor. Örneğin Mercedes, KKTC’de yapılan bir farı kullanınca, Güney Kıbrıs’ta kıyamet kopmuş. 
     Erel, KKTC yönetimini diplomasi yürütmemekle eleştiriyor. AB’den gelen elçilerin sınırdan geri çevrildiğine dikkat çekiyor. 
     "Ticaret ve Sanayi Odaları olarak 1959’da üye olduğumuz AB’deki üst birlikle ilişkilerimizi yeni canlandırdık. KKTC’de bize iletişim ofisi kurdular." 
     Erel, Cumhurbaşkanı Denktaş’ın dürünü Salih Boyacı’nın Ticaret ve Sanayi Odası’ndan ayrılmasıyla, AB ile yeni bir döneme girdiklerini vurguluyor. 
     Anlattıkları sorunlar Türkiye’ye benziyor. Türkiye her ay KKTC’ye 18 milyon dolar gönderiyor. Onlar da bu paranın büyük bir bölümünü 220 bin nüfuslu KKTC’de, personel ödemelerine gidiyor. KKTC milletvekilleri emekli olduklarında 20 milyar lira alıyorlar. Bu parayı 5 yıl sonra aynı değerde iade edip, o günün değerleriyle ikramiye tutarlarını yeniliyorlar. Bu da henüz TBMM’nin keşfetmediği bir kıyak emeklilik Gelelim ekonomik krizin KKTC’ye etkisine Magosa Limanı’ndan günde 10 - 12 gemi kalkarken, bugün sayı 1’e düşmüş. 
     Türkiye KKTC’ye gerçekten sahip çıkmalı. Hem de yalnızca askeri ve siyasal anlamda değil. Etik, diplomatik ve bankamatik açıdan da... 
     
     
     







Siyah beyaz 


Mumcu'yu hiç ciddiye almıyorum 


Tarihin iliklerine işlediği bir yerde beyaz gece 


Öteki ada 2 


Bulgaristan sosyalizme dönecek mi 


Hayatımızın değişmeyenleri ve İş Bankası 


Kadın kaprisi hayatımızın rengidir 


"Çavuş Cemilöden Türkan Şoray’a 


2002'ye girerken güvenoyu 


Piyasalar dediğiniz yalan - dolan 


Deprasyon’ kılavuzu 


Sadece futbolcularımız gol atıyorlar 


Şenol Güneş ve Derviş bir yol ayrımında 


Ordu insanın aklını karıştırıyor 


Kamusal çıkar hologramlanıyor 


</TEXT>
</DOC>
