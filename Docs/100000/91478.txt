<DOC>
<DOCNO> 91478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/son/sontur20.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit Türkiye'nin yarı finale yükseleceğine inandığını bildirdi 
</HEADLINE>
<TEXT>

     Başbakan Bülent Ecevit, Türkiye ile Senegal arasında oynanacak maçı heyecanla izleyeceğini belirterek, Brezilya, Almanya ve Güney Kore gibi Türkiye'nin de yarı finale yükseleceğine inandığını bildirdi. 
     Ecevit, TRT 1'de yayınlanan, ''Maç Başlıyor'' programına telefonla katılarak Türkiye ile Senegal arasında oynanacak karşılaşmaya ilişkin görüşlerini açıkladı. 
     Türk Milli Takımı'na Senegal ile oynayacağı maçta başarı dileyen Ecevit, şöyle konuştu 
     ''Milli Takımımızın son zamanlardaki başarıları toplumumuzda büyük bir özgüven ve moral kaynağı oldu. Futbolcularımızla kıvanç duyduk, onlara şükran duyuyoruz. Fransa, İtalya, İngiltere, Arjantin gibi takımların elendiği Dünya Kupası'nda Milli Takımının yoluna devam etmesi ülkemizin tanıtımı açısından da büyük olanak yaratmıştır. Maçı heyecanla izleyeceğim. Futbolcularımıza ve teknik heyetine başarı dileklerimi sunuyorum. Brezilya, Almanya ve Güney Kore gibi Türkiye'nin de yarı finale yükseleceğine inanıyorum. Başarılar diliyorum.'' Aynı programa telefonla katılan Devlet Bakanı ve Başbakan Yardımcısı Mesut Yılmaz da bu Dünya Kupası'nın her takımın her takımı yenebileceğini gösterdiğini, Türkiye'nin yenemeyeceği hiçbir takım olmadığını kaydetti. 
     Yılmaz, ''İnşallah zaferle ayrılacağız. Futbolcularımızın bugün bize futbol tarihimizin en büyük hediyesini armağan etmelerini diliyorum'' dedi. 
     





</TEXT>
</DOC>
