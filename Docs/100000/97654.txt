<DOC>
<DOCNO> 97654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/yasam/yas06.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Halk sinekten beter oldu 
</HEADLINE>
<TEXT>

Sapanca’da sineklere karşı yapılan ilaçlama sonucu, Roman’ mahallesinde tam 58 kişi hastanelik oldu. Mahalleli, Belediye bizi bilerek zehirledi’ diyor 
     ZAFER TOKUŞ Sakarya DHA 

     Belediye ekiplerinin Sapanca’nın çoğunlukla Roman vatandaşların oturduğu Kestanelik Mahallesi’nde sivrisinekle mücadele amacıyla yaptığı ilaçlama çoğu çocuk 58 kişiyi zehirleyince ortalık karıştı. 
     Belediye ekipleri, yaklaşık bir hafta önce satın alınan ilaçlama cihazıyla, sivrisinek mücadelesi için sinek ilacını suyla karıştırıp havadan püskürtme yoluyla önceki akşam ilaçlama yaptı. 
     Ancak Kestanelik Mahallesi’nde yapılan ilaçlamadan birkaç saat sonra, büyük bölümü çocuk olan çok sayıda mahallelide baş dönmesi ve istifra başladı. Durumun belediye ve polise bildirilmesi üzerine, zehirlenme belirtileri görülen 58 kişi hastanelere kaldırıldı. 
     
     Cihaz incelemede 
     Olayın ardından mahalle sakinleri sokakta toplanıp Belediye bizi zehirlemek istedi’ diyerek toplu tepki gösterince, duruma Sapanca Kaymakamı Hasan Duduer el koydu. Kaymakam Duduer’in talimatıyla, ilaçlamanın yapıldığı ULV cihazı ve kullanılan ilaçlara inceleme için el kondu. Polis de ilaçlama yapan görevlilerin ifadelerini aldı. Belediye yetkilileriyse, bir haftadır aynı cihazla çeşitli mahallelerde ilaçlama yaptıklarını ve ilk kez böyle bir durumla karşılaştıklarını söyledi. 
     



 YAŞAM 























</TEXT>
</DOC>
