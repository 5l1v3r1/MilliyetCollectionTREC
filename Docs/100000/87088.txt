<DOC>
<DOCNO> 87088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/siyaset/asiy.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Öcalan’ın idamı konusunda orta bir yol aranırken HADEP af istedi 
</HEADLINE>
<TEXT>
HADEP ŞAŞIRTTI 
HADEP yönetimi, Abdullah Öcalan ömür boyu cezaevinde kalsın’ önerisi için, "İntikamcı mantıkla düzenleme yapmak hukuk dışı" yorumunda bulundu 
     ANKARA Milliyet 

     Ankara koalisyon ortakları, muhalefet ve askeri yetkilileriyle, Türkiye’nin AB üyeliğinin en kritik noktasını oluşturan Abdullah Öcalan’ın idamı konusunda orta yol bulmaya çalışırken, HADEP Öcalan için "af" istedi. Üst düzey bir askeri yetkilinin "İdam cezası uygulanmayabilir. Ancak affedilmesinin yolu kapanmalı" açıklamasının tartışıldığı günlerde HADEP’ten gelen bu açıklama "provokasyon" olarak yorumlandı. 
     HADEP Genel Başkan Yardımcısı Bahattin Günel dün düzenlediği basın toplantısında, üst düzey askeri bir yetkilinin "Rudolf Hess formülü" olarak adlandırılan "Öcalan ömür boyu cezaevinde kalsın" önerisine, "İntikamcı mantıkla Öcalan için düzenleme yapmak hukuk dışı" sözleriyle karşı çıktı. AB üyesi ülkelerde idam cezası olmadığını anımsatan Günel, "Çağdaş hukukta kişilere yönelik düzenleme yapmak evrensel hukuka uymaz. Genel affa yönelik düzenleme yapılması gereklidir" diye konuştu. MHP’yi de, "AB’ye giriş sürecinin önünü tıkamaköla suçlayan Günel, Cumhurbaşkanının HADEP ve diğer parlamento dışı partilerin de AB ile ilgili görüşlerini almasını istedi. Basın toplantısı nedeniyle HADEP Genel Merkezi etrafında çok sayıda polis görev alırken, sivil polisin, toplantıyı başından sonuna kadar görüntülemesi dikkati çekti. 
     
Tayyip, Apo için Türk modeli istedi      İSTANBUL Milliyet 

     AKP Genel Başkanı Recep Tayyip Erdoğan, Abdullah Öcalan’a verilen idam cezasına ilişkin son kararın TBMM’de olduğunu belirterek, "Liderler zirvesinde bu konudaki görüşlerimizi açıklayacağız" dedi. "Yargı kararını vermiştir. Sorumluluk hükümette " diyen Erdoğan, Nazi Rudolf Hess’e uygulanan "ömür boyu hapis cezası" modeliyle ilgili soruya da, "Bu tür modeller üzerinde değil, Türk modeli üzerinde durulmalı" yanıtını verdi. 
     
Çiller getirin asalım’ diyor      ANKARA Milliyet 

     DYP Genel Başkanı Tansu Çiller, terör örgütü lideri Abdullah Öcalan’ın idamı konusunda "Bugün son gün. Cesaretiniz varsa Meclis’e getirin, destekleyelim" dedi. Çiller, Öcalan’ın idamının AB nedeniyle giderek zorlaştığını da söyledi. Çiller, Başbakan Bülent Ecevit’in MGK toplantısına katılmamasını, "Bu mesele artık kendi meselesi olmaktan çıktı. Bir resmin arkasına sığınarak koltuğa yapışanların siyasi hesapları ülkenin çıkarlarının önüne geçmiştir" şeklinde yorumladı. 
     
Bahçeli Meclis ne derse o olur      ÖNDER YILMAZ Şangay 

     MHP Genel Başkanı Devlet Bahçeli, ANAP ve DSP’nin AB’ye üyelik çerçevesinde idam cezası konusunda 12 Ocak 2000 tarihli liderler zirvesinde aldıkları kararı uygulamayıp, "unutturmak" istediklerini söyledi. Bahçeli’nin kurmaylarına, " bizim dışımızdakiler samimilerse altındaki imzaları bulunan mutabakata uyarak Apo dosyasını Meclis’e getirirler. Meclis hangi kararı alırsa, o geçerli olur. İdam kararı çıkmazsa biz buna saygı duyarız ama millette partilerin notunu seçimlerde verir" dediği öğrenildi. 
     



 SİYASET 
















</TEXT>
</DOC>
