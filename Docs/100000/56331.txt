<DOC>
<DOCNO> 56331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/09/son/sonspo07.html </URL>
<DATE> 2001/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta Tamer Gaziantepspor maçına yetişiyor 
</HEADLINE>
<TEXT>

     Beşiktaş, 1 günlük iznin ardından, Yimpaş Yozgatspor ile yapacağı Türkiye Kupası maçının hazırlıklarını yarın sürdürecek. 
     Mahkemesi nedeniyle Almanya'ya giden teknik direktör Christoph Daum'un katılmayacağı antrenmanda, siyah-beyazlılar antrenör Roland Koch yönetiminde Ümraniye Tesisleri'nde çalışacak. 
     Bu arada, sakatlığı nedeniyle bu sezon resmi maçlarda forma giyemeyen Tamer Tuna'nın, Gaziantepspor ile yapılacak ligin ilk yarısının son maçında forma giyeceği açıklandı. 
     Beşiktaş İletişim Komitesi Başkanı Mete Düren, Tamer'in gün geçtikçe düzeldiğini belirterek, ''Tamer'i, Gaziantepspor maçında oynatmayı düşünüyoruz. Büyük ihtimalle bu maçta forma giyecek'' diye konuştu. 
     






</TEXT>
</DOC>
