<DOC>
<DOCNO> 85143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/21/ekonomi/aeko.html </URL>
<DATE> 2002/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Belirleyin şu tarihi’ 
</HEADLINE>
<TEXT>

2004’ten önce seçim beklentisi oluştuğunu belirten Bakan Derviş, Bunun ne zaman olacağı, herkesin inanabileceği bir formül ile ortaya çıkarsa daha iyi olur’ dedi. Derviş, Seçimin kazanımları geri çevireceğine inanmak çok kötümser bir yaklaşım. Ekonomi büyük darbe yer psikolojisine geçit vermemek lazım’ diye konuştu 
     REUTERS 

     Mayıs ödevi 10 gün gecikebilir 
     Stand - by anlaşmasının ikinci gözden geçirmesinin tamamlanması için mayıs sonuna kadar çıkarılması öngörülen düzenlemelerin bir hafta - 10 gün gecikmeyle yerine getirilebileceğini belirten Derviş, "Birtakım adımları atmamız lazım. Çok ciddi bir sorun görmüyorum. Kahkonen de görmüyor. Misyon, gözden geçirmeye ilişkin icra kuruluna rapor verecek. İcra Kurulu 15 Haziran civarında toplanır" dedi. 
     
     Bankacılıkta vergi düzenlemesi 
     Bankacılık sisteminin artık k r etmesi gerektiğini ifade eden Derviş, vergisel yönden de bazı adımlar atılacağını söyledi. Derviş, "Bankacılık sisteminin daha düşük maliyetli kredi verebilmesi, reel sektöre destek olabilmesi için bir miktar Maliye’nin de fedak rlığı var. Bu konuda anlaşmış bulunuyoruz" dedi. Derviş, söz konusu vergisel düzenlemelerin niyet mektubunda adı geçen konular olduğunu ve birkaç hafta içinde bankacılık konusunda en zor günlerin geride bırakılmış olacağını anlattı. 
     
     Köy Hizmetleri’nde istenen olmadı 
     Derviş, bölge müdürlüklerinin kapatılması konusunda Köy Hizmetleri’nde istenilenin yapılamadığını belirterek, şöyle dedi "Ancak koalisyon dengeleri içinde orada bence gereken kararlar verilemedi.Çok büyük bir olay değil ama, atılsaydı daha iyi olurdu. Oradan tasarruf edeceğimiz kaynağı tasarruf edemeyince başka yerden tasarruf etmeye çalışıyoruz. Bazı bölge müdürlükleri çok önemli. Belki de çalışmaları devam etmeli. Ama Köy Hizmetleri il düzeyinde hizmet verebilir." 
     
Sistem bir siyasal lidere bağlanamaz’      Seçimin her şeyi altüst edeceğine, kazanımları geri çevireceğine inanmanın çok kötümser bir yaklaşım olacağını söyleyen Devlet Bakanı Kemal Derviş, "Yeni kurulan sistemde, seçim çok da fazla temel ekonomik kuralları etkilemez" dedi. 
     
     Spekülatif tarihler var 
     Derviş, "Seçim 2004’te olsa iyi olur. Ama kamuoyunda biraz daha erken olur beklentisi var. Bunun ne zaman olacağının herkesin inanabileceği biçimde çözümlenmesinde yarar var" dedi. Milletin sürekli seçim tarihini tartışmasının doğru olmadığını vurgulayan Derviş, ortada spekülatif tarihler olduğunu, bunların belirsizlik yarattığını belirterek, dış yatırımcıların Türkiye’nin beş - altı yılda nasıl bir yapıda gideceğini görmek istediğini kaydetti. Ekonomide para, maliye politikaları, özel sektörün gücü ve kurumların belirleyici olduğunu kaydeden Derviş, Başbakan Ecevit’in sağlığıyla ilgili soruyu yanıtlarken, "Ekonomik olayları bir siyasal lidere veya bakanlara bağlamak sistem açısından iyi değil" dedi. 
     
     Başbakan hastalandı, kur yükseldi ama daha iyi oldu’ 
     Aslında beni en fazla büyüme konusunda biraz endişeye sevk eden kurdu’ diyen Devlet Bakanı Kemal Derviş, şunları söyledi "Bu bir ölçüde ihracat açısından Türkiye’nin rekabet gücünü sınırlıyordu. Kurun cuma günü fırlaması ani oldu. Sayın Başbakanımızın rahatsızlığı ile ilgili görünüyor. Aslında bugünkü bulunduğu değer, reel ekonomi açısından bir bakıma olumlu sayılabilir. Şu anda TL yeniden çok rekabetçi bir duruma geldi." Derviş, "Kur fiks olsaydı, Merkez Bankası cuma günü acaba kaç milyar dolar satardı diye merak ediyorum. Biraz yükseldi. Çok da fazla bir olay olmadı. Esnek kur bağışıklık kazandırıyor" dedi. Faizdeki yükselmeye de değinen Derviş, şu anda gelinen noktanın programda öngörülen nokta olduğunu da kaydetti. 
     
     Bütün gün TV’de bakan izlemekten vazgeçin ’ 
     "Hakikaten bu yıl iyi bir yıl olabilir" diyen Derviş şöyle devam etti "Ekonomide çalışanlar, yönetenler esas işleri ile uğraşırlarsa, sanıyorum sistem olarak da bu iş işler. Herkesin oturup TV’de sabah - akşam şu bakan ne dedi, bu bakan ne yaptı’, o havadan bir şekilde çıkabilirse... Bu önemli ama çok da önemli değil, sistemik, bir risk yok şu anda." 
     



 EKONOMİ 


















</TEXT>
</DOC>
