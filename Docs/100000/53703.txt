<DOC>
<DOCNO> 53703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/23/yasam/yas05.html </URL>
<DATE> 2001/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekomcunun intikamı 
</HEADLINE>
<TEXT>

Türk Telekom’da görevli teknisyen kredi alamadığı bankanın telefonlarını kesti 
     ANTALYA Manavgat’ta, kredi vermeyen banka şubesini silahla tarayan astsubaydan sonra, bir kredi intikamı da Şanlıurfa’da yaşandı. Türk Telekom Ceylanpınar Şubesi teknisyeni Musa Yeniaras, bir bankadan kredi talebinde bulundu. Kredi koşullarını yerine getiremeyen Yeniaras, bankanın şube müdürü Mehmet Sevim ile tartıştı. 
     İŞYERİNE giden Yeniaras, önce Sevim’in ev telefonunu, ardından da bankanın telefonlarını görüşmeye kapattı. Telefonlarının yanı sıra online sistemi de devre dışı kalırken, olay Sevim’in telefon arızası için Türk Telekom’a müracaat etmesiyle aydınlandı. Yeniaras hakkında idari soruşturma başlatıldı. 
     



 YAŞAM 















</TEXT>
</DOC>
