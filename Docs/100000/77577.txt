<DOC>
<DOCNO> 77577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/son/soneko10.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Esrarengiz sayısal talihlisi 2 ay sonra ortaya çıktı 
</HEADLINE>
<TEXT>

     Sayısal Loto talihlisi, iki ay sonra ortaya çıktı. 
     Sayısal Loto'nun 2 Şubat 2002 çekilişinte, 6 sayıyı tek başına bilen ve 1 trilyon 736 milyar 771 milyon 360 bin lira ikramiye kazanan talihli adına çekini, İş Bankası Bursa Uluyol Şube Müdürü Tahir Döner aldı. 
     Adının açıklanmasını istemeyen talihli adına Milli Piyango İdaresi'ne gelen Döner, ikramiye çekini Milli Piyango Genel Müdürlüğü Muhasebe ve Mali İşler Daire Başkanı Ali Çetin'den aldı. 
     Döner, 2 Şubat 2002 çekilişini kazanan talihlinin evli, 50 yaşında, emekli bir erkek olduğunu anlatırken, talihlinin Bursa'da yaşadığını söyledi. 
     Talihlinin İzmir'e bir seyahate gittiğinde, Konak ilçesinde bir bayiye loto kuponunu yatırdığını anlatan Döner, ikramiyenin bir gecelik kazancının 2.5 milyar lira olduğunu söyledi. 
     8 kolonluk, 4 çekiliş geçerli olan çok çekilişli bilette ''1, 8, 
     20, 30, 36, 38'' rakamlarını bilen talihli, 1 trilyon 736 milyar 771 
     milyon 360 bin liranın sahibi oldu. Talihli aynı bilette, 6'nın yanı sıra 3'de tutturdu. Talihlinin, çekilişin hemen ardından ikramiyesini almaması nedeniyle uğradığı kaybın ise yaklaşık 175 milyar olduğu öğrenildi. 
     






</TEXT>
</DOC>
