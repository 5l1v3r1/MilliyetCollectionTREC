<DOC>
<DOCNO> 82408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/06/son/soneko09.html </URL>
<DATE> 2002/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD ve AB'li kadınların çantaları Kayseri'den 
</HEADLINE>
<TEXT>

     Kayseri'nin Develi İlçesi'nde kurulu Asil Deri Sanayi ve Ticaret A.Ş, ABD ve AB ülkelerine kadın çantası ve kemer ihracatı yapıyor. 
     Asil Deri A.Ş Muhasebe Müdürü Osman Kapusuz, A.A muhabirine yaptığı açıklamada, fabrikalarında işledikleri ham deriyi, kurdukları ek tesislerde çanta, kemer, mont ve ayakkabı gibi mamul madde haline de getirdiklerini kaydetti. 
     Ürünlerinin kaliteli ve fiyatının da uygun olması nedeniyle dış pazarlarda tutulduğunu belirten Kapusuz, ''ürettiğimiz kemer ve çantaların yüzde 80'ini ihraç ediyoruz. Büyük bir çoğunluğu ABD'ye olmak üzere Hollanda, Almanya, Belçika, Fransa, İngiltere, İspanya, İsveç ve Norveç'e, bu yılın 4 aylık döneminde 800 bin dolarlık kadın çantası ve kemer ihraç ettik. İhracatımız, geçen yılın aynı dönemine göre yüzde 100 oranında arttı'' dedi. 
     Kapusuz, yıl sonuna kadar 5 milyon dolarlık kadın çantası ve kemer ihraç etmeyi hedeflediklerini bildirdi. 
     





</TEXT>
</DOC>
