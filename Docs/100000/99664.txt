<DOC>
<DOCNO> 99664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/son/sonspo07.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanal "TSYD Ankara turnuvası, ligin son provası" 
</HEADLINE>
<TEXT>

     Gençlerbirliği Teknik Direktörü Ersun Yanal, TSYD Ankara Şubesi tarafından düzenlenen turnuvada ligin son provasını yapacaklarını söyledi. 
     Yanal, geleneksel hale gelen turnuvayı futbol endüstrisinin bir halkası olan basın ile bütünleşme olarak gördüklerini belirterek, ''Lig öncesi son sınava çıkacağız. Ancak buradaki performansımız lig için belirleyici olmayacak. Çünkü biz performansı gittikçe artan bir ekip olmak zorundayız'' dedi. 
     Başarılı teknik direktör, takımın iskeletinin bu turnuvada son şeklini alacağını ve takımda sakat futbolcu olamadığını ifade ederek, ''Zirve hedefi ile sezona başladık. Bu hedefe ulaşmak için de her geçen gün performansımızı artırmamız gerekiyor. Ancak bu şekilde lig sonunda istediğimiz yerde oluruz'' diye konuştu. 
     





</TEXT>
</DOC>
