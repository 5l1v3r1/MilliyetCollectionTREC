<DOC>
<DOCNO> 52671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/son/sontur07.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Rize'de yağışlar tekrar başladı, yollar kapandı... 
</HEADLINE>
<TEXT>

     Aşırı yağışlar nedeniyle hafta sonu meydana gelen sel ve heyelanların yaşandığı Rize'de, dün akşam yeniden başlayan yağışlar hayatı olumsuz etkiliyor. 
     Alınan bilgiye göre, aralıksız devam eden şiddetli yağışlar nedeniyle şehir merkezindeki menfezler tıkandı, birçok ev ve işyerinin bodrum katlarını su bastı, bazı karayollarında ise heyelanlar meydana geldi. 
     Çayeli-Kaptanpaşa il yolu 8. kilometrede meydana gelen heyelan nedeniyle ulaşıma kapandı. 
     Rize-Çayeli karayolunun Gündoğdu Beldesi'nin Balıkçılar Köyü mevkiinde meydana gelen heyelan nedeniyle ulaşım yapımı süren Karadeniz Sahil Yolu'ndan sağlanıyor. 
     Rize-Güneysu karayolunun Zincirliköprü Köyü mevkiinde meydana gelen toprak kayması nedeniyle ulaşım tek şeritten sağlanıyor. 
     Öte yandan, Rize'de son 10 saatte metrekareye yaklaşık 60,5 kilogram yağış düştüğü bildirildi. 
     






</TEXT>
</DOC>
