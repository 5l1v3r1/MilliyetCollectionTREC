<DOC>
<DOCNO> 60031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/31/son/sonspo04.html </URL>
<DATE> 2002/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol... 14 maçta 1475 sayı yediler... 
</HEADLINE>
<TEXT>

     Basketbol Erkekler 2. Ligi C Grubu'nda mücadele eden Trabzon İdmanocağı, ilk kez katıldığı ligde başarısız bir sezon geçiriyor. 
     Ligde yaptığı 14 maçın sadece 1'inde sahadan galibiyetle ayrılan ve grubunda son sırada yer alan Trabzon İdmanocağı Basketbol Takımı, Basketbol 1 ve 2. liglerinde mücadele eden 46 takım içerisinde en fazla sayı yiyen takım oldu. 
     Karadeniz ekibi, 14 maçta 1475 maç başına 105.3 sayı yiyerek, ligde bu sezon kötü bir rekor kırdı. 
     
     1 MAÇTA 160 SAYI 
     Trabzon İdmanocağı, bir maçta 160 sayı yiyerek, basketbolda pek rastlanmayan bir sonuç elde etti. 
     Sarı-kırmızılı takım, Erdemirspor'a 160-72 yenilmekten kurtulamamıştı. 
     
     ANTRENÖR ARZ ''İLK YILIMIZDA SIKINTI YAŞADIK'' 
     Trabzon İdmanocağı Antrenörü Osman Arz, ligdeki ilk yıllarında sıkıntılar yaşadıklarını ve aldıkları bu sonuçlardan üzüntü duyduklarını söyledi. 
     Arz, genç ve deneyimsiz bir takımla ligde mücadele verdiklerini belirterek, ''İlk kademe maçlarını istediğimiz seviyede bitiremedik. Ancak bizim ilk yılımızda amacımız Trabzon'a basketbolda bir heyecan katmaktı'' dedi. 
     





</TEXT>
</DOC>
