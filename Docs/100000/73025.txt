<DOC>
<DOCNO> 73025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/17/guncel/gun07.html </URL>
<DATE> 2002/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
4.5 dakikada banka soyarım’ 
</HEADLINE>
<TEXT>

     ELVAN EZBER İstanbul 

     Akbank Yıldızposta Şubesi’ni soyduktan sonra yurtdışına kaçmak üzere bindikleri trende yakalanan Hikmet Doğramacı ile Murat Bayram’a olayın tatbikatı yaptırıldı. Savcı Mecit Ceylan, bankayı nasıl soyduklarını hatırlamadıklarını öne süren zanlılara "Unutkanlıkta birbirinizle yarışıyorsunuz" diye tepki gösterdi. 
     Polis tarafından önce soygunu yaptıkları bankaya götürülen zanlılar, parasız oldukları için bu işe kalkıştıklarını belirterek, "Parayı hastalarımızın tedavisinde kullanacaktık" dedi. 
     Bayram, "Bankayı kaç dakikada soydunuz" sorusuna "Almanya’da 2.5 dakikada Türkiye’de 4.5 dakikada soyuyorum. Şimdiye kadar zaman ayarlamasını kusursuz yaptığım için hiç yakalanmadım" yanıtını verdi. 
     
     Müşteriler soygunu fark etmedi 
     Sabıka kaydı bulunmayan Doğramacı ise, "Nasıl olduğunu hatırlamıyorum. Sadece içeri girdiğimi biliyorum" dedi. Yaklaşık yarım saat süren tatbikatta soygun sırasında müşterilerin soygunu fark etmedikleri ve işlemlerine devam ettikleri anlaşıldı. Zanlılar tatbikatın ardından Gasp Büro Amirliği’ne götürüldü. 
     



 GÜNCEL 

























</TEXT>
</DOC>
