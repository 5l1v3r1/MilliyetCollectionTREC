<DOC>
<DOCNO> 56914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/guncel/gun03.html </URL>
<DATE> 2001/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürcüler ayıp etti 
</HEADLINE>
<TEXT>

4 Türk’ü kafeste yargıladılar 
     Yolcu ve yük kaçakçılığı yaptığı iddiasıyla 11 Eylül'de Karadeniz'in uluslararası sularında Gürcistan tarafından alıkonulan "Yıldızlı1" adlı geminin kaptanı ile pasaportsuz 4 yolcu, yargılandıkları davanın dünkü duruşması boyunca demir kafeste bekletildi. Gürcistan'ın Kutaysi Bölge Mahkemesi'nde dün görülen duruşmada, tutuklu yargılanan kaptan Halil Metin ile pasaportsuz yolcular Metin ve Nedim Çelik, Nuri Kayıkçıoğlu ile Dursun Kurdoğlu, "Olası bir saldırıya karşı korunmaları ya da karşı bir saldırıda bulunmamaları için" demir kafes içinde tutuldu. Metin, ilk ifadelerinin yeterli Türkçe bilmeyen bir tercüman tarafından alındığını, bu tercümelerin doğruyu yansıtmadığını savunarak, tahliyesini istedi. Mahkeme duruşmayı, gemiye ateş açılıp açılmadığının tespiti ve ilk ifadeleri alan tercümanın yeterli Türkçe bilip bilmediğinin araştırılması için erteledi. 
     



 GÜNCEL 


















</TEXT>
</DOC>
