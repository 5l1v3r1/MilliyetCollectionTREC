<DOC>
<DOCNO> 57515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/16/son/sonspo09.html </URL>
<DATE> 2001/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor Malatya'yı evinde yendi 3-1 
</HEADLINE>
<TEXT>

     Birinci Süper Futbol Ligi'nin alt sıralarından kurtulmak için mücadele eden Malatyaspor ile Diyarbakırspor'un karşılaşmasıında gülen taraf, maçı 3-1 kazanan konuk takım Diyarbakırspor oldu. 
     Konuk Diyarbakırspor, maça hızlı başladı. 
     4. dakikada Bülent, orta alandan aldığı topla ceza alanına dek 
     geldi ve uygun olan Kona'yı gördü. Kona'nın bekletmeden vurduğu top, kalecinin solundan filelerle buluştu 1-0. 10. dakikada gelişen Diyarbakırspor atağında, Bülent'in ceza alanına yaptığı ortaya, Kona'dan önce Malatyasporlu Serkan dokununca, top kornere çıktı. 18. dakikada Mithat'ın pasıyla buluşan Fazlı'nın şutunda, top az farkla auta gitti. 24. dakikada Diyarbakırspor'un 2. golü geldi. Bu dakikada kazanılan köşe atışını Celalettin kullandı. Gelen topa kafayla dokunan Murat Duman, topu 2. kez Malatyaspor filelerine göndererek durumu 2-0 yaptı. 34. dakikada Mapeza'nın kullandığı serbest atışta, kaleci Şenol topu kornere çeldi. 35. dakikadaki Malatyaspor atağında, Mehmet İpek'in ceza alanı çizgisinden kaleye gönderdiği topu, kaleci Şenol uçarak kornere gönderdi. 45. dakikada Mithat'ın düşürülmesi sonucu kazanılan serbest atışı Abdülkadir kullandı. Abdülkadir'in atışında topun yan direğe çarpması sonucu savunma bu tehlikeyi önledi. Karşılaşmanın ilk yarısı Diyarbakırspor'un 2-0 üstünlüğüyle tamamlandı. Malatyaspor, ikinci yarıya Löbe'nin yerine Nesim x , Mehmet İpek'in yerine ise Şakiri'yi xx alarak başladı. 49. dakikada Diyarbakırspor'un 3. golü geldi. Bu dakikada Bülent'in pasıyla ceza alanında buluşan Kona, düzgün bir vuruşla topu filelere göndererek kendisinin 2. ve takımının 3. golünü attı. 52. dakikadaki Malatyaspor atağında, Nesim'in ceza alanı dışından sert şutunda, kaleci Şenol topu 2 hamlede alabildi. 56. dakikada Fazlı'nın pasıyla buluşan Bülent'in vuruşunda, top auta çıktı. 61. dakikada Diyarbakırsporlu Murat Alaçayır, rakibine sert girdiği için sarı kart gördü. 64. dakikada Diyarbakırspor, 4. gole çok yaklaştı. Bülent'in sağdan ortasında, ceza alanında topla buluşan Kona'nın bekletmeden vurduğu top, kaleci Hakan'dan döndü. Daha sonra savunma bu tehlikeyi uzaklaştırdı. 66. dakikada Bülent'in sağdan ortasını iyi izleyen Kona, yeniden topla buluştu. Ancak bu futbolcunun vuruşunda top yine kaleciden geri dönünce, savunma tehlikeyi uzaklaştırdı. 68. dakikada Malatyaspor'da, Goran'ın yerine Evren xx oyuna girdi. 76. dakikada Malatyaspor'da, Şakiri'nin pasıyla Evren buluştu. Bu futbolcunun vuruşunda, top savunma oyuncularına çarparak kornere çıktı. 80. dakikada Diyarbakırspor'da, Bülent yerini Muharrem'e x , 83. dakikada ise Fazlı, yerini Tuncay'a x bıraktı. 84. dakikada Malatyaspor gole kavuştu. Bu dakikada Diyarbakırspor kalesi önünde oluşan karambolde en son Evren'in dokunduğu top, Diyarbakırspor filelerine gitti 3-1. 86. dakikada Diyarbakırspor'da, Selçuk'un yerine Birol x oyuna dahil oldu. Maçın son dakikalarında başka pozisyon olmayınca, maç konuk takım Diyarbakırspor'un 3-1 galibiyetiyle bitti. 
     






</TEXT>
</DOC>
