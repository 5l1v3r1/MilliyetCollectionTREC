<DOC>
<DOCNO> 68516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/19/son/sonspo23.html </URL>
<DATE> 2002/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor, Fenerbahçe'yi bekliyor 
</HEADLINE>
<TEXT>

     Denizlispor Kulübü Başkanı Mustafa Baysal, Fenerbahçe maçında galibiyeti hedeflediklerini ve takımın 3 puanı alabilecek güce sahip olduğunu söyledi. 
     Fenerbahçe'nin, Galatasaray'ı yenerek şampiyonluk için yeniden iddialı konuma geldiğini belirten Mustafa Baysal, karşılaşmanın son derece zorlu geçeceğini kaydetti. 
     Baysal, Denizlispor'un, Fenerbahçe'yi Türkiye Kupası'ndan elediğini hatırlatarak, şöyle konuştu 
     ''Ligde her takım, her takımı yenebilecek güce sahip. Biz de daha önce yendiğimiz Fenerbahçe karşısında yine galibiyeti hedefliyoruz. 
     Buna gücümüz de var. Son sözü sahada söyleyecek olan futbolcularımız bize ve taraftarlara bir bayram hediyesi verecektir. Fair play ödüllü bir kulüp olarak Fenerbahçe'yi en iyi biçimde konuk edeceğiz.'' Bu arada Malatyaspor maçında Mapeza'ya yaptığı faul sonrası kırmızı kart gören Coşkun ile ilgili yanlış değerlendirmeler yapıldığını belirten Baysal, ''Coşkun'un Mapeza'ya kasten sakatladığı ve ayağını kırdığı söyleniyor. Bu gerçek dışı iddialar bizi üzdü. 
     Coşkun, 3 yıldır bizde ve ilk kez kırmızı kart gördü. Bu bir kazadır. 
     Mapeza'nın biran önce iyileşmesini diliyoruz'' dedi. 
     Baysal, futbolculara yarın ödeme yapılacağını da sözlerine ekledi. 
     Yeşil-siyahlılarda, Fenerbahçe maçı öncesi Coşkun dışında eksik futbolcu bulunmuyor. 
     






</TEXT>
</DOC>
