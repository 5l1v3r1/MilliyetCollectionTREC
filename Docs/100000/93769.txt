<DOC>
<DOCNO> 93769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/ekonomi/eko02.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Manço’nun ölümünden sonra Aksüt’ün sekreterine havale 
</HEADLINE>
<TEXT>

Sibel Can’ın eşi Sulhi Aksüt’ün, vefatından sonra Barış Manço ile ortak olduğu şirketin hesabından yüz binlerce dolar kredi çekerek sekreterine, şoförüne havale ettiği ortaya çıktı 
     TARIK YILMAZ 

     Sibel Can’ın eşi Sulhi Aksüt’ün, ünlü sanatçı Barış Manço’ya anne ve babasını ortak ederek kurduğu şirketin Halkbank’taki hesabından, sağlığında Manço’dan aldığı vek lete dayanarak yüz binlerce dolar kredi çekerek, sekreterine, şoförüne ve akrabalarına havale yaptığı ortaya çıktı. 
     Yüzde 25’er hisseyle Barış ve Lale Manço ile Aksüt’ün anne ve babası üzerine kurulu ASM Dış Ticaret adına yapılan kredi işlemlerinin dökümü, Manço’nun ölümüne kadar 293.1 milyar lira olan kredi borcunun, ölümünden 13 ay sonraya kadar aktif olduğunu, Aksüt’ün kredi çekimleri ile 973.8 milyara ulaştığını gösteriyor. 
     
     Şoföre 80 bin dolar 
     Halkbank’ın kredi alacağına karşılık icra girişimi sonucu köşkü satışa çıkarılan sanatçının ailesinin açtığı davada, hesap detayları üzerindeki incelemeye göre Aksüt’ün havaleleri şöyle 
     Kendi şirketi ASY’ye 82 milyar çekildiği günkü kura göre 240 bin dolar , sekreteri Cemile Kartal’a 32 milyar 106 bin dolar , kardeşi Ziya Aksüt’e 132 milyar 80 bin dolar , şoförü Hayrettin Eren’e 27 milyar 80 bin dolar , amcası Ahmet Zırh’a 20 milyar lira 65 bin dolar . 
     
Köşk yeniden satışta      Mançolar’ın Moda’daki köşkü, 25 Haziran’da alıcı çıkmayan ilk satıştan sonra, bugün ikinci kez, değerinin yüzde 40 bedeliyle açık artırmaya çıkarılacak. Sanatçının piyano ve özel eşyaları Kültür Bakanı İstemihan Talay’ın araya girmesiyle satıştan kurtarılmıştı. 1995’te yapılan Manço Tatil Köyü’nün üzerinde ise birkaç bankanın tedbir kararı bulunuyor. 
     



 EKONOMİ 



















</TEXT>
</DOC>
