<DOC>
<DOCNO> 57758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/18/son/sondun15.html </URL>
<DATE> 2001/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan'dan Afganistan'a asker... 
</HEADLINE>
<TEXT>

     Yunanistan'ın, Afganistan'a insani yardım faaliyetlerinde görev yapmak üzere asker göndermeye hazır olduğu açıklandı. 
     Yunanistan Genelkurmay Başkanlığı'ndan yapılan açıklamada, Hükümet Dış Politika ve Savunma Konseyi'nın KYSEA kararı gereği, Afganistan'a 30-40 sağlık görevlisi ve 50-60 istihkamcıdan oluşan bir birlik ve insani yardım taşıyan C-130 tipi iki nakliye uçağı gönderilmesinin söz konusu olduğu bildirildi. 
     AB ülkelerinin İngiltere öncülüğünde oluşturulacak uluslararası güce nasıl katkıda bulunacaklarının 19 Aralık'ta yapılacak toplantıda açıklığa kavuşacağı kaydedilen açıklamada, Yunan birliğinin 15 Ocak'ta Afganistan'a gitmek üzere Yunanistan'dan ayrılmasının öngörüldüğü belirtildi. 
     Açıklamada, halen ABD'de Florida'da kurulu harekat komuta merkezinde bir Yunanlı Tuğgeneral'in görev yaptığı ve talep geldiği takdirde Deniz ve Hava Kuvvetleri'nden de subay gönderilebileceği kaydedildi. 
     






</TEXT>
</DOC>
