<DOC>
<DOCNO> 95763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/15/yasam/yas08.html </URL>
<DATE> 2002/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Düşüğün nedeni de gen 
</HEADLINE>
<TEXT>

     DIŞ HABERLER SERVİSİ 

     Amerikalı bilim adamları, hamileliklerde düşüklere neden olan bir gen buldu. Montana Devlet Üniversitesi’nde yapılan araştırmaya göre TBP genindeki bir bozukluk, hamile kadınların düşük yapmasına neden oluyor. 
     Araştırmacılar, TBP genindeki bozukluğun, hamile kadının bağışıklık sisteminin rahimdeki fetüsü yabancı bir doku olarak algılamasına neden olduğunu, bunun sonucunda da düşük meydana geldiğini ortaya çıkardı. 
     Araştırmayı yürüten Dr. Edward Schmidt, çalışmanın ileriki aşamalarında sürekli düşük yapan kadınlar için tedavi yöntemleri geliştirilebileceğini söyledi. 
     
Yaşam kaynağı...      Tüm canlı organizmalarda bulunan TBP geni, insan vücudundaki en önemli genlerden biri olarak biliniyor. Hücreleri kontrol eden TBP, hücrelerin protein üretmesini ve yaşam için önemli rol oynayan kimyasalların salgılanmasını sağlıyor. 
     



 YAŞAM 





















</TEXT>
</DOC>
