<DOC>
<DOCNO> 89878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/son/sonspo10.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanya'da Tristan'ın sakatlığı düşündürüyor... 
</HEADLINE>
<TEXT>

     İspanya'nın golcü futbolcusu Diego Tristan'ın ayak bileğinde ve kasığındaki sakatlıkların tedavisinin sürdürüldüğünü, ancak pazar günü İrlanda Cumhuriyeti ile yapılacak 2. tur maçında oynamasının kuşkulu olduğu bildirildi. 
     Takım doktoru Genaro Borras, yaptığı açıklamada, Tristan'ın sakatlığının uzun sürmesinden endişe ettiklerini belirterek, maça çıkabilmesi için birkaç güne daha ihtiyacı olduğunu söyledi. 
     Tristan, Dünya Kupası'nda İspanya'nın ilk 2 maçında Raul ile birlikte forma giydi, ancak 2 futbolcu da sakatlıkları nedeniyle Güney Kore ile yapılan son maçta oynayamadı. 
     İspanya Milli Takımı'nda, Güney Afrika karşısında forma giyerek Dünya Kupası'ndaki ilk maçını oynayan orta alan oyuncusu David Albelda da kasığındaki ağrılar nedeniyle bugünkü antrenmanda kenarda oturdu. 
     Dr.Borras, Albelda'nın sakatlığının iyiye gittiğini ve daha da iyi duruma geleceğini, hala ağrılarının olmasının normal olduğunu bildirdi. 
     





</TEXT>
</DOC>
