<DOC>
<DOCNO> 82522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/siyaset/siy06.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
2 tahliye, 2 mercedes 
</HEADLINE>
<TEXT>

     ERAYDIN AYTEKİN Sivas MUSTAFA YILMAZ İpsala DHA 

     Uluslararası uyuşturucu kaçakçısı "Sarı Avni" lakaplı Yaşar Avni Musullulu, Sivas E Tipi Cezaevi’nden 8 yıl 9 aylık hapis cezasını tamamlayarak tahliye oldu. Musullulu, 1998’de 6.5 ton uyuşturucu yakalatmıştı. Musullulu’yu almak için şoförü ve 2 koruması Mercedes marka otomobille cezaevinin içine kadar girdi. Sivil bir polis otosu da, şehir dışına çıkana kadar araca eşlik etti. Polislerle vedalaşan Musullulu, polisleri tek tek sarılarak öptü. Musullulu gazetecilere, "Benim işim bitti. Artık benden haber olmaz" dedi. Bu arada, "Atatürk’ün manevi şahsiyetine hakaret" suçundan kesinleşmiş bir yıl hapis cezasını tamamlayan eski RP’li Hasan Mezarcı da, İpsala Kapalı Cezaevi’nden tahliye edildi. Kendisini "Mesih" ilan eden Mezarcı’yı cezaevinden çıkışında oğlu Fatih ve avukatı Sadettin Durak karşıladı. Mezarcı da bir Mercedes marka otomobille İpsala’dan ayrıldı. İpsala Başsavcılığı yetkilileri, "Bu aftan yararlanma değil, normal tahliye" dedi. 
     



 SİYASET 
















</TEXT>
</DOC>
