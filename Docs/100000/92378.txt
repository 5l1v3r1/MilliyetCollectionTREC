<DOC>
<DOCNO> 92378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/yazar/pulur.html </URL>
<DATE> 2002/06/27/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Hayır, hiç ayıp olmadı... 
</HEADLINE>
<TEXT>

     1970'li yılar, rahmetli Gündüz Kılıç MİLLİYET'te, ertesi gün önemli bir maç var, Milli Takım Avrupa'nın güçlü takımlarından biriyle oynayacak, merdivenlerde "Baba Gündüz"le karşılaşıyoruz, içinde umut olan bir soru soruyoruz 
     "Ne dersiniz, yarın yenebilir miyiz " 
     Gündüz Kılıç'ın yüzünde acı bir gülümseme, hüzün dolu 
     "Yenersek ayıp olmaz mı " 
     Ve devam ediyor adamların çim sahalarını, altyapı tesislerini, antrenman sahalarını, futbol okullarını, kulüp binalarını anlatıyor ve tekrar aynı şeyi söylüyor 
     "Bu adamları yenersek ayıp olmaz mı " 
     
     GÖZÜMÜZÜN önüne, Türkiye'nin en büyük stadyumunun hali geliyor. Şimdi İnönü, o zaman ki Mithatpaşa Stadyumu, bilek boyu balçık, çamur, maçlar bu sahada yapılıyor, Şeref Stadyumu'nun soyunma odalarında fareler cirit atıyor, sular akmayınca antrenmandan çıkan futbolcular, çamurdan adam halinde, taksilerle hamama gidiyor... 
     
     GÜNDÜZ Kılıç'ın o haklı sorusunun cevabını şimdi veriyoruz 
     "Dünya Kupası'nda yarı final maçında, Brezilya'ya 1 - 0 yenildik, ama hiç de ayıp olmadı." 
     Bu maç, Türk futbolunun "ayıp defteri" değil, "onur belgesi"dir. 
     
     ŞİMDİ bir konuya açıklık getirelim... 
     Bir futbol takımının teknik direktörü, ya da futbolcuları eleştirilmez mi 
     Niçin eleştirilmesin, demokrasilerde cumhurbaşkanlarından başlayarak herkes eleştirilmiyor mu 
     Futbolcu da eleştirilir, takımın başındaki de, ama hakaret etmeden... 
     Bizim başından beri savunduğumuz budur, sadece futbolda değil, her konuda... 
     
     PEKİ, futbol yorumcusunun eleştirileri tutmadı 
     Olabilir, hata yapmak herkesin hakkı değil mi 
     Futbolcu hata yapmıyor mu, hakem hata yapmıyor mu, yorumcu niye hata yapmasın... 
     Ama o zaman da, "Hayır, benim yazdıklarım yanlış çıksa bile, kimse bana cevap veremez " diyemez. 
     Yok öyle şey. 
     
     Şenol Güneş de, Hasan Şaş da, Hakan Şükür de, hepsi kendilerini eleştirenlere cevap vermek hakkına sahiptirler. 
     "Onlar cevaplarını sahada versinler " 
     Bırakın bu bayatlamış lafı, futbolcular, eli kalem tutan birkaç eski futbolcunun, ya da hayatında topa vurmamış, birkaç futbol yazarının mahkumu değildir. 
     Yazarların köşeleri varsa, futbolcuların da "interneti" var. 
     Hatta köşelerini, onlarla yapılacak söyleşilere açacaklar da bulunabilir. 
     
     ERTUĞRUL Özkök "Köşeler kimsenin babasının malı değildir" dedi diye kızanlar oldu. 
     Yanlış mı söylemiş 
     Sen iki yıl boyunca Şenol Güneş'e etmediğin hakareti bırakmayacaksın, "iğrenç yakıştırmalar" yapacaksın, tespit Atilla Gökçe'nindir sonra adam sana cevap vermeyecek.... 
     Hadi canım sende 
     Çoğunluk her zaman haklı değildir ama, içinde, hiç de mi haklı olan yoktur 
     Çıkın sokağa, bir dinleyin 
     
     







Yine de güzel 


Borazan ve zurna 


Çekik gözler... 


Ecevit Sorumsuzluk 


Hüzünle sevinçle kutlamak gerekiyor bu başarıyı 


Yarattığı yıldızları acımasız yiyen, vefasız medya .. 


Dev adamlar 


Hem şanslıydık, hem de başarılı 


Türk gibi başladık, Türk gibi bitirdik... 


Yapı Kredi hisselerini kimler satıyor 


Hayır, hiç ayıp olmadı... 


Alkışlar Milli Takım’a 


50 milyon dolar yetmez, yok mu artıran ANAP’lı 


16 sermaye grubunun hayatı karardı 


Pisliklerin üstünü örtme şampiyonuyuz 


</TEXT>
</DOC>
