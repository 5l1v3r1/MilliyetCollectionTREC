<DOC>
<DOCNO> 68364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/19/guncel/gun01.html </URL>
<DATE> 2002/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayvan dostları Meclis’e isyan ediyor 
</HEADLINE>
<TEXT>
Çıkarın şu yasayı artık 
Medyaya yansıyan son olaylara dikkat çeken hayvanseverler, Hayvan Hakları Yasası’nın çıkması için Meclis’i göreve çağırıyor 
     ELİF KORAP İstanbul 

     Türkiye’de hayvanlara eziyet etmenin, onları reklam filmlerinde ve dizilerde oynatmak için uyuşturmanın, hatta öldürmenin h l bir cezası yok. Çünkü Hayvan Hakları Yasa Tasarısı tam 7 yıldır Meclis’te bekliyor. Son olarak Sinan Çetin’in çektiği reklam filminde ölen kedi yavrusu ve Kadir İnanır’ın rol aldığı "Kumsaldaki İzler" dizisinde aşırı derecede uyuşturulduğu için ezilme tehlikesi atlatan kedi ile yeniden gündeme geldi hayvan hakları yasa tasarısı. En az bu iki kedi vakası kadar, Konya’da, kuduz olduğu iddiasıyla işkenceyle öldürülen sokak köpeği de hayvanseverleri kızdırdı. 
     Geçtiğimiz haftalarda ise gazetelere yansıyan kuyruğu kesilip gözü kör edilmiş kedi, Türkiye’nin gündemine oturmuştu. Karayollarında telef olan hayvanların sayısı ise azımsanacak gibi değil. Hayvan hakları savunucuları, bu vahşet tablosunun ancak yasayla engellenebileceğini söylüyor ve TBMM’yi bu konuda hiçbir adım atmamakla suçluyor. 
     
Cezalar mutlaka yenilenmeli      Yasanın çıkmadan eskidiğini söyleyen hayvanseverler, "Yasa 7 yıl önceki cezalarıyla bugün yürürlüğe girse reklam çekimi uğruna masum bir kedinin ölümüne neden olmanın cezası 10-70 milyon arasında değişecekti. Yani bu yasayı çıkarmak yetmeyecek, bu cezaların da mutlaka yenilenmesi lazım" diye konuşuyor. 
     
Meclis biraz ilgilense bunlar yaşanmazdı      Sevda Karaca Evsiz Hayvanları ve Doğayı Koruma Derneği Başkanı Türkiye’de hayvanlara yönelik suç işleyen insanları cezaya çarptırmayı bırakın, suçlayamıyorsunuz bile. Konya’da kuduz diye hayvana işkence yapmışlar ama bundan kimse sorumlu değil. Dünyanın her yerinde hayvan yasası var, bizde yıllardır bekliyor. Meclis’tekiler önemsemiyor. Hipodromlarda at yarıştırıp rant elde edenler de bunu istemiyor. Yani mafya da yasaya engel. 
     
Rant peşindekiler de bu yasayı istemiyor      Süsen Erkuş Doğa ve Sokak Hayvanlarını Yaşatma Derneği Başkanı Konya Belediyesi’nin ortağı olduğu et firmasının hamile bir hayvanı kestiği geçen hafta ortaya çıkmıştı. Konya’da öldürülen köpek misillemeydi. Oradaki hayvanseverlere gözdağıydı. Hayvanlar aracılığıyla rant sağlayan bazı kişiler, horoz ve deve dövüşlerinden para kazananlar, atları koşturanlar, spor adı altında katliam yapanlar, bu yasanın çıkmasını engellemek için büyük çaba harcıyor. 
     
Yasa çıkarılsa bil düzgün uygulanmaz      Halil Mahzunlar Anatolia Hayvan Hastanesi Başhekimi "Hayvan Hakları Yasası’na sahip çıkan yok. Ediz Hun ilgileniyor ancak konu hep erteleniyor. Bir grup oluşturulup üzerinde durulması gerek. Ancak ciddi kaygılarım var. Çıksa da uygulamada aksaklıklar olacaktır. Oysa hayvanlara yönelik pek çok suç işleniyor." 
     
Nasıl benden fazla üzülürler      1998’de yine bir reklam çekiminde kullandığı onlarca muhabbetkuşunu doğada bırakarak ölümlerine neden olduğu ileri sürülen Sinan Çetin, son reklam filminde ölen 24 günlük kedi yavrusu için şunları söylüyor "Kullanılan oyuncularla prodüksiyon kanadı ilgilenir. Olayın direkt benimle ilgili gösterilmesine üzüldüm. Ayrıca bu kedi için ağıt yakanlar, bizden daha fazla üzülme hakkını nereden buluyor O kedi benim oyuncum, onunla hatıralarım var." 
     
Yürürlüğe giremeden eskidi      SALİHA ÇOLAK Ankara 

     DYP lideri Tansu Çiller döneminde hazırlanan, ANAP lideri Mesut Yılmaz ve son olarak Başbakan Bülent Ecevit’in başbakanlığı döneminde yenilenen Hayvanları Koruma Kanun Tasarısı, 7 yıldır Meclis’ten çıkarılamadığı için öngördüğü para cezaları da günün koşullarının çok gerisinde kaldı. Tasarıyla getirilen yasaklar ve yaptırımlar şöyle 

</TEXT>
</DOC>
