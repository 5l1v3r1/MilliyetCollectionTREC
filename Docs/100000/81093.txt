<DOC>
<DOCNO> 81093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/son/sonspo12.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızgın taraftarlar Real Zaragoza'yı stada hapsetti 
</HEADLINE>
<TEXT>

     İspanya Birinci Futbol Ligi'nde Real Zaragoza'lı kızgın taraftarlar, takımlarının kendi evinde Celta De Vigo'ya 1-0 yenilerek iyice tehlikeli bölgeye yaklaşması üzerine futbolcuların stattn çıkışına engel oldular. 
     Dün La Romareda Stadı'nda oynanan maçın 1-0 Real Zaragoza'nın yenilgisiyle son bulması üzerine çıkış kapısında toplanan yaklaşık 5 bin taraftar, ''Çıkarcılar, siz formamızı taşımaya layık değilsiniz'' diye bağırarak, takımın soyunma odasından çıkmasını 3 saat engellediler. 
     Futbolcular ve yöneticiler, polis eskortu eşliğinde otobüslere binerek statı terkettiler. 
     10 maçtır galip gelemeyen Real Zaragoza, 20 takımlı ligde 19. 
     sırada bulunuyor ve 24 yıl sonra ilk kez ligde bu kadar kötü bir sezon geçiriyor. 1995 yılında Avrupa Kupa Galipleri Kupası'nı kazanan Real Zaragoza, deplasmanda Villarreal ve evinde FC Barcelona ile yapacağı son 2 maçı kazanamazsa ligden düşebilir. Real Zaragoza yönetimi, çıkabilecek olaylardan çekindiği için bugünkü antrenmanı da iptal etti. 
     





</TEXT>
</DOC>
