<DOC>
<DOCNO> 66996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/spor/spo02.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener’de sıra iyi futbolda 
</HEADLINE>
<TEXT>

Teknik Direktör Lorant maç sonrası mücadeleci ve hırslı oyundan dolayı takımı kutladı, "Daha iyi olacaksınız" dedi 
     YALÇIN TÜRK 

     Övgü yağdırdı 
     FENERBAHÇE Teknik Direktörü Werner Lorant, Yozgatspor maçı sonrası oyuncularıyla yaptığı toplantıda önce övgü yağdırdı ardından eksikleri sıraladı. Alman hoca futbolcularına, "Mücadelenizi beğendim. Disiplinden hiç kopmadınız. Bu olumlu yönünüzü iyi futbola da çevirmelisiniz. Çünkü hem gücünüz, hem de kaliteniz buna müsait" dedi. 
     
     Kader haftası 
     GALATASARAY ile oynanacak derbi maçına da değinen Lorant, "Bu sizin kader haftanız. Kazanmak istiyorsanız çok çalışmalısınız. Motivasyonunuz üst düzeyde olmalı. Herşey sizin elinizde" diye konuştu. Fenerbahçe’nin hocası takımda eksik bulunmadığını belirtirken, özellikle milli takımlarına gidecek oyunculardan dikkatli davranmalarını istedi. 
     
Durmak yok      HAFTA sonu Galatasaray ile karşılaşacak olan Fenerbahçe hazırlıklarına ara vermeden başladı. Yozgat dönüşü bu sabah antrenmana çıkan Sarı - Lacivertli takımda as oyuncular sadece düz koşu yaptı. Hafif sakatlığı bulunan Revivo idmana çıkmadı. Lorant yedeklerin adeta pestilini çıkardı. 
     
Saracoğlu’na gece baskını      BAŞKAN Aziz Yıldırım, Yozgat deplasmanı dönüşü soluğu Şükrü Saracoğlu Stadı’nda aldı. Havanın kararmasına rağmen yönetici arkadaşlarıyla stadı gezen ve sorumlulardan bilgi toplayan Yıldırım, maç gününe kadar her şeyin hazır olacağını belirtti. Bu arada turnikelerin takılmaya başlandığı bildirildi. 
     
Revivo’da son umut      İSRAİL Milli Takımı’nın Almanya ile oynayacağı özel maça davet edilen Revivo için Fenerbahçe Kulübü bugün son bir girişimde daha bulunacak. İsrail Federasyonu ile temasa geçecek olan Sarı - Lacivertliler, yıldız oyuncunun affını isteyecek. 
     REVİVO’NUN da İsrail Milli Takımı’nın Teknik Direktörü Nielsen’i arayıp gelmek istemediğini belirttiği ve bu yüzden tepki aldığı öğrenildi. Rapajc ise dün Hırvat Milli Takım kampına gitti. Bu futbolcunun perşembe günü döneceği belirtildi. 
     



 SPOR 
































</TEXT>
</DOC>
