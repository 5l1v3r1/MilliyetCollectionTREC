<DOC>
<DOCNO> 69284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/24/son/soneko04.html </URL>
<DATE> 2002/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
KDV indirimi talepleri dinmiyor. Kim ne kadar indirim istiyor 
</HEADLINE>
<TEXT>

     Maliye Bakanlığı ''bu yıl KDV indirimi yok'' dese de, değişik kesimler Katma Değer Vergisi KDV oranlarının düşürülmesi için ısrar ediyor. 
     Oranları yüksek bulan, satışları düşen hemen hemen her kesim, Maliye'den KDV oranlarında indirim istiyor. 
     Son dönemde doğalgaz ve ilaçta olduğu gibi çeşitli mal ve hizmetlerin fiyatlarına yönelik her tartışmada KDV oranları da gündeme gelmeye başladı. 
     Maliye Bakanlığı'na bu süreçte ardarda KDV oranlarında indirim talebi yağdı. Çeşitli sektörlerin KDV'ye ilişkin başvurularında yeralan istekler şöyle sıralandı 
     
     Kim ne istiyor 
     149   Doğalgaz Enerji ve Tabii Kaynaklar Bakanlığı ve belediyeler, doğalgazda halen yüzde 18 olan KDV'nin yüzde 8'e çekilmesini talep ediyor. 
     149   İlaç İlaç firmaları da KDV'nin yüzde 18 yerine yüzde 1, o olmazsa yüzde 8 olarak uygulanmasını istiyor. 
     149   Tekstil sektörü Yüzde 18 olan KDV'nin iplikte yüzde 1, kumaşta 
     yüzde 8, konfeksiyon ürünlerinde ise yüzde 18 olması görüşünde. 
     Tekstilciler, bu şekilde hayali ihracatın da önüne geçileceğini savunuyor. 
     149   Dayanıklı tüketim malları Yüzde 26'lık grupta yeralan bu 
     ürünlerde KDV'nin yüzde 18'lik genel orana çekilmesi isteniyor. 
     149   Yumurta Yüzde 8 yerine yüzde 1 KDV 
     149   Gübre Tarım ve Köyişleri Bakanlığı, gübrenin yüzde 18 yerine yüzde 1'lik KDV'ye tabi tutulması için bastırıyor. 
     149   Fındık Onlar ''Leblebinin KDV'si yüzde 1. Bizde de yüzde 1'e 
     çekilsin'' diyor. 
     149   Süt Yüzde 8 yerine yüzde 1 KDV 
     149   Kestane KDV'nin yüzde 18'den 1'e çekilmesini isteniyor. 
     149   Askeri amaçlı akaryakıt alımları Halen yüzde 18 KDV'ye tabi bu 
     alımların tamamen KDV'den muaf tutulması talep ediliyor. 
     149   Turizm sektörü Kendilerinin de turizm yoluyla hizmet ihracında 
     bulunduğunu ileri sürerek, KDV istisnası istiyor. Turizmciler, yüklenilen KDV'nin de iade edilmesi gerektiğini belirtiyor. 
     149   Eğitim sektörü Özel okullar ve dershaneler de KDV istisnası 
     talebinde bulunan kesimler arasında yeralıyor. Bu grup, istisna kabul edilmezse yüzde 18'lik KDV'nin yüzde 1 ya da yüzde 8'e düşürülmesini istiyor. 
     149   Gayrımenkul Yatırım Ortaklıkları Onlar da yüzde 18'lik KDV'nin 1 
     ya da 8'e indirilmesi teklifinde bulundu. 
     149   Kültür Bakanlığı Yabancı film şirketlerinden KDV alınmaması ya 
     da alınan KDV'nin iadesini talep etti. 
     149   Cep telefonu şirketleri KDV indirimi, bu olmazsa yüzde 25'lik 
     özel iletişim vergisinin kaldırılmasını istiyor. 
     149   Orman ürünlerini satanlar Bu kesim de yüzde 18 yerine yüzde 1 ya 
     da yüzde 8'lik KDV'ye tabi tutulmaları isteminde bulundu. 
     
     1 puanın faturası 1 katrilyon 
     Bu arada Gelirler Genel Müdürlüğü, ardı arkası kesilmeyen KDV indirim taleplerine ilişkin yaptığı değerlendirmeler sırasında oranlarda 1 puanlık genel indirimin faturasının 1 katrilyon lira olduğunu hesapladı. 
     Gelirler Genel Müdürlüğü yetkilileri, indirim isteklerinin bazılarının haklı temellere dayandığına dikkat çekerek şu açıklamada bulundular 
     ''Ancak herhangi bir üründe indirime gidince, diğerleri Bizde niye yapılmadı diyor. Diğer yandan iş dünyasında yüzde 18'lik genel oranda da bir indirimin gerekli olduğu dile getiriliyor. Belli gruplarda ya da genel bir indirim düşünülebilir. Fakat ekonomide 3 kuruş gelirin hesabının yapıldığı, IMF'ye de gelir ve harcamalar yönünden çeşitli taahhütlerde bulunulan bir ortamda kısa vadede bir indirim çok zor görünüyor.'' 
     






</TEXT>
</DOC>
