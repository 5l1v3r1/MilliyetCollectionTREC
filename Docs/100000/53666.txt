<DOC>
<DOCNO> 53666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/23/guncel/gun15.html </URL>
<DATE> 2001/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     MEB 5 bin öğretmen istedi 
     Milli Eğitim Bakanlığı MEB , öğretmen açığını kapatmak için 5 bin ek öğretmen kadrosu istedi. MEB’in isteğini uygun bulan Devlet Personel Başkanlığı, talebi olumlu görüş yazısı ile birlikte Maliye Bakanlığı’na iletti. Maliye Bakanlığı kadro verdiği takdirde, MEB, Ağustos 2001’e kadar başvuran öğretmen adayları arasından atama yapacak ve yeni başvuru kabul etmeyecek. 
     
     Yağışlar ara vermiyor 
     Soğuk ve yağışlı havanın etkisinde bulunan Türkiye, bugünden itibaren, Orta Akdeniz üzerinden gelen yeni bir yağışlı havanın etkisine girecek. Sağanak yağışlar bugün Ege’de, yarın da Ege, Akdeniz ve İç Anadolu’nun batısında "etkili ve sürekli" olacak. Sıcaklıklar da 8 derece düşecek. Yağışlar, pazar günü yurdun kuzey, iç ve doğu bölgelerinde kara dönüşecek. 
     
     Şaşkın hırsızlar 
     Beyoğlu, Kulaksız Fatih Sultan Mehmet Caddesi’ndeki Pınar Kasımpaşa Bayii’ne önceki gece 04.00 sıralarında gelen 3 hırsız, demir makasla kepenklerin kilitlerini keserek içeri girdi. İşyerindeki para kasasını dışarı çıkaran hırsızlar, sahura kalkan vatandaşlarca fark edilince geldikleri otomobili de bırakarak kaçtı. Polis, kaçan hırsızları yakalamak için çalışmalarını sürdürüyor. 
     
     Yermez müşahedeye alınacak 
     İşadamı Üzeyir Garih’in katil zanlısı Yener Yermez, birliğinden firar etmesiyle ilgili olarak Hasdal’daki 3. Kolordu Komutanlığı Askeri Mahkemesi’ndeki davada ikinci kez h kim önüne çıktı. Mahkeme, Yermez’in askerliğe elverişli olup olmadığının tespiti için müşahede altına alınmasına karar verdi. Yermez’in Hasdal’daki birliğinden firar ettiği için, 1 yıldan az olmamak üzere hapse çarptırılması isteniyor. 
     
     Metin Kaplan hapsi sevdi 
     Almanya’nın Köln kentindeki sözde Federe Anadolu İslam Devleti’nin sahte halifesi Metin Kaplan, suç örgütü oluşturmak ve fetva vererek cinayet çağrısı yapmaktan dolayı aldığı dört yıllık mahk miyet cezasının tamamını hapiste çekmek istediğini bildirdi. Hapis cezasının üçte ikisini dolduran Kaplan’ın talebini kabul eden Düsseldorf Yüksek Eyalet Mahkemesi, Kaplan’ın cezasının kalan kısmını da hapiste çekmesine karar verdi. 
     
     Üniversitede oruç dayağı 
     Gazi Üniversitesi’nde okuyan bir grup öğrenci oruç tutmadıkları gerekçesi ile aşırı sağ görüşlü öğrencilerin saldırısına uğrayarak dayak yediklerini öne sürdü. Ticaret ve Turizm Eğitim Fakültesi öğrencisi Mahmut Tekdaş, sigara içen iki arkadaşıyla konuşurken tacize uğradıklarını belirterek, "Ben oruçluydum ancak iki arkadaşım da sigara içiyordu. Binadan çıkınca 15 kişinin sopalı saldırısına uğradım" dedi. 
     
     Takside 2 kilo eroin 
     İlçe Jandarma Komutanlığı narkotik timleri, ihbar üzerine hırsızlıktan sabıkalı Orhan Eylenen’in 32 kullandığı bir taksiyi Pendik Kurtköy’de durdurdu... Takside yapılan aramada aracın arka koltuklarının altındaki gizli bölmede 2 kilo esrar bulundu. Şoför Orhan Eylenen ile suç ortağı olduğu belirtilen Osman Çetintaş 29 gözaltına alındı. Eylenen ve Çetintaş’ın sorguları sürüyor... 
     
     Bakanı kızdıran hurafe 
     Çevre Bakanı Fevzi Aytekin, temaslarda bulunduğu Gaziantep’te başlatılan 16 bin metrekarelik ağaçlandırma çalışmaları-na her türlü desteğin verileceğini açıkladı. Kırsal kesimde ağaç dikme alışkanlığının zayıf olduğunu belirten Aytekin, Şanlı-urfa’da bazı kesimlerde, insanların "her ağacın bir düşman olduğuna inandıklarını, bu nedenle ağaçlandırma kampanyalarının başarılı olamadığını’ öğrenince, "Şaşırıp kaldım. Bu çok terörist bir düşünce" dedi. 
     



 GÜNCEL 























</TEXT>
</DOC>
