<DOC>
<DOCNO> 62796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/son/sonspo03.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Samsun deplasmanında 7 sezondur yenilmiyor 
</HEADLINE>
<TEXT>

     Fenerbahçe ile Samsunspor, yarın yapacakları maçla birlikte, Birinci Süper Futbol Ligi'nde 50. kez karşı karşıya gelecek. 
     2 takım arasında geride kalan 49 maçta Fenerbahçe 30, Samsunspor 
     ise 11 kez galip geldi. 8 karşılaşmada ise taraflar birbirlerine üstünlük sağlayamadı. Fenerbahçe'nin toplam 87 golüne, Samsunspor 57 golle karşılık verdi. Sezonun ilk yarısında İstanbul'da yapılan maçı, Fenerbahçe Revivo'nun golleriyle 3-0 kazanmıştı. Fenerbahçe, Samsun deplasmanında 7 sezondur yenilmiyor. Sarı-lacivertli ekip, Samsunspor deplasmanında en son 1993-94 sezonunda 2-0'lık sonuçla yenildi. 2 takım arasında Samsun'da son 7 sezonda yapılan maçlardan 4'ünü sarı-lacivertli ekip kazanırken, 3'ü de berabere sonuçlandı. Fenerbahçe ile Samsunspor, bundan önce Samsun'da 24 lig maçında karşılaştı. 1969-70 sezonunda ilk kez Birinci Lig'e yükselen Samsunspor, kendi evindeki maçlarda 8 galibiyet alırken, Fenerbahçe ise deplasmanda 1'i hükmen olmak üzere, 10 kez güldü. Taraflar 6 maçta da eşitliği bozamazken, gollerde de 34-30 sarı-lacivertli ekibin üstünlüğü bulunuyor. Fenerbahçe, geçen sezon Samsun'da yapılan sezonun son haftasındaki karşılaşmayı 3-1 kazanarak, şampiyonluğunu ilan etmişti. 
     






</TEXT>
</DOC>
