<DOC>
<DOCNO> 81281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/son/sonspo02.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray Ali Sami Yen'de muhteşem bir kutlama düzenliyor 
</HEADLINE>
<TEXT>

     Galatasaray Kulübü Yönetim Kurulu, bu akşam yaptığı toplantıda şampiyonluk kutlama programını kararlaştırdı. 
     Sarı-kırmızılı yöneticiler, Özhan Canaydın başkanlığında yaptıkları toplantıda, şampiyonluğu 4 Mayıs Cumartesi günü yapacakları Yimpaş Yozgatspor maçında muhteşem bir törenle kutlama kararı aldı. 
     Maç öncesi ve sonrasında statta çeşitli etkinlikler düzenleneceği, ışık ve havai fişek gösterilerinin yapılacağı bildirildi. 
     -TEKNİK DİREKTÖR KONUSUNU CANAYDIN ÇÖZECEK- Galatasaray'da teknik direktör konusunu kulüp başkanı Özhan Canaydın çözecek. 
     İkinci başkan Ali Dürüst, bu konuda başkan Canaydın'ın yönetim kurulundan yetki aldığını ve teknik adam konusunu başkan Özhan Canaydın'ın çözüme kavuşturacağını söyledi. 
     





</TEXT>
</DOC>
