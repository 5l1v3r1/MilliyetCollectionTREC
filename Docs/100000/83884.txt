<DOC>
<DOCNO> 83884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/son/sondun04.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumlara göre Kıbrıs sorunu 1 yıl içinde çözülecek 
</HEADLINE>
<TEXT>

     Kıbrıs Rum kesiminin Washington'daki büyükelçisi Erato Kozaku Markulis, en geç bir yıl içinde Kıbrıs sorununun çözüleceğini ileri sürdü. 
     Markulis, The Washington Times gazetesine yaptığı açıklamada, ''Bu belki de Kıbrıs için en önemli, en hayati dönem. Altı aydan bir yıla kadar Kıbrıs probleminde bir çözüme ulaşılacak'' dedi. 
     Gazete, Markulis'in sözlerine dayanarak, adada 760 bin Rum ve 134 bin Kıbrıslı Türk bulunduğunu yazarken, ''Avrupa Birliği sayesinde adadaki bu nüfusun birleşeceğini'' de ileri sürdü. 
     Markulis, Washington Times'a, ''Biz Kıbrıs'ın bir bütün olarak AB'ye girmesini istiyoruz'' dedi. 
     Markulis, KKTC Cumhurbaşkanı Rauf Denktaş ile Rum kesimi lideri Glafkos Klerides'in Ocak ayından beri düzenli olarak yaptıkları görüşmelerde ilerleme sağlanamadığını, ancak her durumda iki liderin görüşmelerinin cesaret verici olduğunu da kaydetti. 
     





</TEXT>
</DOC>
