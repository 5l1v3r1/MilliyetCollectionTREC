<DOC>
<DOCNO> 83923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/son/soneko05.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Elmas zengini Sierra Leone, yabancı yatırımcı bekliyor... 
</HEADLINE>
<TEXT>

     Elmas, altın, boksit ve titanyum cevherleri zengini Batı Afrika ülkesi Sierra Leone, Birleşmiş Milletler girişimli barışın tesisinin ardından yabancı yatırımcı bekliyor. 
     Altın kumsalları ve verimli topraklarıyla da meşhur Sierra Leone, dolar milyoneri olmak isteyenlerin için adeta cennet, ama, bu ülke dünyanın en yoksulları arasında. Uzun süren savaşa Ocak ayında son verilen Sierra Leone yeni başlangıca hazırlanıyor. 
     Sierra Leone'de özellikle elmas piyasasında Lübnanlı alıcılar, tüccar çoğunlukta ve bu ülkede elmas Antwerp ve Tel Aviv'deki elmas piyasasındaki değerinin çok çok altında satın alınabiliyor. 
     Demiryolları, karayolları ile kahve, kakao, portakal ve diğer tür tarım ürünü plantasyonlarının yenilenmeye, bakıma ihtiyacı var. Ülke ekonomisi geçen yıl yüzde 10 büyüdü, fiyatlar da yaklaşık o oranda düştü, ancak, dış yardımlara bağımlı. 
     Bugünlerde inşaat, yapı malzemeleri de iyi satıyor, çerçilerde dikenli tellerden Barbi oyuncak bebeklerine, boyadan pirince kadar çeşitli mallar bulunuyor. 
     BM Barış Gücü çekilince çok büyük miktarlı kalkınma yardımı olmazsa, ekonomide, piyasada boşluk ve fiyatlarda dalgalanma bekleniyor. 
     BM Dünya Gıda Programı bölge sözcüsü Ramin Rafirasme'ye göre, geri dönen mültecilere yeterince yardım edilemez, yardım veren ülkeler buradan yüz çevirirse Sierra Leone'ye barışın dönüşü zor olacak, şiddet döngüsü yeniden başlayabilecek. 
     Eski İngiliz sömürgesi Sierra Leone'de devletin tüm hassas kademelerinde İngiliz danışmanlar ve memurlar hakim. İngiltere bu ülke için yılda 40-50 milyon sterlin 58-73 milyon dolar harcıyor. 
     Ortalama ömrün 38.3 yılı geçmediği bu ülkenin ekonomisi biraz canlanınca, BM barış gücü askerleri ve yabancı gözlemcilerin getirdikleri dolarlarla, ulusal para birimi leone değer kazandı, 1 dolar bir haftada 2,200 leoneden 2,120'ye indi, yakında 2,000 leonenin altına inmesi bekleniyor. Dolar 1998'de bir ara 4,000 leoneye kadar fırlamıştı. 
     BM Kalkınma Programı UNDP beşeri kalkınma endeksine göre dünyanın en yoksul ülkeleri grubundaki Sierra Leone'de yetişkin nüfusun sadece üçte biri okuma-yazma biliyor. Toplam milli gelir 1996'da 935 milyon dolar iken 1999'da 669, 2001'de 636 milyon dolara 
     indi. 
     Elmas zenginliği pek az kişinin elinde toplandı, süper zengin seçkinciler halkın paralarıyla çocuklarını İngiltere ve ABD'ye öğrenime gönderdi. 
     Sierra Leone, Angola ve Kongo'nun ''kanlı elmas'' ticaretine son vermesi ve savaşan tarafların silahlarını BM Barış Gücü'ne teslimatıyla, kimberlite denilen elmas madenlerinde faaliyete yeniden başlanıyor. 
     





</TEXT>
</DOC>
