<DOC>
<DOCNO> 82906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/ekonomi/eko06.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Üretim rakamı iyi ama gevşemeyeceğiz 
</HEADLINE>
<TEXT>

     ANKARA Milliyet 

     Devlet Bakanı ve Başbakan Yardımcısı Mesut Yılmaz, mart ayı sanayi üretimi rakamlarının iyi olduğunu ancak, programın disiplinle uygulanmasına devam edilmesi gerektiğini belirtti. 
     Yılmaz, TOBB’un yeni Yönetim Kurulu’nu kutlamak amacıyla Birlik merkezine yaptığı ziyaretten sonra gazetecilerin sorularını yanıtladı. Rakamların iyi bir gelişimi işaret ettiğini, ancak bunların ne işletmelere ne de vatandaşların günlük yaşamına henüz yansımadığını, bunun için biraz daha zamana ihtiyaç bulunduğunu vurgulayan Yılmaz, "Rakamlarla iyileşme olmaz. Bu rakamların hayata dayanması lazım" dedi. 
     Yılmaz, TOBB yönetimiyle yaptıkları görüşmede Ekonomik ve Sosyal Konsey’in bu ay içinde toplanması konusunda mutabakata vardıklarını da bildirdi. 
     



 EKONOMİ 





















</TEXT>
</DOC>
