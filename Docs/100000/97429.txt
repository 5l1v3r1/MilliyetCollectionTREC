<DOC>
<DOCNO> 97429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/23/spor/spo02.html </URL>
<DATE> 2002/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
"Önce top gelsin" 
</HEADLINE>
<TEXT>

Fenerbahçe’nin Brezilyalı santraforu istediği gibi paslar alamadığını söyledi. Uyum devresi geçirdiklerini belirten Washington, "Herhalde zamanla düzelir" dedi 
     YALÇIN TÜRK 

     "Kanatlar çalışmalı" 
     HAZIRLIK maçlarında küçük takımlar karşısında gol atmasına rağmen zorlu maçlarda etkili olamayan Washington, istediği gibi topla buluşamadığını söyledi. Brezilya’da özellikle kanatlardan çok top geldiğine değinen golcü futbolcu, "Bu yüzden çok gol atıyordum. Burada ise henüz sorun çözülemedi. Arkadaşlarım daha beni tanıyamadı. Herhalde sezon başlayana kadar bu problem çözülür" diye konuştu. 
     
     "Beni kucakladılar" 
     TAKIMLA çabuk kaynaştığını, dil bilmemesine rağmen sorun yaşamadığını sözlerine ekleyen Washington, "Tek derdim orta yapılmaması. Bunu şikayet anlamında söylemiyorum. Top alamıyorum demek istemiyorum. Saha içinde bunu halledeceğiz. Burada gördüğüm arkadaşlık, insanların gösterdiği yakınlık çok önemli. Herkes bizi kucakladı. Fenerbahçe’nın başarısını da bu ortam sağlayacak." 
     
RAPAJC söz verdiHırvat futbolcu Başkan Yıldırım ile yaptığı görüşmeden sonra tekrar sahalara döndü 
     HAZIRLIK kampına sorunlarla başlayan ve sakatlığını öne sürerek antrenmanlara çıkmayan Rapajc’in, Başkan Aziz Yıldırım’ın kampa katıldığı gün tekrar sahalara dönmesinin arkasındaki sır ortaya çıktı. Hırvat futbolcu, Aziz Yıldırım ile görüştüğünü ve iyi bir sezon geçireceğine dair söz verdiğini açıkladı. Rapajc’in performansındaki artış Lorant’ı da mutlu ederken, sezon başında satılması gündeme gelen yıldız oyuncu şimdi formayı kapmaya çalışıyor. 
     
Solun yeni hakimiCem Karaca oynadığı bölgede büyük rekabet yaşandığını ancak formayı kimseye vermeye niyeti olmadığını söyledi 
     Y.YOZGATSPOR’DAN transfer edilen ve hazırlık maçlarında çıkış yapan Cem Karaca, sol kanatta rekabet yaşanmasına rağmen formayı kaptırmayacağını açıkladı. Abdullah ve Ali Akdeniz gibi iki tecrübeli oyuncuyla birlikte rekabet yaşadıklarına dikkati çeken genç futbolcu, "Şu anda yorgunum. Büyük bir takıma adapte olmak, hemen uyum sağlamak o kadar kolay değil" dedi. 
     KAMP döneminin yorgunluğunu üstünden atmasıyla birlikte daha iyi oynamaya başlayacağını iddia eden Cem Karaca, sözlerini şöyle sürdürdü "İşimin kolay olmadığını biliyorum. Her geçen gün daha iyi uyum sağlıyorum. Hazırlık maçlarında yeterince şans buldum. Almanya’da devamlı soliç pozisyonunda oynadım. Ama Türkiye’ye geldikten sonra dışta görev yapmaya başladım. Bu nedenle dengem bozuldu." 
     
Rüştü korkuttu      FENERBAHÇE’NİN Avusturya kampı hazırlıkları dün yapılan çift idmanla sürdü. Akşamki çalışmada Rüştü’nün sol ayak bileğinin burkulması teknik heyete panik yaşattı. Golf sahasında takımla birlikte koşarken bileği dönen kaleciye hemen müdahale yapıldı. Buz tedavisi uygulanan Rüştü otele götürülerek tedavi altına alınırken sakatlığının önemli olmadığı belirtildi. Serhat, kendini iyi hissetmesi üzerine takımla birlikte çalışmalara başladı. Simao’nun da hafta sonu idmana çıkacağı öğrenildi. 
     
Dinçer’den garip itiraf      SEZON başında göreve başlayan idari menajer Kemal Dinçer, çok daha büyük yıldızlar olmalarına rağmen futbolcuların kaprislerinin, basketbolcuların onda biri bile olmadığını söyledi. Ortega’nın bile hiç bir şeyden şikayet etmediğini kendilerinin ona gidip konuştuğuna değinen Dinçer, "Burada geçiş dönemi yaşıyorum. Ekip arkadaşlarımı tanıdım. Oğuz Çetin’in imparator lakabını bileğinin hakkıyla aldığını gördüm. Benim işim oyuncuların saha dışındaki sorunlarını çözmek. Bunu da kendilerine anlattım" dedi. 
     
Gol olup yağdılar      FENERBAHÇE, gerek Almanya’da gerekse Avusturya’da yaptığı 6 hazırlık maçında rakip filelere gol yağdırdı. 48 gol atan Sarı - Lacivertli futbolcular, kalelerinde ise 8 gol gördüler. Çok gol atmalarına rağmen defansta zaman zaman büyük açıklar veren Fenerbahçe’de teknik heyet bu alana yeni tedbirler düşünüyor. 
     
Lorant İstesek hepsini yeneriz      LORANT takımını beğenmeyenleri eleştirerek, "Bu kamplara takımları yenmek için değil, çok iyi bir kondisyon kazanmak ve futbolcular ve teknik heyet arasında diyalog yaratmak, uyum sağlamak için geldik. Biz yenmeye oynarsak, her takımı yeneriz. Bu kamptan kimse bizim isteğimizin dışında şeyler beklemesin. Yavaş yavaş taşlar yerine oturuyor. Ortega ve Washington da kendilerini bulmaya başladılar" dedi. 
     
Ortega sevinci      ÖNCEKİ gün oynanan Hall karşılaşmasında attığı ve attırdığı gollerle dikkatleri çeken Ortega, yöneticileri memnun etti. Arjantinli futbolcunun toparlandığını belirten yöneticiler, "Kalitesini göstermeye başladı" diye konuştular. 
     
110 çocuğa sünnet      SALİHLİ Fenerbahçeliler Derneği, ilçedeki 110 yardıma muhtaç çocuğu sünnet ettirdi. Salihli Belediyesi Yunus Oktav Spor Tesisleri’nde düzenlenen toplu sünnete Kaymakam İsmail Hakkı Develi, Emniyet Müdürü Ebubekir Akbaba, davetliler ve çok sayıda vatandaş katıldı. Geç saatlere kadar süren sünnet şöleninde vatandaşlara pilav ve meşrubat ikram edildi, yerel sanatçılar konuklara neşeli saatler yaşattı. 
     



 SPOR 























</TEXT>
</DOC>
