<DOC>
<DOCNO> 94501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/son/sontur30.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Orman Bölge Müdürünü ayağından vurdular... 
</HEADLINE>
<TEXT>

     Bursa'nın İnegöl İlçesi Orman İşletme Müdürü Yalçın Onuktav, uğradığı silahlı saldırı sonucu yaralandı. 
     İnegöl Orman İşletme Müdürlüğü'ne gelen Sami Çelik, Bölge Müdürü Onuktav ile görüşmek üzere makam odasına çıktı. 
     Bir süre odada kalan Çelik, Onuktav'a tabancayla ateş etti. 
     Ayağından vurulan Yalçın Onuktav, İnegöl Devlet Hastanesi'nde tedavi altına alınırken, Sami Çelik, olaydan sonra bisikletiyle kaçtı. 
     Emniyet yetkilileri, Sami Çelik'in yakalanması amacıyla çalışmalara başlandığını bildirdiler. 
     Bu arada, Onuktav'a silahlı saldırıda bulunan Sami Çelik'in, bir süre önce ormanlık araziye kaçak olarak yaptırdığı balık üretme tesisinin, mahkeme kararıyla yıktırıldığı, Çelik'in aynı yere ikinci kez yaptırdığı tesis hakkında da, Orman İşletme Müdürlüğü'nce zabıt tutulduğu öğrenildi. 
     





</TEXT>
</DOC>
