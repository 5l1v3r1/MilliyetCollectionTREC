<DOC>
<DOCNO> 76271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/ekonomi/eko05.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Benetton zengin müşterileri kaptı 
</HEADLINE>
<TEXT>

2001’de düşük gelirli müşterilerini kaybeden Benetton, daha önce başka mağazalardan alışveriş yapan daha üst gelir düzeyindeki yeni müşterilerle krizden yara almadan çıktı 
     EVRİM ERGİN Gaziantep 

     United Colors Of Benetton Türkiye Genel Müdürü Aslı Karadeniz, kriz dolayısıyla düşük gelirli müşterilerini kaybettiklerini ancak bir üst seviyedeki lüks müşteri grubunun kendilerinden alışveriş yapmaya başladığını söyledi. 
     Gaziantep’te, Benetton’un yeni stratejisi gereği yaptırılan ilk büyük mega mağazasının açılışına katılan Karadeniz, "Bu yıl şu ana kadar gerçekleştirdiğimiz ciromuz 12 milyon dolar. Satışlarımızda herhangi bir dalgalanma yok. Sular yüksekken her şey yüzer, önemli olan sular çekildiğinde karaya oturmamaktır, bizde bunu başardık" dedi. 2001’de 55 milyon dolar ciro gerçekleştirdiklerini ileten Karadeniz şunları söyledi 
     
     Turizm fırsat yarattı 
     "2002’de hedefimiz 62 milyon dolar. Bu yıl altı mağaza daha açıldı, sekiz mağaza da önümüzdeki dönemde açacağız. Yeni mağazaların birçoğunu turistik bölgelerde açtık. Devalüasyon Türkiye’yi turizm cenneti yaptı. Biz de bunu fırsat saydık ve turistik bölgelere mağaza açtık." Karadeniz, ayrıca şu an Benetton mağazalarında satılmakta olan Killer Loop ve Playlife markalarının adına eylül ayından itibaren yeni mağazalar açılacağını da belirtti. 
     



 EKONOMİ 


















</TEXT>
</DOC>
