<DOC>
<DOCNO> 94792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/spor/spo02.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener’e son makyaj 
</HEADLINE>
<TEXT>

Sarı-Lacivertli takım, yeni sezon ikinci etap kamp çalışmaları için bugün Avusturya’ya uçuyor. Lorant, 15 günlük kampta, yeni sistemi ve ideal kadrosunu belirlemeyi planlıyor 
     YUSUF KOBAL 

     Program yoğun 
     FENERBAHÇE yeni sezon öncesinde tüm eksiklerini gidermeyi planladığı ikinci etap kamp çalışmaları için bugün Avusturya’ya gidecek. Bu sabah uçakla önce Münih’e geçecek olan Sarı - Lacivertli kafile, daha sonra karayoluyla Avusturya’nın Going kasabasında çalışmalara başlayacak. Fenerbahçe, 15 gün sürecek kampta Feyenoord, Hamburg ve Kaiserslautern takımlarının yer alacağı Alpen Cup 2002 Turnuvası’na katılacak. 
     
     Nefes almak yok 
     İLK hazırlık maçını pazar günü Traunstein takımıyla oynayacak olan Sarı - Lacivertliler ayrıca SV Hall ve Real Mallorca ile de karşı karşıya gelecek. Fenerbahçe Yönetimi, Ariel Ortega’nın da bugünden itibaren takımla birlikte çalışmalara başlayacağını açıkladı. Kulüp tarafından yapılan yazılı bildiride, "Oyuncumuz Ortega, daha önceden belirlenen program doğrultusunda Buenos Aires’ten hareketle Münih’e gelerek, kampa katılacaktır" ifadeleri kullanıldı. 
     
ALMEYDA ucuza gitti      FENERBAHÇE’NİN teklifine Hayır’ diyen Almeyda’nın, Parma’da kazandığı paranın çok daha altında bir rakama Inter ile anlaştığı iddia edildi. İtalyan spor gazetelerinde yer alan haberlerde, üç yıllık imza atacak olan yıldız futbolcunun senede 2.8 milyon dolar alacağı belirtildi. Arjantinli futbolcunun fiyatında indirim yapması, İtalya’da da şaşkınlık yarattı. 
     



 SPOR 


























</TEXT>
</DOC>
