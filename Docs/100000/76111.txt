<DOC>
<DOCNO> 76111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/spor/spo01.html </URL>
<DATE> 2002/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
"Kupa bizim olacak" 
</HEADLINE>
<TEXT>

Yıllar önce Türkiye Kupası’nı Kocaelispor’da birlikte havaya kaldıran Tayfur ile Nuri, bugün ayrı formalar altında final heyecanını yaşayacak. İki kaptanın da hedefi mutlu sona ulaşmak 
     BİLAL MEŞE 

     Bir başka gece 
     TÜRKİYE Kupası finalinde karşı karşıya gelecek Beşiktaş ve Kocaelispor’un kaptanları Tayfur ile Nuri için bu gecenin anlamı bir başka olacak. Yıllar önce Kocaelispor forması altında kupayı birlikte havaya kaldıran iki futbolcu, final heyecanını bu kez farklı formalar altında yaşayacaklar. Tayfur da, Nuri de zorlu sınav öncesi iddialı konuştu "Kupa bizim olacak." 
     
     Tayfur iddialı 
     BEŞİKTAŞ’TA beşinci yılını geride bırakan kaptan Tayfur, bu süre içinde hiç şampiyonluk yaşamadı, sadece bir kez Türkiye Kupası’nı kazandı. Yıldız futbolcu, "En büyük hayalim lig kupasını kaldırmak. Sürpriz puanlar kaybetmemize rağmen hedefimize ulaşacağız. Çünkü en iyi futbolu biz oynuyoruz. Ancak ilk önce Türkiye Kupası’nı alarak moral bulmak istiyoruz "dedi. 
     
     Çok şey değişecek’ 
     KOCAELİSPOR’A tarihinde ilk kez kupayı getiren golü atan Nuri ise o günü unutamadığını söylüyor. Tecrübeli oyuncu, "Finalde kazanmanın mutluluğu bambaşka oluyor. İstanbul takımları kupayı her zaman alabilir. Ancak biz bir Anadolu takımının buralara gelmek için nasıl zorlandığını biliyoruz. Kazanırsak Kocaeli’de çok şeyler değişecek. Ve biz kazanacağız" diye konuştu. 
     
Üstünlük Aslan’da      40. Türkiye Kupası bugün Beşiktaş - Kocaelispor finalinden sonra sahibini bulacak. 1962 - 63 sezonundan itibaren organize edilen kupayı şimdiye kadar 12 ayrı takım kazandı. Galatasaray 13, Beşiktaş ve Trabzonspor 5’er, Fenerbahçe 4, Altay, Ankaragücü, Göztepe ve Gençlerbirliği 2’şer, Eskişehir, Bursa, Sakarya ve Kocaelispor da 1 kez Türkiye Kupası’nı müzesine taşıdı. Beşiktaş kupayı en son 1997 - 98 sezonunda havaya kıldırmıştı. Körfez ekibi de 1996 - 97’de bu mutluluğu yaşadı. 
     
Bu fırsat kaçmaz’      KOCAELİSPOR Başkanı Sefa Sirmen, ikinci kez final oynayacakları Türkiye Kupası’nı yine havaya kaldıracaklarını söyledi. Sirmen, "İlk finalde, en güçlü döneminde Trabzonspor’u yenmiştik. Beşiktaş da güçlü. Ancak biz de inançlıyız. Bu fırsatı kaçırmayacağız" dedi. Bu arada Yeşil - Siyahlı takım son çalışmasını dün gece İsmet Paşa Stadı’nda yaptı. 
     
Son uyarılar Koch’tan geldi      TÜRKİYE Kupası finalinde Kocaelispor ile karşılaşacak olan Beşiktaş, hazırlıklarını dün sabah yaptığı antrenmanla tamamladı. Antrenmanı mahkemesi nedeniyle Almanya’da bulunan Daum’un yerine yöneten antrenör Roland Koch, maçın taktik provasını yaptı. Futbolculara görevlerini tek tek anlatan Koch, hata yapanları sık sık uyardı. 
     BEŞİKTAŞ’TA yeniden başkanlığa seçilen Serdar Bilgili ile Yönetim Kurulu üyeleri dün takımla birlikte Bursa’ya gitti. Siyah - Beyazlı takıma kupa finali öncesi tam kadro destek veren yeni yönetim, tüm futbolcularla yakından ilgilendi. Bu arada Bursaspor Kulübü dün akşam toplu olarak Beşiktaşlı yöneticilere bir yemek verdi. 
     
Seba’ya ziyaret      BEŞİKTAŞ başkanlığına yeniden seçilen Serdar Bilgili ve yönetim kurulu üyeleri dün Uludağ Üniversitesi’nde yatan efsanevi başkan Süleyman Seba’yı ziyaret etti. Uludağ Üniversitesi’nde bugün ameliyat olacak olan Seba, Başkan Bilgili’yi oldukça sıcak karşıladı ve yeni dönemde başarılar diledi. 
     
İlhan’dan özeleştiri      BEŞİKTAŞ’IN golcü futbolcusu İlhan Mansız, Antalya beraberliğinin tek suçlusunun kendisi olduğunu, Kocaeli maçında kendisini affettireceğini söyledi. Yıldız oyuncu, "Antalya karşısında hem beceriksiz, hem şanssızdık. Takımın forvet oyuncusu olarak tüm sorumluluğu ben üzerime alıyorum" dedi. 
     
Finale 50 otobüs      SİYAH-Beyazlı taraftarlar Bursa’da oynanacak kupa finalinde takımlarını yalnız bırakmayacak. 1903 Beşiktaş Taraftar Derneği ile çarşı grubu kupa maçına toplam 50 otobüs kaldıracak. Siyah-Beyazlı taraftarlar ilk kez bir deplasmana bu kadar kalabalık gidecek. 
     
Engin’den oğluna prim      MENAJER Sinan Engin, Barcelona’da yapılan Fox Kids futbol şampiyonasında attığı gollerle Beşiktaş Koleji’nin Dünya üçüncülüğünü yakalamasında pay sahibi olan oğlu Oğulcan’a 1000 dolar prim verecek. Şampiyona öncesinde Engin’in oğluna "Atacağın her gole 100 dolar ödeyeceğim" dediği belirtildi. 
     
Başsavcı devrede      DAUM’un uyuşturucu davasında sürpriz gelişme yaşandı. Almanya Federal Başsavcısı davanın görüldüğü Koblenz mahkemesine çağrı yaparak, para cezasında uzlaşılmasını istedi. Başsavcı’nın "90 gün karşılığı para cezasında anlaşın" dediği belirtildi. 
     



 SPOR 




























</TEXT>
</DOC>
