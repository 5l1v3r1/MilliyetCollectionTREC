<DOC>
<DOCNO> 56928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/siyaset/siy05.html </URL>
<DATE> 2001/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayramda idari izin’ yok 
</HEADLINE>
<TEXT>

Ancak Başbakan Bülent Ecevit'in genelgesiyle yılbaşı izni 4 güne çıktı 
     ANKARA Milliyet 

     Başbakan Bülent Ecevit'in imzasıyla yayımlanan genelge uyarınca 31 Aralık'ta kamu kurum ve kuruluşlarında çalışan memur ve işçiler için "idari izin" uygulaması yapılacak. Bu kararla yılbaşı tatili 4 güne çıkıyor. Şeker Bayramı’nda ise idari izin yok. Ecevit'in yayımladığı genelgede hizmetlerin aksatılmaması, zorunlu hizmetlerin yürütülmesi için kurumlarda yeterli sayıda eleman bulundurulması gerektiği belirtildi. 
     
     Meclis tepkilerden çekindi 
     Başbakan Ecevit’in genelgesinde ayrıca, Şeker Bayramı'nda idari izin uygulamasının olmayacağı da belirtildi. Bütçe maratonunun ardından Ramazan Bayramı ile yılbaşını birleştirerek 19 gün tatil planlayan Meclis, olası tepkileri hesaba katarak tatilden vazgeçti. 
     
     13 Aralık Perşembe tatil 
     Sadece 13 Aralık Perşembe günü tatil ilan edildi. Böylece Cuma, Cumartesi, Pazar ve Pazartesi günleri fiilen tatil olacak. Danışma Kurulu kararıyla 19 ve 20 Aralık tarihlerine de 16 uluslararası anlaşma alındı. Vekillerin de tatili uzatmasına olanak sağlandı. 
     



 SİYASET 














</TEXT>
</DOC>
