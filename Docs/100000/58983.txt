<DOC>
<DOCNO> 58983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/son/sontur25.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
DSP, Rıdvan Budak'ı ihraç ediyor 
</HEADLINE>
<TEXT>

     DSP İstanbul Milletvekili Rıdvan Budak'ın kesin ihraç istemiyle Merkez Disiplin Kurulu'na tedbirli olarak sevkini Genel Başkan ve Başbakan Bülent Ecevit'in istediği bildirildi. 
     Alınan bilgiye göre, Rıdvan Budak'ın 22 Aralık 2001 tarihinde bir gazeteye yaptığı açıklamada, bazı milletvekilleriyle grup halinde hareket ettiğini belirterek, liderlerin ve bakanların tamamının değişmesi için bir rapor hazırladıklarını ve bunu Cumhurbaşkanı'na sunacağını bildirmesi tepkiyle karşılandı. 
     Bu açıklamanın tekzip edilmemesi üzerine Genel Başkan ve Başbakan Bülent Ecevit, Budak'ın parti tüzüğünün ilgili maddelerine aykırı hareket ettiğine karar vererek, kesin ihraç talebiyle tedbirli olarak Merkez Disiplin Kurulu'na sevkini istedi. 
     Budak'a savunma yapması için bir haftalık süre tanındı. 
     






</TEXT>
</DOC>
