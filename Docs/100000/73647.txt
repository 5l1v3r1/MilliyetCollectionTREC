<DOC>
<DOCNO> 73647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/son/sonspo18.html </URL>
<DATE> 2002/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor "Denizlispor maçını kazanmak zorundayız" 
</HEADLINE>
<TEXT>

     Trabzonspor Kulübü Basın Sözcüsü Mehmet Ongan, UEFA Kupası'na katılabilmek açısından Denizlispor ile daplasmanda yapacakları maçı kazanmak zorunda olduklarını söyledi. 
     Ongan, Denizlispor ile yapacakları karşılaşmanın her iki takım açısındanda önemli olduğunu vurgulayarak, ''Denizlispor'un maçı kaybı halinde de onları zor günler bekliyor. Rakibimiz son haftalardaki iyi futbol oynuyor ancak bizde ne kadar kötü sonuçlar alırsak alalım, Trabzonspor'uz'' dedi. 
     Ligin son haftalarına yaklaştıkça, UEFA Kupası'na katılabilme yolunda puan kaybetmemeleri gerektiğini de ifade eden Ongan, şöyle konuştu 
     ''Bu maçı kazanmak zorunda olduğumuzu biliyoruz. Futbolcularımız bize, ligde berabere kaldığımız, Türkiye Kupası'nda da elendiğimiz rakibimizi yeneceklerinİ ifade ettiler. Bu karşılaşmanın önemini biliyoruz. 2 maçta da yenemediğimiz rakibimizi bu kez mağlup edeceğimize inanıyoruz.'' Ongan, UEFA Kupası'na katılma şansının ligin son haftasına kadar süreceğine de ifade ederek, ''Bu kupaya katılabilmek için mücadele eden diğer takımlar kadar şansımız var. Denizlispor'u yenerek UEFA Kupası'na katılabilme yolunda bir engeli puansız geçmek istiyoruz'' diye konuştu. 
     






</TEXT>
</DOC>
