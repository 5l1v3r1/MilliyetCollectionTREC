<DOC>
<DOCNO> 62705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/spor/spo03.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasan'a talip 
</HEADLINE>
<TEXT>

Galatasaray’ın yıldız futbolcusunu, Fransız PSG resmen istedi. Cim - Bom, Hasan için 10 milyon dolar talep etti. Hakan Ünsal’a, Newcastle da talip oldu 
     HALİL ÖZER 

     TÜRKİYE ve Şampiyonlar Ligi’ndeki başarılarıyla tüm Dünya’nın dikkatini üzerine toplayan Galatasaray’ın yıldızlarının ikisine dün cazip teklifler geldi. Fransa’nın Paris Saint Germain takımı yöneticileri, kulübü arayarak Hasan Şaş için fiyat istedi. Sarı - Kırmızılı yönetim, bonservis bedeli olarak 10 milyon dolar talep ettiğini faksla iletti. 
     TAKIMDAN ayrılacağını söylediği için kadro dışı bırakılan Hakan Ünsal için de İngiliz Newcastle United, 1 milyon 250 bin dolarlık yeni bir teklif getirdi. Galatasaray yönetimi, bunu olumlu karşıladı. Her iki oyuncunun da transfer durumunun hafta sonuna kadar netlik kazanacağı bildirildi. 
     
DERSİMİ ALDIM      ERHAN TELLİ 

     SARI - kırmızılı ekibin 5 - 1 kazandığı Kocaeli sınavında yeniden sahne alan ve performansıyla gecenin yıldızı olan Berkant, artık dersini aldığını ve hatalarını anladığını söyledi. Genç oyuncu, sezon başında kendisine duyduğu aşırı güven nedeniyle olumsuz etkilendiğini de belirtti, "Lucescu, en büyük sorunumun topla gereğinden fazla oynamamdan kaynaklandığını anlattı. Onu daha önce dinleseydim, şimdi kadronun değişmezi olurdum" dedi. 
     BERKANT, büyük bir değişimin içine girdiğini de vurguladı ve şöyle devam etti "Benden bekleneni vermeye çalışıyorum. Topu ayağımda daha az tutuyorum, kafamı kaldırıp, arkadaşlarıma pozisyon yaratıyorum. Ama herkesin şunu çok iyi bilmesini istiyorum. Bir maç iyi oynadım diye herşey bitti değil. Asıl maraton şimdi başlıyor. Çalışacağım, koşacağım, ter akıtacağım. Galatasaray’a layık olmak için ne gerekiyorsa onu yapacağım." 
     
     ÖZETLE 

</TEXT>
</DOC>
