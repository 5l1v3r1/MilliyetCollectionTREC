<DOC>
<DOCNO> 65904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/04/son/sontur18.html </URL>
<DATE> 2002/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağışlar barajları doldurdu... 
</HEADLINE>
<TEXT>

     Konya Apa Barajı'nın doluluk oranı, geçen yıla göre yüzde 310 oranında arttı. 
     Konya Valiliği'nden alınan bilgiye göre, son aylarda yağışların artması nedeniyle baraj seviyelerinde önemli artışlar kaydedildi. 1 Şubat 2001 ile 1 Şubat 2002 tarihlerinin baz alındığı verilere göre, ilin en büyük ikinci barajı olan Apa Barajı'nda doluluk oranında, son 1 yılda yüzde 310 artış oldu. Geçen yıl bu barajda 32 milyon 800 bin 
     metreküp olan doluluk, bu yıl 102 milyon 100 bin metreküpe ulaştı. 
     Beyşehir Gölü, 3 milyar 183 milyon 400 bin metreküpten 3 milyar 337 milyon 800 bin metreküpe, Çavuşcu Gölü 25 milyon 600 bin 
     metreküpten 63 milyon 300 bin metreküpe, Altınapa Barajı 2 milyon 900 bin metreküpten 7 milyon 900 bin metreküpe, Sille Barajı 500 bin metreküpten 800 bin metreküpe, İvriz Barajı ise 21 milyon 900 bin metreküpten 25 milyon 100 bin metreküpe yükseldi. Devlet Su İşleri Konya Bölge Müdürlüğü yetkilileri, barajlardaki doluluk oranının sevindirici olduğunu belirterek, yağan karın tam olarak erimesiyle baraj seviyelerinin daha da artabileceğini kaydettiler. 
     






</TEXT>
</DOC>
