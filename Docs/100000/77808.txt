<DOC>
<DOCNO> 77808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/son/sonspo05.html </URL>
<DATE> 2002/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa vitrininde aşına yüzler... Geremi, Johnsen, Lima.... 
</HEADLINE>
<TEXT>

     Türkiye'de top koşturmuş olan futbolculardan 30'a yakını, bugün Avrupa liglerinde önemli takımlarda futbol yaşantılarını sürdürüyorlar. 
     Daha önce Türkiye'de futbol oynayan futbolculardan Geremi Gençlerbirliği-Real Madrid , Ferdinand Beşiktaş-Tottenham Hospur , Johnsen Beşiktaş-Manchester United , Hengen Beşiktaş-Kaiserslautern , Jardel Galatasaray-Sporting Lizbon , Ilie Galatasaray-Valencia , Lima Gaziantepspor-AS Roma ve Okacha Fenerbahçe-Paris Saint Germain gibi futbolcular Avrupa'nın ünlü takımlarında forma giyiyor. 
     Türkiye'yi yakından tanıyan futbolcular bir açıdan futbol elçilerimiz olurken, ortaya koydukları futbolla da başarılı bir performans gösteriyorlar. 
     
     Geremi'nin yıldızı parladı 
     Beşiktaş'ın eski teknik direktörü John Benjamin Toshack tarafından Gençlerbirliği'nden Avrupa'nın en büyük takımlarından biri olan Real Madrid'e transfer edilen Geremi'nin yıldızı parladı. 
     Son olarak Real Madrid'in, Bayern Münih ile oynadığı Şampiyonlar Ligi çeyrek final ilk karşılaşmasında takımı adına mükemmel bir gole imza atan Geremi, Ankara'dan Avrupa'ya transfer olarak büyük bir adım atmıştı. 
     
     Lejyonerler İtalya ve İngiltere'ye 
     Galalatasaray'ın 2000 yılında UEFA Kupası'nı almasının ardından, bu kulüpten İtalyan ve İngiliz kulüplerine futbolcu ihracı başladı. 
     İlk olarak İtalya'nın FC İntermilan takımına Hakan Şükür transfer olurken, bu futbolcu daha sonra AC Parma'ya geçti. 
     Daha sonra Emre Belözoğlu ve Okan FC İntermilan'a transfer olurken, Ümit Davala da teknik direktör Fatih Terim'in patronluğa gelmesinin ardından AC Milan'a gitti. 
     İtalya'da ayrıca, Galatasaraylı Popescu ve Trabzonsporlu Vugrineç Lecce takımına, Taffarel'de AC Parma'ya transfer oldular. 
     İngiltere'de ise, Fenerbahçeli Alpay Aston Villa , Galatasaraylı Tugay İlk olarak Glasgow Rangers ve Hakan Ünsal Blackburn Rovers lejyoner olarak ülkemizi temsil ediyorlar. 
     
     İspanya'da eski dostlar 
     Türkiye'de de önce futbol oynayan bazı futbolcuların gözdesi ise İspanya oldu. 
     Daha önce Fenerbahçe'de oynayan Boliç Real Vallecano ve Baliç'in Real Madrid yanı sıra, Galatasaraylı Filipescu Real Betis , Nihat, Tayfur Real Sociedad da oynuyor. 
     
     Yıldıray'ın önlenemez yükselişi 
     Türk futbolunu yurt dışında temsil eden gurbetçi futbolcu Yıldıray Baştürk, Almanya'da önlenemez bir yükseliş yakaladı. 
     Türk milli takımının da değişmez oyuncusu olan Yıldıray, Almanya'da şampiyonluğun bir numaralı favorisi olan Bayer Leverkusen'i, Şampiyonlar Ligi'nde de İngiltere'nin Liverpool takımı karşısında yarı finale yükselten futbolun mimarı oldu. 
     Yıldıray, yıldız oyuncu sıkıntısı çeken Almanya'da büyük bir çıkış yakalarken, Türk Milli Futbol Takımı'nın Güney Kore-Japonya'da yapılacak Dünya Şampiyonası Finalleri'nde de en büyük kozu olacak. 
     
     Kimler geldi, kimler geçti... 
     Daha önce Türkiye'de futbol oynamış, lejyoner ve sürekli olarak Avrupa'da top koşturan Türk futbolcular şöyle 
     
     İtalya 8 
     Ümit Davala AC Milan . 
     Okan, Emre Belözoğlu FC İntermilan . 
     Hakan Şükür, Taffarel AC Parma . 
     Popescu, Vugrineç Lecce . 
     Lima AS Roma . 
     
     İngiltere 7 
     Tugay, Hakan Ünsal, Friedel Blackburn Rovers . 
     Ferdinand Tottenham Hospur . 
     Johnsen Manchester United . 
     Alpay Aston Villa . 
     Mustafa İzzet Leichester City . 
     
     İspanya 7 
     Nihat, Tayfun Real Sociedad . 
     Baliç, Geremi Real Madrid . 
     Filipescu Real Betis . 
     Ilie Valencia . 
     Boliç Rayo Vollecano . 
     
     Almanya 4 
     Yıldıray Baştürk Bayer Leverkusen . 
     Münch Mönhengladbach . 
     Hengen Kaiserslautern . 
     Erhan Albayrak Armania Bielefeld . 
     
     Fransa 2 
     Okocha Paris Saint Germain . 
     Moldovan FC Nantes . 
     
     Portekiz 1 
     Jardel Sporting Lizbon . 
     
     Yunanistan 1 
     Erol Bulut Panionios . 
     






</TEXT>
</DOC>
