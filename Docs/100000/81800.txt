<DOC>
<DOCNO> 81800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/spor/spo06a.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Federasyon zor durumda 
</HEADLINE>
<TEXT>

FIFA standartları nedeniyle küme düşmeyi kaldıramayacak 
     CEMAL ERSEN 

     SÜPER Lig’de küme düşmenin kaldırılması için TBMM nezninde girişimler sürerken, Futbol Federasyonu 2002-2003 futbol sezonu planlamasını 18 takım üzerinden hazırladı. Federasyonun 2004 sezonundan itibaren yürürlüğe koyacağı ve FIFA standardlarına uyumu hedefleyen projesinden vazgeçmesinin mümkün olmadığı bildirildi. Futbol Federasyonu’nun gelecek hafta İstanbul’da yapacağı yönetim toplantısının gündeminde olan "küme düşmenin kaldırılması" teklifinin, bu proje çerçevesinde kabul edilmeyeceği kaydedildi. 
     MAYIS’TA Resmi Gazete’de yayınlanarak yürürlüğe girecek 2002-2003 ligler statüsüne göre 1. Süper Lig 18, 2. Lig A Kategorisi 18, 2.Lig B Kategorisi 5 grupta 52, 3. Lig ise 5 grupta 75 olmak üzere toplam 163 takımdan oluşacak. Bu arada federasyon içinde düşmenin kaldırılması önerisine tepkiler büyürken, Kulüpler Birliği Vakfı’nın da Rize, Antalya ve Yozgat dışında bu teklife sıcak bakmadığı ortaya çıktı. Federasyonun "Öneriyi siz yapın" teklifine karşın, bu yolda ortak karar almasının mümkün olmadığı ifade edildi. 
     



 SPOR 






























</TEXT>
</DOC>
