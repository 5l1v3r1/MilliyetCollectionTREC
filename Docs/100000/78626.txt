<DOC>
<DOCNO> 78626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/son/sondun08.html </URL>
<DATE> 2002/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de 12 yaşındakiler de tutuklu yargılanabilecek 
</HEADLINE>
<TEXT>

     İngiltere'de her geçen gün suça daha çok karışan 12-16 yaş grubundakileri bu yoldan caydırabilmek için tutuklu yargılanmalarına olanak verilecek. 
     İngiltere İçişleri Bakanı Jack Straw'un, yargıçlara genç suçluları uzun sure demir parmaklıklar arkasında tutma gücü verecek yasal değişiklikle ilgili emri verdiği belirtildi. 
     İngiltere'de genellikle yargıç karşısına çıktıkları anda kefaletle serbest kalabilen çocuk ve gençlerin, daha haklarındaki mahkeme kararları bile çıkmadan yeni suçlar işlediklerini belirten İçişleri Bakanı Straw, çarenin mahkemelere bu grubu ''kilit altında tutma hakkı vermekte'' bulduklarını bildirdi. 
     Çocuk ve gençlerin, tutuklu yargılandıkları süre içinde ''güvenlik altında tutulmaları''na yönelik yeni uygulamanın yürütülebilmesi için, İngiltere'deki hapishanelerin şimdiden bin kişilik yeni bir boşluk oluşturma mecburiyetiyle karşı karşıya olduğu da ifade ediliyor. 
     Şu andaki uygulamaya göre, yargıçların sadece 14 yılın üzerinde hapis cezası gerektiren suçlarla yargılanan çocuk ve gençleri tutuklu yargılanmak zorunda olduğunu hatırlatan hukuk çevreleri, yeni uygulamanın suça yönelen gençler için gerçek bir caydırıcılık taşıdığına inanıyor. 
     





</TEXT>
</DOC>
