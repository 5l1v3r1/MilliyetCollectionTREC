<DOC>
<DOCNO> 73926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/siyaset/siy03.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Cheney ferahlattı 
</HEADLINE>
<TEXT>

Başbakan Ecevit, Cheney’den ferahlatıcı haber geldiğini, şimdilik Irak’a karşı harek t olmayacağını söyledi 
     ANKARA Milliyet 

     Başbakan Bülent Ecevit, dünkü grup toplantısında yaptığı konuşmada ABD Başkan Yardımcısı Dick Cheney ile görüşmesini "çok dostça ve olumlu" olarak niteledi. Cheney’den "ferahlatıcı" bir haber de geldiğini kaydeden Ecevit, şöyle konuştu "Görünür gelecekte Irak’a karşı bir askeri harek tın söz konusu olmadığını belirtti. Cheney’nin mesajı Irak için büyük bir şanstır. Askeri harekatın lafının edilmesi bile ekonomimizi olumsuz yönde etkiliyordu. Cheney’nin mesajı üzerine ABD’den Japonya’ya, Çin’e kadar tüm dünyadan turistler gönül huzuruyla bu yaz Türkiye’ye gelebilirler." Cheney’yle görüşmesinde, Kıbrıs’ı kendisinin açtığını vurgulayan Ecevit, "Dinledi, herhangi bir yorum ve yanıtta bulunmadı" dedi. Ecevit, Afganistan’daki çok uluslu gücün komutanlığını Türkiye’nin üstlenmesini ise ABD, İngiltere ve Karzai yönetiminin istediğini belirtti. 
     



 SİYASET 















</TEXT>
</DOC>
