<DOC>
<DOCNO> 94273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/07/son/sonspo01.html </URL>
<DATE> 2002/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Şenol Güneş Trabzon'da çoştu "Bir numarayım" 
</HEADLINE>
<TEXT>

     A Milli Futbol Takımı Teknik Direektörü Şenol Güneş, ''Tek beklentim, bundan sonra ülkemizin, bölgemizin ekonomik, sosyal alanda yeniden düzelmesidir'' dedi. 
     Güneş, Trabzon Belediyesi önünde halka hitaben yaptığı konuşmada, dünyanın ucuna da gitse arkasında büyük bir güç olduğunu bildiğini belirterek, ''Yüreğimde her zaman bir umut vardı. Kimseye yalan söylemedim, kimseyi kandırmadım. Sadece işimi yaptım, ülkemi temsil ettim. Şu an ülkeme umut ve gurur verdim. Bundan gurur duyuyorum'' dedi. 
     Trabzon'un ve bölgenin nice değerli insanları dünyaya sunduğunu ifade eden Güneş, ''Bunlardan bir tanesi de benim. Bunda asla mütevazı olmayacağım. Sizden beklentim şudur Durup arkaya bakmayalım, önümüzde tertemiz bir sayfa var. Orada sizi baş köşeye koyuyorum. Kimseyle kavga etmiyorum, siz de etmeyin'' diye konuştu. 
     Güneş, şöyle konuştu 
     ''Dünya Kupası alan Türkiye istiyoruz. Asla dedikodu yapmaya gerek yok. Sizden destek bekliyoruz, her zaman verdiniz, yine vermeye devam etmenizi istiyorum. Bugün dünya devleriyle yarışan bir Türkiye var. Bu Dünya Kupası'nda, Amerika, Rusya, Çin gibi bütün süper güçlerle yarıştık.'' Güneş, bazı spor yazarlarına yönelik kötü tezahüratlar üzerine şunları söyledi 
     ''Sizden özellikle Türk insanına, yanlış da yapsa hoşgörüyle bakmanızı istiyorum. Biz büyük insanlarız, büyük düşünüyoruz. Artık dünya devleriyle yarışıyoruz. İçimizde yanlış yapanlar varsa, onlara düzeltmek için el atacağız. Bugüne kadar zor günler yaşadık, bugün hep beraber gülüyoruz. Yanlış yapanlar geride kalsın. Tek beklentim, bundan sonra ülkemizin, bölgemizin ekonomik, sosyal alanda yeniden düzelmesidir.'' Güneş, önce Trabzonspor'a sahip çıkılması gerektiğini de vurgulayarak, ''Ben 20 yıl önce de bir numara idim, şimdi de bir numarayım. Yeni bir numaralar Ali Kemaller, Cemiller, Ahmet Suatlar ve Özkan Sümerler istiyorum'' diye konuştu. 
     Teknik Direktör Güneş'in konuşmasının ardından Trabzon Ticaret Borsası ile Ticaret ve Sanayi Odası'nca havai fişek gösterisi gerçekleştirildi. 
     





</TEXT>
</DOC>
