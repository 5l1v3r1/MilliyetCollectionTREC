<DOC>
<DOCNO> 83631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/siyaset/asiy.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Sağlar Dışlanmış çoğunluğun partiyiz 
</HEADLINE>
<TEXT>
SOHBET ODASI 
Şöhretler partisi olmak istemiyoruzKuracakları partide eski siyasetçi sayısının çok fazla olmayacağını vurgulayan Fikri Sağlar, yeni isimlere, gençlere ve kadınlara ağırlık vereceklerini söylüyor 
     Derya SAZAK 

Solda CHP, DSP gibi köklü sosyal demokrat partiler var. Yeni partiler nereden oy alacak Solun tavanı yüzde 40’ı geçmiyor. 
     Biz dışlanmış çoğunluğun partisi olacağız. Yoksulluk ve yolsuzlukla mücadele edeceğiz. Bugün dışlananlar kimler, çalışanlar, emekçiler, emekliler, düşünenler... Bir azınlık yönetimi ele geçirmiş, bugün yürütme erki bir sınıfsal işgal altında Türkiye... SHP bununla mücadele edecek. 
Ecevit de 1973 seçimlerine aynı sloganla girmişti. Siz 1990’larda Demirel başkanlığında SHP - DYP hükümetinde bakanlık yaptınız, Murat Karayalçın - Çiller döneminde başbakan yardımcısıydı. SHP o zaman niye başaramadı 
     Kuracağımız parti SHP’nin devamı olmayacak. Evet SHP’nin misyonuna sahip çıkacağız. Neydi SHP’nin misyonu Demokratikleşme, insan hakları ve özgürlüklerin önünü açmak. 
     
     AKP’yle koalisyon olmaz 
Ekonomide 1990’lı yıllar bugünkü çöküntüye ortam hazırlamadı mı 
     DYP ile Demirel ve İnönü’nün oluşturduğu hükümetteki SHP’yi değil de o günkü misyonunu çok iyi görmek lazım. Türkiye 1990’lara kadar sağ - sol ayırımları yapmış, birbirlerinden kız bile almayan kahvelerini ayırmış bir ülkeydi. Biz ülkede yumuşamayı sağladık. 
     
Ecevit’in MHP ile hükümet kuracağı 1980’lerde akla bile gelmezdi. Peki siz SHP olarak AKP ile koalisyon kurar mısınız 
     Kurmayız. Çünkü artık demokrasi kültürünün ikinci perdesi açılıyor. Görülen o ki mevcut siyasi kadroların yöneticileri gelecek seçimlere yeni bir seçim yasasıyla girecekler. Türkiye de artık aynı düşünen, ama farklılıkları çok ayrıntıda olan siyasi oluşumların ittifak kurabilmelerine fırsat tanımalıdır. 
     
     CHP gündemimizde yok 
Seçim ittifakı istiyorsunuz. 
     Sadece seçim ittifakı değil, yönetim ittifakı da olmalı. Aynı kulvardaki siyasi partiler seçimden sonra yönetimde de ittifak oluşturabilmelidir. 
     
İtalya’daki zeytin dalı’ ittifakı gibi mi 
     Evet. İtalya’da bu proje işledi. 
     
CHP ile ittifak yapar mısınız 
     Gündemimizde CHP yok. Çünkü CHP sosyal demokrat bir parti olmaktan vazgeçtiğini açıkça söylüyor, bunu söyleyen başka parti de DSP’dir. Yıllarca sosyal demokratlar benim yakamdan düşün’ diyerek işte tarikat temsilcilerini içinde taşıyarak parlamentoya giren iktidardaki icraatıyla sol’la, sosyal demokrasiyle ilgisi olmayan bir partinin bu ittifakın içerisinde ne kadar yeri olur, bunu şimdiden söylemek mümkün değil. 
     
     Muhalefet odağı olacağız 
Partide Erdal İnönü de olacak mı 
     Kurucu olması doğrultusunda teklif de götürdük inanıyorum ki Sayın İnönü, Sosyaldemokrat Halk Partisi’nin SHP dışında kalmayacaktır. İnönü’yü onursal genel başkanımız olarak da ilan edeceğiz. 
     
Yeni partide kimler olacak 
     Şöhretler partisi kurmuyoruz. Mümkün olduğu kadar az eski siyasetçi olsun istiyoruz. Yeniler ve gençler, kadınlar ağırlıkta olacak. Sivil toplum temsilcilerini davet ediyoruz. 
     
Ne zaman kuruyorsunuz... 
     Mayıs sonuna kalmaz. Yarın seçim olacakmış gibi hareket edeceğiz. AKP bugün muhalefet olmadığı için büyüyor.. Biz muhalefet odağı olacağız. 
     
     Kürt sorunu çözülmeli 
Kürt sorununda açılımınız olacak mı 
     Türkiye’nin demokratikleşmesinin önündeki engeldir Kürt sorunu... Ama sadece Kürt sorununu çözdüğünüz zaman demokrasi kurtulmaz. Kültürel özgürlüğü ve kimlik sorununu da çözmeniz gerekiyor. Kürt kökenli yurttaşlarımız ana dilini konuşmalıdır, eğitim almalıdır. 
     
HADEP’le işbirliği yapacak mısınız 
     Partinin kurucuları içinde Ermeniler, Rumlar, Süryaniler, Araplar, Kürtler, Türkler, Türkiye’nin var olan bütün zenginliklerinin olmasını istiyoruz. 
     
Bu tanımda etnik duyarlılık öne çıkmıyor mu 
     Etnik kökenle kendini ifade eden MHP var. Biz demokratik kitle partisi olacağız. 
     
HADEP’le işbirliği... 
     Kurumsal anlamda işbirliği yanlış. Ama Kürt kökenli arkadaşlarla görüşüyoruz. 
     
İnönü geçmişte HEP’le işbirliği yaptı ama kaybeden SHP oldu. 
     Aradan 11 yıl geçti, iki taraf da yapılan hataların farkındadır. 
     
     İdam kalkmalı 
İdam konusunda ne düşünüyorsunuz 
     Kalkmasından yanayız. 
     
Apo’nun asılması... 
     Ülkenin geleceğini kişilere endekslediğiniz zaman aşiret toplumu olursunuz. Türkiye bir hukuk devletiyse idam cezası kalktığında herkes bundan yararlanır. Türkiye, 30 bin insanını kaybeden 150, 160 milyar dolarını yok eden bir kirli çatışmanın içerisinden geldi, şehitler verildi, analar ağladı çünkü hep hepsi TC vatandaşıydı. Şimdi bir barış havası var, bu barışı iyi anlamalıyız ve iç barışı sağlayabilmenin yolu insanların kimlikleriyle dışlanmasını engellemek. 
     
Üretmeden düze çıkamayızTBMM Susurluk Komisyonu’nda görev yaptınız, kayıt dışı ekonominin boyutu nedir 
     Türkiye’nin milli geliri kadar. Son yıllarda 200 milyar dolar civarında kaynağın Türkiye üzerinden geçtiğini görüyoruz. Kara paranın kaynağında uyuşturucu, silah kaçakçılığı her şey var. IMF’nin, Dünya Bankası’nın zorlamasıyla bunlar ayıklanıyor. Türkiye’de bugün 2000 dolara gerileyen ulusal gelirin de kendi içinde korkunç dengesizlikleri var. Yıllık geliri 1 milyon dolar olan insanlarla yılda 500 - 700 dolarla geçinmeye çalışanlar arasındaki eşitsizlik ve adaletsizlik sonucu toplum patlama noktasına geldi. 
     
Peki 2 bin dolarla demokrasiyi sürdürmek kolay bir iş mi 

     Önce demokratikleşelim 
     Önce demokrasiyi kurabilmeniz gerekiyor ki 2 bin doları 10 bin dolara çıkarabilesiniz. Yıllarca sağ partilerin ortaya koymaya çalıştığı da buydu, önce ekonomik kalkınmamızı gerçekleştirelim ondan sonra demokratikleşmeyi yaparız. Tam tersi... Önce demokrasiyi kuracaksınız ki ekonomik kalkınmayı gerçekleştirelim. Çünkü şeffaflaşmayan, denetlenmeyen bir devlet yapısının verimli olması mümkün değil. 
     
Türkiye 200 milyar dolar dış borçla nasıl kalkınacak Sabancı bile geçen gün ağzını bozdu, üçün biri’nden söz ederek, iktidara gelseniz ne yapacaksınız 
     Borç yapılanmasını yeniden düzenleyebiliriz. Üretmeden ve büyümeden bugünkü ekonomik çöküntüden çıkılması mümkün değildir. Onun için de kaynakların verimli kullanılarak yatırım yapılması gerekiyor. İşte demokrasi bunun için gerekli, devletin yeniden yapılanması, hak ve özgürlüklere riayet, hukuk devleti olabilmek yabancı sermayenin Türkiye’ye gelmesinde önemli güvencedir. 
     Son dönemde gelen serseri paradır ya da kalıcı olmayan vur - kaç sermayedir. Bunlar ulusal sermayenin birikimlerini alıp götürüyor. Bankalardan hortumlanan milyarlarca doları da unutmayalım. Tek kuruş devlete geri dönmedi. 
     
Bizi farklı kılan tüzüğümüz olacakKuracağınız partiyi farklı kılacak olan nedir 
     Farkımız tüzüğümüz... Bizde lider oligarşisi olmayacak. Genel başkanının sözleri partiyi bağlamayacak. En fazla 7 yıl görev yapabilecek. Seçimde kaybeden çekilecek. Delege sistemini kaldırıyoruz. Parti başkanını üyeler seçecek. Hükümetin genel başkan tarafından mı, yoksa başbakan adayı olan bir başkasınca mı kurulacağına Parti Meclisi karar verecek. Parti içi demokrasiyi işleteceğiz. Üyeler söz sahibi olacak. Parti üyeleri aynı zamanda sivil toplum örgütlerinin birinde mutlaka görev yapacak. 
     
Bizde demokrasi yok, oyunu var CHP’den koptuktan sonra Erdal İnönü ile partileşme çabasına girdiniz ve yeni oluşum beklenirken İnönü çekildi, siz Murat Karayalçın ile yola devam ediyorsunuz. Bugün parti sayısı 45 oldu. Solda bütünleşme beklenirken yeni parti kurmak risk değil mi 
     Mevcut partilere güven duyulmuyor. Umut olarak oy verilen partilerin 1999 seçimlerinden bu yana uğradıkları oy kaybı korkunç. Barajı geçemeyecekler. Başka ülkede olsa çoktan seçime gidilir ve iktidardan hesap sorulurdu. Türkiye’de demokrasi yok. Demokrasi oyunu var. Siyasi partilerin hiçbiri topluma umut vermiyor. Bizi partileşmeye iten arayışın temelinde bu duygu var. Toplumun yüzde 70’i mevcut siyasi partilere oy vermeyecek. 
     
Sağ politikalarla bu kriz aşılamazAKP yüzde 20 ile birinci durumda. Muhalefeti Tayyip Erdoğan temsil ediyor. AKP dışında kalanlar sağa mı gidecek, sola mı 
     Alternatifin solda olduğunu düşünüyorum. Bugün ülkemizde üretim, tasarruf yok ve asıl önemlisi var olan az miktardaki gelirin de paylaşımı son derece adaletsiz bu krizin sağ politikalarla aşılmasının imk nı yok. 
     
Ne zaman sol bir seçenekten söz edilse artık sağ - sol’ kalmadı, aradaki fark Cola - Pepsi’ kadar deniliyor. 
     Bu sağın söylemi. Türkiye’de uygulanan vahşi kapitalizm, üretmeden tüketmeye alıştırdı toplumu, bunu da ağır dış borçla yaptık. Bugünkü ekonomik çöküşün bir nedeni de yeraltı ekonomisinden beslenen kaynakların kurumasıdır. 
     



 SİYASET 













</TEXT>
</DOC>
