<DOC>
<DOCNO> 65482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/guncel/gun11.html </URL>
<DATE> 2002/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurban etleri Türkiye’ye geliyor 
</HEADLINE>
<TEXT>

     Diyanet İşleri Başkanı Mehmet Nuri Yılmaz, hacda kesilen kurban etlerinin tamamının Türkiye’ye getirilmesi’ için İslam Kalkınma Bankası yetkilileriyle bugün veya yarın protokol imzalanacağını bildirdi. Buna göre, 70 bin hacı adayının Arabistan’da keseceği kurbanların etleri, Türkiye’de fakir ve depremzede vatandaşlara dağıtılacak. Yılmaz, kurban etlerinin Türkiye’ye getirilmesinin, "Olmazsa olmaz şart olarak" İslam Kalkınma Bankası’yla imzalanacak protokole konulduğunu açıkladı. Hacda kurban kesimiyle ilgili her yıl İslam Kalkınma Bankası’ yla protokol imzalandığını belirten Yılmaz, kurban etlerinin Doğu, Güneydoğu ve diğer bölgelerdeki yoksul vatandaşlara gönderileceğini açıkladı. 
     



 GÜNCEL 



















</TEXT>
</DOC>
