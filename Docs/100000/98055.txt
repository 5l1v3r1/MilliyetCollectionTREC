<DOC>
<DOCNO> 98055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/guncel/gun04.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
2 bin 773 aday sınavda sıfır çekti 
</HEADLINE>
<TEXT>

Ortaöğretim sınavında 417 bin 589 öğrenci başarılı olamadı. Sıfır puan alanların çokluğu, şimdi Milli Eğitim’i düşündürüyor 
     ANKARA Milliyet 

     Ortaöğretim Kurumları Seçme ve Yerleştirme Sınavı’nda Mehmed Cem Akatay, fen ve toplam ağırlıklı puan türlerinde yakaladığı birincilikle İstanbul Atatürk Fen Lisesi’ni kazandı. Sınava giren 548 bin 455 adaydan sadece 99 bin 305 kişi başarılı olabildi. Üniversiteye giriş sınavında olduğu gibi Hakk ri, bu sınavda da en başarısız il oldu. 
     Milli Eğitim Bakanı Necdet Tekin’in açıkladığı sonuçlara göre başvurduğu halde 13 bin 734 aday sınava girmedi. Sınava giren ancak hiçbir kuruma yerleştirilemeyen aday sayısı 417 bin 589 olurken 2 bin 773 aday ise sıfır puan aldı. Tekin, sıfır puan alan öğrencilerin durumları hakkında inceleme yapacaklarını belirterek, "Üniversiteye giriş sınavında olduğu gibi bu sınavda da sıfır puan alınmasını eğitimdeki temel sorun olarak görüyoruz" dedi. 
     
     Birinci il Eskişehir 
     Kars, Ardahan, Şırnak, Muş, Ağrı, Bitlis ve Adıyaman gibi Doğu Anadolu ve Güney Anadolu illeri son sıralarda yer aldı. Eskişehir, en başarılı il olurken bu ili Ankara, İzmir, Bursa, Kırklareli ve Edirne izledi. İstanbul ise 10’ncu sırada kaldı. Üniversiteye giriş sınavında başarı oranını kimseye kaptırmayan devlete ait fen liselerine girme şansını, 4 bin 392 aday yakaladı. Özel fen liselerine 4 bin 281 kişi yerleştirildi. Devlete ait Anadolu liselerini ise 45 bin 460 aday kazandı. 
     
İşte dereceye giren adaylar      Fen ve toplam puan türlerinde dereceye giren adaylar ve kazandıkları okullar şöyle 

</TEXT>
</DOC>
