<DOC>
<DOCNO> 83754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/son/sonspo03.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ın Türkiye Kupası şansızlığı... 
</HEADLINE>
<TEXT>

     Beşiktaş Kulübü iddialı girdiği 2001-2002 sezonunda takımlar düzeyinde şampiyonluk yaşayamazken, Türkiye Kupası'nda da mutlu sona ulaşamadı ve müzesine kupa götüremedi. 
     Futbolda sezona ''2 Kupa'' iddiasıyla başlayan siyah-beyazlılar, Türkiye Kupası'nda finale dek çıkma başarısı göstermesine karşın, finalde Kocaelispor'a 4-0 gibi farklı bir skorla yenildi ve kupayı rakibine kaptırdı. 
     Sezon başında amatör şubelerde yerli oyuncuların ağırlıklı olduğu kadrolarla mücadele etme kararı alan ve bünyesinde tek yabancı bulunduran bayan basketbol takımı da futbolda olduğu gibi, Türkiye Kupası'nda finale çıkma başarısı gösterdi. Ancak bayan basketbol takımı, finalde BOTAŞ Spor'a yenilerek kupaya uzanamadı. 
     Beşiktaş Erkek Hentbol Takımı da Türkiye Kupası'nda yarı finale dek yükselme başarısı gösterirken, bu turda rakibine yenilerek finale çıkma şansını yitirdi. 
     Siyah-beyazlılar, böylece hentbolda de Türkiye Kupası'nı müzesine götürme başarısı sağlayamadı. 
     





</TEXT>
</DOC>
