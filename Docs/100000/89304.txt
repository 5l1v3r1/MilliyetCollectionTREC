<DOC>
<DOCNO> 89304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/astro/index.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Duygusal tepkiler olabilir 
</HEADLINE>
<TEXT>

Bugün Ay, Yengeç burcunda Mars’la birleşiyor. Özellikle öğleden sonra duygusal tepkiler, huzursuzluk ve münakaşa ortaya çıkabilir. Olaylara objektif bakmak zorundayız. Koç’lar bu yüzden daha gergin bir gündeler. Özellikle ev ve aile ortamında kendilerine özen göstermeliler. Boğa’lar arkadaşları ile birlikte hareketli işlere girişebilirler. Grup çalışmalarında canlılık var. Amaçları doğrultusunda daha aceleci olabilecekler. İkizler harcamalara dikkat etmeli. Beklenmedik, hesapta olmayan işler nedeniyle harcama ve kayıp söz konusu olabilir. Daha tutumlu olmak gerekiyor. Yengeç’ler hızlı biçimde öne çıkacaklar ama bu arada tartışma ve mücadeleyi de göz önüne almak zorundalar. Kişisel istekler baskın çıkacak. Aslan’lar planlarında ani değişikliklere sürüklenebilirler. Duygusal konularda dürüst davranmaları ve gizleyici olmamaları gerekiyor. Başak bugün rahat edecek. Grup çalışmalarında bazı pürüzler ya da aniden karar alınması gereken olaylar olabilir ama aynı zamanda çabuk hareket etmek de kolay olacak. Terazi’lerin huzuru kolayca kaçabilir. Özellikle iş hayatında ya da otoritelerle ilgili konularda duygusal tepkileri kontrol etmek güç olabilir. Aşırı hırs ya da kıskançlık düşmanlık getirici olabilir. Akrep’ler hayatlarına değişiklik katabilecekleri bir gündeler ama yolculuklarda, özellikle su ile ilgili, daha itinalı olmalılar. Yabancı kişilerle bir araya gelmek olası. Yay’lar ortaklaşa konularda, eşin parası ya da borç-alacak işlerinde dikkatli olmalı. Bu konularda sinirlenme ve ani davranış kayıplara yol açabilir. Oğlak’lar ise durup dururken düşmanca davranışlarla karşılaşabilirler. İlişkilerinde karşısındakileri dikkate almak ve kızdırmamak önemli. Açık düşmanlık söz konusu olabilir. Kova bugün kararsız kalabilir. Tamamlanması gereken işler var. Bu arada sağlığa da özen göstermek gerekiyor. Balık’lar aşkta sabırsız ve heyecanlılar. Yaratıcı olabilecekleri bir gündeler ama abartıya kaçabilirler. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
