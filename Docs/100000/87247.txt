<DOC>
<DOCNO> 87247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/son/sonspo23.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'ya Senegal şoku 0-1 
</HEADLINE>
<TEXT>

     Japonya ve Güney Kore'nin ev sahipliğini yaptığı, 17. Dünya Futbol Şampiyonası finalleri, bugün başladı. Kupanın açılış maçında, en son bu kupayı müzesine götüren Fransa ile finallere tarihinde ilk kez katılan Senegel, Güney Kore'nin başkenti Seul'deki Seul Stadı'nda karşı karşıya geldi. 
     Senegal, Papa Bouba DIOP'un 30. dakikadaki golüyle maçı 1-0 kazanmayı başardı. 
     A Grubu'nda geçen kupanın şampiyonu Fransa ile finallere tarihinde ilk kez katılan Afrika temsilcisi Senegal'i karşı karşıya getiren maç, Güney Kore'nin başkenti Seul'deki, Seul Stadı'nda yapıldı. Karşılaşmayı, Birleşik Arap Emirlikleri'nden Ali Muhammed Bujsaim yönetti. 
     Maç boyunca Fransa, Zidane'ın yokluğunu hissetti ve oyun kurmakta zorlandı. Senegal ise diri bir savunma örneği sergileyip ani ataklarla Fransa kalesi önünde tehlikeler yarattı. 
     Maçta Fransa'nın iki, Senegal'in de bir topu direkten döndü. 
     





</TEXT>
</DOC>
