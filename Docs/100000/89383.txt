<DOC>
<DOCNO> 89383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/yazar/gureli.html </URL>
<DATE> 2002/06/12/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Gıcığa devam 
</HEADLINE>
<TEXT>

     Şu Şenol Güneş’i ne kadar kutlasak azdır, kucak dolusu teşekkür etsek yetmez Baksanıza, 65 milyon insana her maçta nasıl final heyecanı yaşatıyor. Umudumuzu her maça taptaze bir milli heyecanla taşımasını biliyor. Yarınki Çin maçını da nefeslerimizi tutarak beklemiyor muyuz Hem de çifte heyecan bir gözümüz Çin’le yapacağımız maçta, öteki gözümüz ve kulağımız Brezilya - Kosta Rika maçında. 
     Böyle heyecan kolay kolay bulunur mu 
     Brezilya’yı yenseydik Kosta Rika’nın hakkından gelseydik ne olacaktı Yarınki maçı böylesine bir merakla ve heyecanla bekleyecek miydiniz Sade bizde değil, Kosta Rika’da da heyecan meyecan kalmayacaktı ilk iki maçta Türkiye ile Brezilya ikinci turu garantilemiş, her şey bitmiş olacaktı. 
     Oysa şimdi .. Bir final heyecanıyla grubun son maçına çıkıyoruz. Ancak kendine güvenen, çok iyi strateji ve taktik bilen teknik direktörler böyle bir riski göze alabilir, her maçı bir final haline getirmeyi becerebilir. 
     Bunları Şenol Güneş’e gıcık olduğumuz için yazmıyoruz, samimiyetimize inanabilirsiniz. İşin gerçeği bu. 
     Şenol Güneş’ten gıcık kapanlara siz bakmayın. Onlar, teknik direktörümüzün maçı okuyamadığını yazıp dururlar, iyi bir taktisyen olmadığını söylerler. 
     Bırakın maçı okumayı, adam bütün şampiyonayı komple okuyor. Bunu okuduğu için ve de kendine güvendiği için, dananın kuyruğunu koparmayı son maçlara bırakabiliyor. Yarın Çin’i iki, hatta üç - beş farkla yenersek, Brezilya da Kosta Rika’yı tepelerse siz görürsünüz Şenol Güneş’in bütün maçları önceden nasıl okuduğunu. 
     Ama size yine de yaranılmaz. Sizin hayatınız zaten gıcıklık. Bizimkiler Brezilya’yı da Kosta Rika’yı da yenseydi, onlar zaten zayıf takım diyecektiniz. Şimdi bile demiyor musunuz 
     Bir de efendim, Şenol’un eleştirilere öfkelendiğini, önerileri dikkate almadığını söyleyip duruyorsunuz. Hiç de öyle değil. Brezilya maçından sonra yapılan ciddi eleştirilerin hepsini dikkate aldı. Örneğin biz bir "baba nasihati" verip Hakan Şükür’de ısrar etmemesini önermiştik Kosta Rika maçının ikinci yarısında Hakan Şükür’ü oyundan aldı. Ama, ne var ki, bu maçta Hakan Şükür iyi oynuyormuş. Oynamasaydı efendim 
     Gelelim yarınki Çin maçına. Bu maçın bir tek kritik dakikası var o da 86. dakika. Bu dakikayı atlatırsak, gerisi kolay, gruptan çıktık demektir. Yarınki maç için de Şenol’a bir "baba" nasihati 86. dakikayı kazasız belasız geçmek için Porof. Zihni Sinir’in "proceler"inden yararlanmaya baksın 
     Enseyi karartmayın, Made in Çetin Altan ikinci tura da geçeriz, üçüncüye de... 
     
     Bir şiir 
     Bu haftanın dizeleri Tekin Gönenç’in "Aşk Konuşur Bütün Diller" kitabından. Cep Kitapları, 2002 İstanbul 
     "doğdu doğacak bir şiiri nasıl da kundaklıyor her gidişin aşkın bir yarısı yiyip bitirirken öbür yarısını ah bir bilebilsem neden hala tek senin yalnızın’ım ben" 
     
     







Yetmedi mi 


Masanın altından "nah" işareti... 


Kimin düzeni... 


İdam konusunda bize destek verin 


Üçüncü köprüye karşı haklı tepki 


Cem’le Derviş ikilisi iş yapar mı 


Öğretmenin başımızın üzerinde yeri var ama... 


Ecevit’in talihi, ülkenin kaderi 


Gıcığa devam 


Saray’da bir Osmanlı gecesi... 


Sürdürmek mi, süründürmek mi 


Yapı Kredi ile Pamukbank birleşmesinin düşündürdükleri 


Milli Takım kampından yazılmayanlar 


Çanakçı Meydanı'nda Avrupa'ya evet .. 


Gazeteci Steinbeck’le 24 saat 


Giden ve geri gelenlere... 


Yeni bir yasa çıktı 


Banka sisteminde taşlar oynamaya başladı 


</TEXT>
</DOC>
