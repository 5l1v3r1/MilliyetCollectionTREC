<DOC>
<DOCNO> 80066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/spor/spo05.html </URL>
<DATE> 2002/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ulusoy'dan taş 
</HEADLINE>
<TEXT>

Futbol Federasyonu Başkanı, "Büyük hedefler koyup gerçekleştiremeyen, 36 yaşındaki Simao’yu kurtarıcı olarak alanların bizi eleştirmeye hakkı yok" dedi 
     MEHMET TAN 

     Sert açıklamalar 
     FENERBAHÇE Kulübü ile büyük bir gerginlik yaşayan Futbol Federasyonu Başkanı Haluk Ulusoy yine çarpıcı açıklamalar yaptı. Kimseye düşmanlık beslemediklerini tekrarlayan Ulusoy, "Yılda üç teknik direktör değiştiren, ekonomisini sağlamlaştıramayan, yetersiz transfer yapan, büyük hedefler koyup gerçekleştiremeyen, 36 yaşındaki Simao’yu kurtacı olarak alanların bizi eleştirmeye hakkı yok" diye konuştu. 
     
     Herşey konuşulacak’ 
     ÇALIŞAN ve üreten adamın hata yapma şansının çoğalacağını kaydeden Federasyon Başkanı, "Hiç iş yapmasak, hiç tartışma olmaz. İçimizde yanlış iş ve eksik yapan, yanlışa talip olan, yalana başvuran olabilir. Futbol camiası da Türkiye’nin bir kesiti" dedi. Ulusoy, 29 Nisan’da Kulüpler Birliği’ni toplayacaklarını belirterek, "Herşeyi ortaya dökeceğiz. Derdi olan orada söyleyecek" ifadelerini kullandı. 
     
     Köklü değişiklik 
     ULUSOY, Futbol Disiplin Talimatı’nda da köklü değişikliğe gidileceğini kaydederek şöyle konuştu "Stad anarşisi ve tribün terörünün önlenebilmesi için 18. maddenin puan indirme cezası genişletilecek. Stadlardaki rakip takım ve başkanları aleyhine yapılan küfürler de aynı madde kapsamına alınacak. Saha kapatma cezası içiren 16. maddeye daha çok işlerlik kazandırılacak. Para cezalarının miktarı aktarılacak." 
     
Erzik için buluştular      SPORDAN Sorumlu Devlet Bakanı Fikret Ünlü, Futbol Federasyonu Başkanı Haluk Ulusoy ve Asbaşkan Ata Aksu ile birlikte UEFA Kongresi’ne katılmak için İsveç’in Stockholm kentine gitti. Ünlü ve Ulusoy yaptıkları açıklamada, "Amacımız Şenes Erzik’in yeniden asbaşkan olmasına destek vermek. Ayrıca 2008 Avrupa Şampiyonası adaylığımızın ilk tanıtımını da yapacağız" dediler. 
     



 SPOR 

































</TEXT>
</DOC>
