<DOC>
<DOCNO> 99258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/magazin/amag.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İkinci ihaneti kaldıramam’ 
</HEADLINE>
<TEXT>

Tuğba Altıntop, kendisini ikinci kez aldattığını düşündüğü kocası Rafet El Roman’a suçsuz’ olduğunu ispat etmesi için 15 gün süre verdi 
     YAŞAR ÇAKMAK 

     ÖNCEKİ yıl eşi Tuğba Altıntop’u Bakülü bir spikerle aldatan ve ihanetinin "Beni Affeder Misin " isimli şarkısını da yazan popçu Rafet El Roman boşanıyor. Bugün eşiyle birlikte bir basın toplantısı düzenleyecek olan Rafet El Roman, eşini Marmaris konserinde yine aldattığıyla ilgili bir haber okuması üzerine bu kararı aldığını söyledi. 
     
Emniyet müdürü şahidim’      ANCAK ısrarla eşini aldatmadığını söyleyen El Roman, şunları söyledi "Marmaris konseri sırasında kuliste Zeynep G. isimli bir bayanla cilveleştiğim için konsere geç çıktığım yolunda yanlış bir haber çıktı. Ayrıca tatil köyünde aynı kadınla birlikte olduğum iddia edildi. Ama Marmaris Emniyet Müdürü de şahit, eşimi kesinlikle aldatmadım." 
     
Daha önce uyarmıştım’      EŞİNİN kendisini ilk aldattığını rüyasında gördüğünü belirten Tuğba Altıntop ise boşanmaya kararlı olduğunu belirterek, şöyle konuştu "Bir yıldır aramız soğuktu. Zaman zaman kulağıma dedikodular geliyordu ama çocuklarımı düşünerek bunları duymazdan geldim. Bir kez daha beni aldatırsa boşanacağımı söylemiştim. Şimdi ona 15 gün tanıyacağım, eğer aldatmadığını ispatlayamazsa dava açacağım." 
     
Çocuklara yazık olacak      Eşi Tuğba’nın boşanmakta ısrarlı olduğunu belirten Rafet El Roman, "Ben istemiyorum ama eşim ısrar ederse boşanmak zorunda kalacağım. En çok iki çocuğuma üzülüyorum. Aşkın Nur Yengi gibi dostlarım Tuğba’ya ulaşıp aracı olmak istiyor" dedi. 
     



 MAGAZİN 















</TEXT>
</DOC>
