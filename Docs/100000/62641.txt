<DOC>
<DOCNO> 62641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/son/sontur25.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP'lı Seydaoğlu "Eski DEP'li milletvekilleri serbest bırakılsın" 
</HEADLINE>
<TEXT>

     ANAP Diyarbakır Milletvekili Sebgetullah Seydaoğlu, Ankara Ulucanlar Cezaevi'nde tutuklu bulunan eski milletvekillerinin serbest bırakılmasını istedi. 
     Seydaoğlu, partisinin TBMM Grubu'nda yaptığı konuşmada, Ulucanlar Cezaevi'ni ziyaret ettiğinde tutuklu bulunan 4 eski parlamenteri gördüğünü bildirerek, şöyle konuştu 
     ''Dördünün de saçları ağarmış, dördü de verem olmuş. Bu insanlar hasta.. Bunların özgür bırakılmasını istiyorum. Cumhurbaşkanı'nın yetkisini kullanarak bunları affetmesini istiyorum. Anayasa Komisyonu ve ilgili yerlerin bunu dikkate almasını bekliyorum. Bunu Avrupa için değil, insanlık için istiyorum. Bölgemin insanları olduğu için istiyorum...'' Seydaoğlu, bölgede terörün sona erdiğini savunarak, başta Ceza Muhakemeleri Usulu Kanunu CMUK olmak üzere bazı yasaların Doğu ve Güneydoğu Anadolu Bölgesi'nde uygulanmadığını öne sürdü. 
     






</TEXT>
</DOC>
