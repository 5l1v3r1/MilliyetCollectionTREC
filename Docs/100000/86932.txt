<DOC>
<DOCNO> 86932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/yazar/cemal.html </URL>
<DATE> 2002/05/30/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
CHP-AKP yükselişte 
</HEADLINE>
<TEXT>

Trabzonlu kararsız. "MHP bir denemeydi" diyor. DYP’nin oyunu koruyacağını, CHP’ye ilginin arttığını, ancak tepki oylarının aslan payının Tayyip Erdoğan’a gideceğini söylüyor 
     TRABZON 

     Evvelce hamsi kamyonları dümdüz yolda devrilirmiş. Çünkü hamsiler bugünkü gibi kasalara konup kamyonların arkasına istif edilmezmiş. Kamyonlar kürek kürek hamsi doldururmuş. Kamyon da bir dengesizlikte, en ufak bir sollamada hoop diye devrilirmiş... 
     Dümdüz yolda devrilen kamyon haberleri gelince de "Hamsi kamyonu " der geçilirmiş... 
     Trabzon politikasının nabzını tutan bir kişi hamsi kamyonu’ benzetmesini bugünkü seçmen kitlesinde dikkati çeken kararsızlık havasını tarif etmek için yapıyor. En büyük partinin kararsızlar’dan oluştuğunu, istikrar için seçim sistemini değiştirmek gerektiğini söylüyor. Dün sabah Semerciler Caddesi. Babadan kalma nalburiye dükk nı. Henüz siftah yapmamış. Klasik yakınma 
     "Gelen gideni aratıyor beyim " 
     "Ecevit’le gitmez artık beyim " 
     
     MHP’nin lafta kalan sözleri 
     Kemeraltı’na doğru yürüyoruz. 
     Sabah sabah bir konfeksiyoncuyla siyaset muhabbeti. 1999’daki son milletvekili seçimlerinde oyunu, Trabzon’da sürpriz bir patlama yapmış olan MHP’ye vermiş. 
     İşte söyledikleri "Söz vermişti MHP. Ürkekçe değil erkekçe ’ dediler. Türban yasağı konusunda, imam hatipler ve Kuran kursları konusunda, Apo’nun idamında her şeyi söylediler. Dört senelik ruhsat verdik bunun üzerine MHP’ye... Şimdi o ruhsatı almasını da biliriz." 
     MHP’ye dönük bu tepki her adımda kulağa çalınıyor. Şunları da ekliyor 
     "Refahyol zamanında 1.5 kilo fındığın parasıyla 1 tüpgaz alınırdı. Şimdi 12 kilo fındık lazım bir tüp için..." 
     Sanki DYP’yi işaret ediyor. Bir başka konfeksiyoncu. ANAP’la başlamış oy vermeye. 
     Geçen seçimde MHP’ye atmış. Şimdi de AK Parti diyor "Hepsini denedik. Denenecek bir tek Tayyip kaldı. İstanbul’da yaptıklarını da biliyoruz. Çok fakirleşti bu halk. Bakın, üç dört milyonluk mal için pazarlık yapıyor." 
     
     Nabız Tayyip diye atıyor 
     Çanta satıyor. MHP’den DYP’ye dönüyormuş "Bakın beyim Milliyetçiliği savundu. Apo’yu asacağım dedi. Türban dedi. Bir deneyelim dedik. Ama dediklerinin hiçbirini yapmadı. Sol görünümlü bir parti oldu." Yine Kemeraltı Caddesi. 
     Nabız Tayyip diye atıyor 
     İktidar partilerine, en başta DSP ile MHP’ye büyük tepki var. ANAP’ın durumu da farklı sayılmaz. 
     Bir tuhafiyeci 
     "MHP bir denemeydi. 28 Şubat onun işine yaradı. Ama o da sistemin partisi oldu. CHP’ye gelince... Trabzon’un köklü partisi. Dürüstlük bakımından olumlu puan alıyor. İlgi artıyor CHP’ye... Bence tepki oylarının aslan payını Tayyip alacak. Ancak özellikle DSP’den kaçanlar da CHP’yi yükseltecek." 
     Bir de soru var adım başında 
     Tayyip seçime girecek mi 
     Partisinin başında seçime girecekse bir türlü, girmeyecekse başka türlü hesap yapılıyor. Tayyip faktörü denebilir buna... 
     Kemeraltı Caddesi’nde beni dükk nın arka tarafına çekti. Çay ısmarladı ve sordu 
     "Asker bırakır mı Tayyip’i .." 
     
     Derviş, Cem, CHP... 
     Kemeraltı Caddesi’nde Kemal Derviş’in de, İsmail Cem’in de isimleri kulağa çalınıyor. Özellikle DSP’de Ecevit sonrasına ilişkin olarak bu isimlerin merak uyandırdığı kişilere rastlanıyor. Ahmet Suat Özyazıcı. 
     Üç kuşak nalburiyeci. Ayrıca Trabzonspor’un eski milli futbolcusu ve ünlü teknik direktörü. 
     Sabah vakti diyor ki "Bizde denenmemişi denemek merakı vardır. MHP de burada öyle yükseldi. Ondan öncekilerden umduğunu bulamadığı için millet oyunu değiştirdi. İktidar partilerinin oyları düşer de kime gider Önce Tayyip’in seçimlere girip girmeyeceğinin belli olması lazım." Özyazıcı sözü CHP’ye getiriyor 
     "Bana göre Baykal’ın şansı var. İktidarda fazla denenmemiş bir kişi. Ecevit’e giden oylar CHP’ye dönecek. Saadet bence barajı aşamaz. Yılmaz’a gelince... Avrupa konusundaki radikal çıkışları acaba halkın nezdinde ne kadar tutacak .." 
     Çarşı Mahallesi’nde peynirci. 
     Bin çeşit peynir Hamsiköy ovma... Erzurum çeçil... Taşköprü yayla... Erzurum tulum... Gadırga oğma... Akçabat oğma... Akçabat tel... Cami Boğazı..."Kararsızım" diyor önce. Biraz sıkıştırınca baklayı ağzından çıkarıyor peynirci gülerek "Tayyip’i deneyeceğiz bu sefer." 
     Damaltı, Kadınlar Pazarı. Biraz kışkırtmayla tartışma alevleniyor. 
     Bağırıyor "Beyim, üçü de canımızdan bezdirdi bizi." Yandan lafa giriyor "Evelallah Tayyipçiyiz " Biri öfkeli çıkıyor 
     "Tayyip önce nereden bulmuş o serveti, anlatsın bakalım. Albayraklar’ı anlatsın." 
     "Haydi oradan CHP’li " 
     "Halk Partiliyim ya, oyum Baykal’a..." 
     Öğle vakti, sahilde balıkçılarla sohbet. 
     Bağırıyor biri "Boş oy atacam abim. Hiçbirinden hayır görmedik. Her gelen bizi kazıkladı. ANAP’a verdim son sefer, ne oldu ki .." "Hepsinden canım yandı." 
     "Ben MHP’ye atmıştım. Pişmanım. Karadeniz insanı bu PKK’dan, Apo’dan çok darbe yedi. Tutmadı vaatlerini MHP... Abicim, yaz buraya Tayyip yükseliyor. CHP’ye de dönüş var Trabzon’da..." 
     
     Erdal İnönü kursaydı...’ 
     Trabzon’da eski bir CHP’li. 
     Yıllar yılı aktif politikanın içinde bulunmuş. İçi buruk Dün öğle vakti söyledikleri "Erdal İnönü hareketi olsaydı, CHP’den ayrılırdım. Ama bu hareket olmayınca, CHP’de kalmaya karar verdim. Erdal Bey kurabilseydi, şemsiye olsaydı, emin olun, bir numara olurdu. ANAP’a gitmiş olan, DSP’ye gitmiş olan, hatta Fazilet’e gitmiş olan CHP’liler geri gelirdi. Ama ne yazık ki olmadı." 
     Peki, CHP’den ne olabilir Trabzon’da CHP’nin yükselişte olduğunu belirtiyor. Nereye kadar, bunun cevabını veremiyor. Solun bölünmüşlüğünden yakınıyor. 
     Şu sözler onun "Genellikle kavgalı eve kız vermezler kavgalı evden kız almazlar. Biz de biraz böyleyiz. Bu kez CHP olarak barajı aşacağız. Ama bu bizi nereye kadar taşıyacak bilemiyorum." CHP, sosyal demokratlar yeterince cazibe merkezi olsa, Tayyip’in yükselemeyeceğini söylüyor. Kemal Derviş’in konuşulduğunu sözlerine ekliyor. 
     
En büyük parti kararsızlar      CHP 1999 milletvekili seçimlerinde yüzde 5 oy almış Trabzon’da. DSP yüzde 18, ANAP yüzde 20, Fazilet yüzde 20, MHP yüzde 22, DYP yüzde 11 oy almışlar. Çok özetlenirse 
     İktidar partileri inişte. 
     Hem de hızlı bir iniş 
     Tayyip çıkışta... 
     Ancak seçime girecek girmeyecek hesapları, oy dağılımında etkili olabilecek. Yani Tayyip faktörü Trabzon seçmen haritasının yeniden çizilmesinde önemli rol oynayacak... CHP yükseliyor. 
     DYP de her zaman olduğu gibi 1 milletvekilini korur, hatta oyunu yükseltir diyenler ağırlıkta... 
     
     Kaos mu, istikrar mı 
     Ama bir de kafası karışıklar, kararsızlar var ki, kime sorsanız, Trabzon’da da en büyük partinin onlar olduğu belirtiliyor. 
     Evet, seçime daha var 
     Evet, seçime kadar köprülerin altından çok sular akar. 
     Ancak su akarken hiçbir şey yapmadan seyre dalınırsa, sandıktan istikrar değil yine kaos çıkar. 
     Bunu da unutmayalım 
     İstikrarı yakalamak için de diğer on durakta olduğu gibi Trabzon’da da iki istek yine kulağa çalındı 
     1 Seçim sisteminde değişiklik... 
     2 Mümkünse yeni oluşumlar... 
     Yarın 12. durak Rize’den devam... 
     
     YARIN RİZE 
     
     







Kürtler ve MHP 


Adın ne, Mualla oh ne ala, ne ala... 


Çigan sistemi... 


Hess örneği 


CHP-AKP yükselişte 


Matbuat, Basın Derken... Anılar... 


TÜSİAD netamelidir 


Nekahat dönemi 


Bu son fırsat olabilir, kaçırmamalıyız 


Bu kaçıncı yol ayrımı 


Bahçeli’nin kafası h l çok karışık 


Yalılar satılacak mı 


Abdullah Öcalan’ı asmalı mı, yoksa... 


Rudolf Hess ve Öcalan 


Kriz, Ar - Ge yardımına ilgiyi artırdı 


İstanbul ve Ankara’nın gündemi ile Anadolu’nun gündemi farklı 


Kapadokya’da bir mahalle canlanıyor 


</TEXT>
</DOC>
