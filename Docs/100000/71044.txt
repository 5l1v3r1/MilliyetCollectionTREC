<DOC>
<DOCNO> 71044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/06/spor/bbas.html </URL>
<DATE> 2002/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yazık oldu Türk Telekom’a 
</HEADLINE>
<TEXT>

     ERKEKLER Basketbolda Avrupa Raimundo Saporta Kupası’ndaki temsilcimiz Türk Telekom, ikinci tur rövanşında Yunanistan’ın Panionios takımına 71 - 63 yenilerek elendi. Ankara’daki karşılaşmayı 80-74 kazanan Başkent ekibi, iki sayılık farkla kupaya veda etti. 
     
Memduh Öget’e büyük onur      FIBA kokartlı hakemimiz Memduh Öget, ABD’nin Indianapolis eyaletinde düzenlenecek 2002 Dünya Basketbol Şampiyonası’nda düdük çalacak. 1977 yılında hakemliğe başlayan evli ve iki kız çocuk babası Öget, "Ülkemi şampiyonada 12 Dev Adam’la birlikte temsil edecek olmaktan ayrıca gurur duyuyorum" diye konuştu. 
     
Potada ceza yağdı      BASKETBOL Federasyonu Disiplin Kurulu dünkü toplantısında ceza yağdırdı. Galatasaray - Efes Pilsen maçındaki kötü tezahüratlar nedeniyle Sarı - Kırmızılı kulübe bir maçını başka salonda oynama ve 2 milyar lira para cezası verildi. Fenerbahçe menajeri Murat Yosmaoğlu 1 ay hak mahrumiyeti ve 500 milyon para cezası alırken, İTÜ’lü Altar iki maç müsabakalardan men edildi. 
     
Gençler mağlup      FUTBOLDA 18 Yaşaltı Genç Milli Takımımız, Gürcistan’la oynadığı hazırlık maçını 3 - 1 kaybetti. Antalya’nın Serik ilçesinde yapılan karşılaşmada Ay - Yıldızlı ekibimiz, 18. dakikada Nadir’le öne geçmesine rağmen, 47’de Gogi, 57’de Georfi ve 73’te Akaki’nin gollerine engel olamadı. 
     
Potada bugün      Euroleague 
     H Grubu 
     Moskova - Rusya 
     19.00 CSKA Moskova Rusya - Ülkerspor NTV - Canlı 
     Bayanlar Avrupa Ligi 
     Vilnius - Litvanya 
     18.30 Lietuvos Telekomas 
     Litvanya - Fenerbahçe 
     



 SPOR 
























</TEXT>
</DOC>
