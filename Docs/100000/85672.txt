<DOC>
<DOCNO> 85672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/son/sondun29.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz milyarder verdiği parti için 25 trilyon lira harcadı 
</HEADLINE>
<TEXT>

     İngiltere'nin en zengin işadamı Hans Rausing, lüks bir yatta 600 kişiye verdiği parti için 25 trilyon TL 12 milyon pound harcadı. 
     Independent gazetesinin haberine göre, yaklaşık 9 katrilyon liralık 4.5 milyar pound servetin sahibi, gıda ambalajı sanayinin varisi, ancak eli sıkı olarak bilinen Rausing, parti için konuklarını lüks bir yatta bir hafta ağırladı. 
     Milyarderin yatındaki partide İngiliz şarkıcı Elton John da bir konser verdi. 
     Partinin doruk noktası, Rausing'in Sicilya adasındaki Taormina turistik sahil kentinde kiraladığı 2000 yıllık Yunan amfitiyatrosunda bir oyunun sahnelenmesi oldu. 
     Independent gazetesi, partinin neden verildiğinin bilinmediğini, ancak yaşgünü partisi olamayacağını, çünkü 76 yaşındaki milyarderin doğum gününün Mart ayında olduğunu yazdı. 
     Gazete haberinde, Rausing'in bu kadar eli açık tanınmadığını belirterek, milyarderin çok pahalı olmayan bir araba kullandığını, ucuz bir Timex saat taktığını ve bilet almak için yaşlılara uygulanan indirimlerden yararlandığını bildirdi. 
     Rausing'in hissesini, gıda ambalajı devi Tetra Pak'ın sahibi olan kardeşine 7 yıl önce devrettiği belirtildi. 
     





</TEXT>
</DOC>
