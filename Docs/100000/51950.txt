<DOC>
<DOCNO> 51950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/dunya/dun04.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
AYAKLANDILAR 
</HEADLINE>
<TEXT>

Sırbistan’da iki savaş suçlusunun Lahey’deki uluslararası mahkemeye teslim edilmesi üzerine Sırp özel timi "Kızıl Bereliler", Belgrad’daki bir anayolu kapatıp hükümete meydan okudu 
     DIŞ HABERLER SERVİSİ 

     Yugoslav polisinin seçkin özel harekat birliği "Kızıl Bereliler"in, savaş suçlularının Uluslararası Savaş Suçları Mahkemesi"ne teslim edilmesini protesto etmek için başkent Belgrad’da geçtiğimiz cuma günü başlattıkları eylem dün tırmanışa geçti. 
     Yugoslavya’nın devrik Miloşeviç yönetimine yakınlığıyla bilinen Özel Operasyonlar Birliği’ne bağlı 100 kadar kızıl bereli, hükümetin Hollanda’nın Lahey kentindeki mahkemeyle işbirliği yapmasını protesto amacıyla dün başkent Belgrad’daki kilit öneme sahip bir köprüye ulaşan E - 70 otoyolu üzerinde, zırhlı araçlarıyla barikat kurdu. 
     
İçişleri Bakanı istifa etsin’      Yugoslavya’nın eski Devlet Başkanı Slobodan Miloşeviç yönetimi altında Hırvatistan, Bosna ve Kosova’da savaşan özel birlik, hükümeti protesto etmeye, ülkenin kuzeyindeki eğitim kampına kapanarak geçen cuma başlamıştı. Özel birlik, bir gün sonra da ülkenin kuzeyindeki bir karayolunda kısa süreyle bir barikat kurmuştu. 
     Özel birlik Kızıl Bereliler, Bosna savaşında işlenen suçlarla ilgili olarak ikiz Bosnalı Sırplar Predrag ve Nenad Banoviç’in geçen perşembe tutuklanmasından sonra hükümeti protesto etmeye başladı. 
     Kızıl Bereliler, eylemlerine son vermek için İçişleri Bakanı Duşan Mihailoviç’in istifasını ve Savaş Suçları Mahkemesi ile işbirliğini şartlara bağlayan yasa çıkarılana kadar şüphelilerin tutuklanmasına son verilmesini istiyor. 
     



 DÜNYA 




















</TEXT>
</DOC>
