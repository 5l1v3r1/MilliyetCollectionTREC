<DOC>
<DOCNO> 89146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/spor/ydenizli.html </URL>
<DATE> 2002/06/11/ </DATE>
<TIME>  </TIME>
<AUTHOR> MUSTAFA DENİZLİ  </AUTHOR>
<HEADLINE>
Fırsat elimizde 
</HEADLINE>
<TEXT>

Maçı, maçtan önce kazanır veya kaybedersiniz. İki maçta görüldü ki, biz bu felsefeye ve psikolojik yapıya sahip olamadık. Çin maçını da 90 dakikada değil, bugünlerde kazanmayı denemeliyiz 
     Avusturya maçları bizi kandırdı. Avrupa ve Dünya Futbolu’nda esamesi kalmayan Avusturya’ya karşı oynadığımız tek forvetli oyunlar ve gelen galibiyetler burada geçerli olmadı. Farklı şeyler yapmamız lazım, onun için de bir tek fırsatımız kaldı. 
     Orta sahada çok kalabalık olmak, oyunda etkinliğimizi ön plana çıkarmadı. Tam tersi, orta sahada ve de geride topla buluşma olanağımız daha fazla oldu. Rakip kaleye sık sayıda ve çok adamla gidemediğimiz takdirde golle sonuçlanacak atak şansımız da asgariye iniyor. Bu düzende oynuyorsak, takımın fizik kapasitesi en yüksek adamlarının orta alanda görev yapması gerekir ki bizde öyle mi 
     Defanstan ağır çıkıyoruz. Orta sahada en çabuk kat etmemiz gereken alanı, oldukça geç geçiyoruz. Bu dizilişte mutlak surette çok yüksek tempoda ve çabuk tek paslarla çıkmamız gerekir. Aksi takdirde istediklerimizi yapamayız. 
     Oyunu kanatlardan geliştireceksek, Hakan’ın yanına girecek orta sahadaki futbolcu tipleri veya bu topları getirecek oyuncu seçimleri doğru mu 
     Çin maçında alacağımız galibiyet, bizi bir üst gruba taşıyacaktır. Çin’i mağlup edip, bir üst tura çıkamazsak, bu bizim değil, Brezilya’nın ayıbı olacaktır. Şartlar ne olursa olsun, bu fırsat hala elimizde. Bir maçı, maç içinde kazanmak zor ihtimaldir. Maçı, maçtan önce kazanırsınız veya kaybedersiniz. İki maçta görüldü ki, biz bu felsefeye ve psikolojik yapıya sahip olamadık. Çin maçını da 90 dakikada değil, bugünlerde kazanmayı denemeliyiz. Futbolcularımızın sağlıklı düşünceleri, kazanmayı gerçekleştirecek oyun planı ve oyuncu tercihi, bizi istediğimiz sonuca ulaştıracaktır. 
     Haydi Şenol, haydi çocuklar... Artık silkinin... 
     



 SPOR 































</TEXT>
</DOC>
