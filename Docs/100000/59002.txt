<DOC>
<DOCNO> 59002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/ekonomi/eko06.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin uçuruma itildi, Türkiye’ye destek yağdı’ 
</HEADLINE>
<TEXT>

     New York Times’ta yayımlanan yorumda, "ABD Hazine Bakanlığı, Arjantin’i uçurum kenarına itti ve çökmesine izin verdi" denildi. 
     Yorumda, görüşüne yer verilen Connecticut’daki BCP Securities Araştırma Şefi Walter Molano, "Arjantin’i uçurum kenarına iten ve çökmesine izin verenin ABD Hazine Bakanlığı olduğu çok açıktır" dedi. 10 yıl önce ABD’nin ısrarıyla pesonun dolara bağlanmasının mevcut krize zemin hazırladığı kaydedilen yazıda, ABD Hazine Bakanı Paul O’Neill’in Arjantine’e yönelik eleştirilerinin de ülkeden sermaye kaçışına ve güven kaybına yol açtığı vurgulandı. 
     ABD’nin Türkiye ile Arjantin’e yönelik yaklaşımındaki farklılıklara da değinen yazıda, "Altı ay önce Türkiye’nin durumu, Arjantin’inkine çok benziyordu. Ancak Arjantin, kendi sorunlarıyla tek başına bırakılırken Türkiye’ye finansal ve siyasi destek yağdı. Bu, çoğu kişi tarafından ABD’nin Türkiye’yi Amerika’nın jeopolitik hedefler açısından hayati olarak gördüğünün kanıtı olarak değerlendiriliyor" denildi. 
     
İflasta IMF’nin parmağı var      Washington Post gazetesi yazarı Mark Weisport da Arjantin ekonomisinin iflas etmesinde IMF’nin parmağı olduğunu belirtti ve "IMF birkez daha işin içinden kolayca sıyrılıyor. IMF ve Dünya Bankası daha birkaç yıl önce Asya krizinden dolayı haklarında oluşan kötü yargıları bertaraf etmek konusunda önemli dersler çıkardılar. Çıkan haberleri çarpıtmak konusunda uzmanlaştılar" dedi. 



 EKONOMİ 














</TEXT>
</DOC>
