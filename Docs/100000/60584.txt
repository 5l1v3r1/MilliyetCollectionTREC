<DOC>
<DOCNO> 60584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/04/son/sonspo08.html </URL>
<DATE> 2002/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Salon sporları "KAR"a takıldı 
</HEADLINE>
<TEXT>

     İstanbul'da yoğun kar yağışı ve buna bağlı olarak ulaşım güçlüğü nedeniyle, Gençlik ve Spor İl Müdürlüğü'nce GSİM organize edilen basketbol, voleybol, hentbol, tekvando ve masa tenisi müsabakaları iptal edildi. 
     GSİM'den yapılan açıklamada, bu sabah başlayan yoğun kar yağışının ulaşımda ciddi sıkıntılar yarattığı belirtilerek, bugün ve hafta sonunda yapılacak müsabakaların, federasyon faaliyetleri dışında iptal edildiği bildirildi. 
     Açıklamada, ''Salonlar hazır olmasına rağmen, ilimizde oynanacak ve il müdürlüğümüz tarafından organize edilen basketbol, voleybol, hentbol, tekvando ve masa tenisi müsabakaları, meteorolojiden alınan hava raporuna uygun olarak, sporcuların ve sporseverlerin müsabaka yerlerine ulaşım zorluğu göz önüne alınarak iptal edilmiştir'' denildi. 
     






</TEXT>
</DOC>
