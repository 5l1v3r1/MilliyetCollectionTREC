<DOC>
<DOCNO> 98244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/27/ekonomi/aeko.html </URL>
<DATE> 2002/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
ENERJİ BAKANLIĞI’NDAN BORSAYA YAZI 
</HEADLINE>
<TEXT>
ÇEAŞ ve Kepez’de imtiyaz sözleşmeleri iptal yolunda 
İMKB tahtası kapalı Çukurova ve Kepez Elektrik’in durumunu Enerji Bakanlığı’na sordu. Ve şu yanıt geldi Her iki şirketin imtiyaz sözleşmelerinin iptali gündemde 
     EKONOMİ SERVİSİ 

     Enerji Bakanlığı, Çukurova ÇEAŞ ve Kepez Elektrik’in imtiyaz sözleşmelerinin iptal edilebileceğini bildirdi. İstanbul Menkul Kıymetler Borsası IMKB , kamuyu aydınlatma bilgi formu’ uygulamasına bağlı olarak Enerji Bakanlığı’ndan bilgi istedi 
     Uzun bir süre beklemek durumunda kalan İMKB’ye sonunda Enerji Bakanlığı’nın görüşü iletildi. Enerji Bakanlığı, yaşanılan hukuki sorunlar ve hukuki süreç nedeniyle imtiyaz sözleşmesini iptal etmeyi planladığını, bu nedenle çok detaylı bilgi verilemeyeceğini bildirdi. 
     Bilindiği gibi İMKB, Sermaye Piyasası Kurulu’ nun SPK işlem sırası kapalı şirketlerle ilgili başlattığı uygulama çerçevesinde işlem sırası kapalı şirketlerden ve ilgili kurumlardan bu bilgi formunu doldurmalarını istiyor. 
     
     Kamuoyuna açıklanmadı 
     Enerji Bakanlığı’ndan gelen bilgi hem SPK hem de İMKB’de sıkıntı yarattı. İmtiyaz sözleşmesinin iptal edilebileceği bilgisi kamuoyuna açıklanmadı. Sermaye Piyasası Kurulu’ndan alınan bilgilere göre Çukurova ve Kepez’in imtiyaz sözleşmesinin iptali konusu önemli bir tartışmayı da yeniden alevlendiriyor. 
     Adana, Hatay, İçel ve Osmaniye’de elektrik üretim ve dağıtımı yapan Çukurova ile ilgili olarak Türkiye Elektrik Dağıtım AŞ’nin TEDAŞ imtiyaz sözlemesinin iptali için açtığı dava halen devam ediyor. Danıştay 10. Daire, imtiyaz sözleşmesinin iptali istemini reddetmiş, temyizde İdari Davalar Genel Kurulu bu kararı bozmuştu. Dava şimdi Danıştay 10. Daire’de bekliyor. 
     
     Dava son aşamada 
     Davada, Çukurova Elektrik’in, Enerji Bakanlığı’yla imzaladığı imtiyaz sözleşmesi, şirket ana sözleşmesi ve 3096 sayılı kanunun 1. maddesine aykırı olarak grup şirketlerie iştirak ettirilerek içinin boşaltıldığı iddia ediliyor. 
     Ayrıca, SPK’nın da ÇEAŞ’ta belirlediği usulsüzlüklerle ilgili suç duyurusu ile açılan davalar da sürüyor. Adana 2’nci Asliye Ceza Mahkemesi’ndeki davanın iddianamesinde, ÇEAŞ Yönetim Kurulu Başkanı Cem Cengiz Uzan, yönetim kurulu üyeleri ve genel müdürlük yetkilileri dahil sekiz sanığın "Hizmet nedeniyle emniyeti suiistimal suçundan TCK nın 510 ve 522’nci maddeleri uyarınca yargılanmaları istendi. İddianamede suç niteliği şöyle özetlendi 
     "Sanıkların ÇEAŞ Yönetim Kurulu üyesi oldukları, şirketin kaynaklarını kendi grup bankaları ve şirketlerinde değerlendirdikleri, İmarbank’tan kullanılan kredilere daha yüksek faiz oranları uygulattıkları, iddia ve tüm hazırlık evrakı kapsamında anlaşılmaktadır. 
     Kepez Elektrik’te de TEDAŞ’ın açtığı dava sürüyor. Enerji Bakanlığı, 29 Mayıs 2002’de borsaya gönderdiği bir açıklamada Kepez ve ÇEAŞ ile ilgili davalarda henüz herhangi bir yargı kararının tebliğ edilmedini, yargı kararı Bakanlığa geldiği takdirde anında Başbakanlığa bilgi verileceğini duyurdu. 
     TEDAŞ’ın yanı sıra Devlet Su İşleri’nin de Kepez için açtığı 22 trilyon 608 milyar liralık alacak davası sürüyor. Davanın görülmesine 23 Ocak 2003’te devam edilecek. 
     



 EKONOMİ 



















</TEXT>
</DOC>
