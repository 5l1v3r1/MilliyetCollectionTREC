<DOC>
<DOCNO> 55589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/guncel/gun10.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Çukura ikinci kurban 
</HEADLINE>
<TEXT>

Otomobiliyle İSKİ çukuruna düşen iki gençten Ali Murat Şahin de öldü. İlk kurban Birol Kaçör, toprağa verildi... 
     GÜLAY FIRAT İstanbul 

     Pendik sahilyolunda belediyenin dere ıslah çalışması amacıyla 15 gün önce açtığı su dolu dev çukur iki gencin ölümüne sebep oldu. Çukura düşen ve hayatlarını kaybeden Birol Kaçör 23 ile Ali Murat Şahin’in 25 birbirlerini tanımadıkları öğrenildi. Kaçör, anne Birsen Kaçör’ün iki çocuğundan birisiydi. Çevresinde dürüst ve efendi bir genç olarak tanınan Birol, Otosan’da çalışıyordu. 
     Aynı çukurda can veren ve bir mağazada müdür olarak çalışan Şahin’in yakınları ise Tuzla’daki evlerinde yas tutuyor. Şahin, üniversite öğrencisi nişanlısıyla evlilik planı yapıyordu. Yakınları, gece evlerine karakoldan gelen telefonla sarsıldı. Çünkü Şahin’in, kazadan yaralı kurtulduğunu öğrendiler. Ancak bu sevinçleri kısa sürdü. Çünkü Şahin, hastanede yaşama veda etmişti. Kaçör ve Şahin birbirlerini tanımıyorlardı. Aileler, kaza sırasında levha olmadığını iddia ettiler. 
     
     İşaretler sonra mı kondu 
     Kaza kurbanı gençlerin aileleri, olay sırasında bölgede uyarıcı levha olmadığını ileri sürerken, kaza yerinde çalışanlar ise çok sayıda tehlike ikaz bandının, çukurun 250 metre ilerisine konulduğunu söylediler. 
     



 GÜNCEL 




















</TEXT>
</DOC>
