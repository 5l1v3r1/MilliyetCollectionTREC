<DOC>
<DOCNO> 93625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/yasam/yas03.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanseri enerjisiyle alt etti 
</HEADLINE>
<TEXT>
Eski voleybolcu yeni terapist 
Bir dönemin sporcusu Deniz Karamehmet, kanseri yenmesini sağlayan pozitif enerji’ yöntemiyle şimdi başkalarına deva oluyor 
     AYŞEGÜL AYDOĞAN İstanbul 

     Voleybol Federasyonu’nda görev alan ve Galatasaray’da da 8 yıl voleybol oynayan 42 yaşındaki Deniz Karamehmet, kanseri yenmesini sağlayan pozitif enerjisini artık bir terapist olarak başkalarıyla paylaşıyor. 
     Amerika’da burslu işletme okuduktan sonra 21 yaşında Türkiye’ye dönerek evlenen ve 1 yıl sonra bir erkek çocuk dünyaya getiren Deniz, doğumdan 2.5 ay sonra lenf kanserine yakalandığını anladı. Kemoterapi ve radyoterapi gören Deniz’in hastalığına bağlı komplikasyonları, ikinci kez anne olmasına kadar devam etti. Kızı Başak’a hamile olduğu sırada yumurtalıklarından ameliyat oldu. 
     
     Sevgide şifa buldum’ 
     Deniz Karamehmet, o günleri şöyle anlatıyor "İlkönce neden ben ’ diye sordum. Yeni doğan bebeğim Murat, o kadar güzeldi ki... Onu bırakamam gibi geldi. Tanrı herhalde izin vermez, çocuğumu annesiz bırakmaz’ diye düşündüm. Sonra şifa enerjimi keşfettim. İçimizde sonsuz bir güç kaynağımız var. Bunun temeli de sevgi. Onu dışarı çıkararak bedenimize şifa veriyoruz." 
     
     Tedavi içimizde gizli 
     Deniz, 3 yıldır spiritüel öğretilerden biri olan "elektromanyetik alan dengeleme tekniği" ile EMF uğraşıyor. Bununla içimizdeki enerjileri dışarıya çıkararak, hastalık ya da yaşadığımız olumsuzlukları kendimizden uzaklaştırabileceğimize inanıyor. 
     Karamehmet, rahatlama, şifa bulma ve gerilimden kurtulma isteği duyanlara uyguladığı EMF’yi, "Her canlının etrafını çevreleyen elektromanyetik alanın bozulan dengesini yerine getirmek" diye tanımlıyor. 
     
     



 YAŞAM 



















</TEXT>
</DOC>
