<DOC>
<DOCNO> 54310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/yasam/yas10.html </URL>
<DATE> 2001/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
NELER OLUYOR HAYATTA... 
</HEADLINE>
<TEXT>

Soyduğu bankaya dönünce...      ABD’nin New York kentinde, Jack Schreiner adlı bir banka soyguncusu çaldığı parayı dört gün sonra soyduğu bankaya yatırmak isteyince yakayı ele verdi Chase Manhattan Bankası’nın Queens şubesinden bir süre önce önce 7 bin 791 dolar çalan acemi soyguncu Schreiner, dört gün sonra aynı bankaya giderek bir hesap açtırmak istedi. Ancak kendisini tanıyan banka görevlileri polise haber verince, yakayı ele verdi. Schreiner, bankayı veznedara uzattığı "Bu bir soygundur. Kasandaki tüm parayı ver" notuyla soymuştu. 
     
Ay’dan maden çıkaracaklar      Dünya’nın tek doğal uydusu Ay’ın germanyum, tungsten, renyum, kobalt, nikel, demir, alüminyum ve titanyum gibi elementler açısından çok zengin olduğunu belirleyen madencilik şirketleri gözlerini uzaya dikti. Merkezi ABD’de bulunan Uluslararası Artemis Derneği, 10 yıl içinde Ay’dan maden çıkarmak için 1.5 milyar dolarlık bir proje hazırladı. Sponsor arayan şirket madeni, Ay’a göndereceği robotlarla çıkaracak. Bir diğer şirket "Applied Space Resources" ASR ise 100 milyon dolarlık bir proje kapsamında Ay’dan taş getirerek satmayı hedefliyor. 
     



 YAŞAM 






















</TEXT>
</DOC>
