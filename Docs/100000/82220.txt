<DOC>
<DOCNO> 82220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/05/son/sondun03.html </URL>
<DATE> 2002/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de posta kutularına bırakılan bombalar bitmiyor 
</HEADLINE>
<TEXT>

     ABD'nin Iowa ve Illinois eyaletlerindeki posta kutularına bırakılan bombaların önceki gün 6 kişinin yaralanmasına yol açmasının ardından, dün de Nebraska eyaletindeki posta kutularında 5 bombanın bulunduğu bildirildi. 
     Eyalet yetkilileri, Nebraska'ya bağlı 5 yerleşim birimindeki posta kutularında, Iowa ve Illinois'de bırakılanlara benzer yeni bombalar bulunduğunu doğrularken, bombaların hiçbirinin patlamadığını ve yaralanan olmadığını söylediler. 
     Yetkililer, Nebraska'da bulunan bombaların yanında, Illinois ve Iowa'daki vakalarda olduğu gibi, hükümeti eleştiren mektuplar yer aldığını, Nebraska ile Illinois ve Iowa'daki olayların birbirleriyle bağlantısı bulunup bulunmadığının bilinmediğini belirttiler. 
     Illinois ve Iowa eyaletlerinin kırsal kesimlerindeki posta kutularına bırakılan 6 bombanın patlaması sonucu 4'ü posta görevlisi, 2'si posta kutusu sahibi 6 kişi yaralanmıştı. 
     





</TEXT>
</DOC>
