<DOC>
<DOCNO> 64964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/son/sondun04.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransızlar'ın yabancı dille arası iyi değil... 
</HEADLINE>
<TEXT>

     Fransa'da yapılan bir kamuoyu araştırmasında Fransızların çoğunun yabancı dille arasının iyi olmadığı ve öğrenme konusunda da bir istek duymadıkları ortaya çıktı. 
     SCP Communication tarafından yapılan kamuoyu araştırmasında, Fransızların yüzde 66'sının hiçbir yabancı dili akıcı olarak konuşamadığı, yüzde 48'inin ise yabancı bir ülkede derdini anlatabilecek kadar bir yabancı dili konuşabildiği ortaya çıktı. 
     Araştırma sonucunda, bir dili akıcı olarak konuşan Fransızların yüzde 22'sinin İngilizce, yüzde 6'sının Almanca ve İspanyolca, yüzde 3'ünün Arapça, yüzde 2'sinin İtalyanca konuştuğu, yabancı bir ülkede 
     derdini anlatabilecek kadar dil bilenlerin ise yüzde 36'sının İngilizce, yüzde 12'sinin İspanyolca, yüzde 8'inin Almanca, yüzde 4'ünün İtalyanca ve yüzde 2'sinin Arapça konuştuğu anlaşıldı. Kamuoyu araştırmasında, Fransızların yüzde 83'lük bir kesiminin yabancı bir dil öğrenme gibi bir niyeti olmadığını açıkladıkları, yüzde 33'lük bir kesimin ise iş yaşamları için beş yıl içinde bir yabancı dili ''belki'' öğrenebileceklerini söyledikleri belirtildi. 18 yaşından büyük 835 kişi arasında 12-15 Kasım 2001 tarihinde yapılan araştırmada, Fransızların yüzde 63'lük bir kesimi iş hayatlarında hiçbir zaman yabancı bir dile ihtiyaç duymadıklarını, yüzde 10'luk bir kesimin ise ihtiyaç duyduklarını söyledikleri kaydedildi. 
     






</TEXT>
</DOC>
