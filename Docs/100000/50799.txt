<DOC>
<DOCNO> 50799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/ekonomi/eko04.html </URL>
<DATE> 2001/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanki maçta takım yönetti 
</HEADLINE>
<TEXT>

Fatih Terim, yönetici profesyonellere, işadamlarına takımdaşlık’ felsefesini maçta takıma taktik verir gibi’ anlattı. Terim’in konuşmaları büyük ilgi çekti 
     EKONOMİ SERVİSİ 

     Milan’ın Teknik Direktörü Fatih Terim, yüzlerce yönetici, profesyonel ve işadamına maç anlatır gibi’ konferans verdi. 
     Swissotel’de, PDR Conferences tarafından düzenlenen Takımdaşlık’ felsefesi ile ilgili konferansa, bu felsefenin yaratıcısı olarak bilinen Claus Moller ile birlikte katılan Terim’i dinleyenler Sanki takım oyuncularına taktik veriyordu. Konferans boyunca, takımını saha kenarından izler gibi sürekli hareket halinde, heyecanlı bir uslupla konuştu" yorumunu yaptı. 
     
     Bıktım dedim, forma değişti’ 
     Ekip çalışması ile nelerin başarılabileceğinin en iyi ispatı’ olarak başarıları, tecrübeleri ve kullandıkları yöntemleri birçok firmadan katılan üst düzey yetkililere anlatan Terim, sık sık Türkiye’de devlet yönetimi ile ilgili gözlemlerini aktardı. 
     Terim, "Türkiye’de devlet müthiş bir zaaf içinde. Devlet her zaman adam kayırma oluyor. Bu işlerde duygusallık ve kayırma olmaz. Her işin en niteliklisini işin başına getirmediğimiz için başarısız oluyoruz. İstikrarsızlık en büyük başarısızlıktır. Lider işini en iyi bilen kişi olmalı ama tain edici olan ekiptir. Bir kişi her şeyi yapamaz. Hiçbir başarı tesadüf olmaz. Futbol dahil her şey müsbet ilimdir" dedi. 
     Konuşmasında sık sık değişim’ üzerinde duran Terim, milli takımda oynadığı yıllardan bir örnek vererek şunları söyledi 
     "O zaman ben de milli takımda oynuyordum. 71 kere aynı formayı giydirdiler. Sonunda isyan ettim. Bu formadan bıktım, dedim. O zaman değiştirdiler. 
     Bunan on sene önce Türkiye’yi futbolcu bulmak için dokuz bölgeye ayırdığını ve her bölgeye ofisler kurarak 13’er antronör atadıklarını anlatan Terim, bu girişimin milli takımın başarılı olmasını sağladığını belirtti. Terim şöyye konuştu 
     "Rasim Kara ile Türkiye’de ilk defa kalecilik sektörünü kurduk. Rüştü’yü aldık ve sürekli oyunda tutarak Türkiye’nin ve dünyanın en iyi kalecilerinden biri yaptık. Oturarak hiç bir şey olmuyor" dedi. 
     
     Ateşin tadını yanarak öğrendik’ 
     Alaylı ve mektepli ayırımına da giren tecrübelerini, "Biz ateşin tadını yanarak öğrendik" diyerek özetledi. Terim, başarının sırrını şöyle tarif etti "Bir yönetici sayısı az olmalı. İki, karar vermek ve kararlılıkla uygulamak. Üç, istikrar. Dört, çok düşün, dikkat et ve bir kişi her şeyi yapamaz." 
     Konferansa 683 kişi katıldı. Katılımcı gruplara göre ücret alınan konferansta 478 bin dolar hasılat sağlandığı ve Terim’e de ücret olarak 50 bin dolar ödendiği belirtildi. 
     



 EKONOMİ 





















</TEXT>
</DOC>
