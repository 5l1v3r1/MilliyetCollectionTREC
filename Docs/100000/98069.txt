<DOC>
<DOCNO> 98069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/siyaset/siy02.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit geldi, partisi gitti 
</HEADLINE>
<TEXT>

DSP, İstanbul’da büyük bir darbe yedi. İl ve ilçe yönetimleri ile belediye meclislerinden yaklaşık 700 kişi YTP’ye katıldı 
     ŞENOL DEMİRCİ İstanbul 

     DSP’nin İstanbul il ve ilçe yönetimleri ile belediye meclislerinde görev yapan yaklaşık 700 kişi, toplu olarak partiden istifa ederek Yeni Türkiye Partisi’ne katıldı. DSP Milletvekili Masum Türker ise, yapılanın komplo olduğunu, adı geçen ilçe başkanlarının kendilerini arayarak böyle bir şey’ yok dediğini savundu. 
     Şişli Belediye Başkanı Mustafa Sarıgül tarafından organize edilen Eresin Otel’deki basın toplantısında eski DSP İl Yönetim Kurulu üyesi Ahmet Yıldırım, bildiriyi okudu. DSP’den istifa ederek YTP’ye katılan İstanbul Milletvekili Erol Al da, Yeni Türkiye hareketinin ülkenin gerçek bir ihtiyacından doğduğunu söyledi. Yalova’da 39 kişi İzmir Buca’da da ilçe yönetimi DSP’den istifa etti. DSP’den toplu olarak istifa edenlerin 12’sinin ilçe başkanı Adalar, Üsküdar, Kartal, Bakırköy, Şişli, Sarıyer, Esenler, Bağcılar, Gaziosmanpaşa, Fatih, Pendik ve Tuzla olduğu bildirildi. 
     CHP’nin de transferlere sıcak bakması, DSP’li 9 muhalif milletvekilinin durumunda değişiklik yaptı. Dokuzlar arasında yer alan Bayram Fırat Dayanıklı Tekirdağ , Cengiz Güleç Sivas , Tahir Köse İstanbul ve Ertuğrul Kumcuoğlu’nun Aydın , TBMM’nin 29 Temmuz’daki olağanüstü toplantısında seçim kararı alınmasından sonra partilerinden ayrılarak CHP’ye geçmesi bekleniyor. 
     
     DSP’den yalanlama 
     DSP İstanbul İl Başkanlığı’ndan yapılan açıklamada, Gaziosmanpaşa, Bağcılar ve Şişli ilçe yönetim kurullarının daha önce görevden alındıkları belirtildi. Açıklamada şöyle denildi 
     "Bunların dışında örgütümüzden, belirtilen abartılı sayıyla uzaktan yakından ilgisi olamayacak az sayıda münferit istifalar olmuştur. Bu istifaların bir kısmı da örgütten ayrılmamış kişiler ayrılmış gibi gösterilerek yapılan çirkin propagandalar sayesinde gerçekleşmiştir. Ayrılan arkadaşlara hayırlı bir siyasi hayat dileriz. 
     



 SİYASET 













</TEXT>
</DOC>
