<DOC>
<DOCNO> 70284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/son/sontur13.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrenciler sırada, anne babalar kargaşada... 
</HEADLINE>
<TEXT>

     Gaziantep'te, merkez Şehitkamil İlçe Belediyesi, 10 bin yoksul ilköğretim okulu öğrencisine gıda yardımı başlattı. 
     Çıksorut Mahallesi'ndeki Mehmet Akil İlköğretim Okulu'nda düzenlenen törenle başlatılan kampanya kapsamında, fakirlik belgesi karşılığında, 250 öğrenciye içinde 1 kilo helva, 1 kilo tahin ve 2 kile pekmez bulunan paketler verildi. 
     Ancak yardım dağıtımında ilginç görüntüler yaşandı. Öğrencilerin sıraya girerek yararlandığı kampanyada, anne ve babaların müdahalesinden sonra karmaşa yaşandı. 
     Büyüklerin ellerindeki yardım belgeleri ile kamyona hücum etmesi ile bildik görüntüler tekrarlandı. 
     Bu arada tören öncesinde kürsüye gelen "büyüklerin" konuşmaları o kadar uzadı ki, küçükler annelerine yaslanıp uyudu.. 
     Belediye Başkanı Mehmet Bozgeyik, yaptığı konuşmada, 1 haftada tamamlanacak yardım kampanyasının birinci aşamasında, 20 ilköğretim okulunda okuyan 5 bin öğrenciye yardım paketi dağıtacaklarını söyledi. 
     6'şar kişilik 10 ayrı ekip tarafından yürütülecek kampanya için 79 
     milyar 980 milyan lira harcayacaklarını kaydeden Bozgeyik, ''Bu çalışmayla, özellikle kenar semtlerdeki ilköğretim okullarında okuyan ve beslenme sorunları bulunan öğrencilerimize destek oluyoruz'' dedi. Şehitkamil Kaymakamı Hasan Duran da ilçedeki ilköğretim okullarında 132 bini aşkın çocuğun eğitim gördüğünü ve büyük çoğunluğunun sağlıklı beslenmeden yoksun olduğunu, kampanyadan yararlandırılan çocukların öğretmenler tarafından belirlendiğini ifade etti. Konuşmaların ardından, yoksul öğrencilere yardım paketleri dağıtıldı. 
     






</TEXT>
</DOC>
