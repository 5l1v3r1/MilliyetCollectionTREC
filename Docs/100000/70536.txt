<DOC>
<DOCNO> 70536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/03/yazar/theper.html </URL>
<DATE> 2002/03/03/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Eşit haklara sahipsiniz 
</HEADLINE>
<TEXT>

     20 yıl önce özel parselasyonla bir arsa almıştım. Diğer parsel sahipleri belediyenin göz yumması sonucu arsanın muhtelif yerlerine ev yaptı. Ben ise ev yapmadım ama kendi hissemi çevirdim. Şimdi belediye bu yerde şuyulandırma yapıyor ve bizim arsanın 30'unu alıyor ama binalara dokunmadan benim parselimden. Böyle adalet anlayışı olur mu 
     G. D. - İstanbul 
     
     Sizin olayınızda hatalar zinciri oluşmuş, hangisini düzelteceksiniz bilemiyorum. 
     Birinci hata özel parselasyon diye bir şey yoktur, bir parselin sahibi tarafından çizgilerle bölünmesi hali yeni parsel yaratmak anlamına gelmez, hukuki hiçbir önemi yoktur. Bu ilk hata. 
     İkinci hata bu parselasyonu ciddi kabul edip buradan bir parsel almak. Siz buradan bir parsel almadınız mevcut büyük parsele ortak oldunuz. 
     Üçüncü hata, herkesin kendi parseli kabul ettiği alanı çevirip sahiplenmesi. Bu durumda şimdi siz diyorsunuz ki, "Belediye benim parselimden aldı". Hayır belediye sizin parselinizden alıp komşularınızın parselini onlara bırakmadı, hepinizin ortak malı olan büyük parselden alacağını aldı, geri kalan yine hepinizin. Böyle ortak gayrimenkullerde ortakların payları belli sınırlar içinde değildir, parselin her noktasına ortaktırlar, böyle olunca sizin hisseniz tam parsel için aynı oranda söz konusu. Yani sizin hisseniz gitti de komşularınızınki duruyor şeklinde algılamayın. Henüz hepiniz mevcut küçülmüş parsele aynı oranda sahipsiniz. Ancak siz kalan alan için ortaklığın giderilmesi talebinde bulunabilir veya sizin payınıza tecavüz edenlerden müdahalenin menini ve kullandıkları süre için kira bedeli ödemelerini isteyebilirsiniz. Yani elde kalan parsel üzerinde haklar eşit. 
     
     







Rakı sohbeti 


AB'ye girelim de... 


İnsanın hayale yoğunlaştığı anlar... 


Bir daha terket 


Bahar gelme üstüme .. 


Marmara'da neler oluyor 


İçmişim başım dönüyor, dönüyor 


Hicivlere sığınarak... 


Kaz Dağları, Cunda, Öngen'de bahar 


Derviş’in Akdenizlilik vizyonu 


Yüreğinin götürdüğü yerlere gitmeler 


Eşit haklara sahipsiniz 


İyi ki öğretmiyoruz 


"Örnek ülke" Türkiye’de bıçak kemiğe dayanmış 


Şehir merkezine "para ödenerek" girilecek 


Denize girdim çıkamıyorum 


</TEXT>
</DOC>
