<DOC>
<DOCNO> 79875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/23/guncel/gun05.html </URL>
<DATE> 2002/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Sokaktan sanata... 
</HEADLINE>
<TEXT>

Gökhan, Hüseyin ve Furkan’ın geleceği artık güvence altında 
     ÜMRAN AVCI İstanbul 
Fotoğraf AHMET DUMANLI 

     Çok değil daha birkaç yıl öncesine kadar üçü de sokak çocuğuydu. Yaz gecelerinde çimlerde, kış gecelerinde bankamatiklerde yatıp düş kuruyorlardı. Ve bir gün düşleri gerçek oldu... Gökhan Mercimek 16 , Hüseyin Kurtcan 16 ve Furkan Yıldırım’ın 13 anne baba dayağından kaçarak başladı hikayeleri. Yıllar süren sokaktaki yaşamdan sonra üçünün de yolları Yakacık’taki Vakıfbank Umut Vakfı İlköğretim Okulu’nda birleşti ve tamamen değişti. 
     
     Her şey önümde’ 
     İlköğretim okulunda eğitim gören bu öğrenciler bir yandan da İ.Ü. Devlet Konservatuvarı’na devam ediyor. Gökhan gitar, Hüseyin bateri çalıyor. Furkan ise bale ve tiyatro eğitimi alıyor. Baba dayağından bunalıp evden kaçan Gökhan, "Sokaklarda aç dolaştım. Şimdi sevdiğim her şey önümde. Bir yıldır gitar çalıyorum" derken 6 yaşında sokaklara düşen Hüseyin şunları söylüyor "4 yıl önce bu okula başladım. Sonra konservatuvara girdim, şimdi bateri çalıyorum." 
     



 GÜNCEL 



















</TEXT>
</DOC>
