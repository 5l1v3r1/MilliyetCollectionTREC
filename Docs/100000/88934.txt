<DOC>
<DOCNO> 88934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/spor/spo05a.html </URL>
<DATE> 2002/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Fedak r RÜŞTÜ 
</HEADLINE>
<TEXT>

İlk yarıda sakatlanan tecrübeli kaleci 90 dakikayı sakat sakat tamamladı 
     KOSTA Rika maçının ilk yarısının bitimine az bir süre kala rakibi ile girdiği mücadelenin ardından baldırından sakatlanan Rüştü, teknik heyetin uyarılarına karşın 90 dakikayı tamamladı. Tecrübeli kaleci, devre arasında soyunma odasında çok acı çekmesine karşın, ikinci yarıda da sahaya çıktı. Özellikle uzun vuruşlardan sonra başarılı kalecinin sekerek yürüdüğü gözlerden kaçmadı. Rüştü, "Normal şartlarda Brezilya’nın Kosa Rika’yı yenmesi gerekiyor. Biz de Çin’i devirip, gruptan çıkabiliriz" yorumunu yaptı. 
     
Okan için umut ışığı      SAKATLIĞI nedeniyle Brezilya ve Kosta Rika maçlarında forma giyemeyen Okan, Çin karşısında takımdaki yerini almak istediğini söyledi. Son antrenmanlarda düz koşu yapan Okan, "Ağrılarım azalıyor. Perşembe gününe kadar hazır olmayı umut ediyorum" dedi. Tecrübeli futbolcunun durumu bugün çekilecek olan MR’dan sonra kesinlik kazanacak. 
     
Tugay’dan itiraf      TUGAY, Kosta Rika maçında yüksek bir tempoda oynadıklarını ve bu yüzden zaman zaman yorgun düştüklerini söyledi. Özellikle maçın ilk yarısında gol bulabilmek için sınırlarını zorladıklarını söyleyen yıldız futbolcu, "İkinci yarının belli bölümlerinde yorgunluk bizim için sıkıntı yarattı. Ancak son dakikalara kadar önde götürdüğümüz maçı, 1 puanla bitirmemeliydik" dedi. 
     



 SPOR 



































</TEXT>
</DOC>
