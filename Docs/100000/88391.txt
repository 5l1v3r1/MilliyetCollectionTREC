<DOC>
<DOCNO> 88391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/ekonomi/eko02.html </URL>
<DATE> 2002/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP istiyor ama sattırmayız 
</HEADLINE>
<TEXT>

Türk Tarih Kurumu Başkanı Prof. Dr. Yusuf Halaçoğlu, CHP istese bile Atatürk’ün İş Bankası’ndaki hisselerinin satışına mahkemeye başvurarak engel olacaklarını söyledi 
     KADİFE ŞAHİN 

     İktisatçı Çetin Hacaloğlu’nun geçen yıl kendilerine Atatürk’ün İş Bankası’ndaki hisselerinin satışına ilişkin teklif götürdüğünü belirten Türk Tarih Kurumu Başkanı Prof. Dr. Yusuf Halaçoğlu, buna karşı olduklarını söyledi. 
     "Cumhuriyet Halk Partisi CHP istese de biz Atatürk’ün vasiyetinin bozulmasına izin vermeyiz. Gerekirse mahkemeye gideriz. Mahkeme de Atatürk’ün vasiyetinin lehine karar verir" diyen Halaçoğlu, kendilerine götürülen teklifte Atatürk’ün İş Bankası’ndaki yüzde 28.08 oranındaki hisselerinin bedelinin milyar dolar olarak ifade edildiğini ancak Türk Dil ve Tarih Kurumlarının bu satışa onay veremeyceğini bildirdi. 
     1983 yılında CHP’nin kapatılmasından sonra Atatürk’ün İş Bankası’ndaki hisselerinin Hazine tarafından bloke edildiğini belirten Halaçoğlu, "1995 yılında CHP Genel Başkanı Deniz Baykal ile yaptığımız prokol ile birlikte mahkemeye başvurarak hisseler üzerindeki blokeyi kaldırdık. Bu tarihe kadan ve bu tarihten sonrada yapılan sermaye artırımlarını Hazine karşılamadı. Biz Dil ve Tarih Kurumları olarak Atatürk’ün hisselerinin yüzdesi düşmesin diye payımıza düşen parayı almayarak sermaye bedellerini ödedik" dedi. 
     
     Sadece 800 milyar aldık 
     Deniz Baykal’ın hisse satışına karşı oldukları konusunda bilgisi bulunduğunu kaydeden Halaçoğlu, Türk Dil ve Tarih Kurumları’nın İş Bankası’ndaki Atatürk hisselerinin nemalarından yüzde 50 - 50 pay aldıklarını söyledi. Bugüne kadar 800 milyar aldıklarını bildiren Halaçoğlu, "CHP, geçen yıl almamız gereken ayrı ayrı 200 milyar liralık parayı bile daha bize ödemedi" diye konuştu. 
     
"Vasiyeti bozamazlar"      CHP’nin Atatürk’ün İş Bankası’ndaki yüzde 28.08 oranındaki hisseleri üzerinde sadece yönetim hakkı bulunduğunu belirten Halaçoğlu, hisselerin satışı konusunda kanun değişikliği hazırlığı yapılsa bile mahkemeye başvurarak temsil hakkı isteyeceklerini ve satışın gerçekleştirilmesine karşı çıkacaklarını söyledi. 
     "Atatürk’ün vasiyetinde hisselerin satışı diye bir ifade yok" diye konuşan Halaçoğlu konuşmasına şöyle devam etti "Vasiyetin orjinalinde bu var. Bunu bozmaya kimsenin hakkı yok. Ne bizim ne de CHP’nin. Bu hukuken de mümkün değil. Bunu asker zoru ile bile yaptıramazlar. Vasiyeti böyle tasarruf ediyoruz" diyemezler. Hiç kimsenin buna hakkı yok." 
     
     Sermaye bedelini biz ödedik 
     Satışın yapılabilmesi için vasiyet gereği Dil ve Tarih Kurumları’nın da onayının gerekli olduğunu da ifade eden Halaçoğlu, "Biz Atatürk’ün kemikleri sızlamasın, vasiyeti yerine gelsin diye kanunen hakkımız olan parayı almayıp sermaye artırımında kullanıyoruz" dedi. 
     



 EKONOMİ 




















</TEXT>
</DOC>
