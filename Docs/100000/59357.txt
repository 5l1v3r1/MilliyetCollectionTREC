<DOC>
<DOCNO> 59357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/astro/index.html </URL>
<DATE> 2001/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Gökyüzü gergin 
</HEADLINE>
<TEXT>

Bugün gökyüzü gergin. Enerjilerimizi doğru yönde kullanmaya özen göstermemiz gerekiyor. İkizler burcunda huzursuz olan Ay, hem Mars hem de Pluto ile sert açılar yaparken öfke ve çatışan enerjiler ortaya koyabilir. Bu durumdan İkizler, Başak, Yay ve Balık burçları, kısaca değişken burçlar daha fazla etkilenecekler. Koç’lar bugün yoğun bir koşturmaca içinde olabilirler ama dikkatli olmalılar. Huzurları kaçabilir, alacakları haberler yüzünden plansız davranabilirler. Boğa’lar parasal konularda rahat hareket edemeyebilir. Yanlış kararlar yüzünden zarara uğrama riski söz konusu. İkizler ise burçlarına geçen Ay sayesinde hareketli ama maalesef huzurlu değil. Çatışmaları aşması gerekiyor. Yengeç’ler kontrol dışı gelişmeler yaşarken, kendilerini güvende hissetmeyebilirler. Çaresizliğe kapılmadan hareket etmeliler. Aslan’ların durumu kötü olmamakla birlikte her söylenene inanmamaları iyi olacak. Bu arada arkadaşları yüzünden bazı tartışmalara girebilirler. Başak’lara dikkat diyoruz. Yapmaları gereken çok iş var ama nedense öfkeyi tercih ederek ilişkilerine zarar verebilirler. Terazi’ler değişik alternatiflere açıklar ama boş risklere de girmemeliler. Duygusal konularda boşvermişlik duygusu ile hareket edebilirler. Akrep’ler ise duygusal konularda bazı problemlerle karşılaşabilirler. Kendilerini yeteri kadar iyi anlatamamaktan şikayet edebilirler. Sakin olmalılar. Yay’lar huzurlu değiller. İlişkilerinde gerilim yaşamaları mümkün. Oğlak’ların günlük işlerini düzene sokmaları, küçük detaylarla uğraşmaları gerekiyor. Bu arada ellerinde olmayan nedenler de onları sıkıştırabilir. Kova’lar bugün daha huzurlular ama aşırı inat yüzünden kişilik çatışmaları da yaşayabilirler. Esnek olmak onlara çok şey kazandıracak. Balık’lara yine dikkatli olmalarını söylüyoruz. Kendilerini yoğun baskı altında hissedebilirler. Ev ve iş arasında denge kurmak pek kolay olmayabilir. 

            Faks 287 74 37 
      







</TEXT>
</DOC>
