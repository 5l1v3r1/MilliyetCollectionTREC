<DOC>
<DOCNO> 95062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/yazar/cetiner.html </URL>
<DATE> 2002/07/11/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Ecevit 88 yaşındaki lideri İnönü’yü nasıl devirdi 
</HEADLINE>
<TEXT>

     Ben genel başkan olmayı hiçbir zaman düşünmedim. Benim Genel Başkanım İnönü’dür. Onun karşısında başka bir genel başkan da düşünemiyorum. Dünya çapında büyük devlet adamıdır." 
     İsmet Paşa, bir süre önce milletvekili seçtirdiği Ecevit’in bu sözlerine güldü Hala buna inanacak kadar kendisini saf mı sanıyordu bu genç adam Meselenin "CHP’ye kim kumanda edecek sorunu olduğunu anlamayan mı kalmıştı " 
     1965 - 1973’lü yıllar, CHP hizip çatışmaları arasında bocalayıp duruyordu. Bülent Ecevit bu işin ustasıydı, rakiplerine karşı acımasızdı. Bir an önce bu tarihi partinin başına geçebilmenin savaşını veriyordu. Ama karşısında Cumhuriyet’in kurucularından, temel direklerinden biri olan İsmet Paşa vardı. Ecevit kurultaylarda İnönü’nün elini öpüyor, ona bağlılık gösterileri yapıyordu. Öte yanda da parti örgütlerini ele geçirmeye çalışıyor, her yere kendi adamlarını yerleştiriyordu. Siyasal Partiler Yasası böyle olursa her zaman böyle olur 
     İlk yıllar İsmet Paşa güvendi Bülent Ecevit’e ama sonra anladı genç, hırslı politikacının amacını. Ecevit ve takımı öyle oyunlar oynuyor öyle bağlılık gösterileri yapıyorlardı ki, buna rağmen onun amacını artık anlamayan kalmamıştı 
     
     İnönü 28 basamak çıkardı 
     İsmet Paşa en yakın, en güvendiği çalışma arkadaşları tarafından yıkılmaya çalışıldığında 88 yaşına yaklaşıyordu Bakınız değerli gazeteci Metin Toker o günleri kitabında nasıl anlatıyor 
     "İsmet Paşa üç cephede birden savaş veriyordu. Üçüncüsü sağlık cephesi ki parlak değildi. Yeni gözlükleri iyiydi de merdiven inip çıkarken pek yardımcı olamıyorlardı. Onlarla uzağı gören İnönü, ayaklarının ucunu kontrol edemiyordu Pembe Köşk ise merdivenli bir evdir. Yemek odasının ve oturma odalarının bulunduğu alt katlardan yukarıya 22 basamakla çıkılır. Asansör yaptırsaydı ya Paşa’nın odasına gitmek için ise 6 basamak daha tırmanmak gerekir. İnönü her gün birkaç defa bunu yapmak zorunluğundaydı." 
     
     Kazanırsa, endişe ederim 
     Ve İsmet Paşa CHP gemisini fırtınalar arasından alıp güvenli bir limana sokabilmek için büyük gayret sarf ediyordu. Kurultayı toplarken üç kez kalp krizi geçirdi. Hizipçiler yine de boş durmadılar, fırsat bu fırsattı Politikada vefa yoktu, duygu yoktu onlara göre O yıllar TV yok, Paşa’nın Anadolu’yu dolaşabilmesi de mümkün değil. Ahh bir sesini duyurabilse Aslında ona bağlılık mesajları içinde oynanan bütün oyunlar iflas ederdi 
     Parti örgütlerine kendi adamlarını seçtirmek yöntemi en güçlü kozuydu hizipçilerin İsmet Paşa’nın gölgesinde, CHP örgütleri teker teker yenilendi, hizipçiler Ecevit’i genel başkan seçecek delegeler haline dönüştü. Ondan sonra gelsin kurultay 
     Ecevit’i "memleket gerçeklerine vukufsuzluğu ve sağduyu ile ne kadar ters düşebileceği ispatlanmış bir hizip" olarak niteleyen İnönü şöyle söyledi "Ecevit kazanırsa endişe ederim " 
     Vee Ecevit böylece özel seçilmiş delegelerin oylarıyla CHP Genel Başkanı oldu İsmet İnönü kurduğu partiden CHP’den istifa etti 
     "Ben İnönü’nün belirttiği sınırlar içinde ortanın solundayım" diyen Ecevit’in ne yapacağını ne bilsin 
     
     Bu mu demokrasi 
     Son olayda DSP’li Bakan Gemici Bartın’a gidip seçmenleri önünde onların izniyle istifa ediyor görevinden. İki dakika geçmiyor, örgüt yöneticileri tümüyle görevden alınıyor, Rahşan Hanım tarafından diğerlerine göz dağı veriliyor Tıpkı 30 yıl önceki gibi Bunun da adı demokrasi, öyle mi 
     Sevgili dostum Metin Toker’in tarihe gerçekten ışık tutan kitabını bir kez daha okudum, oradan aldım bu olayları ve ben de anımsadım tek tek... "Demokrasimizin İsmet Paşalı Yılları 1965 - 1973"... Ellerine sağlık Metin Toker... Allah’tan şifalar diliyorum sana... 
     







Kritik dönem 


Clinton, Türkiye ve Dünya... 


Üstün hizmet 


Ecevit Şimdilik 3 Kasım 


Üçlü, yola çıkıyor, lider Cem 


Ecevit 88 yaşındaki lideri İnönü’yü nasıl devirdi 


Cem, açık tavrını artık koymalı 


İhanet 


Neye ihtiyacımız var 


Clinton ve ABD neden AB’ye girmemizi istiyor 


Seçim siyasi kilitlenmeyi çözebilir mi 


Bekle-gör’ 


İsmet Paşa 20 yıl önce söylemişti... 


Cem-Derviş beklentisi 


Clinton da o eski Clinton değil 


Yatırım ve üretim için kredi azaldı faiz arttı 


Finliler güneşe biz yarına hasret 


</TEXT>
</DOC>
