<DOC>
<DOCNO> 73226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/18/son/sondun09.html </URL>
<DATE> 2002/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de sakat doğum oranı yüzde 50 arttı 
</HEADLINE>
<TEXT>

     İngiltere'de belirli sakatlıklarla doğum oranında son 5 yılda yüzde 50 oranında artış görüldüğü bildirildi. 
     Doğuştan Sakatlıklarla Mücadele Vakfı BDF tarafından yapılan araştırmanın sonuçları, The Independent gazetesi tarafından manşetten duyuruldu. 
     Araştırma sırasında, her yıl 45 bin bebeğin ''spina bfida'' denilen ve bebeklerin omurgalarında görülen cinsten bir sakatlıktan başlayan ve çeşitli doğum izleri ile el ve ayaklarda oluşan deformasyonlara kadar uzanan belirli sakatlıklarla doğduğu saptandı. 
     Ortaya çıkardığı rakamın hükümetin açıkladığı rakamın 6 katı olduğunu belirten vakıf, elde ettiği sonuçların, her 16 bebekten birinin sakat doğduğu anlamına geldiğini bildirdi. 
     BDF'ye bağlı olarak çalışan bilim adamları, giderek artan sakat doğumların ardında, çevre kirliliğinde ve uyuşturucu kullanımında görülen artışın etkili olabileceğini düşünüyor. 
     






</TEXT>
</DOC>
