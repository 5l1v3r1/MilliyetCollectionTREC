<DOC>
<DOCNO> 57476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/16/yazar/tamer.html </URL>
<DATE> 2001/12/16/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Halalar değil, yabancılar 
</HEADLINE>
<TEXT>

     Koç Topluluğu ile ilgili dünkü yazım üzerine epey arayan oldu. Sağolsunlar bildiklerini, tahminlerini, değerlendirmelerini, temennilerini, yorumlarını, beklentilerini aktardılar. 
     Mustafa Koç’un Yönetim Kurulu Başkanlığı koltuğuna oturmasının, halalar başta Suna Kıraç tarafından engellediğine ilişkin her nedense yaygın bir tahmin var. Özellikle de Koç Topluluğu şirketlerinde çalışanlar düzeyinde... Rahmi Koç’un Yönetim Kurulu Başkanlığı koltuğunu oğluna bıraktığı haberlerinin hemen ertesi günü vazgeçtiği anlamına gelebilecek haberleri okuyunca, herhalde "olsa olsa" yöntemiyle ve belki de eski dengeleri anımsayarak Suna Kıraç ve halalar üzerinde duruluyor. Ancak bu yaygın kanının gerçekle uzaktan yakından alakası olamaz. 
     
Halalar olamaz      Biraz mantığınızı çalıştıracak olursanız, Yönetim Kurulu Başkanlığı gibi Koç’un kuruluşundan bu yana ancak ikinci kez değişecek çok önemli ve tarihi bir olayda, 4 kardeş kendi aralarında uzlaşmadan, kimseye yeşil ışık yakılmasının mümkün olmadığını kolaylıkla görebilirsiniz. 
     Dolayısıyla eğer Mustafa Koç’un 2002 martındaki genel kurulda babasından Yönetim Kurulu Başkanlığı’nı devralmasına halaların itirazı olduysa, bunu mutlaka çok daha önce söylemişlerdir ve kendi aralarında bir karara varmışlardır. Herhalde Koç Ailesi’nin böylesi önemli bir olayda basın önünde birbirleriyle çekişebileceklerini düşünmüyorsunuz. 
     Haaaa şu olabilir bakın Suna Kıraç ve halalar eğer yeğenleri Mustafa Koç’un, babasından tüm yetkileri devralmasını henüz erken bulmuşlarsa, çok önceden bu konuyu gündeme getirmişler ve kendi aralarında mutabakat sağlamışlardır. Ama kimseye bir şey söylenmediği için Koç Topluluğu üst düzey yöneticileri aileye yakın olanlar da dahil , Mustafa Koç’un 2002 martında görevi devralacağını sanmaya devam etmişlerdir. 
     Ve 11 Aralık’taki Yönetim Kurulu toplantısında bu kritik konuyla ilgili kararın çıkacağı beklendiği için de Ben bile defterime not düşmüşüm , Koç Ailesi içindeki erteleme kararından habersiz bazı üst yöneticiler, gazetecilere Mustafa Koç’un görevi babasından devralacağını kesin bir dille söyleyebilmişlerdir. 
     
Yönetim Kurulu’nun yabancı üyeleri      Bir diğer olasılık ise Koç Holding Yönetim Kurulu’nda son 2 yıldır yer alan 3 yabancı üyenin bu devir teslimi erken bulmuş olabilecekleridir ki, bu olasılık akla daha yakın. 
     Küçük bir hatırlatma yapalım. Küreselleşmenin ve dünyadaki yeni eğilimlerin şirket yönetimlerine yansımalarına paralel olarak Koç Topluluğu Yönetim Kurulu’na 2 yıl önce 3 yabancı üye atanmıştı 

</TEXT>
</DOC>
