<DOC>
<DOCNO> 74546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/son/sontur02.html </URL>
<DATE> 2002/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Şehir zorbaları banliyö treninde.... Gazeteciyi komaya soktular... 
</HEADLINE>
<TEXT>

     Cumhuriyet Gazetesi Spor Servisi muhabiri Serkan Yıldız, banliyö treninde cep telefonu ve cüzdanını gasp eden iki kişinin saldırısı sonucu ağır yaralandı. 
     İşyerinden ayrıldıktan sonra Sirkeci'den Halkalı'ya giden banliyö trenine binen Yıldız, Yedikule civarında kimliği belirlenemeyen iki kişi tarafından darp edildi. 
     Saldırganlar, kafasına sert bir cisimle vurarak bayılttıkları Yıldız'ın üzerindeki cep telefonu ile cüzdanını alarak kaçtılar. 
     Polis tarafından Yedikule İstasyonu'nda baygın halde bulunarak Bakırköy Devlet Hastanesi'ne kaldırılan Yıldız'ın, beyin travması geçirdiği ve durumunun ciddi olduğu bildirildi. 
     






</TEXT>
</DOC>
