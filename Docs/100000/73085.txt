<DOC>
<DOCNO> 73085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/17/yazar/temelkuran.html </URL>
<DATE> 2002/03/17/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Gönüllü işkence toplumu 
</HEADLINE>
<TEXT>

Dünyada bugün egemen olan sistemin iyi bir şey olduğunu düşünmek ideolojik bir tutum değil, olsa olsa bir zeka problemidir. Bir tür körlük de olabilir mi acaba Yok hayır O kadar geniş ve derin bir körlük mümkün değildir 
     Peki şunu biliyor muydunuz 80 sonrası içeri alınan siyasi suçluların gördükleri işkencelerden birinin mağdurun parmağıyla duvara dokunması suretiyle bekletilmesi olduğunu... Ne diyorsunuz Peki bunun "Dokun Bana" yarışmasına benzerliği dikkatinizi çekmiyor mu Burada bir mana var 
     Biri Bizi Gözetliyor evinde "Her yerde kamera var" sözünün hayranlık dolu bir teknolojik harika olarak sunulurken bugün hapishanelerde her yere kameralar konulmasının insan haklarına aykırı olduğunun tartışıldığını... Biliyorsunuz değil mi Ve biliyorsunuz, burada da bir mana var 
     Stockholm’de hiç de havalı olmayan bir otelin televizyonunda "Fear Game" Korku Oyunu diye bir logo beliriyor. İki grup insan birbirlerinin korkularıyla oynuyorlar. Parayı, korkularıyla oynanarak aşağılanmaktan daha çok önemseyen kazanıyor Kızın teki kedi kadar sıçanların ortasına yatıyor, yüzünden kuyruklar... Neyse, hakikaten mide bulandırıcı yani. Kız ağlıyor ama kalkmıyor. Yani George Orwell’in yazdığı "1984"ün aynısı. İnsanlar gizledikleri korkuları kullanılarak işkence görüyor. Manaya bak manaya 
     Reha Muhtar televizyonda "iftiharla sunuyor" "İtiraf Ediyorum " Günahlar medya marifetiyle açıklattırılıyor insanlara. Sonra arenanın ortasındaki beyin, etrafa sıralanmış izleyiciler tarafından, olabildiğince ortalama değerler gündeme getirilmek suretiyle ve fütursuz sorularla deşiliyor. Bir insanın ancak ağır işkence altında söyleyeceği gizleri televizyonda birazcık görünmek uğruna izleyicilere çiğdem çekirdek ediliyor. 
     
İşkence toplumunun esası      Bu mana bolluğu içinden çıkan tek bir sonuç var. Artık dünya, gönüllülük esasına dayalı bir işkence toplumudur. Sistem, insanları işkenceyi kendi hür iradeleriyle seçer hale getirmiştir. İç kaleler zapt edilmiş ve kalbin bütün tersanelerine girilmiştir. İnsanoğlu kendi kurduğu sistemin elinde oyuncak olmuştur. Ama bundan da kötüsü sistem, kendinden başka bir sistemin imkansız olduğu yalanını her gün beyinlere pompalamaktadır. Bu, sistemin kendini kaim kılmaya yarayan en güçlü ve en sahtekar aracıdır. İnsanlık bugün bu noktada diye, bu noktanın gelinebilecek en iyi nokta olduğunu savunmak bir kere ve öncelikle bilimsel değildir zaten. İnsanlık -daha iyi de olmayabilir ama mutlaka başka türlü günler de görecektir. O yüzden var olan pozisyona bu kadar yapışmak en nihayetinde yapışanları utandıracaktır. Karşı olanların bugünlerde büyük bir umutsuzluk yaşadığı da ortadır elbette. 
     Ama bu meseleler, yani dünya işleri, umutla, umutsuzlukla, şöyle ya da böyle hissetmekle ilgili değildir. Kalpsel bir durum yoktur ortada, tamamen akılla ilgilidir. 
     Londra’da Irak asıllı akademisyen bir arkadaşım İsrail-Filistin barış görüşmelerini organize etmeye çalışıyor. Ramallah’ın İsrail ordusu tarafından işgal edildiği dakikalarda konuşuyoruz. "Umutsuzum" diyor, "Galiba boşuna uğraşıyorum". Ben de ona umut- umutsuzluk meselelerini derin dondurucuya atmasını söylüyorum. O sırada Filistinli bir kadının çığlığı duyuluyor BBC World’de. İnsanın canı fena sıkılıyor tabii. 
     
Ekvador’dan gelen rüzgar      Ama işte sonra neyse ki bir haber daha giriyor BBC. O haber masasında da halden anlayan birileri var demek ki Ekvadorlu yerliler yalın ayak ABD’ye gitmişler. Texaco Petrol Şirketi’ne dava açmaya. Zira şirket, petrol çıkarırken ortalığa yayılan atıkları oralara buralara saçarak Yağmur Ormanları’nı harap ediyormuş. Yerliler, kanser riskini artırdığı ve topraklarını rezil ettiği için şirkete dava açıyor. Aklı selim Amerikalı bir avukat da davalarını almış, neşe ve kararlılık içinde mahkeme salonuna giriyorlardı. "Aferin ulan " diyesi geliyor insanın "Aferin ulan " Sistemin insanoğlunun iliğini kemiğini erittiği, normal bir uygarlıkta işkence sayılabilecek şeyleri insanlara gönüllü olarak yaptırabildiği bir zaman diliminde, aklı başında birileri kalmış demek ki. Dünyayı değiştirecek dalganın, zengin ulusların bu sistemden bıkmış çocukları ve üçüncü dünyanın "zincirlerinden başka kaybedecek bir şeyi kalmamış" yoksullarının dayanışmasıyla geleceğini tahmin etmiyor da değilim yani. Dur bakalım. 
     
     







Ve Yürekler... 


Dikey adalet 


İyimserlik karamsarlık üzerine bir pazar yazısı... 


Yol 


ÖSS değişiyormuş 


Bu yüzyılda böyle erkek... Çok zor... 


Aydın Boysan ve Tekel takımı 


Koş Süreyya Koş 


Fon bankasına borçlu sanayiciye 15 dolar faizi 


Gönüllü işkence toplumu 


Ucunda hapis var 


Bu, "Kopenhag kriterleri"nde yok ama.. 


Büyüme mi dedin, demek ki sen enflasyoncusun 


Hapishane, gazhane santral şimdi "modern sanat müzesi" 


Erivan’dan çıktım yola İzmir’de verdim mola 


</TEXT>
</DOC>
