<DOC>
<DOCNO> 65659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/03/yasam/ayas.html </URL>
<DATE> 2002/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
En güzel yemek sevgiyle yapılandır’ 
</HEADLINE>
<TEXT>

Sahrap Soysal, Ağrı’da bir kadının milföy hamuru bulamayacağını bile düşünüyor pratik ve lezzetli yemek tarifleriyle kadınları ekrana kilitliyor... Bundan böyle her çarşamba, Milliyet’in Keyifli Mutfak’ dergisi sayesinde okurla buluşacak olan Soysal, izleyicinin biricik Sahrap Abla’sı oluşunu anlatıyor.... 
     SEMRA KARDEŞOĞLU İstanbul 

     Kanal D izleyicilerinin Mutfakta Keyif’ programıyla Sahrap Abla’ olarak tanıyıp sevdiği Sahrap Soysal, şimdi Milliyet okurlarıyla da buluşuyor. Sahrap Soysal, bundan böyle her çarşamba günü Milliyet’le birlikte dağıtılacak Keyifli Mutfak’ dergisinde, birbirinden ilginç yemek tarifleri verecek, yemek kültürü üzerine bilgiler aktaracak. 
     Biz de bu fırsattan istifade, kimya eğitimi almasına rağmen, yemek programı ile tanıyıp sevdiğimiz 43 yaşındaki Sahrap Abla ile konuştuk ilginç yaşam öyküsüyle karşılaştık... 
     
     İkizlerle gelen yeni hayat 
     Gümüşhaneli yüksek inşaat mühendisi baba ile yine Gümüşhaneli annenin 6 çocuğundan biri olan Sahrap Soysal’ın tüm çocukluğu Anadolu’da geçmiş. Babasının görevi nedeniyle Elazığ, Kars, Adıyaman, Erzurum, Şanlıurfa, Bingöl gibi değişik illerde geçen çocukluğun ardından Soysal, ODTÜ Kimya Bölümü’nde yükseköğrenimini tamamlamış. Yaklaşık 16 yıl değişik kurumlarda yönetici olarak çalışan Soysal, 40 yaşında tüm kariyerini bir kenara bırakmış. 
     Nedenini kendi ağzından dinleyelim "18 yıllık evliyim. Eşim estetik cerrah. Yaşım 40’a geldiğinde büyük oğlum 13 yaşına ulaşmıştı. Çocuklarımı çok seviyordum ve yeniden çocuğumuz olmasını istedim. Hamilelik sürecinde ikiz çocuk dünyaya getireceğimi öğrendim. Doktorum durumun riskli olabileceğini söyleyerek, işimi bırakmamı önerdi. Böylece 16 yıllık iş yaşamımı bir kenara koydum. Bu arada eşimin işi nedeniyle New York’tan bir teklif aldık. Şimdi 3.5 yaşında olan ikizlerim Hasan ile Ömer orada dünyaya geldi. 
     
     "Hoş geldin Sahrap Abla" 
     Soysal, New York’ta çocuklarla eve kapandığını belirterek, sözlerini şöyle sürdürüyor "Bu dönemde daha dikkatli televizyon izlemeye başladım. Çok hoş kadın programları hazırlanıyordu. Bizde de böyle programlar hazırlanması gerektiğini düşündüm. Türkiye’ye geldikten bir süre sonra da e-kolay’ın "mahmure.com" sitesine anne-çocuk’ bölümüne yazmam istendi. Ben de ikizlerle yaşadıklarımı kaleme aldım. İlgi gördü, çok mektup aldı. Bu bölüm daha sonra Sahrap Abla’ olarak devam etti. Ardından Kanal D’de programlar sorumlusu Cansu Akbel’den bu formatta bir program teklifi geldi. Böylece bir yıl boyunca Kanal D’de Sahrap Abla’ olarak gönderilen mektuplara yanıtlar verdim." 
     
     "Misafir ağırlar gibiyim" 
     Bir süre tüketici programı da hazırlayan Soysal’ın yaşamındaki değişiklik yemek programıyla başlamış. Uzun süre program için mankenlerle deneme çekimleri yapılmış ancak seçenekler beğenilmemiş. Sonra... Aranan yüz bulunmuş 
     "Bir akşam Kanal D’den arayıp programı teklif ettiler. Ben gurme değilim ama evli bir kadın ve bir anneyim. Yemekle hep iç içeyim. Bir kere misafir ağırlamak, misafire en iyi sofrayı sunmak çok önemlidir ailemizde. Ben de kendi evimde bu geleneği sürdürdüm. Kendimi profesyonel misafir ağırlayacı olarak kabul ediyorum." 
     
     Muhteşem yemeklerin sırrı 
     Soysal, kısa sürede yemek programları içinde zirveye yükselen Mutfakta Keyif’ programının sırrını da şöyle açıklıyor 
     "Çocukluğum Anadolu’da geçtiği için her şehrin yemek kültürü hakkında bilgim oldu. Görerek öğrendim hiçbir yemeği unutmadım. Öte yandan Batı kültürü aldım. Yurtdışında çok bulundum, başka ülkelerin mutfaklarına da ilgi duydum. Ben programda Doğu ve Batı kültürünü bir potada erittim. Örneğin anneannemin yaptığı keşkeği tarif ederken onun kullandığı tahta kaşıkla yapıyorum. Yemek tarifi verirken, Ağrı’da bir insanın milföy hamurunu bulamayacağını bilerek onlara yol gösteriyorum. İçimden geldiği gibi davranıyorum. Halk beni kendi içinden biri olarak görüyor. Uzun yıllar çalıştığım için de çalışan kadınlara, çocuk ve gençlere özel mönüler sunuyorum. En büyük destekçilerim yapımcımız ve yöresel yemek danışmanımız Alev Kaman ile ustalarımız Mehmet Ergül ve Hüseyin Özoğuz." 
     Sahrap Abla, çalıştığı dönemde de yemek yapmaya hiçbir zaman üşenmediğini belirtip kadınlara son olarak şu öneride bulunuyor 
     "Yemek yapmak sanıldığı kadar zahmetli değil, yeter ki sevgiyle yapın. Sevgiyle sunun. Sofraya bulgur pilavı ile soğan bile koysanız onu güzel sunun. Güzel bir sofra ve ne olursa olsun zevkle yenen bir yemek ailenin mutluluğunu ve keyfini de artırır." 
     
Çocuklar için evde hamburger      İşte Soysal’dan bir yemek tarifi... Kendisi bu yemeği ev hamburgeri’ olarak tanımlıyor ve ikizlerinin gözde yemeği olduğunu söylüyor. Şöyle yapılıyor Bayat ekmek, bütün olarak ıslatılır. Dış kabuğu çıkarılıp içine un katılır. Elde edilen hamurdan alınan parçaların içine evde bulunan kıyma, peynir, ıspanak ya da patatesten yapılmış iç eklenerek teflon tavada kızartılır. 
     
     Soysal’ın favorileri 

</TEXT>
</DOC>
