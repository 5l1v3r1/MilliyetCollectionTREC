<DOC>
<DOCNO> 75683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/son/sontur04.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İşsizlik sigortası ödemeleri yarın başlıyor 
</HEADLINE>
<TEXT>

     İşsizlik sigortası ödemeleri, yarın başlıyor. İşsizlik ödeneği almaya hak kazanan toplam 5 bin 710 kişi, yarından itibaren ilgili Ziraat Bankası şubelerinden ilk ödeneklerini alacaklar. 
     Türkiye İş Kurumu Genel Müdürü Necdet Kenar, 4447 sayılı sosyal güvenlik yasası uyarınca, kendi kusuru olmaksızın işini yitiren, işsizlik sigortası fonuna 600 gün süre ile kesintisiz prim ödeyen ve 31 Ocak'tan itibaren kuruma başvuruda bulunanlardan 5 bin 710 kişinin işsizlik ödeneği almaya hak kazandığını bildirdi. 
     İşsizlik ödeneği almaya hak kazananların, Türkiye İş Kurumu il müdürlüklerinden alacakları ''İşsizlik Ödemesi ve Sağlık Belgesi'' ile birlikte ilgili Ziraat Bankası şubelerine giderek, buradan bankamatik kartlarını alabileceklerini vurgulayan Kenar, bu bankamatik kartları ile ödeneklerin ilgili banka şubesinden alınabileceğini söyledi. 
     Kenar, yarın, işsizlik ödeneği almaya hak kazananlardan bir bölümüne fona ödedikleri prim doğrultusunda 2 aylık, bir bölümüne de 1 aylık işsizlik ödeneği verileceğini belirtti. 
     Bu kişilere yapılacak ödeme tutarının toplam 1 trilyon 255 milyar düzeyinde olduğunu kaydeden Kenar, işsizlik ödeneği almaya hak kazananlara, fona ödedikleri prim doğrultusunda 6 ay süreyle 82 milyon lira ile 162 milyon lira arasında değişen miktarlarda ödenek verileceğini bildirdi. 
     Ödenek alan kişiler ile aile bireylerinin sağlık hizmetleri de, ödenek verilen süre içinde Türkiye İş Kurumu tarafından karşılanacak. 
     Bazı illerde işsizlik ödeneği almaya hak kazan kişi sayısı şöyle 
     İstanbul 2 bin 1 , Ankara 929 , Bursa 474 , Adana 180 , İzmir 158 , Kocaeli 160 , Manisa 137 , Diyarbakır 44 , Gaziantep 76 , Trabzon 38 , Samsun 101 , İçel 83 , Tekirdağ 73 , Denizli , Bu arada, İşsizlik Sigortası Fonu'nda 2 katrilyon 800 trilyon lira para birikti. 
     






</TEXT>
</DOC>
