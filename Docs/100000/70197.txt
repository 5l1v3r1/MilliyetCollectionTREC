<DOC>
<DOCNO> 70197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/son/sondun17.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
BM görevlileri, yardım karşılığında küçük kızlarla ilişki kurmuş 
</HEADLINE>
<TEXT>

     BM Genel Sekreteri Kofi Annan, Afrika ülkelerinde dağıttıkları yiyecek ve ilaç karşılığında küçük yaştaki kızlarla cinsel ilişkiye giren yardım kuruluşları görevlilerine ağır ceza verileceğini bildirdi. 
     Alman Bild gazetesinin internet sayfasında yer alan habere göre Annan, konuyla ilgili araştırmalar için Sierra Leone, Gine ve Liberya'ya temsilciler gönderdi. 
     Haberde, iddialarla ilgili olarak söz konusu ülkelerdeki mülteci kamplarında 1500 kadar tanığın bulunduğu belirtildi. 
     Yaklaşık 40 yardım kuruluşundan 70 görevlinin zan altında olduğu kaydedilen haberde, cinsel ilişkiye zorlanan bazı kız çocuklarının cesur davranarak bazı görevlilerin isimlerini açıkladıkları ifade edildi. 
     Haberde, BM Mültecilere Yüksek Komiserliği UNHCR ve ''Save the Children'' Çocukları Koruyun adlı yardım kuruluşunun yaptığı bir buçuk aylık araştırma sonucunda, çoğu kız çocuğunun yiyecek alabilmek için cinsel ilişkiye girmeyi tek yol olarak gördüğünün ortaya çıkarıldığı bildirildi. 
     






</TEXT>
</DOC>
