<DOC>
<DOCNO> 80610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/son/sontur06.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip Erdoğan'ın bir kaseti daha çıktı. Almanya'da ne demiş 
</HEADLINE>
<TEXT>

     Ankara DGM Cumhuriyet Savcısı Nuh Mete Yüksel, AK Parti Genel Başkanı Recep Tayyip Erdoğan'ın Almanya'da 1993 yılında yaptığı konuşma dolayısıyla incelemeye başlattı. 
     Savcı Yüksel, DGM'ye gelişinde gazetecilerin sorularını yanıtladı. 
     Yüksel, bir soru üzerine, Erdoğan'ın Almanya'nın Augsburg kentinde 1993 yılında yaptığı konuşmaya ilişkin inceleme başlattığını söyledi. 
     Savcı Yüksel, Erdoğan'ın, Rize'de 1992 yılında yaptığı konuşma dolayısıyla hakkında yürütülen soruşturma kapsamında sevk edildiği yedek hakimlik tarafından dün serbest bırakılmasına da itiraz edeceğini, ancak ne zaman itiraz edeceğinin belli olmadığını bildirdi. 
     O dönemde kapatılan Refah Partisi'nin İstanbul İl Başkanı olan Erdoğan'ın, Erbakan'ın siyasi yasaklı olmasına yolaçan Bingöl konuşmasına benzer görüşler açıkladığı kaseti şöyle 
     'İşte bak şu anda Türkiye'yi paramparça ettiler. Neden Sen yıllarca, ille de 'Ne mutlu Türküm diyene' dersen, kaidedir ki, etki tepkiyi doğurur. Öbürü de, ne diyecek 'Ne mutlu Kürdüm diyene' diyecektir... Bak İstanbul'da çok enteresan, bu yarışmada, 'Ne mutlu Kürdüm diyene' diyenler 1 nokta 48 oy aldı. 'Ne mutlu Türküm diyene' diyenler 1 nokta 37 oy aldı. Ama 'Ne mutlu Müslümanım diyene' diyenler yüzde 28 oy aldı... Niye Toparlayıcı anlayış budur. Eğer yıllarca bizim ülkemizde bu ayrılıkçı tohumlar atılmamış olsaydı, ben inanıyorum ki bugün, 27 etnik grubun yaşadığı Türkiye'de bu Kürt sorunu olmayacaktı...' 
     
</TEXT>
</DOC>
