<DOC>
<DOCNO> 62030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/13/yasam/yas05.html </URL>
<DATE> 2002/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
2. Sefa olayı 
</HEADLINE>
<TEXT>

Sefa Göbel... Yılbaşı gecesi evden kovuldu, Aksaray’da donarak öldü. Abdulkadir Kılıç... Belediyenin yardım teklifini geri çevirdi, Kurtuluş’ta soğuğa yenildi 
     ŞENOL DEMİRCİ İstanbul 

     Önce yılbaşı gecesi babasının evden kovduğu 15 yaşındaki Sefa Göbel, Aksaray’da donarak öldü. Ardından harekete geçen belediye, sokaklardaki çocukları toplamaya başladı. Ancak dün de 20 yaşındaki Abdulkadir Kılıç, Kurtuluş’ta donarak öldü. 
     
     Tinerciler arkadaşı oldu 
     Urfa’nın Bozova ilçesinde doğan Kılıç’ı babası nüfusa 2 yaş büyük yazdırdı. İlkokul birinci sınıfa giderken babası İsmail Kılıç, kendi babasını Abdulkadir’in dedesi öldürdü. 6 çocuklu ailenin tüm yükü 8 yaşındaki Abdülkadir’in sırtına binince okulu bırakıp, İstanbul’un yolunu tuttu. Kurtuluş’ta bir kebapçının yanında işe girdi, kazandığı parayı da ailesine göndermeye başladı. Bu sırada da yeni arkadaşlar edindi, tinerci ve balicilerle tanıştı. Sonra 17’sinde oto hırsızlığından karakola düştü. Ardından diğer suçlar geldi. Artık tamamen sokaklardaydı. 
     
     Uyudu, uyanamadı... 
     Kar yağışıyla birlikte gelen dondurucu soğuklarda olası ölümlerin önüne geçmek isteyen İstanbul Büyükşehir Belediyesi’nin yardım elini geri çevirdi. Bir arkadaşından aldığı parayla hap alıp Kurtuluş’ta yarım kalmış bir inşaattaki yatağına uzandı. Bir daha uyanamayan Kılıç, bulunduğunda üzerinde yorgan, ayağında ayakkabı yoktu... 
     
     
     



 YAŞAM 





















</TEXT>
</DOC>
