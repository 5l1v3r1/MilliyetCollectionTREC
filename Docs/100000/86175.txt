<DOC>
<DOCNO> 86175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/26/spor/spo04.html </URL>
<DATE> 2002/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
KIYMETE BİNDİLER 
</HEADLINE>
<TEXT>

Trabzonspor’da satılması düşünülen Hami ve Osman’a teklif yağıyor, bazı yöneticiler ise ikilinin transferine şiddetle karşı çıkıyor 
     Sıraya girdiler 
     BORDO - Mavili yönetimin yollarını ayırma kararı aldığı Hami ve Osman’a Süper Lig kulüpleri büyük rağbet gösteriyor. Hami için Galatasaray, Bursaspor, Kocaelispor, Ankaragücü, Göztepe, Elazığspor, Malatyaspor ve Samsunspor’un transfer teklifi götürdüğü, Osman’ı da Göztepe, Bursaspor, Elazığspor, Malatyaspor ve Samsunspor’un istediği öğrenildi. İki futbolcu, teklifleri doğrulayıp, görüşmelerin sürdüğünü söylediler. 
     
     Tartışma yarattı 
     YÖNETİM ile durumlarını son kez görüşeceklerini belirten Hami ve Osman, "Şu anda takım ismi vermek doğru olmaz. Tekliflere evet’ dememiz de mümkün değil. Kendimizi en iyi şekilde gösterebileceğimiz bir kulüpte oynamayı düşünüyoruz" dediler. Bazı yöneticiler iki oyuncunun satılmasınına şiddetle karşı çıkarken, "Özellikle Hami, gittiği takımda başarılı olursa o zaman camiaya ne cevap veririz" diye konuştular. 
     
Mutluluğa hasret kaldım’      TRABZONSPOR Başkanı Özkan Sümer, bayrağı devraldığı günden bu yana bir türlü mutlu olamadığını açıkladı. Sümer, yaşanan maddi sıkıntılar, eleştiriler ve takımın aldığı başarısız sonuçları hatırlatıp, "Maalesef benim mutlu günüm olmadı. Anlık oldu. Her başkanın takımı maçtan iyi sonuçla ayrıldığı zaman yaşadığı keyif bende biraz daha fazladır. İhtiyaç olduğu için geldim. Aslında başkanlığın hiç de heveslisi olmadım. Teknik adamlığımı daha çok seviyorum" açıklamasını yaptı. 
     
Eskilere tepki      TRABZONSPOR’DAN ayrılıp, İstanbul’daki kulüplere transfer olan futbolcuların açıklamaları yöneticileri kızdırdı. Genel Sekreter Mahmet Ören, "Ogün, Fenerbahçe’ye gittiğinde Doğuştan Fenerliyim’ demiş. Zafer’in de imza sonrası Ben çocukluktan beri Beşiktaşlıydım’ dediği yazılıyor. Yarın başka kulübe gittiklerinde de aynı şeyi söylerler. Futbol camiasında işler böyle yürüyor" dedi. 
     



 SPOR 

























</TEXT>
</DOC>
