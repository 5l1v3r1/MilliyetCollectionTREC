<DOC>
<DOCNO> 93380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/guncel/gun08.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Barlara giriş yaşı yükseltilmeli mi 
</HEADLINE>
<TEXT>

ÇAPRAZ ATEŞ 
     NESLİHAN CUYAR 

     Reina’nın sahibi Mehmet Koçarslan, eğlence mek nlarına giriş yaşının 21’e çıkarılmasını önerdi. Koçarslan, "Kendi kızlarımı düşünüyorum bu gençlere bakınca. Onlar da büyüyecek. Zararıma da olsa bizimki gibi kulüplere giriş yaşının 21’e çıkarılması için başvuruda bulundum" dedi. Bu istek, farklı yorumlara neden oldu. 
     
Alkol ayarını yapamazİzzet Çapa işletmeci 
     Yaşı 18 olan bir kişi araba kullanma ehliyetine sahip olabilir ama eğlence ve alkol nüansını ayarlayabilecek yaşta değildir. 21 yaş, Türkiye standartları için çok uygun bir yaştır. 18 yaşındaki müşteri benim dükk nlarıma gelmesin. Kanun olarak gelebilir ama ben 18 yaşındaki müşterinin dükk nlarıma gelmesini istemiyorum. Bu, ehliyeti alıp ertesi gün trafiğe çıkmak gibi bir şey. Benim hedef kitlemde asla 18 yaş yok. 25 yaşın altındaki gençleri asla içeriye beklemiyorum. Tüm eğlence mek nları için 21 yaş uygundur. 
     
Yaşın bir önemi yokTuğba Özay manken 
     İnsanın kendisiyle ilgili bir şey. Kişinin kendi iradesi, yaşam şekli, aldığı eğitim ve kendini yetiştirmesiyle doğru orantılı bir şey. 18 yaşında olup da gayet düzgün, eğlenmesini bilen gençler var. 18 yaşımı geçtim. O yaştayken ailemin iznini alarak çıkabiliyordum, gayet güzel eğleniyordum ve sonra da evimin yolunu tutuyordum. Giderek yozlaşan bir toplumun içinde yaşadığımızdan dolayı böyle bir tedbir alınabilir ama her ne olursa olsun bu insanın kendi iradesiyle ilgili. 18 ya da 21 yaşın çok fazla önemi yok, kişi kendini bilmeli. 
     
Düzenleme getirilmeli Perihan Savaş sanatçı 
     Gece kulüpleri tarzında yerler için 18 yaş çok erken. Özellikle eğlence yerlerinde gördüğümüz tablolar çok hoş değil. Gençlere insanın hayatının bu kadar kolay, eğlencenin bu kadar basit olduğunu göstermek yanlış. Bizim zamanımızda da eğlence vardı ama hiç bu tarz cıvığı çıkmış şekilde değildi. Herkes dansını ederdi ama burada öyle bir dans ediliyor ki dans mı ediyorlar, yatak odasındalar mı belli değil. Bazı şeyler vardır, onlar gizemlidir, ağırdır. Taş yerinde ağırdır. İnsanlar o tip şeyleri başka yerlerde yapmalı. Ya bunlara bir düzenleme getirilmeli ya da eğlence yerine giren gençlerin yaşı biraz daha olgunlaşmalı. 
     
Giremezse daha kötüMehmet Tuna işletmeci 
     18 yaş uygulaması eğlence mek nları için uygun bir yaş. Ben çıkmamalarında bilhassa daha sakınca görüyorum. 18 yaşında bir eğlence mek nına giremezse, bir başka arkadaşının evine gidip müzik dinleyecek, içki içecek. Oysa ki topluma çıktığı zaman etrafındaki büyüklerinden biraz çekinecek. O yaştaki bir kimse zaten fazla da çıkmıyor. Çocuklarımızı umumi yerlere çıkarmazsak yazlık evlerde, kışlık evlerde toplanacaklar. Bence daha kötü. Oysa ki eğlence merkezlerinde anneler, babalar, amcalar, ağabeyler var. Bana biraz daha kontrol altındalar gibi geliyor. Burada ailelere, polis arkadaşlara çok büyük görev düşüyor. Herkes görevini iyi yaparsa topluma çıkmalarında çok fazla sakınca görmüyorum. 
     



 GÜNCEL 















</TEXT>
</DOC>
