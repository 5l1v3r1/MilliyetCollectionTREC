<DOC>
<DOCNO> 87649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/son/sondun03.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalılar 1 yıl içinde yeni saldırı bekliyor... 
</HEADLINE>
<TEXT>

     ABD'de yapılan bir kamuoyu yoklaması, her 10 vatandaştan 9'unun bir yıl içinde ülkede yeni bir terörist saldırı beklediğini ortaya koydu. 
     Time dergisi ve CNN televizyonunun ortak anketine katılanların yüzde 37'si, saldırının kendi kasabasında veya kentinde olacağını düşünüyor. 
     Ankete göre, vatandaşların yüzde 26'sı 11 Eylül terörist saldırılarını ayda birkaç kez, yüzde 32'si haftada birkaç gün ve yüzde 29'u hemen hemen her gün anımsıyor. 
     Saldırıların Amerikan halkı üzerindeki etkisiyle ilgili olarak, ankete katılanların yüzde 70'i, ailesiyle daha fazla zaman geçirme ihtiyacı duyuyor. Halkın yüzde 67'sı yaşamdaki amacına daha fazla odaklanırken, yüzde 28'i saldırıların yarattığı depresyon duygusunu atamadığını söylüyor. 
     Anketin geçen ay sonunda 1007 yetişkin arasında telefonla yapıldığı belirtildi. 
     





</TEXT>
</DOC>
