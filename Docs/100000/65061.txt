<DOC>
<DOCNO> 65061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/son/sontur23.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Simitlerine el konulan satıcı zabıtayı kundaklamaya kalkıştı 
</HEADLINE>
<TEXT>

     Antakya'da, simitlerine ve tepsisine el konulan seyyar satıcı, Zabıta Müdürlüğü'nü kundaklamaya kalkıştı. 
     Zabıta Müdürlüğü ekipleri, bir süre önce açıkta simit satmaması için uyardıkları Murat S.'nin 18 aynı şekilde satışlara devam etmesi üzerine, bugün simitleri ve tepsisine el konuldu. 
     Zabıta Müdürlüğü'ne gelerek simitlerini almak isteyen Murat S'ye görevliler, sağlık koşullarına uygun araba yaptırması halinde malzemelerini verebileceklerini söyledi. Buradan ayrılan Murat S, bir süre sonra bidonla gelerek koridora benzin dökmeye başladı. Murat S. 
     benzini tutuşturmak isterken olayı fark eden görevliler tarafından etkisiz hale getirildi ve polise teslim edildi. Antakya Belediye Başkanı İris Şentürk, olayın üzücü olduğunu belirterek, ''Hiç kimse veya kitle bu tür yasadışı eylemlerle bir yere varamaz. Kentin düzeni ve sağlığı için aldığımız kararları uygulamaya devam edeceğiz'' dedi. 
     






</TEXT>
</DOC>
