<DOC>
<DOCNO> 87308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/siyaset/siy01.html </URL>
<DATE> 2002/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve beklenen oldu 
</HEADLINE>
<TEXT>

Kortizonun kemikleri zayıflatacağını söyleyen uzmanlar haklı çıktı. Kaburgası kırılan Ecevit’in şimdi de omurgası çöktü 
     ELÇİN ERGÜN ANKARA 

     Başbakan Ecevit, ikinci nekahat döneminin beşinci gününde de her sabah olduğu gibi sağlık kontrolünden geçti. Prof. Turgut Zileli başkanlığındaki heyetin muayenesi bir saat sürdü. Sekiz doktordan, yedisi evden ayrılırken, fizyoterapist olan son görevli bir süre daha kalıp tromboflebit sorunu olan Başbakan’ın sol ayağına yoğun fizyoterapi uyguladı. 
     
     Kortizon mahvetti 
     Bu arada Ecevit’in sağlık durumuyla ilgili son gelişme, doktorların, Başbakan’ın omurgasında kırık olduğu haberlerini yalanlamaması oldu. Alınan bilgilere göre, kortizon tedavisi nedeniyle Ecevit’in kemikleri darbelere dayanıksız durumda. Daha önce kaburgasını kıran Ecevit, taburcu olurken de merdivenleri alelacele inince omurgasında çökme şeklinde kırık oluştu. Çelik korse giyen Ecevit, basın toplantısını da bu korseyle yaptı. 
     
Bağırsak iltihabına ilaçlar neden olmuş      AYŞEGÜL AYDOĞAN 

     İlk olarak bağırsak şik yetiyle hastaneye giden Başbakan Ecevit’in sağlık durumunu yorumlayan Prof. Murat Emre, parkinson tedavisinde kullanılan ilaçların, mide ve bağırsak sisteminde bozukluklara yol açabileceğini söyledi. Yüzde 90 olumlu sonuç veren parkinson ilaçlarının uzun vadede yüksek dozlarda kullanılmasının 5-10 yıl içinde istemsiz hareketlere neden olabileceğini de söyleyen Prof. Emre, "Tedaviye cevap verirse hasta işine devam edebilir" diyor. 
     
DSP’lilerden eleştirilere yanıt Başbakanımız dönecek      DSP Genel Başkan Yardımcısı Tayfun İçli ve Grup Başkanvekili Emrehan Halıcı, dün düzenledikleri basın toplantısında, medyada gündeme getirilen "Ecevit görevi bırakmalı mı " tartışmalarına sert yanıt verdi. Eleştirilerin haksız olduğunu söyleyen Halıcı, "Basında ve bazı siyasi çevrelerde Sayın Ecevit’e karşı yakışıksız, saygısız ve insafsız saldırılar sürmektedir. Kendisinin her insan gibi hasta olmaya hakkı vardır. Senaryolar üretenlerin planlarını bozacağız. Başbakanımız en kısa sürede sağlığına kavuşacak, görevine dönecektir" dedi. 


 SİYASET 














</TEXT>
</DOC>
