<DOC>
<DOCNO> 77790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/son/soneko08.html </URL>
<DATE> 2002/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol fiyatları geriledi 
</HEADLINE>
<TEXT>

     Asya'nın en önemli petrol borsası konumunda olan Singapur'da petrol fiyatları geriledi. 
     New York Borsası'nda Batı Teksas türü petrolün Mayıs ayı vadeli fiyatının 31 sent artarak kapanmasının ardından, Singapur Borsası'nda 16 sent gerileyerek 25.97 dolara indi. 
     Petrol fiyatlarının dünkü kazanımlarını kaybetmesine neden olarak, Ortadoğu bölgesinde tansiyonun az da olsa düşmesi ile Venezuella'da petrol sektöründeki grevin, uluslararası petrol arzında bir sorun yaratmayacağının görülmesi gösterildi. 
     Dünyanın en büyük petrol tüketicisi konumunda olan ABD'nin stoklarının tam olmasına karşın, Venezuella'da petrol sektöründe yaşanan huzursuzluk ile Ortadoğu bölgesinde yaşanan gerilim uluslararası piyasada petrol fiyatlarında istikrarsızlığa neden olmakla birlikte, bir yıl öncesine oranla petrol arzında bir sorun yaşanmıyor. 
     Uzmanlar, dünyanın önde gelen petrol ihracatçısı ülkesi olan Venezuella'da işçilerin katıldığı 2 günlük ulusal grevin yakından gözlendiğini bildirdiler. 
     Venezuella'da devletin denetimi altındaki Venezuella Petrol firmasında yaşanan grev, bu ülkenin petrol ihracatını olumsuz yönde etkiliyor. 
     Bu arada, Petrol İhraç eden Ülkeler Örgütü OPEC Genel Sekreteri Ali Rodrigez yaptığı açıklamada, Irak'ın petrol ihracatını geçici süreyle durdurması, Venezuella'da petrol sektöründeki greve karşın, uluslararası piyasada petrol fiyatlarında gerileme görüldüğünü belirterek, kartelin üretimi artırmayı düşünülmediğini yineledi. 
     






</TEXT>
</DOC>
