<DOC>
<DOCNO> 78170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/son/sondun07.html </URL>
<DATE> 2002/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'da rakip gruplar arasında çatışma 9 ölü 
</HEADLINE>
<TEXT>

     Afganistan'ın Vardak bölgesinde iki rakip grup arasında çıkan çatışmada 9 kişi öldü. 
     Afgan Basın Haber Ajansı, geçici hükümetin komutanı Muzafferuddin ile Gulam Ruhani Nangali'ye bağlı gruplar arasında bölgenin başkenti Meydan Sahr civarında dün gece çıkan çatışmada 12 kişinin de yaralandığını duyurdu. 
     Ajans, çatışmada roket ve ağır topların kullanıldığını belirterek, bölgenin büyük bir kesimini denetiminde bulunduran Nangali'nin 18 savaşçısının kaybolduğunu kaydetti. 
     Öte yandan Afganistan'ın başkenti Kabil'de devriye gezen uluslararası barış gücünden İngiliz askerlerine ateş açıldığı bildirildi. 
     Barış gücü sözcüsü Yarbay Neal Peckham, yaptığı açıklamada, dün yapılan saldırıya karşılık verildiğini, ancak çatışmada yaralanan olmadığını söyledi. 
     





</TEXT>
</DOC>
