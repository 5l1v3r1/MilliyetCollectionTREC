<DOC>
<DOCNO> 55715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/son/sontur10.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Maceracı Tavaslılar şimdi de Yeni Zelanda yolunda 
</HEADLINE>
<TEXT>

     Yurtdışına işçi olarak gitmek için fırsatları değelendirmeye çalışan Denizli'nin Tavas İlçesi halkı, bu kez de Yeni Zelanda'ya gitme hazırlıkları yapıyor. 
     İş için gittikleri ülkelerde başlarına çeşitli sıkıntılar gelen Tavaslılar, macera girişiminden vazgeçemiyor. Yeni Zelanda hükümetinin ''göçmen işçi'' alacağı duyumunu alan Tavas'ta çok sayıda kişi, Yeni Zelanda'ya işçi olarak gidebilmek için başvuru yaptı. Yalnızca Tavas'ın Konak Beldesi'nden Yeni Zelanda'ya gitmek için başvuranların sayısının 200'ü geçtiği belirtildi. 
     Yeni Zelanda'ya gitmek için girişimde bulunanlardan 2'sinin başvurusu kabul edildi. Yeni Zelanda'da çalışmak için başvurusu kabul edilenlerden Fatih Günday 21 , bir süre önce arkadaşlarının ısrarı üzerine Yeni Zelanda'ya iş başvurusu yaptığını, olumlu yanıt gelince sevindiğini söyledi. Günday, ''Hazırlıklarımı tamamlayınca yola çıkacağım'' dedi. 
     
     Başlarına gelmedik kalmadı 
     Tavaslı bir grup vatandaş, yıllar önce işçi olarak çalışabilmek umuduyla Kanada'ya ve Güney Afrika'ya yolculuk yapmıştı. Kanada hükümetinin sert tavrı karşısında sınırdışı edilme tehlikesiyle karşı karşıya kalan Tavaslılar, bir kiliseye sığınmıştı. 
     Bir başka yurtdışı seferini Güney Afrika'ya yapan Tavaslılar, başkent Johannesburg'da can güvenliklerini tehlikeye atmışlardı. 
     






</TEXT>
</DOC>
