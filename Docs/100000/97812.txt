<DOC>
<DOCNO> 97812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/25/astro/index.html </URL>
<DATE> 2002/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni projeler ve karmaşa 
</HEADLINE>
<TEXT>

Bugün Merkür ve Mars, Aslan burcunda yan yana gelirken yeni projeler ortaya konabilir. Bununla birlikte yapılacak anlaşmalar karmaşaya da yol açabilecek güçte. Koç’lar yaratıcı konularda ani fikirlerle harekete geçebilirler. Bu konuda dostlarından da çok şey öğrenebilecekler. Grup çalışmalarına önem vermeliler. Boğa’lar işte hareketli gündeler ama başkalarının görüşleri yüzünden problemlerle karşılaşabilirler. Akılcı olmaya çalışmalılar. İkizler bugün de rahat sayılır ama aşırı sabırsız olmaları ya da diline hakim olamamaları yüzünden bazı sorunlarla karşılaşabilirler. Yengeç’ler ortaklaşa işlerle uğraşabilirler. Özellikle parasal açıdan başkalarını desteklemek gerekebilir. Bu yüzden karşısındaki kişinin niyetini iyi anlamak zorunda. Aslan’lar kendilerini güçlü ve kararlı hissetmekle birlikte, ortaya çıkan şartlar yüzünden ilişkilere önem vermeliler. Tek başlarına hareket etmek kolay değil. Başak’lar günlük işlerinde, iş ortamında özenli ve dikkatli olmak zorundalar. İstediklerini hemen elde etmeleri pek kolay olmayabilir. Sabırlı olmak zorundalar. Terazi’ler rahat sayılırlar ama gerek duygusal konularda, gerekse günlük işlerinde abartıya kaçmamalılar. Aşkta hareketlilik var ama hayal kırıklığı riski doğabilir. Akrep’ler dikkatlerini yakın çevrelerine, evle ilgili konulara ayırmış olabilirler. Daha çok hazırlık içindeler ve hızlı sonuç beklememeliler. Yay’lar hızlı düşünüyor ve ona göre hareket ediyorlar. Bu olumlu olmakla birlikte bazı yanlış değerlendirmeler de söz konusu. Oğlak çalışmalarının sonuçlarını daha iyi görecek. Eğer bazı hatalar yaptıysa bu doğrudan parasal durumuna yansıyabilir. Çalışma kapasitesini iyi değerlendirmeye bakmalı. Kova’lar kişisel önem taşıyan konularda girişimlerde bulunabilir. Başkalarının neler dediğine de dikkat etmeli. Aşırı inatçılık hayal kırıklığına da yol açabilir. Balık’lar rahat değiller ve olayları biraz da oluruna bırakma eğilimindeler. Beklemek harekete geçmekten daha iyi sonuçlar verebilir. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
