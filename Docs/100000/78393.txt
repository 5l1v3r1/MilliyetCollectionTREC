<DOC>
<DOCNO> 78393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/15/siyaset/siy04.html </URL>
<DATE> 2002/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Ortaklık Konseyi belgesinde orta yol 
</HEADLINE>
<TEXT>

     GÜVEN ÖZALP Brüksel 

     Türkiye ile Avrupa Birliği AB arasındaki en önemli kurumlardan biri olan Ortaklık Konseyi, yarın Lüksemburg’ta toplanıyor. Milliyet’in elde ettiği, toplantıda gündeme gelecek belgede Türkiye’ye karşı "orta yol" izleniyor. Türkiye’nin diğer adaylarla aynı konumda olduğuna vurgu yapan belge, anayasal değişikliklerin Türkiye’yi AB standartlarına daha yakınlaştırdığını dile getiriyor. Reform çabalarının sürmesini isteyen AB, ifade özgürlüğü, inanç özgürlüğü, kültürel haklar, HADEP davası, olağanüstü hal gibi nedenlerle insan hakları alanındaki durumun hala kaygı verici olduğunu kaydediyor. 
     
     Ekonomiye olumlu bakış 
     Kıbrıs’ta 2002 Haziran’ında çözüm bulunmasının önemli olduğu bu belgede de dile getirirken Türkiye’nin büyük rahatsızlık duyduğu terör listesine ilişkin gözden geçirme yapıldığı mesajı veriliyor. Ekonomik programın sıkı bir biçimde uygulanmasından memnun olan Avrupa Birliği, 2002’de Türk ekonomisinin alınan önlemlerin faydalarını göreceğine olan inancını dile getiriyor. 



 SİYASET 












</TEXT>
</DOC>
