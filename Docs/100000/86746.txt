<DOC>
<DOCNO> 86746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/son/sondun33.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Arabistanlı Lawrence maaşını gizemli bir kadınla paylaşıyormuş 
</HEADLINE>
<TEXT>

     1. Dünya Savaşı sırasında Ortadoğu'da yürüttüğü istihbarat faaliyetleriyle tanınan Arap Lawrence lakaplı Thomas Edward Lawrence'ın, bir yıldan fazla bir zaman boyunca maaşının üçte ikisini bir kadına verdiği ortaya çıktı. 
     Yeni yayınlanan gizli hükümet belgelerine göre, aynı zamanda yazar ve asker olan Lawrance, 1920'lerin ortalarında İngiltere'nin Newark şehrinde yaşayan Ruby Bryant adlı kadına kıt maaşından ödeme yaptı. 
     Bryant adlı kadının ismi, Lawrance'ın hayatını anlatan kitapların hiçbirisinde geçmiyor. Arap Lawrance'ın bu kadınla ilişkisi ve para ödeme nedeni de bilinmiyor. 
     Belgelere göre, Lawrance Bryant adlı kadına ödemeyi durdurduğu gün, bir başka gizemli karakter W.J. Ross'a para ödemeye başladı. Bu ödeme de, Ross'un, Havacılık Bakanlığı'na, artık gerek olmadığını bildirmesine dek bir yıl sürdü. 
     Arapların Türklere karşı ayaklanmasına yardım eden Lawrence, savaş anılarını ''Aklın Yedi dayanağı'' adlı kitabında toplamıştı. 
     





</TEXT>
</DOC>
