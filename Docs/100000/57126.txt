<DOC>
<DOCNO> 57126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/spor/spo04.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Sümer kupayı istedi 
</HEADLINE>
<TEXT>

Trabzonspor Başkanı, tesislerde teknik heyet ve oyuncularla toplantı yaparak, rotayı çizdi 
     BORDO - Mavili Kulübün Başkanı Özkan Sümer, dünkü idmandan önce teknik kadro ve futbolcularla toplantı yaparak, özellikle ağırlığı kupaya vermelerini istedi. Galatasaray ve Fenerbahçe’nin kupadan elendiğini hatırlatan Sümer, "Biz çok iyi durumdayız. Üç maç daha kazanırsak, kupayı müzemize götüreceğiz. Avrupa’da mücadele vermemiz için ilk kapı Türkiye Kupası" dedi. 
     KULÜPTE sorun haline gelen Brezilyalı futbolcular Jarro ve Aurelio’nun bonservislerinden kaynaklanan sorunun önemli oranda giderildiği dile getirildi. Olaria kulübünün yetki belgesini alan Menajer Miranda, dün Başkan Özkan Sümer ve Genel Sekreter Mahmut Ören ile görüştü. Toplantıda faiz verilmeyeceği, 315 bin dolarlık son taksidin ödeneceği vurgulanırken, anlaşma da sağlandı. 
     



 SPOR 





















</TEXT>
</DOC>
