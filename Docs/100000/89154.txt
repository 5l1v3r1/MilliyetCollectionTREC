<DOC>
<DOCNO> 89154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/yasam/yas05.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Minik Shakira’ Konya’yı karıştırdı 
</HEADLINE>
<TEXT>

Ailesiyle gittiği gecelerde Shakira kemeri’ takıp dans eden Nilsu için toplanan Konya İl Genel Meclisi’nde sert tartışmalar yaşandı 
     ALİYE ÇETİNKAYA Konya DHA 

     Kolombiyalı şarkıcı Shakira gibi giyinip tıpkı onun gibi dans eden 7 yaşındaki Nilsu T., Konya’da günün tartışma konusu oldu. 
     Vali Ahmet Kayhan başkanlığında toplanan İl Genel Meclisi’nde Saadet Partili üyelerin dansöz’ benzetmesi yaparak eleştirdiği Nilsu, ailesiyle katıldığı Hekimler Gecesi’nde yine sahnedeydi. 
     Mehmet Beğen İlköğretim Okulu 1. sınıf öğrencisi Nilsu’nun okul gecesindeki dansı, geçen hafta İl Genel Meclis Toplantısı’nın gündemine taşındı. SP’li Saim Eke, İl Milli Eğitim Müdürü Osman Güçer’e sert tepki göstererek "Diğerlerine kötü örnek oluyor. Bu aile yapımıza uygun değil. Çocukların dansöz gibi oynatılmasını içinize sindiriyor musunuz " diye sordu. SP’li diğer üyeler Hidayet Onur, Bahri Kırışık, Ömer Faruk İyibildiren de Güçer’den bu programları düzenleyen idareciler hakkında işlem yapılmasını istedi. 
     
     Gösteri de bir eğitimdir’ 
     Tepkileri yersiz bulduğunu belirten Osman Güçer, "Dans eden çocuklara dansöz yakıştırması kabul edilemez. Gösteriler yeteneklerin sergilenmesi için bir eğitim şeklidir. Böyle düşünenleri kınıyorum" yanıtını verdi. Vali Kayhan ise, konunun inceleneceğini ifade ederek tartışmanın büyümesini önledi. 
     Dans etmeyi çok sevdiğini belirten Nilsu, "Müziği ve dans etmeyi çok seviyorum. Shakira’yı da çok beğeniyorum. Bazı arkadaşlarım da bale yapıyor. Onlara bir şey denmiyor" derken, babası Selçuk Üniversitesi Tıp Fakültesi Öğretim Üyesi Doç. Dr. Bülent T. de şunları söyledi "Çocuğumun yaptığı dansın neresi kötü örnek. Bu çağda bu şekilde düşünenlerin olması bizi hayrete düşürüyor." 
     



 YAŞAM 























</TEXT>
</DOC>
