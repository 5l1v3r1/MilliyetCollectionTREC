<DOC>
<DOCNO> 99232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/dunya/adun.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk askeri istihbaratının büyük başarısı 
</HEADLINE>
<TEXT>
Suikastı Mehmetçik önledi 
Afganistan’da önceki gün son anda önlenen Devlet Başkanı Karzai’ye yönelik suikastı, Mehmetçik komutasındaki ISAF’ın ortaya çıkardığı açıklandı 
     DIŞ HABERLER SERVİSİ 

     Afganistan’da, başta Devlet Başkanı Hamid Karzai olmak üzere hükümet görevlilerine bomba yüklü bir araçla suikast yapılmasını, Türkiye’nin komuta ettiği Uluslararası Güvenlik Destek Gücü’nün ISAF önlediği ortaya çıktı. Suikast planını bir hafta önceden saptayan ISAF, Afgan yöneticileri uyararak hem ülkede kaos yaratacak kanlı bir eylemi önledi, hem de zanlıların yakalanmasını sağladı. 
     ISAF komutanı Tümgeneral Hilmi Akın Zorlu, 2 suikast zanlısının ele geçirilmesini sağlayan bilginin, ABD’nin yardımıyla değil, ISAF’ın kendi imk nlarıyla elde edildiğine dikkat çekti. 
     Japonya’nın önde gelen gazetelerinden Sankei Shimbun gazetesine açıklamalar yapan General Zorlu, ISAF’ın, önemli bir kişiye suikast yapmaya hazırlanan 2 kişinin, içinde patlayıcı bulunan bir araçla K bil’in güneydoğusundaki Pakistan sınırına yakın Host eyaletinden K bil’e yöneldikleri istihbaratını elde ettiğini belirterek, bu bilginin Afgan hükümetine iletildiğini söyledi. 
     
     Doğru istihbarat 
     Japon gazetesi, bu ay başında Devlet Başkanı Yardımcısı Abdülkadir’e yapılan suikasttan sonra, ISAF ile Afganistan hükümetinin güvenlik konusunda işbirliğini artırdığını, "Bu işbirliğinin, sonunda meyvesini verdiğini" bildirdi. Gazete, "2 kişiden birinin yabancı uyruklu ve El Kaide üyesi, diğerinin ise Afgan olduğu ortaya çıkarken, elde edilen istihbaratın doğruluğu da ispatlanmış oldu" diye yazdı. Zorlu, olayla ilgili olarak şunları söyledi 
     "Bizim verdiğimiz bilgiye dayanarak, Afgan tarafı gerekli duyarlılığı gösterdi ve doğru davrandı. Bu, her iki tarafın uyumlu ve ortak bir hareketinin sonucudur. ISAF, sorumlu olduğu K bil’in dışındaki bölgelerde de haber alma ağına sahiptir." 
     



 DÜNYA 












</TEXT>
</DOC>
