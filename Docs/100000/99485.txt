<DOC>
<DOCNO> 99485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/dunya/dun01.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Diplomatlarımızın katili yakalandı 
</HEADLINE>
<TEXT>

Türk diplomatları Görgü ve Sipahioğlu’nun katillerinden biri olarak aranan 17 Kasım üyesi 'Aris’ kod adlı terörist Sotiris Kondilis, Yunan polisince ele geçirildi 
     YORGO KIRBAKİ Atina 

     Türk diplomatları Çetin Görgü 1991 ve Ömer Haluk Sipahioğlu’nun 1994 katilleri arasında olduğu sanılan "Aris" kod adlı 17 Kasım üyesi terörist Sotiris Kondilis, dün Atina’da yakalandı. 
     Resmi olarak doğrulanmamakla birlikte, daha önce Yunan basınına sızan haberlerde, 17 Kasım Örgütü’nün çökertilmesi operasyonlarında önemli bir rol oynayan "Mihalis" kod adlı terörist Savas Ksiros’un, Görgü ve Sipahioğlu cinayetlerinde kendisinden başka dün yakalanan "Aris" kod adlı teröristin ve h l aranmakta olan Dimitrios Kufodinas’ın yer aldığını söylediği ileri sürülmüştü. 
     Ancak düne kadar polis "Aris"in kimliğini saptayamıyordu. Üç kişiden şüphelenen Yunan polisi, Hollywood yapımlarını kıskandıracak bir yönteme başvurdu. Sivil bir polis, şüpheliler arasında olan Kondilis’in çalıştığı bira fabrikasına giderek, gizlice fotoğrafını çekti. Bu fotoğraf, ifadelerinde adını bilmediklerini ve sadece "Aris" kod adıyla tanıdıklarını söyleyen 17 Kasım üyelerine gösterildi. Teröristlerden bazıları "Aris"i tanıyınca Kondilis, Atina’nın Vironas ilçesinde iş dönüşü evine giderken yakalandı. 
     Yunan polisini günlerdir meşgul eden 41 yaşındaki "Aris"in "Türk kökenli olabileceği" iddiaları da basına sızdırılmıştı. İşlediği suçların bugün açıklanması beklenen Kondilis ile birlikte 17 Kasım’ın yakalanan üye sayısı da 15’e çıkmış oldu. 
     
     Gizli Servis devre dışı 
     Öte yandan Star TV’si, dün akşamki ana haber bülteninde Başbakan Kostas Simitis’in 17 Kasım Örgütü için yapılan operasyonlarda Yunan İstihbarat Teşkilatı’nın EYP kesinlikle karışmaması talimatı verdiğini belirtti. TV ayrıca, aranmakta olan terörist Kufodinas’ın EYP’de çalışan bir yetkiliyle ilişkisi bulunduğunu ileri sürdü. 
     



 DÜNYA 










</TEXT>
</DOC>
