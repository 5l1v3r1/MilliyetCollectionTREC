<DOC>
<DOCNO> 85834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/yasam/yas05.html </URL>
<DATE> 2002/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Dikişsiz by-pass geliyor 
</HEADLINE>
<TEXT>

Kardiyoloji konferansına katılan kalp uzmanları, ekokardiyografi cihazının birkaç yıl içinde avuç içine sığacak kadar ufalacağını söyledi 
     AYŞEGÜL AYDOĞAN İstanbul 

     Görüntüleme yöntemlerinin her gün arttığı kalp hastalıklarının teşhisinde kullanılan cihazlar, bir kaç yıl içinde avuç içine sığacak kadar küçülecek. ABD’de, ekokardiyografi Eko cihazının avuç içi bilgisayar olarak bilinen palm büyüklüğünde yapılabilmesi için çalışmalar sürüyor. 
     İstanbul Kalp Cerrahisi Vakfı, İstanbul Memorial Hastanesi ve Mayo Clinic tarafından bu yıl ikincisi düzenlenen "Kardiyolojik Bilimlerde Son Gelişmeler" konulu konferansa katılan yerli ve yabancı uzmanlar, son yenilikleri tartıştılar. 
     Mayo Clinic Kardiyoloji Bölüm Başkanı Prof. Dr. Jamil Tajik, "Teşhiste Noninvaziv’ dediğimiz, girişimsel olmayan, vücuda dışardan girmeden yapılan teşhis yöntemleri çok önem kazandı" diye konuştu. Önemli bir gelişmenin de ekokardiyografi cihazının çok küçük boyutlara indirilmesi çalışmaları olduğunu söyleyen Tajik, bu cihazların 2 - 3 yıl içinde kullanılmaya başlanabileceğini belirtti. 
     Mayo Clinic Kalp Cerrahisi Bölüm Başkanı Prof. Dr. Hartzell Schaff da, bir kaç yıl içinde by - pass ameliyatlarında dikişin yerini tutacak, zımbaya benzer aletlerin kullanılacağını anlattı. 
     



 YAŞAM 
















</TEXT>
</DOC>
