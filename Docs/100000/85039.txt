<DOC>
<DOCNO> 85039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/son/sondun23.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyrut'ta meydana gelen patlamada Filistinli liderin oğlu öldü 
</HEADLINE>
<TEXT>

     Beyrut'ta bugün bir otomobilde meydana gelen patlamada ölen kişinin, radikal Filistin Halk Kurtuluş Cephesi-Genel Komutanlık FHKC-GK örgütünün lideri Ahmed Cibril'in oğlu Cihad Cibril olduğu açıklandı. 
     Hizbullah örgütüne ait El Manar televizyonundan verilen haberde, Cibril'in, FHKC-GK'nın askeri operasyonlar lideri olan 40 yaşındaki oğlunun patlamada öldüğü bildirildi. 
     Haberde, bu bilginin Cibril'in Şam'daki karargahından doğrulatıldığı kaydedildi. 
     Bu arada Lübnan polisi, Cihad'ın, Beyrut'un batısındaki Müslüman çoğunluğun yaşadığı mahallede bulunan karakolun birkaç metre uzağındaki aracını çalıştırmak istediği sırada patlamanın olduğunu söyledi. 
     Beyrut'ta çoğunlukla Müslümanların yaşadığı bölgede meydana gelen patlamanın nedeni resmi olarak henüz açıklanmadı. 
     





</TEXT>
</DOC>
