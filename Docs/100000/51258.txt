<DOC>
<DOCNO> 51258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/yazar/sazak.html </URL>
<DATE> 2001/11/08/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
İstanbul politikalar merkezi 
</HEADLINE>
<TEXT>

     Türkiye geleceğini arıyor. 
     Sabancı Üniversitesi bünyesinde oluşturulan ve kurucu direktörlüğünü Prof. Üstün Ergüder'in üstlendiği "İstanbul Politikalar Merkezi"nin kuruluş çalışmaları tamamlandı. 
     TESEV ve TÜSİAD gibi sivil toplum kuruluşlarıyla ortak bilgi ağı kurarak küresel boyutta politika seçenekleri üretmeyi amaçlayan yeni merkezin öncü kadrosu hafta içinde bir grup gazeteciyle buluştu. Güler Sabancı, Can Paker, Tosun Terzioğlu ve Ergüder, önümüzdeki ay resmen faaliyete geçecek çalışmaları anlattılar. 
     İstanbul Politikalar Merkezi, "think thank" kuruluşları ötesi bir anlayışla örgütlenmiş. Üniversite sadece bir adres. Özel vakıflarla ve geri plandaki TÜSİAD'la ilişkiler ise daha çok "sinerji" yaratmaya dönük. Merkez asıl gücünü uluslararası düzeyde politika oluşturan "bağımsız" kuruluşlarla bilgi akışından alacak ve Türkiye'nin, dış dünyaki küresel bilgi akışından daha çok yararlanmasına, akademik dünyanın bu erişime kolayca sahip olmasına zemin hazırlayacak. 
     Boğaziçi Üniversitesi eski rektörü Prof. Ergüder, amaçlarının politika oluşturulmasında sosyal bilimlerin ağırlığının artırmak olduğunu söylerken TESEV'le işbirliğinin kavramsal çerçevesi, Sabancı, Terzioğlu ve Paker tarafından şöyle çizildi 
     "Küreselleşme ve bilgi toplumu tarihi aşamasına giren dünyanın genel yapısı Türkiye'nin gerek iç ve gerekse dış politika, ekonomik ve sosyal sorunlarına sürekli görüş ve uygulama seçeneklerinin üretilmesini zorunlu kılıyor. Yapılması gereken bir yandan akademik çalışmaların anlamlı ve hedefli birikimini sağlarken, diğer taraftan bu birikimlerden politik, ekonomik ve sosyal sorunlar için yeni sentezler ve çözüm önerileri üretmektir." 
     Türkiye Politikalar Merkezi, bu arayışta genç beyinlere öncelik vererek, üniversitedeki lisansüstü programlar için çekim alanı yaratacak böylece yeni fikirlerle, siyaset üretenler arasında "köprü" oluşturacak. 
     Bu girişimin, 11 Eylül ertesi dünyayı ve Türkiye'yi kuşatan olumsuzluk ortamında gerçekleştiriliyor olması heyecan vericidir. 
     
     CUMHURİYET AİLESİ 
     Milliyet ve Cumhuriyet ailesinin peş peşe kayıpları gazetecileri, politikacı ve bilim adamlarını, iki kurumun onlarca yıllık sadık okurlarını Levent ve Bebek Camii avlusunda buluşturdu. 
     Dinçer Güner'den sonra Cumhuriyet gazetesinin imtiyaz sahibi Berin Nadi'yi de son yolculuğuna uğurladık. 
     Cumhuriyet'i geleceğe taşıma sorumluluğu İlhan Selçuk ve arkadaşlarının omuzunda, okurlar da gazeteye büyük güç veriyor. 
     Kimler yoktu ki törende... Solda yeni parti hazırlığındaki İnönü, CHP lideri Baykal, Altan Öymen, Zekeriya Temizel, Ahmet Tan, DSP'li Fikret Ünlü, yeni emekli Osman Özbek Paşa, iş dünyasının, basının duayenleri, Aydın Doğan. yazarlar, çizerler, Yaşar Kemal, Cüneyt Arcayürek. 
     Gazeteci dostlara ve yaslı ailelerine başsağlığı diliyoruz. 
     
     







Seçim sistemi 


Fatih Terim... 


Kamuda küçülme 


Irak'la sınırları doğru çizmek 


Atatürk, Şah, İnönü, İngiliz elçisi nasıl poker oynadı 


23 cesur adam 


Atatürk ve Edward 


Ekonomist olmanın dayanılmaz ağırlığı 


İnisiyatif bizden gelmeli 


Ders kitaplarında cinsiyet ayrımcılığı 


Umuda yolculuk’ 


Gazeteci doğdu gazeteci öldü 


İstanbul politikalar merkezi 


Kullanmadığınız kredi kartlarını iptal ettirin 


Fakirler altın satıyor, zenginler altın alıyor 


Değişimi yürekli insanlar gerçekleştirir 


</TEXT>
</DOC>
