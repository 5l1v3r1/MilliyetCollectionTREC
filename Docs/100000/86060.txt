<DOC>
<DOCNO> 86060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/yazar/tamer.html </URL>
<DATE> 2002/05/25/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
İTO’da 50 yıl çalışabilmenin sırrı nerede 
</HEADLINE>
<TEXT>

Özaslan "Çok bunalırsam şapkamı alır üniversiteye giderim diyorsun. Öte yandan da bu herif hocadır deyip hürmet ediyorlar" 
     İstanbul Ticaret Odası Genel Sekreteri Prof. Dr. İsmail Özaslan, 1952’de muhasebe şefi olarak girdiği İTO’da tam 50 yıldır çalışıyor. Birbirinden çok farklı karakter ve birikimdeki başkanlarla uyum içinde çalışabilmenin püf noktalarını, dün Özaslan’ın ağzından aktarmıştım. 
     Madalyonun bir de öbür yüzü var. Özaslan’ı 50 yıl boyunca İTO çatısı altında tutan neydi İTO’da yüksek maaşın söz konusu olamayacağı açık. Genel sekreterlik görevi, aslında vitrinde olmamayı gerektirir, ama kendi çabalarıyla vitrine çıkan genel sekreterler de yok değil. Ancak Özaslan’ın o tarakta da bezi yok. Onu 20 yılı aşkın süredir tanırım. Benimle bu söyleşiyi yapmayı nasıl kabul ettiğine h l şaşıyorum. 
     
     Manevi bağlar 
     "Manevi bağlarım olmasaydı İTO’da kalmazdım" diyor Özaslan. Zaten o zamanki adıyla Yüksek Ticaret’i bitirdikten ve bir yıl Sümerbank’ta çalıştıktan sonra İTO’ya adımını attığında bu kadar yıl çalışacağını aklının ucundan geçirmiyormuş 
     "Burada da bir süre çalışıp ticarete atılırım diyordum. Ama mevkiin yükseldikçe batıyorsun içeri. Sistem öyle. 1954’te muhasebe müdürü oldum. Bir süre sonra İTO’da halka açık kursları başlattık. Ben de ders veriyordum. Sonra mezun olduğum Yüksek Ticaret’te de muhasebe ve bilanço teorileri dersleri vermeye başladım. Aradan zaman geçti. Yüksek Ticaret İktisadi ve Ticari İlimler Akademisi oldu. Akademik unvanım olmadığı için bana öğretim görevlisi dediler. Bu sefer aklıma akademik kariyer takıldı. İTO’ya teklif ettim, kabul ettiler. Beni bir yıl lisan için İngiltere’ye gönderdiler. Bu arada maaşımı da ödediler. Döndükten sonra doktoramı yaptım, sonra doçentlik, arada bir yıl daha İngiltere’de eğitim, bu arada İTO’da Genel Sekreter Yardımcılığı..." 
     
     Hocaya hürmet 
     Özaslan 1974’te hem profesör, hem İTO Genel Sekreteri, hem de Marmara Üniversitesi Yönetim Kurulu ve Senatosu üyeliklerine getiriliyor, tabii hocalığa da devam Marmara Üniversitesi de nereden çıktı diyeceksiniz. Özaslan’ın mezun olduğu Yüksek Ticaret, bir kez daha isim ve cisim değiştiriyor çünkü. 
     Özaslan’ın İTO çatısı altında 50 yılı mutlu - mesut geride bırakabilmesinin sırrı, galiba üniversite ile hiç koparmadığı bu bağda yatıyor 
     "Hocalık sana rahatlık veriyor. Çok bunaldığın anlarda, Eeee n’apalım, olmazsa alıp şapkamı üniversiteye giderim,’ diyorsun. Öte taraftan da Yahu bu herif hocalık yapıyor’ diyorlar. İtibar ediyorlar " 
     
     Enayilik mi 
     Özaslan’ı dinlerken mimarlıkla başlayıp bugünlere gelen kendi kariyer çizgimde garip benzerlikler buldum. Sanıyorum ikimiz de içgüdüsel olarak sevdiğimiz işleri yapmışız. Kendimize mutlu çalışma ortamları yaratmışız. Paraya - pula öncelik vermemişiz. Çalışma ortamını da, özel hayatı da cennete ya da cehenneme çevirmek, aslında çoğu zaman insanın kendi inisiyatifinde. Keşke gençlere bunu anlatabilmenin bir yolu olsa... 
     Özaslan 2 kez İngiltere’ye gidip, Fransızcasına İngilizceyi de ekledikten sonra tahmin edebileceğiniz gibi gayet cazip iş teklifleri de almış. O tarihlerde iş dünyasının nabzı İTO’da atıyor. Büyük patronların bir ayağı İTO’da. Özaslan da tümüne muhatap. Teklifleri geri çevirirken zorlandığını sanmıyorum. Çünkü o sanırım hep iç sesini dinleyen, dolayısıyla da ne istediğini gayet iyi bilen biri. Teklifleri reddettiğinde "Alnında enayi mi yazıyor " diyenlere de gülüp geçmiştir herhalde. 
     
     İTO’nun üniversitesi 
     Biliyorsunuz İTO’nun da artık bir üniversitesi var İstanbul Ticaret Üniversitesi. Sirkeci’deki eski oda binasında bu eğitim yılında öğrencilere kapılarını açtı. Bu yıl 500’ü aşkın öğrenci alacak. 9 milyar liralık öğrenim ücretinin her öğrenci için 1.5 milyarını İTO karşılayacak. Prof. Özaslan da üniversitenin Mütevelli Heyeti Başkanı. 
     "Bu üniversite fikri herhalde sizden çıktı " diye sorarken hangi cevabı alacağımı biliyorum, zaten aldım da "Olur mu canım, Yönetim Kurulu’nun kararı, Meclis’in kararı." 
     
     







Milliyetçilik ve Kürtler 


Dananın kuyruğu 


İhtarname... 


Bahçeli’den cesur adımlar bekliyorum 


45 parti, 45 çözüm değil 


Cem Derviş ikilisi çare olur 


İz şansı 


Onno dağı 


Eskişehir’de bir vaha Anadolu Üniversitesi 


Bu yıl Irak’a saldırı yok... 


Sevmek mi istersiniz, yoksa sevilmek mi 


Bir memleketin deniz işleri... 


Seçimin ekonomi politiği 


İTO’da 50 yıl çalışabilmenin sırrı nerede 


Kanuni’den Beri 


Murat Evgin "Türk gibi rock" yapıyor 


Kapı kapı dolaştı bankasını sattı 


</TEXT>
</DOC>
