<DOC>
<DOCNO> 80134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/son/sondun26.html </URL>
<DATE> 2002/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindu bayramında 3 bin çocuk evlendirildi 
</HEADLINE>
<TEXT>

     Hindistan'da bir Hindu bayramı dolayısıyla 4 ile 13 yaşları arasında yaklaşık 3 bin çocuğun geçen Pazar günü evlendirildiği bildirildi. 
     The Hindu gazetesinin haberinde, ülkenin orta kesiminde, halkın yüzde 70'inin okuma yazma bilmediği Chhattisgarh eyaletindeki birçok köyde yapılan bu evliliklerin, insan hakları örgütlerince kınandığı belirtildi. 
     Kısa adı FFDA olan insan hakları ve çocuklarını koruma örgütünden yapılan açıklamada, Ramnavani adlı Hindu bayramı dolayısıyla, evliliğin ne olduğunu dahi anlayamayacak yaşta olan ve evlendirildiği ''eşinin'' adını bile bilmeyen çocukların birbirleriyle evlendirildiğine dikkat çekildi. 
     Açıklamada, evlendirilen küçük kızların büluğ çağına geldiklerinde eşinin ailesinin evine gönderildiği ve bu kızların 12-13 yaşlarında hamile kaldıkları kaydedildi. 
     Örgütün açıklamasında, ülkede bebek ölümleri oranında artış olduğuna ve genç annelerin de çeşitli hastalıklardan öldüklerine dikkat çekildi. 
     Hindistan'da kabilelerin yaşadığı bölgelerde sık görülen bu olayla ilgili yerel yetkililerin soruşturma başlattıkları kaydedildi. 
     Ülkede kızlar için yasal evlenme yaşı 18, erkeklerin evlenme yaşı 21. 
     





</TEXT>
</DOC>
