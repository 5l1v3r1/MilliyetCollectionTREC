<DOC>
<DOCNO> 93894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/son/sondun39.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda'da terör suçlarına verilen cezalar arttırılıyor 
</HEADLINE>
<TEXT>

     Hollanda'da terör suçlarına verilen cezaların üst sınırı artırılacak. 
     Adalet Bakanlığı tarafından hazırlanan ve Bakanlar Kurulu'nda kabul edilen yasa değişikliği tasarısı, Meclis'e gönderildi. 
     Tasarı, ceza yasasında suç oluşturan eylemlerin, terör amacıyla yapıldığının belirlenmesi halinde, bu suçlara verilecek cezaların üst sınırının yüzde 50'ye varan oranlarda artırılmasını öngörüyor. 
     Tasarıya göre, kaçırma ve işkence eylemin terör suçu kabul edilmesi halinde verilecek cezanın, halen 15 yıl olan üst sınırı, ömür boyu hapis cezası şeklinde uygulanabilecek. 
     Terör örgütüne üye olma suçuna 8 yıl, terör örgütünün liderliğini yapma suçuna ise 15 yıla kadar ağır hapis cezası verilebilecek. 
     Tasarı, Hollanda'da terör eylemi olarak görülmese de, başka bir ülkenin ekonomik, siyasi ya da sosyal yapısını etkileme, bozma amacıyla işlenecek suçların da, terör eylemi kabul edilmesini öngörüyor. 
     





</TEXT>
</DOC>
