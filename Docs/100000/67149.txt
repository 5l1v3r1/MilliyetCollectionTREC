<DOC>
<DOCNO> 67149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/ekonomi/eko08.html </URL>
<DATE> 2002/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdemir, İnci Holding’le ortak yatırım yapacak 
</HEADLINE>
<TEXT>

     MERT İLKUTLUĞ İzmir DHA 

     ERDEMİR, 30 yıllık müşterisi İnci Holding ile Manisa’da Çelik Servis Merkezi kuracak. Yaklaşık 30 milyon dolara malolacak yatırım için taraflar dün niyet mektubu imzaladı. İnci Holding’in İzmir’deki merkezinde düzenlenen imza töreninde bir konuşma yapan ERDEMİR Yönetim Kurulu Başkanı Maksut Göksu, 30 yıllık müşteri - tedarikçi ilişkilerini büyük bir yatırıma dönüştürdüklerini belirtti. İnci Holding Yönetim Kurulu Başkanı Cevdet İnci ise binlerce kişiye iş sağlayan iki kurumun 2003’te hizmete girecek yeni yatırımı için el ele verdiklerini söyledi. İnci, "Erdemir dünyanın çelik üreticileri arasına girdi. Jantaş da onunla birlikte dünya markası oldu" dedi. 
     İnci Holding Yönetim Kurulu Başkan Yardımcısı Mustafa Zaim ise merkezin Manisa Organize Sanayi Bölgesi’nde 40 bin metrakere arazide kurulacağını, 30 milyon dolara malolacak tesisin yılda 250 bin ton yassı çelik işleyeceğini söyledi. 
     



 EKONOMİ 

















</TEXT>
</DOC>
