<DOC>
<DOCNO> 50514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/04/spor/ymese.html </URL>
<DATE> 2001/11/04/ </DATE>
<TIME>  </TIME>
<AUTHOR> BİLAL MEŞE  </AUTHOR>
<HEADLINE>
Alın yazısı 
</HEADLINE>
<TEXT>

     Güvenin olmadığı yerde BAŞARI beklemek hayalcilikten hiç öteye gidemedi bugüne kadar. Sen her maçtan sonra KALECİ ara, bulama, ondan sonra GÜVENMEDİĞİN kaleciye görev ver. Bunun mantığı nerede Denizlispor maçında yediği golle Kartal’ı YAKAN Fevzi’de ne GÜVEN kaldı ne de MORAL. 
     Fevzi’nin ALIN YAZISI mı, topu elinden kaçırması Dünkü mücadelede aynı FİLMİ izledik onun adına. Ümit uzaktan vurdu, Fevzi elinden kaçırdı, kafasını direklere vurdu Fevzi PSİKOLOJİK olarak bitmiştir DAUM... 
     Bravo KAPALI tribün... Fevzi’yi kaybetmek çok kolay, koyarsın kapının önüne, gider... Ancak KAPALI tribün Fevzi’ye SAHİP çıktı, tribüne çağırdı, MORAL verdi, o da FORMASINI... 
     
     Beşiktaş’ın BİR NUMARALI sorunu asla KALESİ değildir... Savunmasında, orta alanında, forvetindeki SORUNLAR kılavuz istemez... Beşiktaş’ta sistem belli, 3 - 6 - 1. İlhan Mansız ilerde tek, hemen ardında Baya oyun kurucu, Bayram ve Nihat GİZLİ golcü. 
     Ne var ki dünkü maçta ne kanatlar işledi, ne de İlhan topla buluşabildi. Hem oyun kurucu, hem de forvetin arkasında gizli golcülüğe soyunan Baya’nın sürekli top kaybetmesi, fazla dripling yapması Beşiktaş’ı ofansta ÇÖKERTEN en büyük faktördü. Buna bir de ilk yarıda hakeme sinirlenen İlhan’ı eklersek, pozisyon kısırlığının nedeni de kendiliğinden ortaya çıkar. Savunmada Ronaldo, ofansa çok top taşıdı, ne var ki bu toplar ileri uç adamlarına pozisyon üretmedi. Son iki haftanın en iyi oyuncusu olarak ortaya çıkan Khlestov’un da orta sahayı geçmemesi Beşiktaş’ı rakip savunmada GÜÇSÜZ bırakan bir başka faktördü. Hele hele kanat adamlarının topu ceza alanına ortalama yerine rakibe kaptırması büyük handikaptı. 
     Stavrum’la öne geçen Beşiktaş, Fevzi’nin yediği hatalı golle çökmesine karşın kazanma hırsını bir an olsun elden bırakmadı. Son on dakika içinde rakip kalede tezgah kurup, İlhan’ın yaptırdığı penaltıyla adeta İPTEN döndü. Rakip kaleye biri penaltıdan olmak üzere iki gol bırakan Stavrum, Kartal adına dünkü mücadelede YILDIZ olarak ön plana çıkan isimdi. 
     



 SPOR 

































</TEXT>
</DOC>
