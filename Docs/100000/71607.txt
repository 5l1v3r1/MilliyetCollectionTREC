<DOC>
<DOCNO> 71607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/09/spor/spo05.html </URL>
<DATE> 2002/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs krizi asıldı 
</HEADLINE>
<TEXT>

Başbakan Ecevit ile yardımcısı Bahçeli’nin KKTC ısrarı nedeniyle çıkmaza giren 2008 Avrupa Futbol Şampiyonası’nın hükümet onayı Bakan Fikret Ünlü’nün çabalarıyla imzadan geçti 
     MURAT AĞCA 

     TÜRKİYE ile Yunanistan’ın ortaklaşa ev sahipliği yapmak için harekete geçtiği 2008 Avrupa Futbol Şampiyonası’nda yaşanan "Kıbrıs" krizi aşıldı. Bakanlar Kurulu’nda Başbakan Bülent Ecevit ve Başbakan Yardımcısı Devlet Bahçeli’nin, tanınmamasına rağmen KKTC’nin de şampiyona organizasyonunda yer alması yolundaki istekleriyle çıkmaza giren hükümet onayı, Spordan Sorumlu Devlet Bakanı Fikret Ünlü’nün çabasıyla sonunda imzadan çıktı. 
     UEFA’nın şartı olan ve Yunanistan’ın daha önce verdiği hükümet onayı için Dışişleri, İçişleri, Turizm, Sanayi bakanlıkları, Gümrükler ile ilgili olarak Devlet Bakanı Mehmet Keçeciler ve Hazine adına da Kemal Derviş’in imzaları tamamlandı. Hükümet adına da Ünlü’nün imza koyduğu onay, hafta başı Futbol Federasyonu’na ulaşacak. 13 Mart’ta Yunan heyetinin İstanbul’a gelişiyle birlikte de adaylığın tanıtımı için çalışmalara yeniden hız verilecek. 
     



 SPOR 





















</TEXT>
</DOC>
