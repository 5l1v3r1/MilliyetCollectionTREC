<DOC>
<DOCNO> 53177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/20/yazar/asik.html </URL>
<DATE> 2001/11/20/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Kime şikayet .. 
</HEADLINE>
<TEXT>

     "Turizm Bakanı'yken İngiltere'ye gittim. AB vatandaşları pasaport kontrolünden bir dakika bile beklemeden geçerken, elimde kırmızı pasaport olmasına rağmen beni 15 dakika bekletip hesap sordular." 
     ANAP Genel Başkan Yardımcısı Erkan Mumcu, önceki gün Erzurum'da böyle yakınmış. 
     Eee... Vatandaş aynı muameleye tabi tutulduğunda "Bana ne, benim kırmızı pasaportum var" der, sesinizi çıkarmazsanız... 
     Hırsızlara - uğursuzlara, çete mensuplarına, mafya babalarına yeşil hatta kırmızı pasaportlar dağıtırsanız... Olacağı bu değil mi 
     Şimdi niye şaşırıyorsunuz Ve kimi kime şikayet ediyorsunuz 
     
     Aldığın her nefesi fırsat bil, ot değilsin yeniden bitemezsin... 
     Ömer Hayyam 
     
Ramsey London      Ramsey mağazalarının sahibi Remzi Gür bugün Londra'da "Ramsey London" adlı giyim mağazasını açıyor. Regent Street'teki mağazanın açılışına Westminster Belediye Başkanı da katılıyor. Aynı zamanda MÜSİAD'ın Londra temsilcisi olan Remzi Gür, Recep Tayyip Erdoğan, Ali Müfit Gürtuna gibi isimlerle yakın arkadaş... Peki garip olan ne, derseniz... Garip olan Londra'daki Basın Ateşeliğimizin bu mağazının açılışına ilişkin haberi gazetecilere duyurmayı kendine iş edinmesi... Türklerin açtığı mağazalarla daha önce ilgilenmediği halde bu defa bir basın bülteniyle bu açılışı duyurması. Neden bu özel gayret Anlaşalamayan o... 
     
Şeker Mevhibe...      İzmir'deki Şeker Mevhibe Ilköğretim Okulu bir web sitesi kurmuş. Tüm öğretmen ve oğrenciler birer bilgisayar ve e mail adresi edinmiş. 
     Bundan böyle notlar öğrencilere internet üzerinden ulaşacak... Öğrenciler internet uzerinden öğretmenlere soru sorabilecek. Veliler çocuklarının durumunu e mail yoluyla öğretmenle görüşebilecek. Belki yakında, Amerika'da olduğu gibi, veliler çocuğunun o gün derse girip girmediğini internet yoluyla kontrol edebilecek. Darısı diğer okullara diyoruz. Tabii önce üniversitelerimize... 
     
Taşlama...      Türkiye’yi 2002 yılı rahatlatacakmış. 2001 için de aynı maval okunmuyor muydu 
     Mustafa Taş 

Reklamcı gözüyle...      Reklamcı okurumuz Reklamcılar Derneği tarafından hazırlandığı söylenen "Bu ülke için seve seve" sloganındaki yanlışlara değiniyor.. 
     1- Krizin sonucunda faturanın kesildiği kesimleri uyutacak yerde ülkeyi krize getiren koşulların ortadan kalkması için bir hareket başlatabilirdik. 
     Yolsuzluk, kayırmacılık,israf, ahlak çöküşü gibi sorunlarla mücadeleye yönelik bir slogan olabilirdi bu... Mesela "Ülkem için dürüstüm" gibi... 
     2- "Bu ülke..." dediğimiz anda duygusal olarak ülkeyi zaten uzaklaştırmış oluyoruz... "Bu ülke için seve seve" yerine "Ülkem için seve seve" çok daha doğru olurdu. 
     
Laforizma      Erkan Mumcu Bey, Ecevit 19.yy’dan kaldıysa sizin genel başkanınız da o yüzyılın "ortağı" olmaz mı 
     Cihan Demirci 

Hoşgeldin Bayar ..      İşbaşındaki iktidar, Cumhurbaşkanı Ahmet Necdet Sezer' den malum nedenlerle hukuka bağlılığı, kendisini seçenlere karşı en küçük bir diyet borcu duymaması vs. fena halde rahatsız... Ayrıca sırrı kendilerinde saklı kimi başka nedenlerle de Cumhurbaşkanı'nın görev süresini 7 yıl olarak belirleyen Anayasa'nın 101. maddesini değiştirmek... Yerine iki kez üstüste seçilmeyi olanaklı kılan, 5 artı 5 formülünü yürürlüğe koymak istiyor... 
     Peki bu değişiklik gerçekleşirse, sadece Sezer 'in görevi iki yıl kısaltılmış mı olur, yoksa onun ötesinde mevcut rejimin yapısı da mı değişir Anayasa hukukçusu Prof. Zafer Üskül' e kulak veriyoruz. 
     " Mevcut Anayasal sistemimiz Cumhurbaşkanı'nın tarafsız, partilerüstü ve hakem konumunda olmasını gerektiyor. Görev süresinin 7 yıl olması siyasi partilerle seçim pazarlıklarına girmesini önlemeye yönelik. Görev süresini beş yıl yapmak demek, Meclis çoğunluğuna kendi Cumhurbaşkanını seçme hakkı vermek demektir. O zaman da Cumhurbaşkanının ne tarafsızlığı ne de hakemliği kalır. Partizan Cumhurbaşkanları dönemi yeniden başlar. Tarafsız Cumhurbaşkanına göre dizayn edilmiş Anayasa her taraftan aksar..." 
     Prof. Süheyl Batum ise geçmişten örnekler veriyor. 
     " 1924 Anayasa'sında Cumhurbaşkanı'nın görev süresiyle Meclis'in görev süresi aynıydı. Dolayısıyla her Meclis kendi Cumhurbaşkanını seçiyordu. Bunun sakıncalarını yaşadık. Demokrat Parti'nin seçtiği, DP asasıyla dolaşan Celal Bayar' ı hatırlayalım...Ve ANAP'ın seçtiği Özal' ın, Anayasa'nın dahi kendisine vermediği yetkileri sanki vermişmiş gibi kullanmasını... Ben, bunca acı deneylerden sonra aynı şeyi yeniden yaşatmaya çalışmanın mantığını anlayamıyorum." 
     
     







Kıbrıs kimliği 


Kime şikayet .. 


'Söylediğim sözler bana hiç yakışmadı' 


Erkan Mumcu'lar, sıkıntılı partiler... 


Yılmaz "Özür dile" 


Türkler kilidi çevirdi 


Gençlerin heba olan yılları 


Türk modeli 


Cep-kumar’dan çocuklarımızı koruyalım 


Mumcu’nun oda turları 


Bülent Ersoy'un fetvası kabul olur mu 


Mumcu nereye koşuyor 


Mumcu’nun hedefi Yılmaz, ilhamı veren Tayyip 


IMF ile 3 yıl daha 


Dinçkök'ün bağları koparan işareti 


</TEXT>
</DOC>
