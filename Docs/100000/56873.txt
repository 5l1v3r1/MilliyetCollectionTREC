<DOC>
<DOCNO> 56873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/son/sontur15.html </URL>
<DATE> 2001/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Keçeciler IMF heyeti ile görüştü 
</HEADLINE>
<TEXT>

     Devlet Bakanı Mehmet Keçeciler, IMF Heyeti ile bir buçuk saat süren bir görüşme yaptı. 
     Devlet Bakanı Mehmet Keçeciler'in Başbakanlık'taki makamında gerçekleşen ve yaklaşık bir buçuk saat süren görüşmeye IMF Avrupa İcra Direktörü Willy Kiekens, IMF Türkiye Masası Şefi Juha Kahkonen ile IMF Avrupa Türkiye Temsilcisi Odd Terbrek katıldı. 
     Görüşmeden sonra IMF Avrupa İcra Direktörü Kiekens, gazetecilerin soruları üzerine, Kahkonen'in cuma günü temaslara ilişkin açıklama yapabileceğini bildirdi. IMF Türkiye Masası Şefi Kahkonen de bir soru üzerine, görüşmelerin son günü olan cuma günü "belki" açıklama yapabileceğini belirtti. 
     Devlet Bakanı Mehmet Keçeciler ise görüşmenin olumlu geçtiğini ancak ayrıntılara ilişkin açıklama yapmayacağını bildirdi. 
     






</TEXT>
</DOC>
