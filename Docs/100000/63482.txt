<DOC>
<DOCNO> 63482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/22/ekonomi/eko08.html </URL>
<DATE> 2002/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İşçi sendikalarının emperyalizm’ kavgası 
</HEADLINE>
<TEXT>

     ANKARA Milliyet 

     Akdeniz ülkelerinin ekonomik ve sosyal sorunlarının çözümü için AB bünyesinde oluşturulan MEDA Fonu desteğindeki program sendikaları birbirine düşürdü. 
     Türk - İş’in 8 milyon euro tutarındaki MEDA projelerinin koordinatörlüğünü alamayınca diğer konfederasyonları "emperyalizmden beslenmekle" suçlamasıyla başlayan kavga, dün AB Türkiye Temsilcisi Karen Fogg’un da katıldığı "Türkiye MEDA Sivil toplum, demokrasi ve sendikal diyalog" eğitim seminerinde sürdü. 
     Hak - İş Başkanı Salim Uslu, semirene katılmayan Türk - İş’e şöyle yanıt verdi "Proje nedeniyle batıdan beslenenler’ diye, belden aşağı vuran, düzeysiz eleştiriler oldu. MEDA’dan konfederasyon kasasına para girmedi. Paranın muhatabı hükümettir. Tartışmalar devam ederse bizim de söyleyeceğimiz iddialı sözler var. Parasal ilişkilerini kamuoyuna açıklamak boynumuzun borcu." DİSK Genel Başkanı Süleyman Çelebi, harcamaların şeffaf olacağını belirterek, "Kimseye güdümlü değiliz. Parasal sabıkamız yok" dedi. KESK Başkanı Sami Evren de Türk - İş’i suçladı. 
     



 EKONOMİ 




















</TEXT>
</DOC>
