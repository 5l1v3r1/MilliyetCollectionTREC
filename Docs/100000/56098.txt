<DOC>
<DOCNO> 56098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/ekonomi/aeko.html </URL>
<DATE> 2001/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ticari destek sözü 
</HEADLINE>
<TEXT>

ABD Büyükelçisi Pearson, 2002’de ABD’nin tekstil kotalarının yüzde 50’sinin kaldırılacağını ve Türkiye’nin serbest ticaret anlaşması teklifinin dikkatli bir şekilde inceleneceğini söyledi 
     EKONOMİ SERVİSİ 

     YASED ve Finans Dünyası dergisinin düzenlediği Türkiye İçin Yeni Fırsatlar’ konferansının akşam yemeğine katılan ABD Türkiye Büyükelçisi Robert Pearson, 1 Ocak 2002’de ABD’de uygulanan tekstil kotalarının yüzde 50’sinin kaldırılacağını söyledi. 
     Pearson, 2004 sonunda da bütün kotaların Türkiye dahil tüm ülkeler için kaldırılacağını belirterek, "Bu durumda Türkiye’nin sorunu sadece diğer ihracatçı ülkelerle yarışmak olacak" dedi. Türkiye’nin serbest ticaret anlaşması için ABD’ye teklifte bulunduğunu hatırlatan Pearson, bu raporu da dikkatli bir şekilde inceleyeceklerini belirtti. 
     
Türkiye övgüye layık      Daha çok borcun, daha çok desteklemenin çözüm olmadığını da belirten Pearson, "Yeni bir yaklaşıma ihtiyaç var. Türkiye şu an gösterdiği cesaretli adımlarla övgüye ve krediye layıktır. Tüm dünya cemaatleri Türkiye’ye destek vermektedir" dedi. Paranın büyüyebileceği yere gideceğini vurgulayan Pearson, "Türkiye gerekli reformları yaparsa bu yerlerden birisi olabilir. Türkiye gerçekten büyük bir fırsatla karşı karşıya" diye konuştu. Pearson, Türkiye’ye verilen desteğin askeri nedenlerden mi kaynaklandığı yönündeki bir soru üzerine "Desteğin nedeni reformların yürürlüğe konulmuş olması. Askeri ilişkiler NATO ile Türkiye arasındadır. İkisini karıştırmamalı" dedi. 
     
Şirket almak istiyorlar      Pearson, dünyadaki iklim uygun olmasa da Türk şirketlerini satın almak için bekleyen şirketler olduğunu kaydederek, "Türkiye özelleştirmemeyi artık kaldırımaz" dedi. Pearson, zamanın üçte birini Türkiye’ye yatırımcı çekmek için harcadığını söyledi 
     
Türkiye iyileşme işaretleri veriyor’      EKONOMİ SERVİSİ 

     Dünya Bankası Türkiye Temsilcisi Ajay Chhibber, krizdeki bir ekonomide iyileşmenin başlaması için dokuz ay gerektiğini, Türkiye’nin de bu süreyi tamamladığını söyledi. Chhibber, "Çok açık işaretler almaya başladık. Ekonomideki zorluklar ortadan kalkmaya başladı. Türkiye durumunu düzeltecek" dedi. Uluslararası Yatırımcıların Değişen Yüzü Türkiye İçin Yeni Fırsatlar konferansında konuşan Chhibber, gelişmekte olan ülkelerin ihracatı yüzde 4 azalmasına karşın Türkiye’nin ilk dokuz ayda ihracatının yüzde 12, ekim ayı itibariyle de yüzde 18 arttığını söyledi. Türkiye’ye bu yıl 3 milyar dolarlık destek verdiklerini belirterek, "2002’de 3 milyar dolarlık bir destek daha gelecek. Türkiye’nin bu krizden çıkması için gereken tüm desteği vereceğiz" diyen Chhibber, Türkiye’nin yapması gerekenleri şöyle sıraladı "Kamu sektöründe değişim. Vergi tabanı genişletilmeli. Turizme yatırım yapılmalı. Bankacılık ve reel sektördeki yapılanma tamamlanmalı. Kırsal gelişmeler sürdürülmeli." Daha fazla komisyon kurup, rapor yazmaktan öteye gitmek gerektiğini kaydeden Chhibber, hükümetin 2002 eylem planına ilişkin şu ipuçlarını verdi "Yatırım teşvik kurulu kurulabilir. Tapu alma uzun sürüyor, bu düzeltilmeli. Şirketlerin kaydı uzun sürüyor. Vergilendirme, Gümrük Birliği gibi konulardaki sorunlar düzeltilmeli." 
     
Tutumunuz akıl dışı’      Chhibber, sadece yabancı yatırım konusunda kaygılı olduklarını belirterek, şöyle dedi "Türkiye’nin kapalı olduğu tek alan global ekonominin en faydalı alanı olan doğrudan yabancı yatırımdır. Bu akıllara sığmayacak bir şey." 
     



 EKONOMİ 














</TEXT>
</DOC>
