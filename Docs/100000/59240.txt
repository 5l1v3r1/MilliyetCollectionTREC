<DOC>
<DOCNO> 59240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/yasam/yas08.html </URL>
<DATE> 2001/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Manş’ı mülteci bastı 
</HEADLINE>
<TEXT>

İngiltere’ye iltica etmek isteyen 600 kadar Afgan, Kuzey Iraklı ve İranlı Manş Tüneli’ne daldı, ama çıkamadı 
     DIŞ HABERLER SERVİSİ 

     Fransa’da Kızılhaç’a ait Sangatte kampında kalan iki ayrı mülteci grubunun Manş Tüneli üzerinden toplu halde İngiltere’ye girme girişimi, başarısızlıkla sonuçlandı. 
     Manş Tüneli’nde önceki gece hayli heyecanlı saatler yaşanmasına yol açan toplu kaçış’ girişimi, önce yaklaşık 150 kaçak mültecinin elektrikli tel örgüleri delerek tünele girmesiyle başladı. Ancak tünelin otomatik güvenlik sistemi derhal devreye girdi ve girişler, mülteciler tünelin iç kısımlarına varamadan inen dev demir parmaklıklarla kapandı. 
     
     Ve ikinci dalga 
     Böylece ilk 150 kişilik grup daha fazla ilerleyemedi ama, bu kez onları gören 400 kişilik ikinci bir grup tünele doğru hücum etti. 
     Bu mülteci grubu da, yürüyerek İngiltere’ye geçemeyeceklerini bildikleri halde tel örgüdeki delikten tünele girdi. Ancak asıl amaçlarının medyanın ilgisini çekmek olduğu anlaşılan bu ikinci mülteci grubu da, demir parmaklık engeliyle karşılaştı. 
     Gözaltına alınan Afgan, Kürt ve İranlı mülteciler, kaçak göçmenlerin kaldığı Sangatte Kızılhaç Merkezi’ne geri götürüldü. 
     
     



 YAŞAM 


















</TEXT>
</DOC>
