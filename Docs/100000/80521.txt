<DOC>
<DOCNO> 80521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/yazar/pulur.html </URL>
<DATE> 2002/04/26/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Var mı itirazı olan, ya da hadi canım sen de... 
</HEADLINE>
<TEXT>

     BİRKAÇ günden beri, hemen her gazeteyi okuyoruz, televizyonları seyredip, fırsat buldukça radyoları dinliyoruz hepsi Fransa'nın başına gelen felaketi anlatıyor, faşist Pen'in önünü kapatmak, yolunu kesmek için işbirliği yapan Fransız politikacılarını ve halkı övüyor. 
     Önce, hemen altını çizerek söyleyelim, biz de Fransız olsaydık, aynı şeyi yapardık lakin bizdeki "kifayetsiz muhterisler" ve basiretsizler bunu yapamadılar. 
     
     BUNU belirttikten sonra olaya bir de başka açıdan bakarak şeytanın avukatlığını yapalım. 
     Le Pen faşist mi, ırkçı mı 
     Hiç şüphe yok, öyle 
     Peki, Fransız yasaları böyle birini seçime sokuyor mu 
     Evet, sokuyor ki, adam girmiş 
     Peki, adam sandıklara sahte oy mu atmış 
     Hayır, öyle şey olur mu 
     Peki, Pen'e oy verenler Fransa vatandaşı değil mi 
     Elbette, Fransa vatandaşı 
     O halde bu patırtı gürültü niye, adam sanki faşist darbe yapmış 
     
     HAAA, işte şimdi basıyorsunuz bamteline... 
     Demokrasi budur, faşist adama oy vermek demokrasinin gereğiyse, faşisti cumhurbaşkanı yapmamak için örgütlenmek de demokrasinin gereğidir. 
     
     PEKİ, Fransa'da faşisti iktidara getirmek için, örgütlenmek demokrasinin gereğiyse, Türkiye'de, laik Cumhuriyet'e karşı olanın önünü kesmek için örgütlenmek, demokratik değil mi 
     Bizim, "tatlı su liberalleri"ne göre değil 
     Tayyip Erdoğan'ın Genelkurmay Başkanı'nın deyimiyle "kin kusan" kasetini ortaya çıkarmak yayımlamak, eleştirmek, adamın önünü kesmek için örgütlenmek, işbirliği yapmak demokrasi düşmanlığı, faşistlik 
     
     EY İsmet Paşa, ruhun şad olsun, bu tepki cümlesi sizden kalmadır 
     "Hadi canım sen de " 
     Adam "Demokrasi bizim için amaç değil, araçtır " diyecek, biz ona karşı, demokratik haklarımızı kullanıp, önünü kesmeyeceğiz. 
     Hadi canım sen de 
     
     BİR benzeri adam kalkacak "10 Kasım" günü Atatürk'ü anma toplantısından sonra "Ey Müslümanlar, sakın ha içinizden bu kini, bu nefreti, bu inancı eksik etmeyin " diyecek, biz bu adamlara karşı, demokratik haklarımızı kullanıp, önünü kesmeyeceğiz 
     Hadi canım sen de 
     
     ADAM seçimi kazanır kazanmaz kaldırım taşlarını yeşile boyatacak, Çelik Gülersoy'un mezbeleden mamureye çevirdiği tarihi köşklere el koyup, tarikat müritlerinin ziyaretgahı haline getirecek, içkiyi yasaklayacak, bizler demokratik haklarımızı kullanıp onun önünü kesmeyeceğiz. 
     Hadi canım sen de 
     
     EVET, demokratik haklarımızı kullanarak, yasaklayarak, kapatarak, değil, oy vermeyerek "oy vermeyin " diyerek... 
     Var mı itirazı olan 
     
     







Anayasal yargı 


İsmet Paşa 


Hoş geldiniz... 


Türk ordusu ve Erdoğan 


Tayyip'leri durdurmak için ne mi lazım 


Yaparsın... çıkarsın 


Üniversiteye sınavsız geçiş 


Avrupa’nın yeni hortlağı Le Pen 


Kıbrıs için de deneseler... 


Utanma duygusunu kaybeden siyaset.. 


Ne kadar sallarsan salla 


Var mı itirazı olan, ya da hadi canım sen de... 


Dışlanmış çoğunluğun partisi 


Yerli ilaç sanayiine Çiller darbesi 


Kalabalık kalpler için öneriler 


Faiz 16.5 vergi 11.6 tüm gelir 15.0 açık 12.6 Bu gemi yüzmez .. 


</TEXT>
</DOC>
