<DOC>
<DOCNO> 68190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/18/ekonomi/eko07a.html </URL>
<DATE> 2002/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Faiz oranları kriz öncesine döndü 
</HEADLINE>
<TEXT>

Hazine ihalelerinde gerçekleşen faiz oranları, dalgalı kurun başlatılmasına neden olan şubat krizinden bu yana, bir yıl aradan sonra, kriz öncesine geriledi. 13 Şubat 2001’de yüzde 70.43 olan faiz bugün de aynı seviyede 
     Türkiye’de, dalgalı kura geçildiği Şubat 2001’den bu yana geçen süre içinde, ihalelerde gerçekleşen brüt bileşik faizlerde şubat krizi öncesine dönüldü. 
     Merkez Bankası’nın verilerine göre, 13 Şubat 2001’de gerçekleştirilen 91 gün vadeli ihalede brüt bileşik faiz yüzde 70.43 olurken, 5 Şubat’ta yapılan 364 gün vadeli tahvil ihalesinde bileşik faiz yüzde 69.54’e indi. 
     Şubat krizi öncesinde 13 Şubat tarihinde düzenlenen 91 gün vadeli bono ihalesinde brüt bileşik faiz yüzde 70.43 olurken, krizin ilk günü olan 20 Şubat’ta yapılan iki ihalede faizler de rekor düzeyde artışlar görüldü. 
     Aynı gün yapılan 28 gün vadeli ihalede brüt bileşik faiz yüzde 144.23, 98 günde ise yüzde 193.71’e oldu. Krizin ilk günü yüzde 193.71’e çıkan faizlerde, bu tarihten itibaren düşüşler yaşandı ve 1 Mayıs 2001’de gerçekleşen 140 gün vadeli ihalede faiz yüzde 100’ün altına indi. Brüt bileşik faiz 2001 Mayıs’ta gerçekleşen ihalelerde yüzde 72.37-yüzde 93.28, Haziran’da yüzde 79.47- yüzde 92.29, Temmuz’da yüzde 91.82- yüzde 104.89, Ağustos’da yüzde 89.83- yüzde 98, Eylül’de yüzde 84.91- yüzde 90.97, Ekim’de yüzde 92.49- yüzde 93.56, Kasım’da yüzde 74.31- yüzde 85.94, Aralık’ta yüzde 71.01-yüzde 77.95 bandında seyretti. 
     
     Vade uzuyor 
     Bu yılın ilk ayında gerçekleşen ihalelerde, 22 Ocak’ta yapılan 728 gün tahvil ihalesi hariç tutulduğunda, brüt bileşik faiz yüzde 70.99- yüzde 72.25 aralığında gerçekleşirken, şubatta yapılan ihalede faiz yüzde 69.54’e geriledi. 
     Hazine, 2002’den itibaren vade uzatma yoluna gitti. 2002 yılında şimdiye kadar gerçekleştirilen 6 ihaleden 2’si tahvil ihalesi şeklinde olurken, kabul edilen teklif tutarları toplam 2.4 katrilyon liraya ulaştı. 
     



 EKONOMİ 















</TEXT>
</DOC>
