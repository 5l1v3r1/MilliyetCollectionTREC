<DOC>
<DOCNO> 98447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/spor/spo01.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal yine kayıp 
</HEADLINE>
<TEXT>

İsviçre kampının son hazırlık maçında Fransa’nın Monaco takımına boyun eğdi, 90 dakika süresince temposuz oynadı, pozisyon bulmakta zorlandı 
     BEŞİKTAŞ, İsviçre kampının son hazırlık maçında Monaco’ya her iki yarıda yediği birer golle teslim oldu. Fransa’nın Heyres kentinde oynanan karşılaşmada Siyah - Beyazlı takım oldukça yorgun gözüktü, temposuz oynadı, pozisyon bulmakta zorlandı. Monaco’yu galibiyete taşıyan golleri Parnerum ve Gıuly atarken, Beşiktaş’ın tek sayısını penaltıdan Tümer kaydetti. 
     
Conceicao isyan etti      BEŞİKTAŞ’IN ısrarla transfer etmek istediği Real Madrid’in Brezilyalı oyuncusu Flavio Conceicao, Eflatun - Beyazlı kulübe ağır ithamlarda bulundu. Conceicao, Real Madridli yöneticileri ve özellikle genel menajer Jorge Valdano’yu, Beşiktaş’a transferini engelledikleri gerekçesiyle ağır biçimde eleştirerek, "Benim Beşiktaş’a transfer olamayışımın tek sorumlusu yönetimdir" dedi. 
     CONCEICAO, Beşiktaş’ın kendisine en ciddi teklifi getiren tek kulüp olduğunu da ifade ederek, "Bu teklifte h l ısrar ediyorlar. Ancak benim basından takip ettiğim kadarıyla bu transferi istemediğim şeklinde haberler çıkarıldı. Oysa transferin gerçekleşmemesinin sorumluları, Real Madrid yönetimi ve transferden maddi çıkar sağlamaya çalışan genel menajer Valdano’dur" diye konuştu. 
     
Lucescu’dan takıma övgü      İSVİÇRE kampının çok başarılı geçtiğini açıklayan Teknik Direktör Lucescu, "Real Madrid, Barcelona ve Bayern Münih takımlarının ayarında bir çalışma dönemi geçirdik. 15 - 0 bitecek amatör maçlar oynamadık. Çünkü bütün sezon burada elde ettiklerimizi harcayacağız. Tek sıkıntım tam kadro hazırlanamamak oldu. Belki ligin başlarında sıkıntı yaşayacağız, ancak ilerleyen haftalarda Galatasaray ve Fenerbahçe’yi arkasında bırakacak kapasiteye geleceğiz" dedi. 
     
Beşiktaş’ın kampı bitti      YENİ sezon hazırlıklarını İsviçre’de sürdüren Beşiktaş, bugün İstanbul’a dönüyor. Siyah - Beyazlılar yarın izin yaptıktan sonra salı günü Ümraniye Tesisleri’nde çalışmalara yeniden başlayacak. Çarşamba günü AEK’nın sezon açılışı için Yunanistan’a gidecek olan Beşiktaş, 3 Ağustos’ta sezonu açacak. Öte yandan Monaco maçına gitmeyen Sergen, Bayram, Tunç, Engin, Erman, Evren, Yasin ve Zafer dün İstanbul’a döndü. 
     
Capone ısrarı      BEŞİKTAŞ Teknik Direktörü Mircea Lucescu, Galatasaray’dan öğrencisi olan Brezilyalı Capone’nin alınması için yönetime bir kez daha başvurdu. Menajer Sinan Engin ile de görüşen Rumen hocanın, "Bu konuda sen de yardımcı ol. Capone yanımda otursa bile bize faydası olur" dediği öğrenildi. Brescia’da oynayan Giunti için de Siyah - Beyazlılar’ın yakın takibi sürüyor. 
     
Kadroda revizyon      İSVİÇRE kampının ardından kadrosunu 24 kişiye indirecek olan Beşiktaş’ta gidecek futbolcuların isimleri yavaş yavaş belli olmaya başladı. Siyah - Beyazlı takımın gençleri Evren, Erman ve Tunç’un başka takımlara kiralanması kararlaştırıldı. Öte yandan yeni transferlerden Kaan Dobra, Zafer ve Tolga’nın da beklenen performansı gösterememeleri nedeniyle gönderilmesi gündeme geldi. 
     



 SPOR 




















</TEXT>
</DOC>
