<DOC>
<DOCNO> 71946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/11/son/sondun16.html </URL>
<DATE> 2002/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Hz. 304 sa'n 305 n edebi istirahatgahı Ke 351 mir'de mi 
</HEADLINE>
<TEXT>

     Amerikalı bir araştırmacı, Keşmir'deki bir türbenin aslında Hazreti İsa'nın ebedi istirahatgahı olduğu yolundaki iddiaları bilimsel olarak incelemek istedi. 
     Hindistan Times gazetesinin haberine göre, Müslümanların Yuza Asaf'ın yattığını söyledikleri Rozabal türbesinde gömülü olan kişi, bazı araştırmacılara göre aslında Hazreti İsa. 
     Amerikalı araştırmacı Suzanne Marie Olsson, bu konudaki tartışmaya nihai noktayı koymak için, Rozabal'daki ceset kalıntılarının çıkarılarak, DNA ve karbon testlerine tabi tutulmasını istiyor. 
     Olsson, 2 Pakistanlı arkeoloğun gözetimi altında Pakistan'daki bir türbede de kazı çalışmaları yürüttü. Muree türbesinin de, Hazreti İsa'nın annesi Meryem'in ebedi istirahatgahı olduğuna dair bir inanç var. 
     Rozabal'ın anahtar niteliğinde olduğunu belirten Olsson, buradaki kalıntıların test edildikten sonra, Murree'den elde edilenlerle karşılaştırılacağını söyledi. 
     Olsson, 2 türbedeki ceset kalıntılarının incelenmesiyle bunların aynı kökene ve tarihe sahip olup olmadığı ya da Meryem-İsa teorisine uyup uymadığı, aralarında bir bağlantı olup olmadığının anlaşılacağını kaydetti. 
     Rozabal türbesinin kutsallığını zedeleyeceği gerekçesiyle, türbenin bakımını ve korumasını yapanlar, bu projeye şiddetle karşı çıkıyorlar. 
     Olsson, ayrıca Hazreti Musa'nın Keşmir'in kuzeyindeki Bandipore'da, Harun Peygamber'in 158 rinagar'ın dışındaki Hervan'da, Süleyman Peygamber'inse 158 rinagar'daki Taht-ı Süleyman'da gömülü olduklarına inanıyor. 
     






</TEXT>
</DOC>
