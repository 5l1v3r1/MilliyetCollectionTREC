<DOC>
<DOCNO> 94009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/guncel/gun06.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmetçik kirve olacak 
</HEADLINE>
<TEXT>

Komutası Türkiye’de olan ISAF, Temmuz ayı içinde 300 Afgan çocuğu sünnet ettirecek... 
     UTKU ÇAKIRÖZER Ankara 

     Komutanlığını Türkiye’nin üstlendiği Uluslararası Güvenlik Destek Gücü Afganistan’da sivillere yönelik faaliyetler kapsamında Afgan çocuklarını sünnet ettirme hizmetini de aldı. Çoğunluğu Türk askerlerinden oluşan ISAF, bu ay 300 çocuğu sünnet ettirecek. 
     Dışişleri ve Genelkurmay kaynaklarından alınan bilgilere göre 20 Haziran’dan itibaren Tümgeneral Hilmi Akın Zorlu komutasına giren ISAF, Kabil’in güvenliğinin yanısıra eğitim ve sağlık alanında sivil halkın ihtiyacı olan hizmetler için de kolları sıvadı. ISAF’ın sivil hizmet hedefleri arasında, askeri hastane rehabilitasyonu bu ay bitirmek, Kızılay ile birlikte Afgan bebeklerine bebek maması dağıtmak da var. 
     
     Küskünler sorun oldu 
     Öte yandan Taliban rejiminin sona ermesinin önemli bir olumsuz sonucu da ortaya çıktı. ISAF kaynakları, Taliban rejimi sırasında yüzde 95 azaltılan uyuşturucu ekiminin, Taliban’ın yönetimden uzaklaştırılmasıyla büyük ölçüde arttığını belirtti. Kabil ve çevresinin güvenliğini sağlamaktan sorumlu ISAF’ın bir diğer problemi ise Afgan hükümetine küsen gruplar. 
     



 GÜNCEL 
























</TEXT>
</DOC>
