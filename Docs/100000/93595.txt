<DOC>
<DOCNO> 93595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/siyaset/siy02.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz Yeni oluşum iyi sonuç getirmez 
</HEADLINE>
<TEXT>

ANAP Başkanlık Divanı Gölbaşı’nın Ballıkpınar köyünde toplandı 
     ANKARA Milliyet 

     ANAP Genel Başkanı Mesut Yılmaz, "Yeni bir koalisyon oluşumu sonuç getirmez" dedi. ANAP Başkanlık Divanı, önceki gün Genel Başkan Bülent Akarcalı’nın Gölbaşı - Ballıkpınar köyündeki evinde toplandı. Liderler zirvesi ve Avrupa Birliği’ne AB üyelik kriterlerinin ele alındığı toplantıda, Yılmaz, kurmaylarına AB’nin vazgeçilmez olduğunu, bu konuda çıkacak sorunları hükümette çözme şansının bulunduğunu, bunun zorlanması gerektiğini söyledi. Bugün ekonomi konusunda yapılacak liderler zirvesinin piyasaları rahatlatma amacı taşıdığını kaydeden Yılmaz şu değerlendirmeyi yaptı "Başbakan’ın sağlık durumu nedeniyle ekonomide beklenen sonuçlar alınamadı. Hükümet, ortaya çıkan siyasi belirsizliğin aşılması için arayış içinde. İki aylık sürede hem kendi içimizde hem de diğer partilerle uzlaşı arayışlarını sürdüreceğiz ve Meclis’i eylülde olağanüstü toplantıya çağıracağız." 
     Devlet Bahçeli’yle koalisyonun uyumuna önem verdiklerini vurgulayan Yılmaz, zirvede Bahçeli’ye "Görüşlerimiz farklı olabilir, ancak bu kolisyonun devamı için handikap teşkil etmez" dediğini aktardı. 
     



 SİYASET 















</TEXT>
</DOC>
