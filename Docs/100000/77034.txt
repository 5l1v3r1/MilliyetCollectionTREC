<DOC>
<DOCNO> 77034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/08/siyaset/siy01.html </URL>
<DATE> 2002/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Tıp hocaları için yeni düzenleme 
</HEADLINE>
<TEXT>

Muayenehanesi olmayan ve hastanede çalışan tıp profesörleri, yeni kararnameye itiraz etti. Hükümet de onların gelirini artırmak için harekete geçti... 
     Serpil Çevikcan Meclis Kulisi 

     Hükümetin kıt kaynakla çıkardığı "eşit işe eşit ücret" olarak tanımlanan görev tazminatı kararnamesi büyük gürültü kopardı. Kamuoyuna yansımayan tartışma üzerine başbakanlığın sadece "tıp profesörlerini" kapsayan ikinci bir kararname hazırladığı ortaya çıktı. Kulislere yansıyan bilgilere göre profesörlerin maaşlarına aylık ortalama 450 milyon lira zam yapılmasını öngören kararnamenin yürürlüğe girmesiyle hastanede tam gün çalışan ve döner sermayeden aldığı gelirle maaşını takviye eden profesörler bu gelirlerinden oldu. Çünkü profesörlere ortalama 450 milyon verilmesini öngören kararname fulltime çalışan profesörlerin döner sermaye gelirinin kesilmesine neden olmaya başladı. 
     
     Kesintiye son 
     Buna karşın gününün yarısını muayenehanesinde geçiren profesör hem görev tazminatı zammını aldı hem de muayenehaneden elde ettiği kazançta bir değişiklik olmadı. Yaşanan adaletsizliğin giderilmesi için hükümet, ikinci bir kararname hazırladı. Önümüzdeki günlerde Cumhurbaşkanı Sezer’in onayına sunulacak olan kararname, hastanelerde full time çalışan profesörlerin, hem görev tazminatı kararnamesinin öngördüğü aylık zammın yüzde 80’ini almasını hem de döner sermaye gelirlerinden bundan sonra kesinti yapılmamasını öngörüyor.İkinci kararnamenin 1. derecede doçentleri de kapsadığı kaydedildi. 
     
Pearson golf sahası diye tutturdu      Ankara’da bir golf sahasının olmaması yüzünden başta ABD Büyükelçisi Robert Pearson olmak üzere birçok büyükelçinin İstanbul ve Antalya’ya gitmek zorunda kalması bu sporun cazibesine de kapılan Ünlü’yü her hafta sonu başka bir yere taşıyor. Ünlü, geçtiğimiz günlerde yine Pearson’la birlikte Antalya’ya gitmek zorunda kalmış. Pearson ve golf hastası birçok büyükelçi Ünlü’den Ankara’ya bir golf sahası yapılmasını istemiş. 
     
M. Ali Bayar önce Cem’den izin almış      Kamuoyuna "sağda sürpriz lider" olarak lanse edilen Washington Büyükelçiliği Müsteşarı, Mehmet Ali Bayar’ın dışişlerinden ayrılma ve politikaya atılma konusunda ilk izni Dışişleri Bakanı İsmail Cem’den aldığı öğrenildi. Cem’in "istifa iznini" verdiği Bayar’a "başarılar" dilediği kaydedildi. Kulislere yansıyan bilgilere göre Bayar’ın kararının ardından Dışişleri koridorlarında diplomatlar arasında Cem için "bakanlık aslında bir başka lider çıkarabilirdi" deniyormuş. 
     
Ağar’a da Anadolu yolları gözüktü      Hükümetin "hiç olmayacakmış" mesajını vermesine karşın "yarın olacakmış" gibi hazırlık yaptığı seçim olasılığı en çok merkez sağda kıpırdanmaya yol açıyor. Mehmet Ali Bayar’ın çıkışı da bu hareketlenmenin bir göstergesi. Bunun bir diğer örneğini Mehmet Ağar verecemeye hazırlanıyor. Ağar önümüzdeki günlerde İç Anadolu’dan başlayarak halkla buluşacak. Ağar’ın hareketinin sağda oy kapma yarışına giren liderleri nasıl etkileyeceğini zaman gösterecek. 
     



 SİYASET 













</TEXT>
</DOC>
