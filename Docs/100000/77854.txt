<DOC>
<DOCNO> 77854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/son/sontur27.html </URL>
<DATE> 2002/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Okulda yangın tatbikatında, yangın tüpleri boş çıktı... 
</HEADLINE>
<TEXT>

     Konya'da, Karaaslan İlköğretim Okulu'nda gerçekleştirilen yangın tatbikatında, okulun yangın tüpü boş çıkınca, yakılan ateşe itfaiye ekipleri müdahale etti. 
     Karatay İlçe Sivil Savunma Müdürlüğü tarafından İtfaiye, Emniyet güçleri ve Sağlık ekiplerinin katılımıyla düzenlenen tatbikatta, öğrenciler afet anında alınması gereken önlemler ve en kısa sürede tahliye işlemi konusunda bilgilendirildi. 
     Tatbikat amaçlı yakılan ateşi söndürmek için kullanılmak istenen, okula ait yangın tüpünün boş çıkması üzerine, itfaiye ekiplerinin müdahalesi ile ateş kısa sürede söndürüldü. 
     Karatay Kaymakamı Mehmet Mızrak ve çok sayıda vatandaşın katıldığı tatbikat, temsili kurtarma gösterisi ile sona erdi. 
     





</TEXT>
</DOC>
