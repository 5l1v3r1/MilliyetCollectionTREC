<DOC>
<DOCNO> 50932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/son/sonspo07.html </URL>
<DATE> 2001/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
FIFA'dan Güney Kore'ye "köpek eti" uyarısı... 
</HEADLINE>
<TEXT>

     FIFA Uluslararası Futbol Federasyonları Birliği , gelen binlerce protesto üzerine, 2002 Dünya Kupası'na, Japonya ile birlikte ev sahipliği yapacak Güney Kore'den, ülkede köpek eti yeme alışkanlığına sona verilmesini istedi. 
     FIFA Başkanı Sepp Blatter, Güney Kore Futbol Federasyonu Başkanı, FIFA Asbaşkanı ve aynı zamanda parlamento üyesi Dr.Chung Mon-Joon'a bir mektup gönderek, ülkede derhal köpek katilamına son veren bir yasa çıkartılmasını istedi. 
     Blatter, bunu yalnızca katledilen hayvanlar için değil, Güney Kore'nin uluslararası arenadaki imajını zedelediği için istediklerini söyledi. 
     Chung da Blatter'a, aralarında Tarım, Orman, Sağlık ve Sosyal Yardım bakanlarının da bulunduğu bakanlıklararası araştırma komisyonu oluşturulduğunu ve hayvanların kötüye kullanımı önleyici etkili bir sistem oluşturmaya çalışacaklarını söyledi. 
     FIFA Sözcüsü Andreas Herren da hayvan haklarına karşı son yıllarda insanların daha duyarlı duruma geldiğini hatırlatarak, bu konuda özellikle İngiltere ve ABD'den binlerce mektup ve e-mail aldıklarını söyledi. 
     Güney Kore'de halk, vücuda güç kazandırdığına inandığı için yıllardır köpek, kedi ve yılan eti yiyor. 
     Güney Kore, 31 Mayıs-30 Haziran 2002 tarihleri arasında yapılacak Dünya Kupası'nda, Japonla ile birlikte 64 maça evsahipliği yapacak. 
     






</TEXT>
</DOC>
