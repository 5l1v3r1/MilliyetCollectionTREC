<DOC>
<DOCNO> 67858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/15/son/sonspo15.html </URL>
<DATE> 2002/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayern Münich Menajeri'nden Daum'a tepki.. 
</HEADLINE>
<TEXT>

     Alman Haber Ajansı DPA , FC Bayern Münih Kulübü Menajeri Uli Hoeness ile Beşiktaş Teknik Direktörü Christoph Daum arasındaki tartışmaya yer verdi. 
     Konuyla ilgili haberde Uli Hoeness, Christoph Daum tarafından kendisine yöneltilen ''kirli işler yaptığı'' biçimindeki suçlamaları reddetti. 
     Hoeness, Münih'te yaptığı açıklamada, Daum'un kendisine yönelik suçlamalarıyla ilgili olarak avukatını devreye soktuğunu belirterek, ''Daum, başına bir sorun daha alacak'' diye konuştu. 
     Hoeness, Rhein-Zeitung ve Kölner Express gazetelerindeki haberlerde Daum'un, kendisini Mallorca Adası'ndaki tatil tesisinde ''kirli işler'' yapmakla suçladığını hatırlattı. Hakkındaki uyuşturucu davası uzatılan Daum'un duruşmasına, 26 Şubat Salı günü Koblenz Eyalet Mahkemesi'nde devam edilecek. 
     






</TEXT>
</DOC>
