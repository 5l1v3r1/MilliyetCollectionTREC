<DOC>
<DOCNO> 96627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/son/sontur12.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fazıl Say "Yeni Oluşumculara manevi destek vereceğim" 
</HEADLINE>
<TEXT>

     Dünyaca ünlü piyano sanatçısı Fazıl Say, Yeni Oluşumcuların kurucu listesinde yeralmayacağını, ancak oluşuma manevi destek vereceğini belirtti. 
     Fazıl Say ANKA'ya yaptığı açıklamada, Türkiye'nin politikada yeni bir umuda ihtiyacı olduğunu söyledi. İsmail Cem, Kemal Derviş ve İstemihan Talay gibi siyasetçilere güvendiğini belirten Say, Yeni Oluşumcuların kurucu listesinde yeralması için kendisine getirdikleri teklife sevindiğini, ancak siyasete atılmayı düşünmediğini belirtti. 
     "Yeni Oluşumcuların Türkiye'nin çağdaşlaşmasında bir umut olduğunu düşünüyorum, ama ben bir müzisyenim, siyasete atılmayı da düşünmüyorum" diyen Say, Yeni Oluşumculara manevi destek vereceğini kaydetti. 
     Cem ve Talay'la daha önce de ortak projelerde biraraya geldiğini belirten Say, eğitim ve kültürle ilgili yeni projelerde onların da kendisine destek olabileceğini söyledi. 
     Türkiye'nin AB'ye girebilmesinde Yeni Oluşumcuların önemli rolünün olacağını savunan Say, "AB'ye gireriz ya da girmeyiz. Ama AB'ye girme konusunda ençok yeni kurulacak partinin rolü olacağını düşünüyorum. Ayrıca AB'ye girmeyi hakediyoruz" diye konuştu. 
     





</TEXT>
</DOC>
