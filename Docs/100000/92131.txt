<DOC>
<DOCNO> 92131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/spor/spo06.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
RONALDO HAZIR 
</HEADLINE>
<TEXT>

Brezilya’nın doktoru, yıldız futbolcunun adale yorgunluğunu atlattığını ve 90 dakika forma giyebilecek duruma geldiğini açıkladı 
     "Dinlendi, iyi çalıştı" 
     BREZİLYA’NIN en büyük sıkıntısı olarak görünen Ronaldo’nun, bugünkü maçta forma giyebilecek duruma geldiği açıklandı. Milli Takım Doktoru Jose Luis Runco, Ronaldo’nun tam bir sakatlık geçirmediğini, sadece adale yorgunluğu bulunduğunu belirterek, "Dinlendi, iyi çalıştı ve hazır hale geldi. Oynayabilir" ifadesini kullandı. Dr. Runco, ayrıca kaleci Marcos’un da sakatlığının geçtiğini ve kalesinde yerini alacağı belirtti. 
     
     Juninho iddialı 
     SAMBACILAR geçtiğimiz günlerin aksine dün oldukça iddialı demeçler verdiler. Rakibimizin orta alanında yer alan Juninho, "Biz nasıl bir takım olduğumuzu kanıtlayacağız" dedi. Cezalı Ronaldinho’nun yerine oynaması beklenen Juninho, "Türkler de, en iyi takım olduları iddiasındalarsa, bunu kanıtlamak zorunda kalacaklar. Biz kupanın başından beri zorlu rakipleri aşarak, yarı finale geldik. Aynı performansı tekrarlarsak, şampiyon oluruz" diye konuştu. 
     
     "Penaltı değildi" 
     GRUPTA Brezilya ile oynadığımız maçın 87. dakikasında ve Alpay’ın kırmızı kart gördüğü pozisyonda ceza alanı dışında düşmesine karşın penaltıya neden olan Luizao ise "Türkler’e gol atmak için fazlasıyla istekliyim" dedi. Ronaldo’nun yedeği olan Brezilyalı oyuncu, "Türk savunmasını aşmanın yollarını çok iyi biliyorum. Eğer oynarsam, gol bulabilirim" diye konuştu. Luizao, ayrıca Türkiye maçında dışarda düştüğünü bir kez daha itiraf etti. 
     
64 yıldır kazanıyorBrezilya, kupa tarihinde oynadığı 6 yarı finalin sadece birini kaybetti 
     BREZİLYA, Dünya Kupası tarihinde yarı finalde 64 yıldır kaybetmedi. Bugüne kadar her kupaya katılan Sambacılar, toplam altı kez oynadıkları yarı final maçlarında beş kez mutlu sona ulaşırken, sadece bir kez teslim oldu. Fransa 1938’in yarı finalinde İtalya ile karşılaşan Brezilya, bu maçı 2 - 1 kaybetti. O tarihten sonra Sambacılar, yarı finallerde 1950’de İsveç’i 7 - 1, 1958’de Fransa’yı 5 - 2, 1962’de Şili’yi 4 - 2, 1970’de Uruguay’ı 3 - 1, 1994’te İsveç’i 1 - 0, 1998’de de Hollanda’yı penaltılarla 4 - 2 yendi. 
     



 SPOR 

































</TEXT>
</DOC>
