<DOC>
<DOCNO> 65177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/son/sondun12.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Wall Street'ten kaçırılan gazeteci için çağrı "Ona kıymayın" 
</HEADLINE>
<TEXT>

     Amerikan Wall Street Journal WSJ 
     gazetesi, Pakistan'da kaçırılan muhabiri Daniel Pearl'ün 24 saat içinde öldürüleceğine ilişkin aldığı tehdidi, ''Ona kıymayın'' çağrısıyla yanıtladı. Gazetenin Genel Yayın Yönetmeni Paul Steiger, söz konusu tehdidi savuranlara elektronik postayla gönderdikleri mesajda, ''Pearl'ü öldürmekle elinize hiçbir şey geçmeyecek. Tüm dünya onun ölümünü kınayacak ve ciddi siyasi amaçları olmayan sizleri katil durumuna düşürecek'' dediklerini belirtti. Mesajda, serbest bırakılması halinde Pearl'ün kendisini kaçıranların şikayetlerini herkese aktarabileceği, dünyanın gözlerinin onlara çevrileceği kaydedildi. Batı ülkeleri ve Pakistan'daki haber kuruluşlarına dün gönderilen mesajda, Pearl'ün 24 saat içinde öldürüleceği tehdidi dile getirilmişti. 
     






</TEXT>
</DOC>
