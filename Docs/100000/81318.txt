<DOC>
<DOCNO> 81318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/son/sontur24.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
DSP'li milletvekili, MHP'li Bayındırlık Bakanı'nı eleştirdi... 
</HEADLINE>
<TEXT>

     DSP Sakarya Milletvekili Ramis Savaş, Bayındırlık ve İskan Bakanı Abdülkadir Akcan'ın, ''prefabrik konutların büyük bölümünde PKK Sempatizanı, hatta örgüte destek verenler oturuyor'' şeklindeki açıklamasının, başta valilikler olmak üzere emniyet güçlerini ve depremzedeleri töhmet altında bıraktığını bildirdi. 
     Savaş, yaptığı yazılı açıklamada, sözkonusu açıklamayı ''talihsiz bir beyan'' olarak niteledi ve bu açıklamanın, Afet Kararnamesindeki adaletsizliği unutturmaya yönelik olduğunu öne sürdü. Savaş, açıklamasında, şöyle dedi 
     ''Bakanın cesareti varsa Adapazarı'na gelsin ve prefabriklerde zor koşullarda yaşayan vatandaşlarımıza, depremin üzerinden üç yıl geçmesine rağmen kalıcı konutların hala neden bitirilemediğini, Adapazarı'ndaki çok katlı orta hasarlı binalar sorununu neden çözmediklerini, Afet Kararnamesi'ne hiç afet görmeyen belediyelere koyarak nasıl adaletsizlik yaptıklarını açıklasın.'' 
     





</TEXT>
</DOC>
