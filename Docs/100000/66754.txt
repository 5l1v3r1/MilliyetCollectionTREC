<DOC>
<DOCNO> 66754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/09/yazar/cemal.html </URL>
<DATE> 2002/02/09/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Koalisyon hükümeti newline ağır sorumluluk altında 
</HEADLINE>
<TEXT>

     Bir yere noktayı koyun Türkiye'de ekonomi rayına girmeden hiç bir şey düzelmez Bu konuda kimsenin en ufak bir kuşkusu olmasın. 
     Aş ve iş sorununu çözüm yoluna oturtmadan, yani yatırım ve üretimi canlandırmadan Türkiye için kurtuluş yok. 
     Bunun için de para lazım. 
     Dış kaynak, yabancı sermaye şart. 
     Bunun için de güven gerekiyor. Tabii en başta hükümete güven duyulması lazım. 
     Bu açılardan çok kritik bir dönemeçteyiz. Bu dönemecin başarıyla geçilmesi öncelikle siyasal kararlılığa bağlı. Bu kararlılık ancak zaman içinde kendini belli edebilir. 
     Bir başka deyişle 
     Koalisyon hükümeti eğer IMF ile altına imza attığı üç yıllık ekonomi programını titizlikle uygulamaya devam ederse, ancak o zaman tünelin ucundaki ışık gözükür. Çünkü, "Türkiye bu işi sonuna kadar götürmeye niyetli" denir ve dış para muslukları açılmaya başlanır. 
     Yoksa çıkmaz, derinleşir. 
     Çekilen sıkıntılar boşa gider. 
     Özverilere yazık olur. 
     Ve sil baştan yaparız. 
     Üstelik çok daha kötü koşullarda. 
     Programı uygulayanların hedefi nedir 
     1 Enflasyonun kalıcı olarak düşeceğine ilişkin beklentilerin ağır basması... 
     2 Faizlerin düşmeye başlaması... 
     3 Borçların çevrilmesi... 
     4 Dış kaynak akışının başlaması... 
     5 Faizlerin tekrar düşmesi... 
     6 Böylece büyümenin başlaması... 
     Dip not Bu işleyişte dalgalı kur sistemini bir zaaf noktası olarak görmeye devam edenler de var. 
     Koalisyon hükümetinin bu süreçte en ufak bir yalpama yapmaması gerekiyor. Çünkü her yalpalama, her sapma dışarıda Türkiye'ye karşı güvensizliği pompalar ya da güveni geciktirir. 
     Türkiye'nin iyi öğrenci olmaktan başka çaresi yok. Çünkü öğretmen onu birkaç kere kopya çekerken yakaladı. Bu yüzden fazla güveni kalmadı öğrenciye... 
     Durum böyle olunca, programın uygulanmasında titizlik şart. Titizlik demek popülist uygulama ve anlayışlardan uzak durmak anlamını taşıyor. 
     Bu bakımdan bazı olumsuz örnekler verilebilir. Bunlardan biri, çok yakın geçmişte çiftçilerin faizlerini affetmek ve borçlarını uzun zamana yaymaktır. 
     Son örnek, Bayındırlık Bakanı Abdülkadir Akcan'ın afetzedeye yardımı koşula bağlayan bir hükümet kararnamesi konusunda "Geçin onu " diyebilmesinde yatıyor. 
     Bu zihniyetin kırılması şart. 
     Yoksa altına imza atılan kararnameler, reform yasaları kağıt üstünde kalmaya başlar. Sayın Ecevit'in her vesileyle ve takdirle sözünü ettiği bu yasalar uygulanmazsa, ne ekonomideki yapısal değişim gerçekleşir, ne de programa güven kalır. 
     O yüzden ciddiyet gerekiyor. 
     Yasaların uygulanması gerekiyor. 
     Kemal Derviş haklı olarak popülizmden uzak durulmasını istiyor, eğer ekonomide başarı deniyorsa... 
     IMF'den Türkiye'ye açılan son bir buçuk yıllık kredinin toplamı 30 küsur milyar dolara ulaştı. Son olarak gelen 9.3 milyar dolarlık krediyle birlikte bu bir rekordur. Ama aynı zamanda çok ağır bir borç yüküdür. 
     Eğer bu yükün altında ezilmek istemiyorsak, koalisyon hükümetine tarihi bir sorumluluk düşüyor. Dileriz, bu çok ağır sorumluluğunun gereğini bütün hükümet üyeleri iliklerine kadar hissederler. 
     
     







Kültür mirası 


Tayland dumanı 


Saddam'dan çifte tavır 


Koalisyon hükümeti 
ağır sorumluluk altında 


Usta - çırak kapışması 


Ölü çocuklar diyarı 


Türkiye nasıl yaratılır 


Kültürlerin dansı... 


Sevgililer Günü hayatımıza nasıl girdi 


Beyaz yakalılar mahkemeleri’ 


Bölükbaşı bir vilayete bedeldi... 


Saddam değişir mi 


Banka yönetim kurulunun ilk gündem maddesi 


Tam bir kaos 


Anılar ve Olaylar 


Cumhuriyet işadamı’ 


Bu da benim gümrük anketim 


</TEXT>
</DOC>
