<DOC>
<DOCNO> 56329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/09/son/sonspo05.html </URL>
<DATE> 2001/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıyat "Trabzon'da küfür sabrımızı taşırdı.." 
</HEADLINE>
<TEXT>

     Fenerbahçe Kulübü Asbaşkanı ve Kulüp Sözcüsü Atilla Kıyat, stadlarda yaplan küfürlü tezahuratların artık sabırlarını taşırdığını ifade ederek, şöyle konuştu 
     ''Kendi sahamızda bunu büyük ölçüde azaltmayı başardık. Ama malesef dün Trabzon seyircisinin takımları 2-0 galip olmasına rağmen Abdullah'a ve başkanımıza yönelik sürekli küfür etmelerine bir anlam veremiyoruz. Abdullah o takıma ve Türk futboluna senelerce hizmet etmiş ve ayrılırken kulübüne o zaman nakit 4 milyon dolar para kazandırmıştır. Abdullah'a ve başkanımıza yapılanları şiddetle kınıyoruz'' 
     
     'Puan farkını kapatırız' 
     Kıyat, şimdiye kadar yaptıkları üç derbi maçı kaybetmenin üzüntüsünü yaşadıkların söyledi. 
     Kulüp Sözcüsü Kıyat, kendi sahalarında Beşiktaş'a, ardından da Trabzonspor'a kaybettiklerini belirterek, ''Sezonun ilk yarısında yaptığımız 3 derbi maçından da mağlup ayrılmamız bizi üzdü. Ancak lig uzun bir maraton, lider ile aramızdaki puan farkını kapatırız. Bunuda başaracak teknik heyete ve kadroya sahibiz'' diye konuştu. 
     Atilla Kıyat, basında yer alan transfer haberlerinin doğru olmadığını ve bu tür haberlerin çıkmasının profesyonel futbolcuları etkilememesi gerektiğini de söyledi. 
     Kıyat, teknik direktör Mustafa Denizli'nin kendilerinden bir transfer isteği olmadığını, şayet böyle bir teklif gelirse yönetim olark değerlendirebileceklerini kaydetti. 
     






</TEXT>
</DOC>
