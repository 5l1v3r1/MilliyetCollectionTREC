<DOC>
<DOCNO> 64753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/yazar/sazak.html </URL>
<DATE> 2002/01/29/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
MHP eskisi gibi 
</HEADLINE>
<TEXT>

     AB adaylık sürecinin gerektirdiği demokratik açılımlara "takoz" koyacağı anlaşılan MHP'nin tutumunda 2002 için uzak bir ihtimal gibi gözükse de olası bir seçim hesabı yatmadığı savunulabilir mi 
     Devlet Bahçeli MHP'li bakanlarla yaptığı toplantıda partisinin kurmaylarına şu talimatı veriyor 
     "Hükümette geçen üç yılda devleti tanıdık, koalisyon uyumunu bozmamak koşuluyla bundan sonra sesinizi yükseltebilirsiniz." 
     MHP'nin 1999 seçimlerinde sağladığı 'sürpriz' başarıda Güneydoğu'da akan kan önemli rol oynamıştı. Şehit cenazeleri Anadolu'ya taşındıkça yükselen milliyetçi dalga, seçimde MHP oyu halinde sandığa akmıştı. 
     Evlatlarını teröre kurban veren, "yoksulluk ve yolsuzluk"tan usanan Anadolu insanı, "devleti koruyan parti" görünümdeki MHP'ye sığınırken Devlet Bahçeli'nin "ılımlı" kişiliği de Ecevit liderliğindeki koalisyona katılımı kolaylaştırdı. 
     Tarihi uzlaşmanın ardındaki gerekçe "MHP'nin değiştiği" savıydı. 
     MHP uzunca süre "değiştiği" yönündeki "imajı" sarsacak girişimlerden uzak durdu kendi tabanı açısından "ödün" sayılacak Öcalan'ın idamı konusunda bile sorun çıkarmadı, kriz yaratan bakanlar kabine dışına alınırken Bahçeli kimsenin gözünün yaşına bakmadı. Koalisyondaki uyum, parti içi hesaplardan önde geldi. 
     2002'ye girilmesiyle birlikte MHP'de bir sıkıntı gözleniyor. 
     Masaldaki gibi... 
     Büyü bozuldu ve MHP "eski haline" dönmeye başladı. 
     Bahçeli'deki "Kemal Derviş takıntısı" koalisyonun işleyişinden rahatsızlık duyulduğunun göstergesi. MHP lideri, Derviş'in "başına buyruk" davranışlarından şikayet ederek, IMF politikalarını dayatmasından yakınıyor olsa da sorun kişisel gözükmüyor. Uygulanan ekonomik programın, MHP'nin Anadolu'daki tabanını perişan ettiği çok açık. 
     Gelecek seçimde MHP, Doğru Yol ile AK Parti arasına sıkışıp kalacak. Buna Güneydoğu'daki şiddetin sona ermesi de eklenirse MHP, 1999 ortamını kesinlikle bulamayacak. 
     Geriye avantaj olarak sadece devletteki "kadrolaşma" ve iktidar olanaklarından "tabanı yararlandırma" kalıyor ki ekonomik krizin, işsizliğin, esnaf ve çiftçinin sefaletinin "getirdiğinden çoğunu götüreceği" kesindir. 
     MHP şimdi sesini yükselterek, "eskiye dönmeye çalışıyor." 
     TCK'nın 312 ve 159'uncu maddelerine sarılarak "devleti koruma" bayrağına sarılan MHP, seçime doğru anti - AB, anti - IMF politikalarla milliyetçi oyları toplamanın yollarını arayacak. 
     Seçim yaklaştıkça MHP'nin demokratikleşme ve AB uyum yasalarına yönelik "fren"i daha çok hissedilecektir. 
     312 ve 159 takozu iyiye işaret değil. 
     AB büyükelçileri Başbakan Ecevit'i ziyaret ederek "mini demokrasi paketi"nin özgürlükleri genişletmek yerine daha da geriye götürmesinden duyulan kaygıyı iletmişler. 
     MHP nereye koşuyor 
     Devlet Bey, açıklamalıdır. 
     
     







Çalınmış gençler 


Maksi kazık... 


Emlak Vergisi'nde durum 


İnternet çağında yasakçı mantıkla nereye .. 


CHP aynasında 


Volkan da olsan, sonu kül olmaktır 


Üniversitelere çuvaldızı 


Tam iyi giderken... 


Piyasaların nabzı 


Bankacıları korumayın, kamu bankalarını kapatın 


MHP eskisi gibi 


2001’de GSMH’nin üçte biri bankalara gitti 


159 


Eti Holding yeni bir oyuna mı girdi 


</TEXT>
</DOC>
