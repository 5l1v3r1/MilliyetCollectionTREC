<DOC>
<DOCNO> 76967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/07/son/sondun08.html </URL>
<DATE> 2002/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kabil'de uluslararası barış gücüne roketli saldırı.. 
</HEADLINE>
<TEXT>

     Afganistan'ın başkenti Kabil'de uluslararası barış gücüne evsahipliği yapan bir tesise roket saldırısı düzenlendi. 
     Uluslararası Güvenlik Destek Gücü ISAF Sözcüsü Tony Marshall, yerel saatle 02.30 civarında meydana gelen olayda, roketlerden birinin kompleksin birkaç metre ilerisine düştüğünü, ancak ölen ya da yaralanan olmadığını söyledi. 
     Tony Marshall, fırlatılan 2 roketten birinin 107 mm Çin yapımı olduğunu ve tesisin kuzeybatısında patladığını, diğerininse tesis üzerinden uçtuğunu ve patladığını duyduklarını söyledi. 
     Marshall, saldırının, yeni bir hükümet için Haziran'da toplanacak olan Loya Jirga öncesinde kurulan geçici Afgan yönetimini istikrarsızlığa düşürme çabalarıyla bağlantılı olabileceğini kaydetti. 
     ISAF bünyesinde görevli askerlerin roketlerin nereden atıldığını araştırdıkları belirtildi. 
     






</TEXT>
</DOC>
