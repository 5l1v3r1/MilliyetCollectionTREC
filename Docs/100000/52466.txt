<DOC>
<DOCNO> 52466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/son/sonspo05.html </URL>
<DATE> 2001/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş ile Antalyaspor ligde 23. randevuda... 
</HEADLINE>
<TEXT>

     Beşiktaş ile Antalyaspor, yarın yapacakları maçla birlikte, Birinci Süper Futbol Ligi'nde 23. kez karşı karşıya gelecekler. 
     2 takım arasında ligdeki rekabet, 11 Eylül 1982'de İstanbul'da 
     yapılan ve Beşiktaş'ın 6-0 üstünlüğüyle sona eren maçla başladı. O tarihten bu yana yapılan 22 lig maçının 14'ünü Beşiktaş, 3'ünü ise Antalyaspor kazanırken, 5 karşılaşmada da taraflar birbirlerine üstünlük kuramadılar. Siyah-beyazlıların bu süre içinde attıkları toplam 52 gole karşılık, kırmızı-beyazlılar 18 gol kaydedebildi. 
     
     Beşiktaş deplasmanda da üstün 
     Beşiktaş, Antalyaspor karşısında Antalya'da maçlarda da rakibine üstünlük kurdu. 
     Siyah-beyazlılar, Antalya'da yaptıkları 11 lig maçının 5'inde sahadan galip ayrılırken, 2 kez yenildi, 4 karşılaşma da berabere sonuçlandı. 
     ''Kara Kartallar'', dış sahadaki maçlarda Antalyaspor filelerini 20 kez havalandırırken, kalesinde ise 12 gol gördü. 
     
     Beşiktaş son 6 maçtır yenilmiyor 
     Siyah-beyazlılar, Antalyaspor karşısında son 6 maçtır ligde yenilgi yüzü görmedi. 
     Rakibine en son 1997-98 sezonunun ikinci yarısında İstanbul'da yapılan maçta 1-0 yenilen Beşiktaş, daha sonra yaptığı 6 lig maçının 5'ini kazanırken, 1 kez de berabere kaldı. 
     2 ekip arasında geçen sezon yapılan 2 maçı da Beşiktaş, 2-1 ve 
     4-2'lik skorlarla kazanmıştı. 
     






</TEXT>
</DOC>
