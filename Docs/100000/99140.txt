<DOC>
<DOCNO> 99140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/son/soneko29.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Karpuza talep gelmeyince, hayvanlara yem oldu... 
</HEADLINE>
<TEXT>

     Şanlıurfa'nın Siverek İlçesi'nde, kilosu 25 bin liraya kadar gerileyen karpuza talep olmayınca, hayvanlara yem olarak verilmeye başlandı. 
     On yıllık karpuz üreticisi Hasan Gönüllü, geçen yıl ektikleri karpuzdan iyi para kazandıklarını, ancak bu çiftçilerin bu ürüne yönelmeleri nedeniyle piyasada karpuz bolluğu yaşandığını söyledi. 
     Pamuk ürüticilerinin hasadın ardından fazla harcama yapmadan yetiştirilebilen karpuza yöneldiğini anlatan Gönüllü, ''Bolluk nedeniyle kilosu 25 bin liraya kadar gerileyen karpuza talep olmayınca hayvanlara yem olarak verilmeye başlandı. Birçok üretici de karpuzu toplamak yerine tarlada çürümeye terketti'' dedi. 
     Siverek Sebze ve Meyve Komisyoncuları Derneği Yönetim Kurulu Üyesi Cuma Şirin de, bu yıl ihtiyaçtan fazla üretim yapılmasından dolayı karpuzun düşük fiyattan satıldığını, bazı üreticilerin karpuzu piyasaya sürmek yerine, hayvanlarına yem olarak vermeyi tercih ettiğini kaydetti. 
     





</TEXT>
</DOC>
