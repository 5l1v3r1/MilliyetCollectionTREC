<DOC>
<DOCNO> 94835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/son/sondun03.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Oscarlı aktör Rod Steiger öldü 
</HEADLINE>
<TEXT>

     Oscar ödüllü Amerikalı aktör Rod Steiger, 77 yaşında hayatını kaybetti. 
     Los Angeles bölgesindeki hastanede zatürree ve böbrek yetmezliğinden ölen Steiger, ''Gecenin Sıcağında'' filmindeki şerif rolüyle 1967'de yardımcı erkek oyuncu Oscarını almıştı. 
     Rod Steiger'ın diğer filmleri arasında, Marlon Brando'nun ilk filminde, sendika çetesiyle bağlantılı Brando'nun kardeşini canlandırdığı, Kayseri doğumlu dünya çapındaki yönetmen Elia Kazan'ın unutulmaz ''Rıhtımlar Üzerinde'' 1954 ve kötü adam rolünü üstlendiği ''Doktor Jivago'' bulunuyor. 
     Mussolini, Napolyon, Rudolph Hess, Hazreti İsa zamanında O'nu ister istemez çarmıha gönderen Roma İmparatorluğu'nun Filistin Kudüs Valisi Pontius Pilatus, Steiger'ın canlandırdığı tarihten çarpıcı isimler arasında. 
     2000 yılında, ''Yüzde 60 bakire, yüzde 40 fahişeyim'' diyerek bu sanat dalındaki kişiliğini anlatan Steiger, hayatta en önemli kayıplarından birinin ''General Patton'' filmindeki başrolü geri çevirmesi olduğunu söylüyordu. İkinci Dünya Savaşı'nın dahi Amerikalı eşsiz ''deli'' komutanı Patton'u George C. Scott oynadı ve ona Oscar layık görüldü. Patton ise ödülü reddetti. Steiger, Patton filminin savaşı yücelttiği yanılgısına düştüğünü ileride belirtiyordu. 
     50 yıl önce Ernest Borgnine'e en iyi erkek oyuncu Oscarını getiren, mahcup mütevazı kasap ''Marty'' filminde Borgnine ile başrol için Steiger'ın adı geçmişti. 
     14 Nisan 1925'te New York-Westhampton'da doğan Steiger, şarkı ve dansla geçinen bir çiftin tek çocuğuydu ve doğumundan hemen sonra anne ve babası ayrılmıştı. 
     15 yaşında ailesi alkolizmden çöktüğü için tek başına hayata atılan Steiger, 16 yaşında olduğunu saklayarak orduya yazıldı ve İkinci Dünya Savaşı'nda Güney Pasifik'te görev aldı. 
     Operada küçük roller alan Steiger, 1947-19'te TV yapımlarında rol aldı, toplam 250 dram oynadı. Tiyatro deneyiminden sonra Amerikan Oyuncular Stüdyosu'na kabul edilen Steiger, burada Rıhtımlar Üzerinde'nin ölümsüz oyuncuları Karl Malden, Eva Maria Saint, Marlon Brando ile tanıştı. 
     Jack Pallance'la ilk filmini oynayan Steiger, dört kez evlendi, dört kez boşandı. Eşleri, Sally Gracie, Clair Bloom, Sherry Nelson, Paula Ellis oldu. 
     Ünlü oyuncu Bloom'dan, bugün operacı olan Anna doğdu. 
     Ellis'ten oğulları Michael Winston 1983'te doğdu. Steiger, hayranı olduğu Michelangelo ve Winston Churchill'den karma, oğluna bu adı yakıştırmıştı. M. Winston, 2000'de Joan Benedict ile evlendi. 
     Bir söyleşide Steiger'e soruldu ''Nasıl ölmek isterdiniz '' Yanıt ''Bir kamera önündeyse hiç de sorun değil.'' Sevdiği kitabe-i seng-i mezar mı ''Görüşürüz...'' 
     





</TEXT>
</DOC>
