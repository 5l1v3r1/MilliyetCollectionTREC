<DOC>
<DOCNO> 56176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/son/sondun04.html </URL>
<DATE> 2001/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Karısını görmesinler diye duvar ören İngiliz'e para cezası... 
</HEADLINE>
<TEXT>

     , karısını başka erkeklerin bakışlarından korumak için evinin çevresine yüksek duvar çeken adam, para cezasına çarptırıldı. 
     Daily Telegraph gazetesinin haberine göre, güneydoğudaki Norwich kenti yakınlarında yaşayan İran asıllı Müslüman Daryoush Danesh, yoldan geçenlerin evin pencerelerine bakarak karısını görmelerini engellemek için 2 metrelik bahçe duvarı ördü. Gazetenin görüşlerini aktardığı komşuların anlattığına göre, evin kadını başka erkekler tarafından görülmekten o denli korkuyordu ki, salona bile peçesiz çıkmıyordu. 
     Eşini ''korumak'' isteyen Danesh, 1500 sterlin harcayarak evin çevresine 2 metrelik duvar ördürdü. Oysa belediye kuralları, çevre duvarının bir metreyi aşmasını yasaklıyordu. 
     Danesh, bu yüzden 400 sterlin para cezasına çarptırıldı. 355 sterlin tutan mahkeme masraflarını da ödemek zorunda kalan Danesh, duvarı normal yüksekliğe indirmek için de 500 sterlin harcayacak. 
     






</TEXT>
</DOC>
