<DOC>
<DOCNO> 87065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/ekonomi/aeko.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyümede 3-3-3 sevinci 
</HEADLINE>
<TEXT>

Derviş, ilk üç aylık mevsimsel etkilerden arındırılmış büyümenin yüzde 3.33 olduğunu, buna IMF’nin de çok sevindiğini söyledi 
     EKONOMİ SERVİSİ 

     Devlet Bakanı Kemal Derviş, mart ayı rakamlarına göre büyüme başladığını belirterek, "Mevsimsel etkilerden arındırılmış rakamlar geçen yılın sonuna kıyasla yüzde 3.33’lük artışa işaret etmekte" dedi. Derviş CNBC - E’ye yaptığı açıklamada, "Büyüme süreci başladı. Bu rakamlara IMF de sevindi" diye konuştu. Kamudaki reform çalışmalarıyla ilgili sıkıntılara da değinen Derviş, "Hiçbir işlevi olmayan istihdamı kaldırmamız gerekiyor. Benim bakanlığımda bir azalma olmasın, başka yerde olsun’ anlayışının dışına çıkmamız lazım" dedi. 
     
     DİE Başkanı’nı savundu 
     Devlet Bakanı Tunca Toskay’ın görevden almaya çalıştığı Şefik Yıldızeli’nin başında olduğu Devlet İstatistik Enstitüsü’nün DİE iyi çalışan bir kuruluş olduğunu da vurgulayan Derviş, "Kurumların kısa vadeli partizan siyasete alet edilmemesi lazım" dedi. 
     
     Bankalara 4 milyar dolar çok’ 
     Bakan Derviş, banka sermayelerini güçlendirme programı sonuçlarının 10 güne kadar açıklanmasını beklediğini söyledi. Banka sermayeleri için 4 milyar dolarlık kaynak öngörüldüğünü hatırlatan Derviş, daha düşük bir rakama ihtiyaç duyulacağını tahmin ettiğini belirtti. Derviş, bu kaynağın nakit yerine k ğıt olarak tahsis edileceğini söyledi. 
     
     AB yatırımları 5 kat artırır 
     Bakan Derviş, Avrupa Birliği AB ile gerçek anlamda başlatılacak tam üyelik müzakerelerinin de Türkiye’ye yönelen yabancı sermayeyi beş kat artıracağını ifade etti. 
     Yabancıların Türkiye’ye büyük bir ilgisi olduğunu ama makro ekonomik istikrarsızlıktan korktuklarını kaydeden Derviş, "O dengeyi tutturursak çok ciddi bir yatırım olur" dedi. 
     
İlk üç ay eksi çıkabilir      Derviş’in kastettiği yüzde 3.33’lük artış gayri safi yurtiçi hasıla GSYİH oranı. GSYİH, ülke sınırları içinde gerçekleştirilen toplam mal ve hizmetlerin değerini temsil ediyor. Derviş’in, oranı mevsimsel etkilerden arındırarak ve 2001’in son çeyreğine göre değerlendirmesi, üretimin artış eğilimine vurgu yapmak isteğinden kaynaklanıyor. Haziran başında açıklanacak ilk çeyrek büyüme oranının gayri safi milli hasıla - GSMH artışı eksi çıkacağı konuşuluyor. 
     
Silahlı Kuvvetler kurum gibi kurum’      Derviş, Başbakan Ecevit’in sağlığıyla ilgili soru üzerine şöyle dedi "Türkiye’ye büyük hizmetleri olan bir lider. Böyle bir insanın işbaşında olması, aşırı bazı hareketleri önlemesi piyasa tarafından beklenen şeyler. Sağlığı piyasayı ilgilendirir ama ekonomik geleceği bir insana bağlamamak lazım. Kurumlar gelişmeli. Birçok kurum çok fazla insana bağlı ama bazıları öyle değil. Silahlı Kuvvetler öyle değil. Kurum olarak işleyen ve güven veren bir kurum." 
     
Ortadoğu karışırsa ek kaynak buluruz’      2003 yılı için IMF’den gelecek 1 milyar dolar dışında ek desteğe ihtiyaç duyulmasının beklenmediğini belirten Derviş, ithalat, ihracat, turizm ve borçlanma rakamlarının 2003 programının uygulanabileceği yönünde olduğunu kaydetti. Derviş, şöyle dedi "Ancak dışarıda örneğin Ortadoğu’da Türkiye’yi etkileyen olağanüstü bir olay olursa uluslararası çevrelere Biz tüm politikaları uyguladık, ancak böyle bir ek olay var’ deriz. O zaman Ek kaynak mümkün mü ’ diye gündeme gelebilir." 
     



 EKONOMİ 















</TEXT>
</DOC>
