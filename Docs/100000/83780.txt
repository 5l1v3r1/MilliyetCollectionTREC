<DOC>
<DOCNO> 83780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/son/sontur09.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu nasıl baba Kızlarını para karşılığı erkeklere satıyormuş... 
</HEADLINE>
<TEXT>

     Bursa'da, babalarının kendilerini para karşılığı ''erkeklere sattığı'' gerekçesiyle evden kaçan iki kız çocuğu, yanına sığındıkları kadının cinsel tacizine uğradı. 
     Merkez Yıldırım İlçesi'ne bağlı Piremir Mahallesi Sakarya Sokak'ta oturan H.K., Küçükleri Koruma Şube Müdürlüğü'ne başvurarak, kızları Y.K 17 ve Ş.K'nin 15 iki gün önce ayrıldıkları evlerine bir daha dönmediklerini bildirdi. 
     H.K, yaptığı araştırmaya göre, çocuklarının Gemlik İlçesi'nde oturan Güler B. tarafından alıkonulduğunu belirlediğini de öne sürdü. 
     Aynı gün şubeye müracaat eden küçük kızların annesi M.K da, çocuklarının, eşi H.K'nın kendisini ve kızlarını para karşılığı erkeklere pazarladığı için evden kaçtıklarını ihbar etti. 
     İhbar üzerine yapılan soruşturmada, babalarının kendilerini erkeklere pazarlamak istemesinden dolayı evden kaçan çocuklara, Gemlik'te yanına sığındıkları G.B tarafından cinsel tacizde bulunulduğu tespit edildi. 
     H.K ve G.B. gözaltına alınırken, olayla ilgili soruşturmanın sürdüğü bildirildi. 
     





</TEXT>
</DOC>
