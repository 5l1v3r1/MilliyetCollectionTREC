<DOC>
<DOCNO> 90138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/16/yasam/ayas.html </URL>
<DATE> 2002/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu barda bütün hesap patrondan 
</HEADLINE>
<TEXT>

Derici Aziz Birsin, yabancı müşterileri için fabrikasında bir bar restoran kurdu.. Sonra ipin ucu kaçtı, hesap ödenmeyen’ barın kapısından kuyruk eksik olmadı... 
     PINAR AKTAŞ İstanbul 

     İşadamı Aziz Birsin’in sahibi olduğu Sefaköy’deki Starmod Deri ve Konfeksiyon Fabrikası’nın içinde kurduğu profesyonel müzik stüdyosu, bar-restoran ve sadece kendisi için çalışan yedi müzisyeni, zaman içinde halka m l oldu’. 
     Yüksek öğrenimini Almanya’da tamamlayan Birsin, 1979’da deri konfeksiyon işine girdi. Tamamen ihracat üzerine çalışan ve özellikle Almanya’dan haftada en az bir iki kere gelen misafirlerini İstanbul’da ağırlayan Birsin, İstanbul’da o bar senin, bu lokanta benim’ dolaşmaktan sıkılınca, "Kaz gelecek yerden tavuk esirgenmez" deyip kendi eğlence yerini kendisi kurmaya karar verdi. Ve ilk önce, fabrikasının içinde dört dörtlük bir bar-restoran açtı. 
     
Ye, iç, eğlen, çık git..      En büyük hobisi müzik olunca "Eğlenceyi de ben yaparım" diyen Aziz Birsin, böylece ikinci adımda da sadece kendisi için çalışan yedi kişilik bir orkestra kurdu. 
     Sık sık "Kaset yapalım, hatıra olsun" sözleri duyulunca, üstüne bir de profesyonel bir müzik stüdyosu oluşturan Birsin, sonunda çalışanları dahil bütün dostlarını, aklına estiğinde Patron Bar’a çağırmaya balşadı. Ye iç, eğlen, tek kuruş ödeme’ modeli restoranda, sahneye çıkan kişi de yine tabii ki yine Aziz Bey’di. 
     Ve bu bar-restoran öyle tuttu ki, yabancı müşterilerle ilişkiler sizli bizli’den senli benli’ye geçti. Hatta bir Alman müşteri, kızının düğününde çalması için Aziz Birsin’i Almanya’ya davet etti. 
     
Paparazzilere duyurulur’      Yanında 400 kişi çalıştıran Birsin, üst düzey yöneticilerinin de zorlama olmadan zaman zaman katıldığı eğlenceler için, "Davete rağmen işi olmayan gelebiliyor. 
     İş dışında dostlarımla da burada bir araya geliyorum" derken son sözü de, eğlencelere sürekli katılan Üretim Müdürü Sema Küçükdeveci söylüyor "Burası sadece insanları mutlu etmek için kuruldu. Arada bir ünlü insanlar da geliyor. Böyle devam ederse paparazziler kapıda beklemeye başlayacak..." 
     



 YAŞAM 















</TEXT>
</DOC>
