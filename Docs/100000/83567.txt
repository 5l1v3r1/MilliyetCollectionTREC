<DOC>
<DOCNO> 83567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/12/son/sondun08.html </URL>
<DATE> 2002/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da başarısız uçak kaçırma girişimi... 
</HEADLINE>
<TEXT>

     İran'da bir hava korsanının, dün gece iç hat seferi yapan bir uçağı kaçırma girişiminde bulunduğu, ancak güvenlik yetkilileri tarafından etkisiz hale getirildiği bildirildi. 
     Tahran Havaalanı yetkilileri, bir hava korsanının, güneydeki Kerman kentinden başkent Tahran'a giden özel Mahan Havayolları şirketine ait Tupolev 145 tipi bir uçağı kaçırmaya çalıştığını söylediler. 
     Resmi IRNA ajansı da, kimliği açıklanmayan hava korsanının elbiselerinin üzerine alkol döktüğünü ve elindeki alkol şişesinin çakmakla ateşe vererek uçağı havaya uçuracağını söylediğini duyurdu. 
     Korsanın pilot kabinine girmek istediği ve kemerinde bir bomba olduğunu savunduğu belirtilen haberde, ''Uçaktaki güvenlik yetkililerinin dikkati sayesinde, hava korsanı etkisiz hale getirildi'' denildi. 
     





</TEXT>
</DOC>
