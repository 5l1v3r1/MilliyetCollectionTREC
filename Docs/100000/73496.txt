<DOC>
<DOCNO> 73496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/ekonomi/eko01.html </URL>
<DATE> 2002/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Denetçilere dikkat Enron gibi olmasın 
</HEADLINE>
<TEXT>

Batan Enron’un da çok parlak bir bilançosu olduğunu hatırlatan Akbank Yönetim Kurulu Üyesi Akın Kozanoğlu, bankaları denetleyecek denetim şirketlerine "Bu kez imzalarınızın sorumluluğunu unutmayın" uyarısında bulundu 
     KADİFE ŞAHİN 

     Özel bankaların 2000 yılı bitiminden 2001’in üçüncü çeyreğinin sonuna kadar en az 5 milyar dolar sermaye yitirdiğini bildiren Akbank Yönetim Kurulu Üyesi ve Sabancı Holding Finans Grubu Başkanı Akın Kozanoğlu, bu kaybın telafisinden önce bankalara uygulanacak üçlü denetimde en büyük sorumluluğun bağımsız denetim şirketlerine düştüğünü söyledi. 
     
     Şeffaflık çok önemli 
     Bankacılık Düzenleme ve Denetleme Kurulu’nun BDDK belirlediği kriterlere göre bankaların üçlü denetimden geçeceğini vurgulayan Kozan-oğlu, enerji devi Enron’un batışını örnek göstererek şöyle konuştu "Enron’un batışı denetçisinin başını ciddi derde soktu. Bankacılıkta da artık denetçiler banka bilançolarında kendilerine düşen sorumluluğu tam olarak taşımalılar. İmza atmadan önce bilançolarda şeffaflık kriterlerine uyup uymadıklarını çok ciddi şekilde düşündükten sonra bilançoların altına imzalarını atmalılar." 
     Üçlü denetimde denetçilerin sorumluluğunun altını çizen Kozanoğlu, bilançolarda uygulanacak yeni kriterlerin doğuracağı sakıncalar olduğunu da ifade etti. Banka mali tablolarının bugüne değin bilinen tek düzen hesap planı ve Vergi Usul Kanunu değerleme hükümlerine göre değil yeni yöntemlerle hazırlanmasının çelişkiler yaratacağını belirten Kozanoğlu, şöyle konuştu 
     
     Yeni k rdan eski vergi 
     "Ortaya çıkacak olan mali sonuçlar BDDK’nın istediği enflasyondan arındırılmış muhasebe prensiplerine uyan tablolar olacak. Birincisi altyapı sağlandıktan sonra enflasyon muhasebesine geçmek daha doğru olurdu. İkincisi banka bilançoları enflasyon muhasebesine göre hazırlanacak ancak vergi yine enflasyon taşıyan mali tablolar üzerinden ödenecektir. Bu da ortaya çok garip bir durum çıkarıyor. Düzeninizi değiştirip enflasyondan arındırılmış k r ilan edeceksiniz. Ama verginizi eski sistemden ödeyeceksiniz. Buna göre pratikte bir banka 100 trilyon lira k r elde edebilir ama 200 trilyon vergi ödeyebilir." 
     
İştirakin değerini kim belirleyecek      Bilançoların sağlıklı bir şekilde ortaya çıkmasında önemli olan diğer bir konunun da aktiflerde yer alan iştirak ve gayrimenkullerin değerleme esasları olduğunu kaydeden Kozanoğlu, bu konuda da netlik bulunmadığını belirtti. 
     BDDK’nın getirdiği sisteme göre bankaların iştirak ve gayrimenkullerinin değerlerini piyasa rayiçlerine göre deftere yazmaları gerektiğini belirten Kozanoğlu, "Fakat bunun nasıl yapılacağına dair hiç bir netlik yok. Burada bütün sorumluluğu denetim şirketlerinin takdirine bırakıyor" diye konuştu. 
     
     Değişen bir şey olmaz 
     Türkiye’de bunu yapabilecek tek şirketin Vakıfbank Gayrimenkul Değerleme şirketi olduğunu belirten Kozanoğlu, "Diğer şirket ise Emlakbank ile birlikte yok oldu" dedi. Kozanoğlu, "Bu değerlemeler nedeniyle bankanın gerçek durumu yansıtılmaz ve sermaye enjeksiyonuna ihtiyacı yok gibi gözükürse o zaman hiç bir sorun çözülmemiş demektir" dedi. 
     



 EKONOMİ 













</TEXT>
</DOC>
