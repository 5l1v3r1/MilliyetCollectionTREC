<DOC>
<DOCNO> 64529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/28/spor/spo04.html </URL>
<DATE> 2002/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'un niyeti yok 
</HEADLINE>
<TEXT>

Bordo-Mavili ekip, tarihi yenilgileri unutturmak için gittiği Bursa deplasmanında da bekleneni veremedi. 2 - 0’lık üstünlüğü koruyamayınca, bir puanla yetindi 
     KARADENİZ ekibi, teselli bulmak için çıktığı Bursaspor deplasmanında 2 - 0’lık üstünlüğü koruyamayınca, bir puana razı oldu. 31. dakikada Gökdeniz’in direkten dönen şutunda topu ağlara gönderen Zafer, takımını öne geçirdi. İlk yarı bu skorla tamamlanırken, ikinci devrede Ömer’in, Gökdeniz’i düşürmesiyle kazanılan penaltıyı Aurelio ağlara gönderince, konuk ekip rahatladı. 
     EV sahibi takım, ikinci golden sonra kalesinde risk alarak, ataklara çıktı. Üç dakika sonra da Murat Hacıoğlu’nun sayısıyla eşitliği sağladı. Trabzon, oyunun son bölümünde yarı alanına çekildi ve sık sık kalesinde tehlike yaşadı. 78. dakikada Ömer çift sarı kartla oyun dışı kalırken, son dakikada Murat Hacıoğlu’nun pasıyla buluşan Alp, takımına beraberlik sayısını kazandırdı. 
     
     Maçın karnesi 
     HAKEMLER Sadık İlhan, Ragıp Uysal, Ekrem Kan 
     BURSASPOR Kelemen 6 - Ömer 4 , Erkan 5 , Serkan 6 - Hakan Demir 6 , Mustafa Er 5 Alp Dk.46 7 , Moshoeu 5 Faruk Dk.77 4 , Tayfun 6 , Fatih Şen 5 Murat Hacıoğlu Dk.40 7 - Okan 6 , Ender 6 
     YEDEKLER Serdar, İlhan, Sinan, Taner 
     TRABZONSPOR Bülent 5 - Hasan 6 , Macit 6, Cem 6 , Güngör 6 - Gökdeniz 6 , Zafer 5 Osman Dk.88 , Aurelio 7 , Erman 6 , Sommers 5 - Hami 4 Da Silva Dk.52 5 
     YEDEKLER Metin Aktaş, Gökhan, Mehmet, Jarro, Patrick 
     GOLLER Zafer Dk.30 , Aurelio Dk.64 - Pen. , Murat Hacıoğlu Dk.67 , Alp Dk.90 
     SARI KARTLAR Ömer, Erkan, Tayfun Bursa , Bülent, Aurelio Trabzon 
     KIRMIZI KART Ömer Dk.77 - Bursa 
     
     Yine Vaschuk 
     ÇAYKUR Rizesporlu Kürşat ile anlaşmaya varan Trabzonspor, Ukraynalı Vaschuk’u yeniden listesine aldı. Dinamo Kiev ve Ukrayna Milli Takımı’nın liberosu olan 26 yaşındaki Vladislav Vaschuk’un bonservisi 1.5 milyon dolardan 1 milyon dolara kadar indirildi. Bu futbolcuyla ilgili görüşmelerin devam ettiği ve transferde somut adımlar atıldığı öğrenildi. 
     



 SPOR 
































</TEXT>
</DOC>
