<DOC>
<DOCNO> 71763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/10/spor/ymese.html </URL>
<DATE> 2002/03/10/ </DATE>
<TIME>  </TIME>
<AUTHOR> BİLAL MEŞE  </AUTHOR>
<HEADLINE>
Dahi Daum 
</HEADLINE>
<TEXT>

     Beşiktaş gibi büyük hedefleri olan bir takımı Daum’un böylesi korkak ve mahkum oynatmaya hakkı yok. Hadi Kocaelispor’u, ardından da Denizlispor’u aynı taktikle yendin... Çekirge misali bir zıplarsın, iki zıplarsın, üçüncüde yere çakılırsınız. Daum da dünkü derbi de yere çakıldı 
     Forvette Ahmet Dursun’u yedekte oturtup, İlhan Mansız’ı ilerde tek oynatmak hangi akla, hangi mantığa sığar İlhan Mansız zaten agresif ve de sinirli... Bir de oyunu bırakıp, yan hakemlerle gereksiz tartışmalarla zaman kaybeden İlhan Mansız’dan ne bekleyebilirsiniz İlk yarıda sadece bir pozisyon buldu, zorluk derecesine rağmen iyi vurdu, ne var ki direğe takıldı. 
     Dedik ya taşlarla fazla oynamak, etkili oyuncunu yedekte oturtmak hiç bir takıma artı sağlamaz, tam tersi dün olduğu gibi hüsrana uğrarsınız. 
     Tamer’i yedeğe çekmek saçmalığın ta kendisi. Daum’un golü yedikten sonra aklı başına geldi, Ahmet Dursun’u 73.dakikada oyuna soktu. Ne var ki atı alan Üsküdar’ı çoktan geçti Daum Üstüne üstlük Ahmet Dursun oyuna girdikten sonra Ahmet Yıldırım’ın da kart görmesi Kartal’ın kolunu - kanadını kırdı. 
     İlk yarıda Ümit Karan ve Arif’in pozisyonlarını kurtaran Myhre’ye göklere çıkarmaya hazırlanırken, hatalı bir gol yedi. Bir kaleci kapadığı köşeden gol yiyorsa varın gerisini siz düşünün. 
     Aslında bizi asıl şaşırtan Kartal’ın orta alandaki en büyük kozu Tümer’in kötü futboluydu. Yoklar arasında Tayfur, Baya, Bayram, Erman’ı da saymadan geçemeyeceğiz. Öyle top kaybettiler ki, saymakla bitiremedik doğrusu. 
     Kupada finale kalan Beşiktaş, ne yazık ki, Daum’un korkak oyun taktiğiyle derbiden mağlup ayrıldı, şampiyonluk yarışında yara aldı. 
     Bu mağlubiyet elbette dünyanın sonu değil. Sekiz haftalık maratonda herşey olabilir. Ama önce inanacaksınız... Daum da inanmıyordu, bir puanın yeteceğini söylüyordu. O da olmadı dahi Daum 
     Gelelim İlhan Mansız’ın ikinci yarıdaki tartışmalı pozisyonuna... Bize göre penaltı değildi. Ne var ki, İlhan Mansız maç bitene kadar yan hakeme sürekli laf attı, bir dövmediği kaldı. Mansız’a birilerinin çıkıp, dur demesi şart. Aksi takdirde başına çok iş açacak, bizden söylemesi. 
     



 SPOR 




























</TEXT>
</DOC>
