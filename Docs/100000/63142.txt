<DOC>
<DOCNO> 63142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/19/son/sonspo09.html </URL>
<DATE> 2002/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor 0- Gençlerbirliği 0 ilk yarı 
</HEADLINE>
<TEXT>

     Diyarbakırspor Şenol xxx, Ömer xx, Rahim xx, Murat Alaçayır xxx, Fazlı xxx, Deniz xx, Kona xxx, Selçuk xx, Murat Duman xx, Bülent Bölükbaşı xxx, Celalettin xx Gençlerbirliği Patrick xxx, Ömer xx, Tolga xx, Beyhan xx, Thomas xxx, Nihat xxx, Youla xxx, Filip xx, Ferdi xx, Serkan xx, Alper xx Birinci Süper Lig'in 2. yarısında Fenerbahçe karşılaşmasında çıkan olaylar nedeniyle sahası 1 maç kapatılan Diyarbakırspor'un Gençlerbirliği ile Adana'da yaptığı karşılaşmanın ilk yarısı golsüz eşitlikle bitti. 
     Diyarbakır'dan gelenlerin yanı sıra Adana, Mersin ve çevre illerdeki taraftarları sayesinde Diyarbakırspor deplasman kaygısı yaşamadan sahaya çıktı. Kanatları kullanmaya ağırlık veren ve rakibine oranla daha çok gol pozisyonu üreten Diyarbakırsporlu futbolcular bu fırsatları cömertçe harcadılar. 
     6. dakikada Kona, sağ kanattan taşıdığı topu Fazlı'ya ortaladı. Bu 
     oyuncunun aktardığı topa Selçuk vurdu. Top, direğe çarparak auta çıktı. 12. dakikada Thomas topu çaprazındaki Alper'e aktardı. Bu oyuncu topu bekletmeden ortaladı. Ancak kaleci Şenol topu tuttu. 13. dakikada Youla, kazanılan serbest atışı doğrudan kaleye kullandı. Top, az farkla auta çıktı. 20. dakikada Bülent, topu rakip savunmanın arkasına sarkan Fazlı'ya aktardı. Bu oyuncunun kötü vurduğu topa kaleci Patrick ayaklarıyla müdahale etti. 26. dakikada Youla, kendi çabasıyla taşıdığı topla ceza alanına girdi ve şutunu attı. Top, kalenin üstünden auta çıktı. 27. dakikada Murat Alaçayır, köşe atışından gelen topu Celalettin'e aktardı. Kafa vuruşu yapılan topu kaleci Patrick kornere çıkardı. 31. dakikada Beyhan ile Ömer'in anlaşmazlığından yararlanan Kona, topu kaptı ve kaleye şutunu çekti. Ancak Patrick gole izin vermedi. Kalan dakikalarda 2 takımın çabası gol getirmedi ve ilk yarı golsüz eşitlikle kapandı. 
     






</TEXT>
</DOC>
