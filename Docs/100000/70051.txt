<DOC>
<DOCNO> 70051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/son/sonspo23.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümit Davala "Bu sezonu Milan'da tamamlayacağım " 
</HEADLINE>
<TEXT>

     İtalya Futbol Ligi Seri A'da AC Milan forması giyen Ümit Davala, takımında zor günler geçirdiği ve Türkiye'ye döneceği yönünde yazılan haberlere tepki gösterdi. 
     Yıldız futbolcu, kendisine ait ''www.umitdavala.com'' internet sitesinde yaptığı açıklamada, daha önce kesinlikle Türkiye'ye dönmeyeceği ve oynasa da oynamasa da sezonu AC Milan takımında tamamlayacağını belirttiğini kaydetti. Ümit, ''Fakat sanki ben bunları söylememişim gibi, geçtiğimiz hafta içinde bir sürü dedikodu duydum. 
     Gazeteler ve televizyonlar bana soru sorma gereği bile duymadan atıp tuttular. Yok ben Milan'dan ayrılıyormuşum, yok ben Fenerbahçe'ye geliyormuşum, burada huzursuzmuşum, daha neler neler...'' dedi. 
     
     Futbolu Galatasaray'da bırakacağım 
     Ümit Davala, yazılan transfer haberlerinin gerçekleri yansıtmadığını ve hiçbtakımından da teklif almadığını kaydetti. 
     Bu sezon kesinlikle Türkiye'ye dönmeyeceğini ifade eden Ümit, şöyle devam etti 
     ''Eğer dönecek olsaydım, bu kulüp kesinlikle beni bu günlere getiren Galatasaray olurdu. Ben uzun yıllar Avrupa'da futbol oynadıktan sonra, Galatasaray forması altında futbolu bırakmak istiyorum. Yani çok olağanüstü birtakım şeyler olmadıkça önümüzdeki yıllarda da futbol hayatımı Avrupa'da sürdüreceğim. Bu konudaki dedikodulara son verilmesini istiyorum.'' 
     
     "Milan'da sıramı bekleyeceğim" 
     Milan'ın dünyanın en büyük kulüplerinden biri olduğuna da değinen Ümit, açıklamasını şöyle tamamladı 
     ''Burası Milan Kulübü. Birçok futbolcunun rüyalarını süsleyen, birçok futbolcunun kapısının önünden bile geçemediği bir kulüp. Burada 27 birbirinden kaliteli futbolcu var. Kaleci de dahil, hiç kimsenin 
     forması garanti değil. İyi oynayan, o gün formda olan ve hocanın kafasındaki taktik anlayışa uyan, maç günü forma giyer. Diğer futbolcular ise sırasını bekler. Bunlar profesyonelliğin gereğidir. 2-3 maç oynamadım diye hemen kulübümden ayrılacak olsaydım, bugün buralarda olmazdım. Ben Galatasaray'a geldiğim günler, yedek kulübesine bile oturamadığım maçlar oldu. Birçok maç ise yedek kulübesinde oturmak zoruım. Sabırla sıramı bekledim, yılmadım ve bugünlere geldim. Elbette ben de, her futbolcu gibi sürekli ilk 11'in değişilmez elemanı olmayı isterim. Tabii ki yedek beklemenin yarattığı birtakım moral bozuklukları oluyor. Ama bunların hiçbiri benim buradan ayrılmamı gerektirmiyor.'' 
     






</TEXT>
</DOC>
