<DOC>
<DOCNO> 53207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/20/son/sondun16.html </URL>
<DATE> 2001/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Tünel faciasının sorumlusu Türk şoför sarhoşmuş 
</HEADLINE>
<TEXT>

     İsviçre'de Gothard tünelindeki kazaya yol açan Belçika plakalı kamyonun Türk sürücüsü Seyfi Arslan Ufacık'ın kanında alkol bulundu. 
     Ticino kantonu başsavcısı Antonio Perugini, uzmanların sürücünün cesedini DNA incelemesiyle tespit edebildiklerini, adli tıp uzmanlarının yaptığı incelemede de Türk sürücünün alkol kullandığının belirlendiğini söyledi. 
     Bununla birlikte alkol miktarının saptanamadığını kaydeden Perugini, ölmeden önce sürücünün vücundunda alkol bulunduğunun kesin olduğunu söyledi. 
     Perugini, Ufacık'a aleyhinde ''ihmal yüzünden ölüme sebebiyet vermekten'' dava açılacağını bildirdi. Perugini, daha önce aksinin iddia edilmesine rağmen, Türk sürücünün geçerli ehliyeti olduğunu belirtti. 
     İki kamyonun çarpışmasıyla tünelde çıkan yangında ısı 1200 santigrat dereceye kadar yükselmişti. 
     24 Ekim'de meydana gelen tünel faciasında 11 kişi ölmüştü. 
     






</TEXT>
</DOC>
