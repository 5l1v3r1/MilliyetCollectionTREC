<DOC>
<DOCNO> 74462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/yazar/temelkuran.html </URL>
<DATE> 2002/03/25/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Mecburiyetten hafif hava dalgası 
</HEADLINE>
<TEXT>

Patinaj şampiyonası, TRT darbukacısı, "Resmim var şu alemimde" sanılan şarkı sözü, ümme-sümme ve tüm diğer sanışlar üzerine... 
     Artistik Patinaj şampiyonalarını kaç yıldır eskisi gibi izlemiyorsunuz... Ya da aslında kaç kişi bir zamanlar Türk halkını derinden etkilemiş eski SSCB’li Yekaterina Gordeyeva - Sergey Grinkov çiftini hatırlıyor Peki ya spikerin bir an kendinden geçip sorduğu o soru 
     "Sevgili seyirciler, sizce de Yekaterina Gordeyeva çok hoş bir hanımefendi değil mi " 
     O sorudan sonra kendisine bir mecburi hava değişimi izni verildiğini de tahmin etmiyor değilim. 
     
     "Boyun omurlarında gerilim sebebiyle düzleşme" teşhisiyle doktordan "hayat raporu" almış bir kimse olarak televizyon izlemek mecburiyetindeyim. Bu uzun seanslar sırasında nice tespitlerim, teşhislerim oldu. Birincisi şudur Patinaj şampiyonaları çok değişmiş. Kostümlerde bir çıldırma, müziklerde bir kendinden geçiş. Nerede eski ciddiyet Kimi çiftlerin mizansen doğrultusunda öpüştüklerini bile görmüş bulunuyorum. Fakat bendenizi en çok şaşırtan şudur ki, spiker aynı spiker ve işini yine aynı kusursuzlukta yapıyor. Yine yapılan hareketleri, hareketlerin tarihçesini açıklamalar, kulisten dedikodu vermeler... 
     
Koronun ruh halleri      Eskiden TRT Türk Sanat Müziği Korosu’nun arkasındaki saz heyetinde bir darbukacı vardı. Son derece kendine has bir tarzı vardı bu beyefendinin. Çok hareket eden, kendinden geçen, bütün ilgiyi üzerine çeken Roman bir vatandaşımızdı sanırım. Aaa O da ne Bu beyefendi saz heyetini yönetir olmuş. Fakat bu sefer de üzerinde bir hava. Arada bir kameraya dönüp "Hatırladınız mı beni " tarzında bakmalar, gülümsemeler... Şu kadarını söyleyeyim, koca kurumda en eğlenceli, en renkli kişilik bu beyefendi olabilir yani. Kendisine sevgilerimi yollamak isterim. 
     
"Çekimim var şekerim "      Eğlenceli şeylerden biri de koronun hanımefendi elemanlarının ruh hallerini çıkarmak, iç seslerini tahmin etmek. Gençten olan hanımlarda henüz memurlaştırılamamış bir neşe, ince askılı kıyafetler giymişlerin sırtına son anda atılmış kışlık şallar, deneyimli hanımların bu gençlere annelerin yaptığı biçimde uyarıcı bakışları... 
     Şimdi bu Açıköğretim derslerinin yeni çekimleri yapılmayacak mı yani 80’lerde bir çekim yapılmış ve sonra Açıköğretim olayı kendini kapıp koyuvermiş gibi. Hanımlarda vatkalar, erkeklerde demode saç modelleri. Bir de noktalama işaretlerinin "eğlenelim - öğrenelim" tadında drama haline getirilişi var ki... Aslında merakımı mazur görünüz Acaba Açıköğretim dersi veren öğretmenler biraz daha havalı oluyor mudur Hani "Çekimim var şekerim, sonra görüşelim tarzı" bir star hali... Olabilir mi acaba Ya da hepimiz 80’lerden kalan fotoğraflarını, o estetik felaket hallerini mümkün olan en gizli yerlere saklarken onlar kendilerinin bu halini canlı canlı izlemekten dolayı biraz bunalıyorlar mıdır 
     
Zannetme durumu      Hayat TRT ile geçmiyor tabii. Başka kanalları gezerken Ferdi Tayfur’un filmi çıkıyor. Şöyle bir durum vardır, olur mu hiç size bilemiyorum. "Zannetme durumu". Ferdi Tayfur’un bir şarkısı vardır 
     "Ben de özledim ben de Resmin var şu an elimde Sana koşmak isterim Derman yok dizlerimde" 
     Şimdi ben o dizeyi yıllarca "Resmin var şu alemimde" zannetmiş idim. Kardeşim de küçükken yılarca "Korkma sönmez bu şafaklarda yüzen alsancak" dizesindeki Alsancak’ı, İzmir’deki Alsancak semti sanırmış mesela. Tıpkı bunun gibi "Sümme haşa öyı da "ümme haşa " sanırdım. Hakkı Devrim -sağ olsun- yakalamış, köşesinde yazmış. Bir harf yüzünden ne yazarlığımız kalmış, ne mesleğe, ne gazeteye saygısızlığımız. Sağ olsun, "yazar değil, yazan" küçük kız üstlerine de bildirilmiş. Bir harf yüzünden -ki "Ben yazdım, s’ harfi düşmüş" de diyebilirdim, demiyorum- insan hayatı nasıl sıfırlanırmış, üstelik gün görmüş, hayat tecrübesi olan bir duayen... Bir haftadır içtiğimiz ilaçlar boşa gitti yani. Yine mühim değildi de, ağrısı çok fena. 
     
     







Atatürkçü bir lim 


Karakolspor 


Cheney'nin dönüşü... 


Büyümede belirsizlik var 


Sudi Özkan ile röportaj 


Vergi gelirleri azalıyor 


Türkiye'ye aşk mektubu yazan İtalyan... 


ATO'nun kriz uyarısı 


Mecburiyetten hafif hava dalgası 


Kriz bitmeden kimler bitecek 


Hedef 2023 


</TEXT>
</DOC>
