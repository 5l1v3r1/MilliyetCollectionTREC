<DOC>
<DOCNO> 76711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/ekonomi/eko07a.html </URL>
<DATE> 2002/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayındır Hayat’a İsrailliler talip 
</HEADLINE>
<TEXT>

Bayındır Hayat Sigorta şirketinin sermaye artırımı yoluyla İsrailli TBIH’ya satışı için Hazine’den izin bekleniyor 
     SONGÜL HATISARU - AYFER YILDIZ 

     Bayındır Hayat Sigorta’nın, İsrail kökenli TBIH’ya satışı için ön protokol imzalandı. Hazine’den izin çıkması durumunda sermaye artırımı yolayla yapılması planlanan satışta, şirketin 1.6 trilyon olan sermayesi 20 trilyona yükseltilecek. 
     Bayındır Grubu’nun rüçhan hakkını kullanmayacağı satışın gerçekleşmesi durumunda, sigorta şirketinin yaklaşık yüzde 90 hissesi İsraill TBIH’ya geçmiş olacak. Sigortacılık, emekli aylığı ve aktif yönetim yapan TBIH’da Avrupa Kalkınma Bankası’nın yüzde 23.5, Alman Deutsche Bank’ın yüzde 30.5 oranında iştiraki bulunuyor. 
     İsrailli Kardan ise şirketin yüzde 46’sına sahip. Mevcut durumda hayat ve sağlık poliçelerini aynı anda satan Bayındır Hayat Sigorta, sağlık kolunu geçtiğimiz günlerde sattığı Bayındır Sigorta’ya devretmişti. İsminin TBIH olarak değiştirilmesi beklenen Bayındır Hayat Sigorta’nın, yeni dönemde sadece hayat poliçesi satmaya başlayacağı kaydedildi. 
     
Çalışanlar da ortak olmak istiyor      Bayındırbank’ın, Bayındır Hayat Sigorta’da yüzde 17 oranında hissesi bulunuyor. Bankanın şirketteki payının, çalışanlara satılması için Bayındır Hayat Sigorta’nın Hazine’ye başvurduğu biliniyor. Hazine satışa izin verirse çalışanlarla İsrailliler ortak olacak. 
     



 EKONOMİ 




















</TEXT>
</DOC>
