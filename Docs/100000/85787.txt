<DOC>
<DOCNO> 85787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/guncel/gun01.html </URL>
<DATE> 2002/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Devletin sitesi Ünlü’ye çalışıyor 
</HEADLINE>
<TEXT>

Gençlik ve Spor Müdürlüğü’nün internet sitesinde Fikret Ünlü’nün ailesi, şoförü, koruması bakana övgü yağdırıyor 
     SEMRA KARDEŞOĞLU İstanbul 

     Yaklaşık bir yıldır "www.sporum.gov.tr" adresinde hizmet veren Gençlik ve Spor Genel Müdürlüğü’nün sitesinde, Spordan Sorumlu Devlet Bakanı Fikret Ünlü için özel bir bölüm yer alıyor. Eşi ve çocukları, Ünlü’nün sevdiği yemekleri, yaptığı sporları anlatıyor, onunla ilgili hislerini dile getiriyor. Sitede Bakan’ın şoförü, koruması, danışmanları ve dostları da Ünlü’ye övgüler sıralıyor. 
     "Ailesi" bölümünde, Ünlü’nün 35 yıllık eşi Ülker Ünlü, İvriz’de karşılaştıktan sonra Ankara’da başlayan yakınlaşmalarının nasıl evliliğe gittiğini anlatıyor. Ülker Ünlü, eşinin en çok kuru fasulye ve bulgur pilavı ile yöresel bir yemek olan batırmayı sevdiğini belirtiyor. 
     
     Biz çok şanslıyız’ 
     "Babasından Çok Şey Öğrenen Kızı" başlıklı bölümde ise Devlet Bakanı Kemal Derviş’in danışmanı olan kızı Oya Ünlü’nün görüşlerine yer veriliyor. Oya Ünlü, babasının kendisini Jean Jacques Rousseau’nun "Emile" romanındaki Emile karakteri gibi yetiştirdiğini söylüyor. 
     Oğlu Barış Ünlü de kendini çok şanslı buluyor "Dünyanın en sevecen babasına sahibim. Hatalarımızı hep hoşgörüyle karşıladı ve kızmak yerine bizleri doğruya yönlendirmeyi tercih etti. Ablamla benim aramda hiç ayırım yapmadı." 
     
Özgürlüğüme hep saygı gösterdi      Oya Ünlü, babası için "5 yıl ABD’de yaşadım, bir kez olsun ofisten aramadı. Özgürlüğüme dokuz yaşımda bile saygı gösterirdi. Ayrıca evde bir kez olsun onu sakallı görmedim." 
     



 GÜNCEL 



















</TEXT>
</DOC>
