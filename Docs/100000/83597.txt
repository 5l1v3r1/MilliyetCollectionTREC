<DOC>
<DOCNO> 83597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/12/son/sontur08.html </URL>
<DATE> 2002/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit, Başbakanlığa yarın dönüyor... 
</HEADLINE>
<TEXT>

     DSP Genel Sekreteri Hasan Gülay, Başbakan Bülent Ecevit'in yarın Başbakanlık ofisinde çalışmaya başlayacağını tahmin ettiğini söyledi. 
     Gülay, Başbakan Ecevit'e konutunda ''geçmiş olsun'' ziyaretinde bulundu, Rahşan Ecevit'in ''Anneler Günü''nü kutladı. 
     Gülay, çok kısa süren ziyaretin ardından, çıkışta gazetecilerin soruları üzerine, ''Başbakan Ecevit'in sağlığının çok iyi olduğunu ifade ederek, Rahşan Ecevit'in de anneler gününü kutladığını bildirdi. 
     Gülay, ''Rahşan Ecevit, tüm örgütümüzün manevi annesidir, herkes annesini sevsin değer versin'' dedi. 
     DSP Genel Sekreteri Gülay, bir soru üzerine, ''Başbakan'ın kendisini elbiseleri ile karşıladığını'' belirterek, ''Bir insan evinde pijamayla da, robdöşambır ile de oturur'' dedi. 
     Gülay, sağlığının iyi olması nedeniyle Başbakan'ın, dolayısıyla eşinin moralinin son derece iyi olduğunu belirterek, Ecevit'in yarın Başbakanlık ofisinde çalışmaya başlayacağını tahmin ettiğini bildirdi. 
     MHP Genel Başkanı ve Başbakan Yardımcısı Devlet Bahçeli'nin katıldığı örgüt toplantılarında ''Devletin Başına Devlet Gelecek'' sloganları ile karşılandığını ifade eden bir gazetecinin sorusu üzerine Gülay, başka bir partinin işine karışmanın kendisinin ödevi olmadığını belirterek, ''MHP de siyaset yapıyor. Ülkenin Başbakanı Ecevit'tir'' 
     





</TEXT>
</DOC>
