<DOC>
<DOCNO> 81767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/guncel/gun08.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, tanıtımda yetersiz mi kaldı 
</HEADLINE>
<TEXT>

ÇAPRAZ ATEŞ 
     SİBEL KAHRAMAN 

     Milli Takımlar Teknik Direktörü Şenol Güneş’in "Türkiye, Dünya Kupası finalleriyle büyük bir fırsat yakaladı. Ancak bunu kullanamadı. Tanıtım yetersiz kaldı" sözleri tartışma yarattı. Türkiye, yıllar sonra katılma imk nı bulduğu Dünya Kupası finallerinde kendisini yeterince tanıtamadı mı Yetkililer bu konuda üzerlerine düşeni yaptılar mı Görüşler şöyle 
     
     Can Çobanoğlu Milli Takımlar Menajeri 
Tanıtım yapılamadı      Türkiye tanıtım açısından Dünya Kupası’nı kullanamıyor. Türkiye’nin sportif, turistik ve siyasi amaçlı propagandasını her ülkeden çok daha fazla yapması gerekirdi ama bunu yapamadı. Tanıtım için üzerine görev düşen pek çok bölüm var. Turizmle ilgili birimler, kültürle ilgili birimler devletin içinde mevcut. Türk kültürünü tanıtıcı pek çok faaliyet yapılabilirdi. Halk dansları, resim sergileri, bale, senfoni orkestrası, halk ezgileri, pop sanatçıları... Hepsi yapılabilirdi. Çok geniş yelpazesi olan Türkiye bunları yapmalıydı. Bunlar Dünya Kupası’nda kullanılması gereken öğelerdi. Bu saatten sonra ne meydan, ne konser salonu bulunabilir, ne de platform yaratılabilir. 
     
     Başaran Ulusoy TURSAB Başkanı 
Soğuk davranıyoruz      Türkiye böyle bir fırsatı kolay kolay ele geçiremez. 40 yılda bir Dünya Kupası’na katılıyoruz ve bu kadar soğuk oluyoruz, anlamak mümkün değil. Türkiye, Çin pazarına açılıyor. Broşüründen kitapçığına kadar her türlü tanıtım büyük önem taşıyordu. Gitmeden önce televizyonlarda yayınlar yapılmalıydı. Spordan sorumlu bakanlık, bu konu üzerinde çalışmalıydı. Yabancı bir futbolcu veya takım Türkiye’ye geldiği zaman ayağa kalkıyoruz. Ama kendi ülkemizin gençleri başarı gösterdikleri zaman mütevazı oluyoruz. Neden Neredeyse, Türkiye niye bu şansı yakaladı, niye gidiyoruz ’ denilecek. 
     
     Mustafa Taşar Turizm Bakanı 
Projelerimiz var      Ne yapıp yapmadığımızı nereden biliyorlar. Dünya Kupası’nın Türkiye’de yapılması için faaliyete girdik. Finaller için tanıtım broşürü hazırladık. Ayrıca içinde Türkiye’yi tanıtacak bilgiler olan küçük topları dağıtma projemiz vardı. Maliyeti yüksek geldiği için o projeyi durdurduk. Bir projemiz daha var onu da haftaya açıklayacağız. 
     
     Şükrü Tufan Büyükelçi 
Gereken yapılıyor      Ben, milli takım kafilesinin eşgüdüm görevinde, ilişkilerde olabilecek halkaları doldurmak üzere görevlendirildim. Dışişleri Bakanlığı’nın da bu konuda yaptığı ve yapacağı çalışmalar var. "Hiçbir şey yapılmıyor" demek doğru değil. Daha önce Avrupa Kupası’nda görevliydim. Fotoğraf sergileri, folklor ekipleri gibi etkinlikler yapılacak. 
     
     Selami Özdemir Futbol Federasyonu 
Fazlasıyla yaptık      Tanıtımı fazlasıyla yaptık. Gerek teknik direktör, gerek bizler tüm televizyon şirketlerini gezerek futbolumuzu anlattık. Dış ülkelerde futbol oynayan futbolcularımıza olan ilgi de bu işi alevlendirdi. Bu bizim ülke tanıtımımıza katkıdır. Biz üzerimize düşeni yaptık. Devlet de ihracat ve turizm için milli takım paralelinde kupada çalışmalar yapmalıdır. 
     



 GÜNCEL 

















</TEXT>
</DOC>
