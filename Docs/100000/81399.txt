<DOC>
<DOCNO> 81399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/01/yasam/yas01.html </URL>
<DATE> 2002/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Harlemli Hido 
</HEADLINE>
<TEXT>

NBA liginde, Sacramento Kings takımında oynayan Hidayet Türkoğlu’nun siyahi takım arkadaşlarına kısa sürede uyum sağladığını yazdı 
     DIŞ HABERLER SERVİSİ 

     O, "12 dev adam"ın, tek NBA oyuncusu... Amerikan Profesyonel Basketbol ligi NBA’de, süperstar siyah Chris Webber ile birlikte Sırp Predrag Stojakoviç ve Vlade Divac ile Sacramento Kings’i sırtlayan Hidayet, ya da yeni lakabıyla "Hido", Amerika’nın ünlü haber dergisi Newsweek’in bu haftaki sayısına konu oldu. 
     
     Başarılarını da anlattı 
     NBA’DE, Avrupa ülkelerinden yapılan transferlerle son yıllarda yaşanan "Beyaz Devrim"i konu edinen dergi, dünyanın en zor basketbol liginin Sacramento Kings takımında Türkiye’yi temsil eden Hidayet’in başarılarına yer verdi. Hido’nun NBA’de sadece ikinci sezonunu yaşamasına rağmen sayı ve ribaund ortalamalarında çift haneli sayılara geçtiğine de dikkat çekti. 
     
     NBA’de 2’nci sezonu 
     NEWSWEEK, Hido’nun siyahi takım arkadaşlarına uyum sağladığını yazdı ve bu uyumu, Hidayet’in "Notorius B.I.G.’i bir rap topluluğu , rap müziği, büyük beden ve bol giysileri seviyorum" sözleriyle vurguladı. İşin garibi, Hidayet Türkoğlu’nun fotoğraftaki hali de kıvırcık saçları ile zenciye benziyor. 
     



 YAŞAM 



















</TEXT>
</DOC>
