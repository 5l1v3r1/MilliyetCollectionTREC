<DOC>
<DOCNO> 57768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/18/son/soneko10.html </URL>
<DATE> 2001/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Maliye Bakanlığı KDV oranlarında değişiklik düşünüyor 
</HEADLINE>
<TEXT>

     Maliye Bakanlığı, katma değer vergisinde oran sayısının azaltılması için kolları sıvadı. 
     Bakanlık, KDV'de halen 5 olan oran sayısının 2'ye düşürülmesi konusunda hazırlık yapıyor. 
     Edinilen bilgiye göre, bir süredir Gelirler Genel Müdürlüğü'nde yürütülen ve 2002 yılı içinde hayata geçirilmesi planlanan hazırlıklarda, KDV'de mevcut sistemin daha basit ve hızlı uygulanabilir hale getirilmesi amaçlanıyor. Bu çerçevede, KDV'de oran sayısının da azaltılması düşünülüyor. 
     KDV'de halen genel oran olarak yüzde 18, ihraca tabi mallar için yüzde 1, temel gıda maddeleri için yüzde 8, 1.600 cc'ye kadarki otomobiller, dayanıklı tüketim malları ve diğer lüks mallar için yüzde 26 otomobiller ile beyaz eşya ve diğer elektronik ürünlerde 31 
     Aralık'ta sona ermek üzere 8 puanlık indirime gidildi , lüks otomobiller için de yüzde 40'lık oranlar uygulanıyor. 
     Yeni düzenlemede oran sayısının 5'den 2'ye çekileceği belirtiliyor. 
     Bunun ilk adımının da Özel Tüketim Vergisi ÖTV Kanunu ile atılması planlanıyor. 
     Buna göre, Uluslararası Para Fonu'na IMF da verilen taahhüt çerçevesinde 2002 yılının ilk yarısında yasalaşması beklenen ÖTV Kanunu, 10 ayrı vergiyi uygulamadan kaldıracak. Katma değer vergisinde yüzde 40'lık gruba giren otomobiller ile yüzde 26'lık gruba giren malların büyük bölümü de ÖTV kapsamına girecek. 
     Maliyenin eylem planına göre, yüzde 23'lük grupta kalan diğer mal ve hizmetler de genel orana tabi listenin içine alınacak. Böylece yüzde 26 ve yüzde 40'lık KDV tarifeleri ortadan kalkacak. 
     Bu arada daha önce TBMM'ye sevkedilen tasarıda nisbi oranlara yer veren ÖTV taslağı da, Maliye Bakanlığı'nda yeniden düzenleniyor. 
     Yeni taslakta mevcut uygulamalar ve IMF'nin önerileri de dikkate alınarak nisbi oranların yanı sıra maktu vergilere de yer verilmesi öngörülüyor. 
     Yeni dönemde ÖTV kapsamına girecek akaryakıt tüketim ve taşıt alım gibi vergilerin halen maktu tutarlarda hesaplanması nedeniyle, akaryakıt ve taşıttan alınan ÖTV'nin de maktu olacağı belirtiliyor. 
     Diğer yandan ÖTV'nin yürürlüğe girmesiyle 3'e düşecek olan KDV'deki oran sayısı, ikinci aşamada bu defa 2'ye çekilecek. 
     IMF heyeti ile yapılan görüşmelerde, bu kuruluşun temsilcileri, KDV'de halen ihraca tabi mallara uygulanan yüzde 1'lik KDV ile temel gıda maddelerine uygulanan yüzde 8'lik KDV'nin tek bir listede birleştirilmesini istedi. IMF tarafı, bu 2 grubun yüzde 5 gibi bir KDV'ye tabi tutulabileceğini vurguladı. 
     Yüzde 1 ve yüzde 8'lik KDV'ye tabi ürünler listesini yeniden gözden geçirmekte olan Gelirler Genel Müdürlüğü de bu öneriye sıcak bakıyor. 
     Ortak listeye tabi oranın Bakanlar Kurulu'nun görüşü doğrultusunda 5'ten farklı bir rakam da olabileceğine dikkat çeken Maliyeciler, 
     ancak her şekilde böyle bir düzenlemeye gidileceğini belirttiler. 
     Maliye yetkilileri, ÖTV ve liste birleştirilmesine ilişkin çalışmanın ardından KDV'de genel oran ile indirimli oran olmak üzere 2 oran kalacağını bildirdiler. 
     Bu arada ÖTV'yi Avrupa Birliği AB mevzuatına uyum için de çıkartacak olan Türkiye, diğer vergi düzenlemelerinde de AB normlarını dikkate alıyor. 
     Gelirler Genel Müdürlüğü yetkilileri, AB'nin de KDV'de yüzde 1'lik orana karşı çıktığını ve en düşük KDV'nin yüzde 5'in altında olmamasını istediğini ifade ettiler. AB'nin genel oran için de bütün ülkelere ''yüzde 15'ten az olmasın'' yönünde görüş beyan ettiğini vurguladılar. 
     






</TEXT>
</DOC>
