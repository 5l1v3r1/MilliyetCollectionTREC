<DOC>
<DOCNO> 71441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/08/yazar/akyol.html </URL>
<DATE> 2002/03/08/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
İşimiz AB'ye mi kaldı 
</HEADLINE>
<TEXT>

     ANAP'IN siyaseten sorumluğu olduğu İçişleri Bakanlığı'nın yeni kararı 
     "Nasıl ki Harp Okulu mezunlarına ilk günü kılıç, tabanca, hakimlere cüppe veriliyorsa kriz geçince kaymakamlarımıza demirbaş olarak fötr şapka, smokin, beyaz gömlek ve siyah ayakkabı verilecek." 
     Artık her kaymakam milli bayramlarda ve özel gecelerde "halkın karşısına smokinle çıkacak, halkı fötr şapkayla selamlayacak... Kaymakamlara tango, vals ve hangi yemekle hangi tür şarabın içileceği öğretilecek .." 
     Böylece "topluma örnek olacaklar"mış... 
     "Örneğimiz Atatürk" diyorlar. 
     O zamanlarda Avrupa devletleri de smokinli, fraklı, fötr şapkalı idi. Bugünkü "muasır medeniyet"te bir Blair'in, Jospen'in, bir Alman, İtalyan valisinin smokin ve fötr şapkayla meydanlarda dolaştığını düşünün 
     Ordu ve polis her yerde üniformalıdır çünkü mesleğin icrası için rütbe ve iç hiyerarşi şarttır. Sivil bürokrasinin işlevi ise farklıdır. 
     
     ÖRNEK alınan Tek Parti devrinde rejimin temeli "kuvvetler birliği" idi bugün "kuvvetler ayrılığı"dır. Bunun gibi, otoriter ve bürokratik devlet anlayışından demokratik ve teknik devlet anlayışına da geçmemiz lazımdır. 
     Sivil bürokraside resmi kıyafet ve nişanlarla, unvanlarla, törenlerle simgelenen şekilci otoriter zihniyetin çağdaş "fonksiyonel bürokrasi" anlayışına uymadığı ve hizmette verimliliği düşürdüğü bilimsel bir gerçektir. 
     Osmanlı ve Tek Parti bürokrasisindeki yüksek simgesellik, ama düşük verimlilik bunun bir göstergesidir. Atatürkçü yazar Yakup Kadri'nin "Ankara"sını, "Panorama"sında anlatılan budur. 
     Bürokratik, otoriter devlet zihniyetine geri dönüş, Özal'ın partisine yakışıyor mu Öyle ise, ilk önce ANAP'lılar, eski 'saylav'lar gibi, smokin ve siyah fötr şapkayla halkı bir selamlasınlar, "örnek" olsunlar 
     
     BİR yanda Mesut Yılmaz "Devlet halkına potansiyel suçlu veya rüştünü kazanmamış çocuk gibi bakmamalı, devlet sivil bir hizmet örgütüdür" diyor haklı olarak... 
     Aynı otoriter bürokratik devlet anlayışının bir uygulaması olan "imam hatip okullarında 13 yaşındaki kızları polisin gözaltına almasını" eleştiriyor da haklı olarak... 
     Ama öbür yanda, bu polis İçişleri'ne bağlıdır ve İçişleri Bakanlığı otoriter bürokratik devlet zihniyetini üniformalaştırıyor ANAP'ın kararı mı, yoksa kararsızlığı mı 
     "13 yaşındaki kızlar"a uygulanan devlet şiddetini Devlet Bahçeli "düşündürücü" buluyor da ne düşündüğünü niye söylemiyor 
     Ecevit'in "gencecik kızlar" için yaptığı arşivler dolusu konuşmaları artık neden duymuyoruz 
     Çiller "İkinci Demokrasi Programı"nı neden ağzına almıyor artık 
     Demokrasi paketleri niye tırpanlanıyor 
     Sol, 'oligarşi'den yakınırken haklı mıymış 
     Budanmış demokrasimizin 'oligarşi'yi aşma kudreti kalmadığı için mi herkes susuyor ve Mesut Yılmaz da "Avrupa Birliği'ndeki Türkiye'de bunlar olmayacak" diyor... 
     Ne desin .. 
     Çünkü Türkiye'nin ekonomik, sosyal ve demokratik gelişmesi Batı'yla entegrasyonuna bağlıdır. Rusya'ya, İran'a, Suriye'ye değil. 
     
     







İşimiz AB'ye mi kaldı 


Eğer soysaydım 


Tıkanma noktaları 


Önce ekmek sonra Afganistan 


AB "öcü" olmasın 


Kariyer günleri ve mühendisler 


Hangisi tercih edilmeli 


Akademide alternatif tartışması 


Biz erkekler bir günlüğüne kenara çekildik 


AB kapışmalarının sonu gelir mi 


Siyasette alavere dalavere... 


Kuleli Sokak notları 


Koç’un Fiat ve Ford’la zor dansı 


Uzun çoraplı kızlar 


Halk markasız mala, semt pazarlarına yöneldi 


</TEXT>
</DOC>
