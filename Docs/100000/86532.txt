<DOC>
<DOCNO> 86532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/son/sondun17.html </URL>
<DATE> 2002/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlin'deki Yahudi hastanesine bombalı saldırı ihbarı 
</HEADLINE>
<TEXT>

     Almanya'nın başkenti Berlin'deki Yahudi hastanesine teröristlerin bombalı saldırı yapmayı planladıkları yönünde alınan bir ihbar üzerine, polis hastane önünde sıkı güvenlik önlemleri aldı. 
     Berliner Kurier gazetesi, Çin Büyükelçiliği'ne ait Mercedes marka bir otomobilin çalındığını, bu nedenle Berlin polisinin alarm durumuna geçtiğini yazdı. 
     Büyükelçilik mensuplarına ait otomobillerin yanlış yerlere park edilmeleri durumunda bile genelde çekilip götürülmediğine dikkat çekilen haberde, bu nedenle teröristlerin diplomatik plakalı otomobilleri çalarak ve içlerine patlayıcı madde yerleştirerek binaların önlerine park edebilecekleri belirtildi. 
     Saçlarını ve sakallarını kestikleri tahmin edilen El Kaide örgütüne üye yaklaşık 30 kişinin Avrupa ülkelerinde olabileceği hatırlatılan haberde, bu nedenle polisin Yahudi hastanesinin giriş çıkışlarını kontrol ettiği kaydedildi. 
     





</TEXT>
</DOC>
