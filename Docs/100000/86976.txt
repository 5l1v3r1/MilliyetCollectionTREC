<DOC>
<DOCNO> 86976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/son/sondun31.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınlara özel seks shop açılıyor 
</HEADLINE>
<TEXT>

     Erotik malzemeler üreten Beate Uhse şirketinin Avrupa'da sadece kadınlara yönelik dükkanlar açacağı bildirildi. 
     Şirketin Yönetim Kurulu sözcüsü Otto Christian Lindemann, bugün Hamburg kentinde yaptığı açıklamada, ''Dükkanlarımıza gelen müşterilerimizin yüzde 90'ı erkek. Kadınlara hemen hemen hiçbir hizmet vermiyorduk'' dedi. 
     Norveç'te sadece kadın müşteriler için açtıkları deneme niteliğindeki 2 dükkandan aldıkları sonuçların çok olumlu olduğunu belirten Lindemann, konuyla ilgili nihai kararlarını sonbaharda vereceklerini ve proje kapsamında değişik Avrupa ülkelerinde yaklaşık 20 dükkan açacaklarını söyledi. 
     Kadınlar için dükkanların daha güzel şekillendirileceğini kaydeden Lindemann, sadece bayan görevlilerin çalışacağı dükkanların önünde iç çamaşırlarının, daha arka kısımlarda ise seks malzemelerinin bulunacağını, porno film satılmayacağını belirtti. 
     Lindemann ayrıca, Beate Uhse şirketinin 2002 yılının ilk 3 ayında cirosunu geçen yılın aynı dönemine göre yüzde 15 oranında artırarak 66 milyon euroya, karını ise yüzde 22 oranında artırarak 3 milyon 400 bin euroya yükselttiğini söyledi. 
     





</TEXT>
</DOC>
