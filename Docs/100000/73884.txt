<DOC>
<DOCNO> 73884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/dunya/dun02.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam’a nükleer gözdağı 
</HEADLINE>
<TEXT>

     DIŞ HABERLER SERVİSİ 

     İngiltere, kitle imha silahlarına başvurması halinde Irak’a karşı nükleer silah kullanacağını açıkladı. İngiltere Savunma Bakanı Geoff Hoon, "Irak gibi haydut devletler İngiliz birliklerine karşı kitle imha silahlarına başvurmaya kalkarlarsa, biz de nükleer silah kullanırız" dedi. 
     "Koşullar gerektirirse, nükleer silahlarımızı kullanacağımızdan emin olabilirler" diyen Hoon, "İngiltere’nin elindeki nükleer silahlar belki de daha önce kendi halkına karşı kimyasal silah kullanan Saddam Hüseyin gibi diktatörleri kitle imha silahlarıyla topraklarımıza saldırmaktan caydırmaya yetmeyecek. Ama Saddam şuna kesinlikle emin olsun ki, şartlar gerektirirse nükleer silahlarımızı kullanırız" şeklinde konuştu. Hoon, Irak ya da İran gibi "kaygı uyandıran" ülkelerin, birkaç yıla kadar İngiltere’yi vurabilecek güçte füze geliştirebileceklerini ileri sürdü. 
     



 DÜNYA 













</TEXT>
</DOC>
