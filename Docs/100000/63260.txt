<DOC>
<DOCNO> 63260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/20/yazar/yilmaz.html </URL>
<DATE> 2002/01/20/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Teknoloji sanatla buluştu 
</HEADLINE>
<TEXT>

     Merkez Bankası Yönetim Kurulu Üyesi Bilsay Kuruç'un, bundan dört yıl önce, arkadaşı Mümtaz Zeytinoğlu'nun ölümünün 20 yıldönümü anısına, Eskişehir'de verilen klasik müzik konseri öncesi yaptığı etkileyici konuşma aklıma geldi Nakkaştepe'deki yemekte... 
     Sanat ve sermaye arasındaki ilişkiyi vurgulayan Kuruç bu konuşmasında, "1923'de 10 milyon dolar döviz rezervimiz vardı. Sonuçta devletin yatıracak parası olmadığı için kaliteye yöneldi, sanatçı yetiştirdi. Bugün devletin 80 milyar doları aşkın döviz rezervi var ama hala 50 yıl önceki dahilerle idare ediyor. Yurt dışından sanatçı getirdiğimizde değil, sanatçı gönderdiğimizde sanat yapmış oluruz. Evrensele katkıda bulunabilecek ulusal projelere yönelmeliyiz. Dünyada bir yer edinmek, kredi bulmak istiyorsak burjuva olmak zorundayız" diyordu. 
     
Bir 'tık' da sanata      Koçbank Yönetim Kurulu Başkanı Burhan Karaçam, Yardımcısı ve ünlü piyanist Mehveç Emeç'in eşi Birol Özalp, Koç Grubu şirketlerinden Apple'ın Türkiye Temsilcisi Bilkom Genel Müdürü Tijen Mergen ve İmaj Stüdyoları sahibi Cemal Noyan ile Koç Holding'in Nakkaştepe'deki merkezindeki buluşmamızın amacı da Kuruç'un işaret ettiği hedefe yönelikti. 
     Karaçam başkanlığında oluşturulan ekiple, 2 Ekim - 16 Aralık tarihleri arasında süren "i - CAN Film ve Müzik Yarışması" üzerine konuştuk. 
     "Yapabilirim" olarak türkçeleştirebileceğim, "i - CAN" projesi Koçbank, Tofaş, Arçelik, Simge Grubu, NTV gibi şirketlerin yaklaşık 500 bin dolara ulaşan desteği ile hayat buldu. Bilgisayar ortamında ortaya çıkarılan müzik ve filmler, 24 Ocak ile 6 Şubat arasında www.ican.bilkom.com.tr adresine gelen oylarla derecelendirilecek, sonuçlar 7 Şubat'ta açıklanacak. 
     
Aç Kanatlarını      Yarışmaya yüzde 80'i, 18 ile 30 arasında, binin üzerinde genç başvurdu. Urfa'dan New York'a kadar uzanan geniş bir çoğrafyadan yarışmaya katılanlar içinde Erzurum ve Adana'dan gelenlerin çokluğu dikkat çekti. Türkiye dışından da yarışmacıların eserlerini yolladığı yarışma sanal ortamda oluşturulan halk jürisinin yanı sıra, sanatçılardan oluşan bir jüri tarafından da değerlendirilecek. Oylamanın güvenirliliği açısından birincileri sanatçı jürisi belirleyecek. 
     Bu yarışmanın sonunda birinci gelenler, Fiat Pailo marka otomobil gibi değerli bir hediyeye "Biri bizi gözetliyor" demeden sahip olacaklar. Ayrıca birinci gelen film ve müzik eserleri, profesyonel ortamda piyasaya çıkarılacak, internetten izlenecek. 
     "Yaratmaktan Korkma", "Aç Kanatlarını" afişlerinin süslediği ve Apple ürünleriyle donatılan bir TIR 8 ayrı şehirde, 13 üniversite gezdi. 
     Karaçam'ı, Yapı Kredi Bankası Genel Müdürlüğü döneminden tanırız. Sanata ve kültürel etkinliklere önem veren, kurumsal kimlik oluşturmakta başarılı bir yönetici. Karaçam, "Bolşoy Balesi'ni getirdiğimiz 1989'a kadar, Türkiye'deki şirketler kutlamaları yalnızca kokteyl ve yemekle yapardı" diyor. 
     
Lara da olsaydı      Karaçam'ın sanata ilgisi Robert Kolej'deki öğrenim yıllarına uzanıyor. Karaçam okulun müzik kulübünün başındaymış ve o yıllarda Milliyet Liselerarası Müzik Yarışması'nda okullarından yarışmaya katılan ilk Erovizyon parçamız, "Seninle Bir Dakika'nın" müziği birinci seçilmiş. 
     İmaj Stüdyoları'nın sahibi Noyan ise sanatın en az maliyetle üretilmesine odaklı. "Teknoloji ile sanat buluşması maliyetleri üçte bire indirebiliyor" diyen Noyan, "Türkiye'nin tanıtımı adına TV'lerde yapılan programlar bile kaliteden çok uzak" eleştirisi getiriyor. 
     Sohbetimizin ağırlığını Türkiye nüfusunun yüzde 50'sini oluşturan gençler taşıyınca, canına kıyan Lara'ya duyduğumuz üzüntüyü de paylaşmadan geçmedik. Belki Lara'nın da "i - CAN" gibi sarılabilecek umutları olsaydı, aramızda çiçek açacak, gençecik bedeni hoplayıp zıplayacaktı... 
     
     







Dubai haçı .. 


Washington'daki Afganistan 


Kürtçe konusu ile devekuşu mantığı... 


Yemek yedi... hayatı 


Dikkat Bu gece ekranda bir "vatan haini" var 


Sizi gidi televoleci aydınlar... 


Zindan Efendisi’nin gücü, bir insana neler yaptırabilir 


Hayatın rengi ve tadı... 


Washington notları 


İstanbullu sanayici İstanbul'a duyarsız 


Sibel Can Bozulan büyü 


Kooperatifin yetkisi kalmadı 


Muşarraf'ın annesi ağlayacak mı 


Asıl sorun reel sektörde ve rekabet gücünde 


Abdülmecid de bunları yapmıştı 


Teknoloji sanatla buluştu 


</TEXT>
</DOC>
