<DOC>
<DOCNO> 56075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/son/sontur09.html </URL>
<DATE> 2001/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Sporculara türbanlı fotoğraf yasaklandı 
</HEADLINE>
<TEXT>

     Bölücülük ve laiklik karşıtı eylemleri nedeniyle mahkum olanlara spor yasağı getirilmesinin ardından, yarışmalar için gereki olan belgelerde de türbanlı fotoğraf kullanımayacak. Spor yarışmaları için gerekli lisans, tescil ve vize işlemlerinde kullanılacak fotoğrafların, kılık kıyafet kurallarına uygun olması gerekecek. 
     Gençlik ve Spor Genel Müdürlüğü Sporcu Lisans Tescil Vize ve Transfer Yönetmeliği'nde değişiklik yapıldı. Resmi Gazete'de yayımlanan değişiklik kapsamında futbol dışındaki diğer spor dallarının lisans, tescil, vize ve transfer işlemleri yeniden düzenlenirken, işlemlerde kullanıcak fotoğraflar için Kılık Kıyafet Yönetmeliği'nde aranan koşullar dikkate alınması kuralı getirildi. Başörtülü fotoğraflarla lisans tescil ve vize işlemleri yapılmayacak. 
     Futbol dışında düzenlenen spor yarışmalarında sporcuların lisans almaları ve lisanslarını her yıl vize ettirmeleri gerekecek. Eğitim-öğretim kurumlarınca düzenlenen yarışma ve spor organizasyonlarına katılacaklar ise "sporcu kartı" alacak. 
     






</TEXT>
</DOC>
