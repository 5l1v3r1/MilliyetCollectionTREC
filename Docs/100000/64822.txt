<DOC>
<DOCNO> 64822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/son/sonspo07.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da Briegel Tekelioğlu'nu aratıyor 
</HEADLINE>
<TEXT>

     Trabzonspor Teknik Direktörü Hans Peter Briegel, bordo-mavili takımda ligin 11. haftasındaki Denizlispor beraberliğinin ardından görevinden istifa eden Sadi Tekelioğlu'nu arattı. 
     Teknik direktör Sadi Tekelioğlu dönemindeki Trabzonspor, Alman çalıştırıcı yönetimindeki Trabzonspor'dan daha başarılı oldu. 
     Tekelioğlu yönetiminde Trabzonspor, 27 maçta 12 galibiyet, 11 mağlubiyet ve 4 beraberlik elde ederken, Briegel yönetiminde 9 maçta 3 galibiyet, 3 beraberlik ve 3 yenilgi aldı. 
     Tekelioğlu ile Trabzonspor'un 44.4, Briegel döneminde ise 33.3'lük bir galibiyet yüzdesi bulunuyor. 
     Tekelioğlu döneminde Trabzonspor, gol atıp kalesinde 46 gol görürken, Biregel yönetiminde bordo-mavili takım, 13 gol atıp kalesinde 16 gole engel olamadı. 
     
     Deplasmanda "0" galibiyet 
     Trabzonspor, teknik direktör Hans Peter Briegel yönetiminde deplasmanda galibiyet elde etme başarısı gösteremedi. 
     Bordo-mavili takım, 5 deplasman maçında, Çaykur Rizespor ve Gençlerbirliği ile 1-1, Bursaspor ile 2-2 berabere kalırken, Malatyaspor'a 1-0, Gaziantep'e ise 5-2 mağlup oldu. 
     Tekelioğlu yönetiminde 14 deplasman maçına çıkan bordo-mavililer ise bu maçlarda 8 yenilgi, 4 galibiyet ve 1 beraberlik elde etmişti. 
     Karadeniz ekibi, söz konusu maçlarda kalesinde gördüğü 30 gole, 27 golle karşılık verebildi. 
     
     Briegel ile tarihi yenilgi 
     Trabzonspor, teknik direktör Briegel yönetiminde tarihi yenilgilerden birini aldı. 
     Bordo-mavili takım çıkan olaylar nedeniyle tatil edilen Beşiktaş maçında kalesinde 5 gol görerek maçtan 5-0'lık bir yenilgi ile ayrılmış ve kendi sahasında tarihinin en farklı yenilgisini almıştı. 
     






</TEXT>
</DOC>
