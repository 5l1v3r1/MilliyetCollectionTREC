<DOC>
<DOCNO> 66360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/yazar/bila.html </URL>
<DATE> 2002/02/07/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Bahçeli - Yılmaz gerginliği 
</HEADLINE>
<TEXT>

     Mini demokrasi paketinin gerginleştirdiği Bahçeli - Yılmaz ilişkisinin bir hükümet sorununa dönüşmesi olasılığı Başbakan Ecevit'i düşündürüyordu. 
     Ecevit, önce, ertelenen görüşmelerin öne alınması konusunda Bahçeli ve Yılmaz'dan ricada bulundu. Sonra, karşılıklı eleştirilerin koalisyonun bu iki ortağı arasında hükümet sorununa dönüşmemesi için devreye Başbakan Yardımcısı Hüsamettin Özkan'ı soktu. 
     Özkan, önceki gün ve dün Bahçeli ile yaptığı görüşmelerde Başbakan'ın beklediği sonucu aldı. Bahçeli, tartışmaların bir hükümet sorununa dönüşmeyeceği mesajını Başbakan Ecevit'e iletti. 
     Mini demokrasi paketi dün Meclis'te görüşülmeye başlandığında Başbakan Ecevit rahatlamıştı. Meclis'teki sonuç ne olursa olsun, bir hükümet sorunu çıkmayacağını vurguladı ve şu değerlendirmeyi yaptı 
     "Bir hükümet sorunu çıkmayacak. Önemli olan bu. Koalisyon ortakları olarak tartışmalar sonucunda mutlaka bir uzlaşıya varıyoruz. Bu kez de öyle oldu." 
     Bahçeli ile Yılmaz arasındaki gerginliğin nedeni, "olasılık" sözcüğü veya onun yerine önerilen "tehlike" sözcüğü mü 
     Her ikisi de değil... 
     Sorun, ANAP lideri Yılmaz'ın liderler zirvesinde kabul ettiği metni daha sonra kamuoyunda tartışmaya açmış olması. Bahçeli ve MHP'nin itirazı buna. Yoksa, madde metninde "olasılık" yerine "tehlike" sözcüğünün konulmak istenmesi değil. Bahçeli cephesinden gelen değerlendirme, "Eğer Sayın Yılmaz, bu değişiklik istemini liderler zirvesinde dile getirseydi, sorun çözülürdü. Yanlış olan, dışarıda tartışma başlatmasıdır. MHP'nin itirazı içerik tartışmasına değil tartışma yönteminedir" şeklinde. 
     Bahçeli ve MHP yönetimi, "Yılmaz'ın liderler zirvesindeki imzasının arkasında durmasını" savunuyor ve bir değişiklik ihtiyacı doğmuşsa bunun da dışarıda değil liderler zirvesinde ele alınmasına öncelik vermesi gerektiğini belirtiyorlar. 
     Bahçeli ve MHP'nin beklentisi Yılmaz ve ANAP'ın yönteme özen göstermesi... 
     
     







CHP ve tarihi miras 


Türk kimdir.. 


Bahçeli - Yılmaz gerginliği 


Türkiye, Kuzey Irak'a girecek mi 


Nefes almak güzel şey be kardeşim 


Depremin kaptan köşkü 


Bir avuç kül 


Sermayenin kütük kaydı 


Tehlike yayılıyor 


Basın özgürlüğüne kara para tehdidi 


Meclis salonu hazır... 


Bu koalisyon devam eder mi sizce 


Tuhaf bir dava... 


ABD'nin tehdit üçlemesi 


2561 ABD için Enron, 11 Eylül'den daha önemli 


Dış kredi ile iç açık kapatılamaz 


Vekillere hizmetimdir Petrol Kanunu 


</TEXT>
</DOC>
