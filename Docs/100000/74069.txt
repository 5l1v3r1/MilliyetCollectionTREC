<DOC>
<DOCNO> 74069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/son/sontur09.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Mersin'de panzer altında kalıp ölen gösterici toprağa verildi 
</HEADLINE>
<TEXT>

     Mersin'de, izinsiz olarak gerçekleştirilen nevruz kutlamaları sırasında çıkan olaylarda ölen gösterici Mehmet Şen 34 toprağa verildi. 
     İçel Emniyet Müdürlüğü'nce alınan geniş güvenlik önlemleri arasında cenazesi ailesi tarafından Çavuşlu Mezarlığı'na getirilen Mehmet Şen'in, burada toprağa verilmek istenmesine, çevre halkı karşı çıktı. 
     Bunun üzerine Şen'in ailesi, cenazeyi Şehir Mezarlığı'na götürdü. 
     Mehmet Şen'in cenazesi burada toprağa verildi, polis kordonu altında toplanan kalabalık ise defin işleminin ardından dağıldı. 
     Mersin'de, dün Şevket Sümer Mahallesi'nde izinsiz gösteri yaparak ateş yakan grubun, polisin ''dağılmaları'' yönündeki uyarısına taş ve sopalarla karşılık vermesi sonucu çıkan olaylarda, göstericilerden Mehmet Şen, Halil İbrahim Camii'nin duvarı ile polis panzeri arasında sıkışarak hayatını kaybetmişti. 
     






</TEXT>
</DOC>
