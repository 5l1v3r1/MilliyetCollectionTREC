<DOC>
<DOCNO> 54671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/yazar/akyol.html </URL>
<DATE> 2001/11/29/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
HADEP .. 
</HEADLINE>
<TEXT>

     MGK dünkü toplantısında HADEP'i görüşmüş. Arkadaşımız Fikret Bila yazmıştı zaten. Dün de yazdı... Askerler bölge kalkınması için bir bakanlık ya da müsteşarlık kurulmasını istiyorlarmış. 
     İyi de asıl mesele, kaynağın nasıl bulunacağıdır. Mevcut GAP idaresinin adını bakanlık yapmak bir şey çözmez... 
     Daha önemlisi, zihniyet meselesidir. 
     Bölge belediyelerini ve insanlarını potansiyel "mazarrat" gibi görerek hiçbir sorun çözülemez. 
     Rahmetli Gaffar Okkan çok iyi bir "model"di. 
     Bölgenin değerlerini ve Kürt kültürünü yadırgamayan, aksine saygıyla karşılayan bir merkezi hizmet kurumlaşması, hem halkla hem bölgedeki mahalli idarelerle iyi ilişkiler kurmak ve kaynaşma sağlamak için şarttır... 
     
     HADEP, Diyarbakır büyükşehir belediye seçimlerinde yüzde 62 oy almıştı... İl Genel Meclisi seçimlerinde yüzde 41'e düşmüştü. 
     İstanbul'da HADEP'in oyları milletvekili seçimlerinde yüzde 12, ama belediye oyları yüzde 3.4 idi. 
     Aynı partinin aynı gün yapılan farklı seçimlerindeki bu değişik oy düzeylerinin sosyolojik sebepleri var elbette... 
     Çözüm de bu sosyolojik sebeplerin fark edilmesindedir HADEP tabanı Kürt kimliğine öncelik vermekle beraber, sadece bu saikle oy veriyor değil... 
     Üstelik HADEP tabanında bu meselenin nasıl çözüleceği konusunda da görüş birliği yoktur... 
     1993'te benim Diyarbakır'da yönettiğim kamuoyu araştırması da göstermişti ki, "Kürt kimliğini" vurgulayan taban içinde ufak bir azınlık ayrı devlet istiyor, ondan sonra kademe kademe üniter devlet içinde çözüme kadar geniş bir farklılıklar yelpazesi görülüyordu... Milliyet, 5 - 9 Haziran 1993 
     Şehit Gaffar Okkan'ın ardından ağlayan on binlerin içinde elbette pek çok HADEP'li de vardı... 
     HADEP'e oy veren "kitle" sabit ve türdeş değildir. 
     
     HADEP tabanında dinen muhafazakar olanlar büyük bir kitleyi oluşturur. Onlarla anlaşamayan "pozitivist" bir kesim vardır ve özellikle PKK'nın Marksist - Leninist kökeni, materyalist bir birikim de oluşturmuştur. 
     Aşırılar vardır, ılımlılar vardır... Sosyalistler vardır, liberaller vardır... PKK'yı savunanlar vardır, PKK'nın vesayetinden rahatsız olanlar vardır. 
     Detayını öğrenemedim ama, 1 Eylül olayları partide büyük tartışma yaratmış. 1 Eylül'de "Dünya Barış Günü" vesile edilerek sokağa dökülme girişimleri olmuştu. PKK'nın "sivil itaatsizlik" stratejisinin örnekleriydi bunlar. 
     Bazı yöneticiler buna karşı çıkmış. 
     Murat Bozlak, Ahmet Türk ve Mehmet Metiner'in, geçen yıl bizi ziyaretlerinde anlattıkları ılımlı ve makul HADEP tablosuna gerçekten uymuyor bu militanlıklar, aşırılıklar... 
     Bu tür görüş farkları sebebiyle, Genel Başkan Yardımcısı ılımlı Mehmet Metiner'in istifa ettiğini duydum kendisiyle görüşemediğim için teyid alamadım. 
     Kürt meselesi ne kadar karmaşıksa, HADEP de öyledir türdeş değildir. 
     Güçlü muhafazakar, liberal ve sosyal demokrat partiler olsa ve soruna sahip çıksa, Türkiye bu meseleyi çözebilir. 
     Yarın devam edeceğim. 
     
     







HADEP .. 


Devlet sattı . 


Irak kaşıması 


Kıbrıs'ta çözümsüzlük ve kriz enayiliktir bu devirde 


Bir Acul Sadi Bey vardı .. 


VETO ve HUKUK MR'ı 


İkizler sürpriz sever 


AKP’nin krizden çıkış yolu Bir parça popülizm 


Irak politikası değişiyor mu 


Aşkale’de Nazi kampı yoktu ama.. 


Herkes haklı, ama ortalık karışık 


"Kapkaççılara, yağmacılara verilen cezayı uygulayın..." 


Talkını verir salkımı yutar... 


İnönü, yeni oluşum CHP 


Yatırım Ofisi ağzıyla kuş tutsa nafile 


Hayat Standardı Vergisi 


Erbakan naylon ödüle mi sığınıyor 


</TEXT>
</DOC>
