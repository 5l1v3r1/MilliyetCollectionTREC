<DOC>
<DOCNO> 91878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/magazin/amag.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Light Musti’yle Fizan’a kadar 
</HEADLINE>
<TEXT>

Vücudundaki yağlardan, yüzündeki izlerden kurtulan Mustafa Sandal "Pazara kadar değil, mezara kadar sevgilim senle Fizan’a kadar" sözlerini dillere düşürdü 
     NURDAN AKINER 

     Yüzündeki izlerden kurtulmak için dermabrasyon yaptıran Mustafa Sandal, jet sosyetenin tercihi İtalyan modacı Roberto Cavalli’nin koleksiyonlarını da üzerine geçirip yeni albümü Kop’la müzik alemine’ bomba gibi bir dönüş yaptı... 32 yaşındaki Musti’, yeni imajı ve şarkıları hakkında içten açıklamalarda bulundu... 
     
Yeni albümünüzle birlikte karşımızda 20’li yaşlarını süren bir delikanlı bulduk bunun sırrı nedir 
     Tam 18 aydır haftanın 5 günü, günde 2 saat spor yapıyorum. Ek olarak her gün iki saat koşu bandında ter döküyorum. Vücudumdaki yağ oranı yüzde 26.3’ten, yüzde 12.4’e düştü. Bu beni daha da genç ve sağlıklı gösteriyor. 
     
Yüzünüze yaptırdığınız dermabrasyonun bir çeşit zımparalama gençleşmenizde etkisi var mı 
     Ergenlik döneminde herkesin yüzünde akne olur ve anneler uyarır "Evladım sıktırma izi kalır" diye. Ben söz dinlemeyen gruptanım. Işık karşıdan gelince problem olmuyordu ama yandan gelince ufacık birkaç delik bile ekranda kocaman gözüküyordu. 8 ay önce yüzüme dermabrasyon yaptırdım. Sonuçtan çok memnunum ve bu tip sorunları olan herkese de tavsiye ediyorum. Ancak bu işlemin uzman biri tarafından yapılması çok önemli. Allah’a şükür eski deri yüzümden atıldığından, bebek gibi cilde sahip oldum. 
     
     Tuba gizlice dinledi’ 
Sportmen Musti’nin yerini şık gömlekler içinde yakıcı pozlar veren Mustafa Sandal aldı. Giyiminizdeki değişikliğin kaynağı ne 
     Değişiklik yapmak istedim. Jet sosyetenin tercihi olan modacı Roberto Cavalli’nin tasarımlarını tercih ettim. Türkiye’de daha çok kadınlara yönelik tasarımlarıyla tanınsa da İtalyan modacı Cavalli, Avrupa’da erkek modasında çok önemli biri. 
     
Albümünüzde sevgiliniz Tuba Ünsal için yaptığınız bir şarkı var mı, onu klibinizde oynatmak ister misiniz 
     Tuba bu albümün içinde gizli. Albümümü biraz sakladım. Ama baktım bizimki benden gizli bir kopya edinmiş gece gündüz dinliyor, çok hoşuma gitti. Biz, ilişkimizin başından bu yana işlerimizi karıştırmıyoruz. Nasıl ki ben onun defilesine çıkmıyorsam, o da benim benim klibimde oynamıyor. Dengemiz böyle... 
     



 MAGAZİN 











</TEXT>
</DOC>
