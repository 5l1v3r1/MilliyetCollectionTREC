<DOC>
<DOCNO> 58203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/21/guncel/gun02.html </URL>
<DATE> 2001/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Okulda hoca evde koca... 
</HEADLINE>
<TEXT>

Pamukkale Üniversitesi'nde yaşanan öğretmen öğrenci aşkları, dur durak bilmiyor. 7 öğretim üyesi eşlerini boşayıp kız öğrencileriyle izdivaç yaptı... 
     OSMAN N. BOYACI DHA 

     Pamukkale Üniversitesi'nde, kız öğrencileriyle evlenen öğretim üyelerinin sayısı gün geçtikçe artıyor. Özellikle Eğitim Fakültesi'nde yoğunlaşan öğretim üyesi - öğrenci evliliklerinden, bazı kesimler rahatsız. 
     
     Evlendi, terfi etti 
     Öğrencilerin ailelerinin yanı sıra diğer öğretim üyelerinin de eleştirilerine neden olan bu durumu bazı öğretim üyeleri şöyle açıklıyor "Bir gün önce öğrencimiz olan, bir gün sonra arkadaşımızın eşi oluyor. Sınıfta nasıl davranacağımızı şaşırıyoruz." Eğitim Fakültesi'nde üç profesör, bir yardımcı doçent ve üç öğretim görevlisi öğrencisiyle evlendi, bir öğretim görevlisi de nişanlandı. Fen - Edebiyat Fakültesi'nde ise bir yardımcı doçent asistanıyla yüzük taktı. Dekan Yardımcısı Prof. Dr. Hüseyin Kıran, eşinden ayrılıp öğrencisi Devran Kıran ile evlendi. Asıl mesleği hemşirelik olan Kıran, evlendikten sonra Eğitim Fakültesi'nde okutman kadrosuyla göreve başladı. 
     Bazı öğretim üyeleri de "Yuvalar yıkılıyor. Boşanıp evlenenlerin arkalarında bıraktığı eş ve çocukları ciddi sıkıntılar yaşıyor" diye konuştu. 
     
     Torpil iddiası 
     Rektör Prof. Dr. Hasan Kazdağlı ise evlilikleri iş ilişkisi içinde doğru bulmadığını belirterek, şöyle konuştu "Böyle bir evlilik, kayırma ve torpil iddialarını gündeme getirebilir. İhbar ve şik yet olursa hemen değerlendiririz." 
     



 GÜNCEL 



















</TEXT>
</DOC>
