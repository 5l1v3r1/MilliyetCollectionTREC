<DOC>
<DOCNO> 69544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/spor/spo10.html </URL>
<DATE> 2002/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Övgüler Nihat’a 
</HEADLINE>
<TEXT>

İlk golünü Rayo Vallecano’ya atan yıldız oyuncu için İspanyol basını "Çabaları takımını kurtarmaya yetmedi" yorumunu yaptı 
     İSPANYOL basını, Rayo Vallecano karşısındaki futbolu için Real Sociedadlı Nihat’a 10 üzerinde yedi verdi. Takım arkadaşlarının Nihat ile daha fazla oynaması gerektiğini belirten gazeteler, "Bu genç yıldız çok yalnız kalıyor. Daha fazla beslenirse golün adı Nihat olabilir" yorumlarını yaptılar. El Mundo Deportivo, "Golü koklayan Nihat’ın çabası takımını kurtarmaya yetmedi. Tayfun ile oyuna katkıları büyüktü" dedi. 
     DİARİO AS, "Nihat ilk golünü hocası Toshack’a adadı. Anoeta Stadı’nda ilk kez 11’de sahaya çıkan Nihat, golle tanışıp yeni formasını öperek Real Sociedadlı oldu" ifadelerini kullandı. El Diario Basque gazetesi de "Türk derbisi" başlığını kullanarak Bolic’in Türk pasaportu taşıdığına işaret etti, "Kırmızı kart ve goller ile San Sebastian kenti tam bir Türk akşamı yaşadı. En önemli anlarda Türkler’in imzası vardı" diye yazdı. 
     



 SPOR 





























</TEXT>
</DOC>
