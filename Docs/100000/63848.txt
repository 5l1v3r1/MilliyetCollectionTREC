<DOC>
<DOCNO> 63848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/24/astro/index.html </URL>
<DATE> 2002/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Karamsar olmayın 
</HEADLINE>
<TEXT>

Ay bugün, İkizler burcunda Satürn’le birleşecek. Satürn gerçekçi olmanın, zor ve disiplinli yoldan öğrenmenin gezegenidir. Bu yüzden özellikle akşam kendimizi aşırı katı ve güvensiz bulabiliriz. Halbuki Satürn’ün olumlu yönlerini kullanarak yapıcı olabilir, eldeki işleri tamamlayabiliriz. Koç’lar eğitim ve iletişim konularında kendilerini test ediliyormuş gibi bulabilirler. Yakın çevrelerinde olup bitenler onları fazlasıyla meşgul edecek. Boğa’lar maddi konularda daha yapıcı olmak durumundalar. Kişisel kazançlarını artırabilecekleri olanaklar var. İkizler ise burçlarına geçen Ay sayesinde ön plandalar ve kişisel konularda girişken davranabilirler. Pek çok konuda istediklerini elde etme şansı var. Yengeç’ler kendilerini kabuklarına çekilmiş hissedebilirler. Aşırı hassaslıkları bugün iyice ön planda olabilir. Daha gerçekçi olmaya bakmalılar. Aslan’lar için olumlu bir gündeyiz. Kafalarındaki yeni planları uygulamaya dökme şansına sahipler. Yapıcı tavsiyeler de alabilirler. Başak’ları çok rahat göremiyoruz. İş hayatındaki sorumluluklar ağır basarken kendilerini kıstırılmış hissedebilirler. 
Ay bu akşam, Merkür’le rahat açı kurarken düşüncelerimizi toparlama ve düzene koyma şansına sahibiz. Terazi’ler de bugün rahat edecekler. Son günlerdeki belirsizliklerin ardından olaylara daha geniş ve iyimser bakma şansları var. Akrep’lerin özellikle parasal konularda, borç alacak işlerinde biraz daha dikkatli olması gerekiyor. Bu alanda güven çok önemli. Yay’lar ise gergin olabilirler. Başkalarının görüşlerini de kabul etmeleri gerekebilir. Oğlak’lar bugün ince detaylara bakmak zorundalar. Duygusal konularda çok rahat oldukları söylenemez ama iş hayatında başarılı olabilirler. Kova’lar bugün oldukça rahatlar. Yaratıcı konularda duygularını rahatça ifade edebilecekler. Sevgi ilişkilerinde de mutlu olabilirler. Balık’ları yorucu bir tempo bekliyor. Bazı engellemelerle karşılaşabilirler. Daha sebatkar olmaya çalışmalılar. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
