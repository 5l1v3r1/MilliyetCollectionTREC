<DOC>
<DOCNO> 76200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/son/soneko12.html </URL>
<DATE> 2002/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa, 11 bin 500 puanın altına indi 
</HEADLINE>
<TEXT>

     İstanbul Menkul Kıymetler Borsası'nda ilk seansta düşüş eğilimi göze çarpıyor. 
     Yaşanan düşüş sırasında endeks 11,385 puana kadar geriledi. 
     Mart ayı enflasyon verilerinin düşük açıklanması beklentisinin yanında başarılı Hazine ihaleleriyle dünü 205.67 puan ve yüzde 1.77'lik artışla 11,827.22 puandan tamamlayan Borsa, bugün açılışta 
     sakin ve 11.842.67 puanla yukarı yönde bir açılış gerçekleştirdi. 
     Endeks bir süre yatay bir seyir izledikten sonra ''özerk kurul atamalarına ilişkin'' yaşanan gelişmelere bağlanan düşüşler yaşandı. 
     11,500 puan seviyelerindeki destek noktasının da altına inan endeks 
     11,385.47 puana kadar geriledi. Seansın ilk yarısını 361.50 puanlık 
     düşüşle 11,465.72 puandan geçen endeks, daha sonra gelen alımlarla tekrar 11,500 puanın üstüne çıktı. Saat 11.25 dolayında işlem hacmi 228.6 trilyon lira, endeks ise dünkü kapanışa göre 232.81 puan aşağıda 11,594.41 puan seviyelerinde bulunuyordu. Yapı Kredi, Sabancı Holding, Turkcell, İş Bankası C ve Erdemir hisseleri yoğun işlem hacimleriyle, Finans Finansal Kiralama, Alternatifbank, Marmaris Altınyunus, Alternatif Yatırım Ortaklığı ve Ersu Gıda da değer artışlarıyla dikkat çekiyorlar. Dövizdeki sakin seyir ise devam ediyor. Şu sıralarda serbest piyasada dolar 1 milyon 337 bin liradan alınıp 1 milyon 340 bin liradan satılıyor. 1 milyon 174 bin liradan alınan Euro'nun satış fiyatı da 1 milyon 178 bin lira dolayında bulunuyor. 
     






</TEXT>
</DOC>
