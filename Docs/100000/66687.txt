<DOC>
<DOCNO> 66687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/09/ekonomi/eko03.html </URL>
<DATE> 2002/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbola borsa disiplini 
</HEADLINE>
<TEXT>

Esas faaliyet k rının yüzde 5’ini aşan miktarda futbolcu transferi açıklanacak. Sakatlanan futbolcunun futbol oynayamayacağı süreye ilişkin bilgi verilecek 
     EKONOMİ SERVİSİ 

     Sermaye Piyasası Kurulu SPK , futbol kulüplerinin halka açılması için ek kriterler belirledi. SPK’nın açıklamasında AŞ’lerin sadece sportif faaliyette bulunması ve bu faaliyetlere bağlı maç hasılatı, stadyum kirası, isim hakkı, yayın, reklam, sponsorluk gelirleri ile spor tesislerindeki büfelerinin Kurumlar Vergisi’nden muaf olduğu hatırlatıldı. 
     Şirket bunlar dışındaki markalı ürün satışı dahil gelirleri için Kurumlar Vergisi ödeyecek. Muafiyetten yararlanmak için futbol takımının kulüp tarafından anonim şirkete kiralanması veya devredilmesi gerekli. Bunun için federasyonun onayı SPK’ya sunulacak. 
     
     Örtülü kazanca önlem 
     Verilen hakların devir yoluyla alınması durumunda, AŞ’nin aktifinde, futbolcu bonservisleri, isim hakları, idman tesisleri, stadyum gibi gayrimenkuller ve kullanım hakkı olacak. Varlıkların devir işleminden önce örtülü kazanç aktarımına sebep olmayacak şekilde, değer tespiti iki bağımsız denetim şirketi tarafından yapılacak. Şirket sermayesinin yüzde 51’inden çoğunu veya yönetim, denetim imtiyazına haiz hisselere sahip olmaları nedeniyle şirket yönetiminde kontrolü elinde bulunduran kişiler ile yönetim, denetim kurulu üyelerinin, kulüple ilişkisi olan üçüncü şahısların borcunu teminen temlik, kefalet, ipotek, ayni hak tesis edememesi için ana sözleşmeye hüküm konulacak. 
     
     Özel durum açıklamaları 

</TEXT>
</DOC>
