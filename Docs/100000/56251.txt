<DOC>
<DOCNO> 56251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/09/magazin/amag.html </URL>
<DATE> 2001/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Hızlı yaşadı genç kurtuldu 
</HEADLINE>
<TEXT>

Kenan Doğulu, Porsche’si ile Maslak’ta yoldan çıkıp bariyerlere çarptı. Genç şarkıcı ölümden döndü otomobili ise hurdaya çıktı 
     NURDAN AKINER 

     İSTANBUL’daki çetin hava şartlarıyla altyapı eksikliği birleşince ortaya çıkan kötü sonuçlar, bu kez de genç bir sanatçının yaşamına mal oluyordu. Aynı zamanda profesyonel ralli pilotu olan pop müziğin genç yıldızı Kenan Doğulu, önceki gece, fırtına eşliğinde yağan şiddetli yağmur yüzünden yolda biriken suların kurbanı oldu ve yollardaki en hızlı arabalardan Porsche’si ile ölümden döndü. 
     
Sebep su birikintisi      ÇOCUKLUK arkadaşları Kağan Berkan ve Rıfat Baltaoğlu ile saat 23.30’da Levent’ten Sarıyer istikametine doğru giden Doğulu, Maslak’taki yol üzerinde biriken suyu fark etmedi. Yeni aldığı Porsche 911 Carrera Coupe model otomobili yağmur sularının etkisiyle yoldan savrulan genç şarkıcı, kaygan zeminde kontrolü sağlayamadı ve büyük bir hızla yol kenarındaki bariyerlere çarptı. 
     
Eski sevgili vefası      ARKADAŞLARI ile hemen Amerikan Hastanesi’ne kaldırılan ve 24 saat kontrol altında tutulan Doğulu, dün akşam taburcu oldu. Kazada başını direksiyona çarpan, göğüs kafesi ve ayağında çatlak meydana gelen genç popçunun durumu iyi. Her fırsatta iyi bir ralli pilotu olduğunu ama şehir içinde asla hız yapmadığını dile getiren Doğulu’nun yanına ilk koşanlardan biri de, eski sevgilisi Ebru Akel oldu. 
     



 MAGAZİN 










</TEXT>
</DOC>
