<DOC>
<DOCNO> 96404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/son/sontur29.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
"Ümraniye Sapığı" yine sahneye çıktı... Küçük kıza tecavüz etti 
</HEADLINE>
<TEXT>

     Beykoz'da bir kız çocuğu tecavüze uğrarken, saldırganın eşkalinin son 1 yılda 6 çocuğa tecavüz eden ve henüz yakalanamayan ''Ümraniye sapığı''nın eşkaliyle benzerlik gösterdiği belirlendi. 
     Çavuşbaşı mevkiindeki ormanlık alanda vatandaşlarca bulunan 10 yaşındaki S.N, jandarma yetkililerine teslim edildi. 
     Tanımadığı birinin ''Ben babanın arkadaşıyım'' diye kendisini kandırarak ormana götürüp tecavüz ettiğini söyleyen S.N, Beykoz Devlet Hastanesi'nde kontrolden geçirildikten sonra kesin rapor alınmak üzere Adli Tıp Kurumu'na sevk edildi. 
     Bu olay, polisi, son 1 yılda tespit edildiği kadarıyla 6 ilköğretim okulu öğrencisine tecavüz eden ve kamuoyunda ''Ümraniye sapığı'' olarak bilinen saldırgana karşı yeniden alarma geçirdi. 
     S.N'nin ifadesini alan polis ekipleri, saldırganın eşkalinin, Maltepe, Ümraniye, Kadıköy ve Üsküdar'da 10-14 yaş arası çocuklara tecavüz eden sapığın eşkaliyle benzerlik gösterdiğini belirlediler. 
     Robot resmi bir süre önce polis ekipleri ve basına dağıtılmasına rağmen ''Ümraniye sapığı'' bugüne kadar yakalanamadı. 
     





</TEXT>
</DOC>
