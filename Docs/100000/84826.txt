<DOC>
<DOCNO> 84826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/19/ekonomi/eko08.html </URL>
<DATE> 2002/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Batık banka mudisine yurtdışından kanca 
</HEADLINE>
<TEXT>

     TARIK YILMAZ 

     1994 yılında yaşanan krizde batan TYT, Marmara ve İmpexbank mudi ve alacaklılarına Liechtenstein’da bir şirket kanca attı. Banka mudi ve alacaklılarına gazete ilanıyla ulaşmaya çalışan Visio Anstalt adlı şirket "menfaatleri koruma birliği" oluşturulduğunu belirterek, verdiği yurtdışı numarayı arayanlara yakın zamanda Almanya’dan hukukçular göndererek yardımcı olacağını bildiriyor. 
     Arayan alacaklılardan faks, adres isteyen ve başka bir bilgi veremeyeceğini söyleyen şirket yetkilileri, üç - dört hafta sonra Türkiye’ye gelerek görüşmeler yapacaklarını dile getiriyor. 
     İlanın gazetelere verilmesinden bir gün sonra Müflis Marmarabank İflas İdaresi de bir ilanla bu bilgilere itibar edilmemesini, gerekli bilginin idareden alınabileceğini bildirdi. İdare ayrıca 27 Mayıs’ta mudilere Toprakbank şubelerinden ödeme yapılacağı duyurdu. 
     



 EKONOMİ 
















</TEXT>
</DOC>
