<DOC>
<DOCNO> 53243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/20/son/sonspo01.html </URL>
<DATE> 2001/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın İtalyan casusu Roma'nın çalışmasını izledi 
</HEADLINE>
<TEXT>

     Galatasaray'ın, Avrupa Şampiyonlar Ligi'nde yarın karşılaşacağı İtalya'nın AS Roma takımı, hazırlıklarını tamamladı. 
     Ali Sami Yen Stadı'nda, Teknik Direktör Fabio Capello yönetiminde bir saat antrenman yapan İtalyan ekibi, tek pas, depar ve taktik çalıştı. Romalı oyuncular daha sonra kanatlardan ortalarla gol provası uyguladılar. 
     AS Roma'nın yarınki karşılaşmaya şu muhtemel 11 ile çıkması bekleniyor 
     Antonioli, Zebina, Samuel, Aldair, Cafu, Tommasi, Emerson, Lima, Candela, Totti, Batistuta. 
     
     Galatasaray'ın İtalyan casusu 
     Galatasaray, AS Roma'nın yaptığı antrenmana, İtalyan casus gönderdi. 
     Teknik Direktör Lucescu'nun isteği üzerine, AS Roma'nın antrenmanını, sarı-kırmızılıların İtalyan kondisyoneri Carlo Nicolini de izledi. Nicolini, antrenman boyunca notlar alarak AS Roma hakkında bilgi topladı. 
     






</TEXT>
</DOC>
