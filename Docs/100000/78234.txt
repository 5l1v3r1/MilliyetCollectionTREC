<DOC>
<DOCNO> 78234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/14/ekonomi/aeko.html </URL>
<DATE> 2002/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Afet pazarlığında mutlu sona varıldı 
</HEADLINE>
<TEXT>

Doğal afete uğrayan bölgelere yardımları düzenleyen Afet Kararnamesi’nde Bahçeli ve Yılmaz’ın seçim bölgelerinin en yüksek katsayıdan yardım almaları öngörüldü 
     ANKARA Milliyet 

     Koalisyon ortağı MHP ve ANAP liderlerinin memleketleri ve seçim bölgelerine uygulanacak yardım katsayaları nedeniyle itirazlara neden olan Afet Kararnamesi’nde uzlaşma sağlandı. MHP Lideri Devlet Bahçeli ve ANAP Lideri Mesut Yılmaz’ın seçim bölgeleri en yüksek katsayıdan yardım alacak. 
     Bakanlar Kurulu’nun doğal afete uğrayan belediyelerin bütçe paylarının artırılmasına ilişkin kararnamesi Resmi Gazete’de yayımlanarak yürürlüğe girdi. Tabii Afet Nedeniyle Gelir Kaybı ve Alt Yapı Hasarına Uğrayan Belediyelere Yapılacak Yardımlara İlişkin Kararname’de deprem, su baskını, heyelan, çığ, kaya düşmesi, tasman, fırtına gibi tabii afetler nedeniyle gelir kaybına ve altyapı hasarına uğrayan belediyelere yapılacak yardımlarda esas alınacak katsayılar yeniden saptandı. 
     
     Lider bölgesi farkı 
     Bu katsayılar nisan - eylül döneminde geçerli olacak. İzleyen dönemler için ise yeniden belirlenecek. Afyon’un merkez ve çok sayıda ilçe ve beldesinin dahil edildiği kararnamede, MHP lideri ve Başbakan Yardımcısı Devlet Bahçeli’nin seçim bölgesi Osmaniye’nin merkez, Bahçe, Düziçi, Hasanbeyli, Kadirli, Sumbaş ve Toprakkale belediyeleri yer aldı. 
     Osmaniye merkez ve Sumbaş Belediyeleri’nin tahakkuk edecek payları, kararnamedeki en yüksek katsayı olan 3 ile çarpılacak. Aynı şekilde ANAP Lideri ve Başbakan Yardımcısı Mesut Yılmaz’ın seçim bölgesi Rize’nin de birçok ilçesinin afet payları da en yüksek katsayı olan 3 ile çarpılacak. Kararnameye birçok yeni il ve ilçe dahil edildi. 
     
En yüksek katsayı 3.00 İli ilçesi Yardım katsayısı Afyon Çay 2.00 - 3.00 Afyon Merkez 2.00 - 3.00 Afyon Sultandağı 1.80 - 3.00 Hatay belediyeleri 1.23 - 3.00 Osmaniye belediyeleri 1.56 - 3.00 Rize belediyeleri 1.51 - 3.00 İçel belediyeleri 1.50 - 3.00 Yalova belediyeleri 1.38 - 3.00 Kars belediyeleri 2.75 - 2.80 Isparta belediyeleri 1.90 - 2.73 Artvin belediyeleri 2.20 - 2.70 İzmir Menemen 2.68 Afyon Bolvadin 2.00 - 2.55 Antalya belediyeleri 1.52 - 2.25 İzmir Kiraz 2.20 Erzurum belediyeleri 1.51 - 2.00 Sakarya Adapazarı 1.51 - 2.00 Erzincan Merkez 1.97 Afyon Dinar 1.96 Ankara Beypazarı 1.95 Kocaeli Gölcük 1.50 - 1.95 Kocaeli Karamürsel 1.95 Sakarya Akyazı 1.88 Düzce Merkez 1.85 Düzce - Kaynaşlı 1.80 Kocaeli İzmit 1.14 - 1.80 Kocaeli Körfez 1.70 Düzce - Gölyaka 1.50 İstanbul Avcılar 1.25 İstanbul Şişli 1.25      
     
     



 EKONOMİ 

















</TEXT>
</DOC>
