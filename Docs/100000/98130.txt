<DOC>
<DOCNO> 98130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/son/sondun15.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
SSCB aleyhine casusluk yapan kadın Avustralya'da öldü. 
</HEADLINE>
<TEXT>

     Soğuk Savaş döneminde, kocasıyla birlikte SSCB aleyhine casusluk yaptıktan sonra Avustralya'ya sığınan Evdokia Petrov, 88 yaşında Melbourne kentinde öldü. 
     Herald Sun gazetesi, 1954'ten beri Maria Anna Allyson takma adıyla Avustralya'da yaşayan Petrov'un geçen hafta öldüğünü, sade cenaze törenine birkaç arkadaşının katıldığını yazdı. 
     Evdokia Petrov'un Sven Allyson adını alan kocası Vladimir Petrov 1991'te 84 yaşında ölmüştü. 
     Avustralya'nın başkenti Canberra'daki SSCB Büyükelçiliği'nde çalışan Petrov çiftinin casusluk faaliyeti, tarihe ''Petrov olayı'' olarak geçti. Batılılara yüzlerce ajanın adını ve gizli belgelerin deşifre edilmesine yarayacak sayısız kod veren çift, birçok kitaba konu oldu. 
     Petrov'ların Avustralya'dan siyasi sığınma başvurusu, Rusya ile Avsutralya arasında diplomatik ilişkilerin kesilmesinin yanı sıra Avustralya'da siyasi krize yol açtı. Evdokia Petrov, Rus ajanlarınca uçakla SSCB'ye götürülürken, Darwin'deki aktarma sırasında Avustralya polisi tarafından ''Bond vari'' bir operasyonla kaçırıldı. 
     





</TEXT>
</DOC>
