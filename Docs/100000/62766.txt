<DOC>
<DOCNO> 62766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/son/sondun27.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam Hüseyin "ABD'nin uçuruma düşmesi uzak değil" 
</HEADLINE>
<TEXT>

     Irak Devlet Başkanı Saddam Hüseyin, Körfez Savaşı'nın 11. yıldönümünde halka hitaben yaptığı konuşmada, ABD'nin her türlü saldırısına karşı koyacaklarını, "ABD'nin uçuruma düşmesinin uzak olmadığını" söyledi. 
     Saddam Hüseyin, Irak Radyo ve Televizyonu'ndan yaptığı konuşmada, ABD ve müttefiklerinin 1991'de Irak'a karşı harekatını "savaşların anası" olarak nitelendirdi. 
     Körfez Savaşı'nın Iraklıların tarihinde "büyük bir askeri sayfanın başlangıcı" olduğunu ifade eden Saddam Hüseyin, "Irak'a atılan bomba ve füzeler Bağdat'ı yakamadığı halde, Irak halkının ve Irak ordusunun dayanma gücünü artırdı" diye konuştu. 
     ABD'nin "zorba bir güç olduğunu" ve "hiçbir zaman istediği doruğa ulaşamayacağını" savunan Saddam Hüseyin, 11 Eylül'ün tüm dünyada birçok kimse tarafından ABD'nin sevilmediği gerçeğini ortaya çıkardığını savundu. 
     






</TEXT>
</DOC>
