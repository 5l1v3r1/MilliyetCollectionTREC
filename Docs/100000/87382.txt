<DOC>
<DOCNO> 87382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/son/sondun20.html </URL>
<DATE> 2002/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan Devlet Başkanı Müşerref "Nükleer savaş düşünülemez" 
</HEADLINE>
<TEXT>

     Uluslararası toplumda, nükleer güce sahip Pakistan ile Hindistan arasında Keşmir sorunu yüzünden tırmanan gerginliğin bir savaşa dönüşeceği endişeleri dile getirilmeye devam ederken, Pakistan Devlet Başkanı Pervez Müşerref, bir nükleer savaşı düşünmenin mümkün olmadığını belirtti. 
     Müşerref, CNN televizyonuna yaptığı açıklamada, ''aklı başında hiç kimsenin böyle bir savaşı düşünemeyeceğini'' söyledi. 
     ''Hiçbir tarafın bu uca sürüklenme sorumsuzluğunda olduğunu düşünmediğini'' vurgulayan Müşerref, ''mantıklı hiç kimsenin, baskılar ne olursa olsun bir nükleer savaşa girmeyeceğini'' kaydetti. 
     
     İNGİLTERE-HİNDİSTAN SİLAH GÖRÜŞMELERİ 
     Öte yandan, Pakistan ile Hindistan arasındaki gerginlik nedeniyle aralarında İngiltere'nin de bulunduğu birçok ülke ile BM, personel ya da personel yakınlarının bölgeden tahliyesi kararları alırken, Londra yönetimi, Hindistan ile silah satışı görüşmelerini askıya alma gereği bulunmadığını açıkladı. 
     İngiltere Dışişleri Bakanı Jack Straw, bir İngiliz şirketi ile Hindistan arasındaki silah satışı görüşmelerinin askıya alınması gereği bulunmadığını söyledi. 
     





</TEXT>
</DOC>
