<DOC>
<DOCNO> 81918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/son/sonspo17.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaraylı Suat köfteci dükkanı açtı 
</HEADLINE>
<TEXT>

     Galatasaraylı futbolcular, takım arkadaşları Suat'ın, Eminönü'ndeki köfteci dükkanının açılışına katıldı. 
     Ataköy'de daha önce açtığı köfteci dükkanının ikincisini Eminönü'ndeki Kantarcı Yokuşu'nda hizmete sokan Suat'ı, takım arkadaşları yalnız bırakmadı. Açılışa çevredeki esnaf ve taraftarlar da büyük ilgi göstendi. 
     Öte yandan Galatasaray'ın yabancı futbolcuları Mondragon, Victoria, Perez, Batista, Fleurquin ve Capone, kaleci antrenörü Eser Özaltındere'nin çocuklarının öğrenim gördüğü Beyoğlu'ndaki Özel Tarhan Koleji'ne gittiler. 
     Burada öğrencilerin yoğun ilgisiyle karşılaşan yabancı futbolcular, imza atmaktan adeta yorgun düştüler. Oyuncuların ziyareti sırasında bazı Fenerbahçeli öğrencilerin protesto etmeleri de dikkati çekti. 
     Öte yandan Galatasaraylı futbolculardan Bülent Korkmaz, Ergün, Kerem ve futbol şubesi fahri üyesi Abdurrahim Albayrak da Florya'daki Özel Bilge Kaan Lisesi'nde düzenlenen panele katıldı. 
     





</TEXT>
</DOC>
