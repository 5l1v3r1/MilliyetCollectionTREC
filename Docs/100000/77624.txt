<DOC>
<DOCNO> 77624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/son/sontur02.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
1 milyon kişi uyku sorunu yaşıyor 
</HEADLINE>
<TEXT>

     Uzmanlar, 1 milyon kişide uyku bozukluğu rahatsızlığı bulunduğunu, bunun uykuda ölüm ve trafik kazalarına neden olduğunu bildiriyor. 
     Gazi Üniversitesi Tıp Fakültesi Dekan Yardımcısı ve Uyku Bozuklukları Merkezi Sorumlusu Prof. Dr. Oğuz Köktürk, 1 milyon insanda uyku bozukluğu 
     rahatsızlığı bulunduğunu ve çoğunun bundan hebardar olmadığını bildirdi. Uykuda nefesi duran, aşırı horlayan bu insanların uykuda aniden öldüğünü, trafik kazalarına neden olduğunu kaydeden Köktürk, uyku bozukluğu rahatsızlıklarının 40-60 yaş grubu erkeklerde daha çok görüldüğünü söyledi. Köktürk, uyku bozukluğu olan insanların uykularını iyi alamadıklarını, dinlenemediklerini ve sık sık uyandıklarını bildirirken, bunlarda dikkat problemi olduğunu ifade etti. Uyku bozukluklarının bir kısmının doğuştan gelirken, bir kısmının yaşlanma ile birlikte ortaya çıktığını belirten Köktürk, "Bunların erken teşhis ve tedavisi önemli" dedi. 
     






</TEXT>
</DOC>
