<DOC>
<DOCNO> 74357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/24/son/sondun17.html </URL>
<DATE> 2002/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortadoğu'da şiddetsiz bir gün geçmiyor... 
</HEADLINE>
<TEXT>

     Ortadoğu şiddet eylemlerinin yanı sıra ABD'nin Ortadoğu temsilcisi Anthony Zinni'nin ateşkesi sağlama çabalarının sürdüğü bu Pazar gününde de Gazze Şeridi'nde 1 Filistinlinin vurularak öldüğü bildirildi. 
     Filistinli güvenlik ve hastane kaynakları, İsrail ile Gazze Şeridi arasındaki Karni geçiş noktasında İsrail askerlerinin ateş açması sonucu bir Filistinli'nin öldüğünü belirttiler. 
     Aynı kaynaklar, İsrail tanklarının geçişi kapattığını ve Filistinlilere ait ambulansların geçişine izin vermediği, dolayısıyla ölen Filistinlinin kimliğinin henüz belirlenemediğini kaydettiler. 
     Görgü tanıkları ise Filistinlinin cesedinin bir tankın yanında olduğunu söyledi. 
     Filistin lideri Yaser Arafat ile ABD Başkan Yardımcısı Dick Cheney'in görüşüp görüşmeyeceğinde belirleyici etkisi olacağı söylenen Filistin-İsrail güvenlik görüşmelerinin bugün yapılması bekleniyor. 
     






</TEXT>
</DOC>
