<DOC>
<DOCNO> 57010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/son/soneko05.html </URL>
<DATE> 2001/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş "Ek kaynağın 7 milyara düşmesi söz konusu değil.." 
</HEADLINE>
<TEXT>

     Devlet Bakanı Kemal Derviş, ek kaynağın 7 milyar dolara düşmesinin söz konusu olmadığını bildirdi. 
     Derviş, CHP Genel Başkanı Deniz Baykal'ı ziyaret ederek, bir süre görüştü. 
     Bir gazetecinin, ek kaynağın 10 milyar dolardan 7 milyar dolara düşmesinin söz konusu olup olmadığını sorması üzerine Derviş, şunları söyledi 
     ''Ek kaynağın düşmesi söz konusu değil. Önceden açıklandığı gibi mevcut programdaki bütün kredileri almaya devam edeceğiz. Kendi ödemelerimizi yapacağız. Bunun üzerine IMF üst yönetimi 10 milyar dolarlık ek kaynağı icra direktörlerine önerecek.'' Derviş, IMF ile görüşmelere ilişkin bir soru üzerine de şu anda çalışmaların sürdüğünü, IMF'nin Türkiye'den ayrılmadan bir açıklama yapabileceğini, kendilerinin de önümüzdeki günlerde veya haftalarda Merkez Bankası ve Hazine Müsteşarı ile birlikte bir açıklamada bulunabileceğini kaydetti. 
     Derviş, resen emekliliğe ilişkin bir soruya da ''Bugünün konusu değil'' yanıtını verdi. 
     






</TEXT>
</DOC>
