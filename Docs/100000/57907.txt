<DOC>
<DOCNO> 57907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/19/son/sondun06.html </URL>
<DATE> 2001/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüzüklerin Efendisi'ne 20 bin kişilik sokak partisi 
</HEADLINE>
<TEXT>

     Türkiye'de dahil olmak üzere bu hafta dünya çapında gösterime girecek ''Yüzüklerin Efendisi'' filminin galası için, filmin yönetmen ve oyuncuları Yeni Zelanda'ya geldi. 
     Wellington'daki galada, yönetmen Peter Jackson ve oyuncuları, 20 bin kişinin katıldığı sokak partisi karşılarken, muazzam bir resepsiyon verildi. 
     Yeni Zelandalı yönetmen Jackson, Parlamento'da verilen ve Başbakan Helen Clark'ın evsahipliğini yaptığı resepsiyonda bir konuşma yaptı. 
     Jackson daha sonra, filmin galasının yapıldığı salonun önünde toplananların elini sıktı, imza dağıttı. 
     Filmde ''Frodo Baggins'' karakterini canlandıran Elijah Wood ise başkent Wellington'da kamuya açık bu resepsiyonu ''fantastik'' olarak tanımladı. 
     J.R.R. Tolkien'in, ilk olarak 1954'de yayınlanan ünlü kitabı ''Yüzüklerin Efendisi''nden uyarlanan aynı adlı film, bu hafta tüm dünyada 10 binden fazla salonda gösterime girecek. 
     Amerikan yapımı film, 290 milyon dolara maloldu. 
     






</TEXT>
</DOC>
