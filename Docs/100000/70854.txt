<DOC>
<DOCNO> 70854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/yasam/yas02.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Gülünesi’ aşk büyüleri 
</HEADLINE>
<TEXT>

ABD’li yazar Laurie Cabot’un "Sevgi Büyüleri" adıyla Türkçe’ye çevrilen kitabına göre, bitkilerle kendine bağlama ve kurtulma büyüleri yapmak mümkün.. İşte bu iki çeşit büyüye örnek ... 
     PINAR AKTAŞ İstanbul 

     Aşk Çayı Büyüsü Üç mum, biraz da çay... 
     İSMET Zeki Eyüboğlu’nun Türkçe’ye çevirdiği kitaptan alınan aşk çayı büyüsü şöyle Pazartesi, salı veya cuma günlerinde, ilk dördün hemen sonra dolunay olmadan yapılırsa etkili olur. Çaydan başka üç mum kırmızı, pembe ve yeşil , dört karaman kimyonu tohumu, dört rezene tohumu, üç kuşburnu yani gül meyvesi, beş yenilebilir nitelikte gül taç yaprağı gerekli. Mumları yakın ve çaydanlığa yakın bir yere dikin. İki bardak suyu çaydanlığa dökün, diğer malzemeleri ve çayı suya katın ve ağır ağır kaynatın. 
     ÇAY kaynarken çıkan buharın üzerinden ellerinizi üç kez geçirin ve içinizdeki aşka konsantre olun. Çayı bir fincana dökün ve rahat bir yere oturun. Sevdiğinizin bir fotoğrafı varsa görebileceğiniz bir yere koyup şu sözleri söyleyin "Götürüyorum bu fincanı dudaklarıma Yudum yudum içiyorum onu, yavaşça Gül, çay, karaman kimyonu ve rezene Benim için tutun aşkı vermeyin kimseye." 
     
     Öfkeden Kurtulma Büyüsü 
     Camdan bir eşya, eğer mümkünse bir şarap bardağı, bir tabak ya da sevgilinizin kullandığı camdan herhangi bir şey. Bunun dışında biraz da siyah boya gerekli. Siyah boyayı alıp sevgilinizin baş harflerini bu cam eşyaya çizin, sonra o camla beraber bir geri dönüşüm tesisine ya da yerel bir çöplüğe gidin. Bütün öfkenizi ve gücünüzü camda toplayın, gözlerinizi kapatın ve olabildiğince hızla camı fırlatın. Parçalanmasını dinleyin. 
     Giderken arkanıza bile bakmayın. 
     



 YAŞAM 




















</TEXT>
</DOC>
