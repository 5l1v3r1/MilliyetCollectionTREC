<DOC>
<DOCNO> 78113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/siyaset/asiy.html </URL>
<DATE> 2002/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir parti liderinden Başbakan’a düzeyli’ sataşma 
</HEADLINE>
<TEXT>
Tayyip’ten Ecevit’e SEVSİNLER SENİ 
Başbakan’ın Milli Egitim Bakanı’na sahip çıkarken kullandığı cümlelere tepki gösteren Erdoğan, "Laik Cumhuriyeti savunmak Ecevit’e kalmışsa yandık, bittik biz" dedi 
     RAMAZAN YAVUZ DHA 

     AKP lideri Recep Tayyip Erdoğan, Başbakan Bülent Ecevit’in "Hedef Bakan değil Laik Cumhuriyet’tir" açıklamasına tepki göstererek, "Sevsinler seni. Laik Cumhuriyeti savunmak Ecevit’e kalmışsa yandık, bittik biz" dedi. 
     Şanlıurfa’da partililere seslenen Erdoğan, İsrail’in Filistinlilere saldırısıyla ilgili olarak, İsrail Başbakanı Şaron’un Filistin’de yaptıklarından aklıselim sahibi Yahudilerin de rahatsız olduğunu söyledi. Hükümetin böyle bir zamanda ihale bile yapmadan İsrail’le tank modernizasyonu anlaşması imzaladığını belirten Erdoğan, şöyle konuştu 
     "Bu millete saygısızlıktır. Hükümet bu anlaşmayı askıya almalıdır. Neden Makine Kimya Endüstrisi’ni, Aselsan’ı geliştirmiyorlar Halbuki beyin gücümüz de var. Bu milletin ataları İstanbul’u alan topları kendisi dökmedi mi, 160 kadırgayı dağlardan denize indirmedi mi Bunları millet, tarih affetmeyecek." 
     Koalisyon ortaklarını beceriksiz ve basiretsiz olarak nitelendiren, hükümet yüzünden "Halil İbrahim sofrasının bile bereketinin kalmadığını" iddia eden Erdoğan, "Bunların üçü de artık dibe vurdu. Yapılan kamuoyu araştırmaları gösteriyor ki, bunlar AKP’nin ardından nal bile toplayamayacak" diye konuştu. 
     Erdoğan’ın konuşması sık sık "Başbakan Tayyip","’Katil İsrail", "Ecevit istifa" sloganlarıyla kesilirken, cuma namazı kıldığı Dergah Camii önünde toplanan yaklaşık 1000 kişi, İsrail aleyhine slogan attı. Namazı bitirdikten sonra gösterinin bitmesini bekleyen Erdoğan, kalabalığın olaysız dağılmasıyla camiden çıktı. 
     
Tayyip mitingi Merve’yi korkuttu      DHA 

     Erdoğan, Şanlıurfa’dan sonra geçtiği Adıyaman’da da miting düzenledi. Mitingde başına bağlanan Arapça Lailaheillallah yazılı bandajıyla havaya kaldırılan minik Merve, korkudan ağladı. Partililer, ağlamasına aldırış etmeden Merve’yi Erdoğan’a göstermek istedi. 
     



 SİYASET 














</TEXT>
</DOC>
