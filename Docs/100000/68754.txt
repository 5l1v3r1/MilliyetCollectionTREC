<DOC>
<DOCNO> 68754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/guncel/gun05.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Hakem Komitesi’nin işi zor 
</HEADLINE>
<TEXT>
Peki, maçlarımızı kim yönetecek 
Genelkurmay’ın "Şike çetesi" skandalından sonra asker hakemleri çekme eğilimi, MHK’yi sıkıntıya soktu 
     CEMAL ERSEN 

     Asker hakemlerin çekilmesi, Türkiye liglerinde büyük sıkıntı yaratacak. Şike çetesi skandalından sonra liglerde görev yapan asker hakemlerin Genelkurmay Başkanlığı’nca sezon sonunda çekilmesi eğilimi, Merkez Hakem Kurulu’nun MHK hakem atamalarında işini zorlaştıracak. 
     Özellikle Doğu ve Güneydoğu Anadolu’da hakem kadrolarının bölgedeki ordu mensuplarından oluşması, bu isimlerin ağırlıklı olarak ikinci ve üçüncü ligde görev yapması, kısa vadede MHK’nin acil önlem almasını da gerektirecek. Klasmanda yer alan 195 asker hakemin sezon sonunda Genelkurmay Başkanlığı’nın talimatıyla çekilmesi halinde Süper Lig’de de önemli isimler ayrılmak zorunda kalacak. 7 kişilik FIFA listesinde bulunan Erol Ersoy, Bülent Uzun ve Mustafa Çulcu gibi deneyimli hakemlerin yanı sıra, gelecek vaat eden isimler de hakemlikten uzaklaşmış olacak. Genelkurmay Başkanlığı’nın hakemleri kademeli olarak çekme kararını sezon sonunda uygulayıp uygulamayacağının, adı şike olayına karışan üç asker hakem hakkındaki soruşturmanın neticesine bağlı olduğu bildirildi. 
     
Yavuz Çok hassas bir konu      MHK Başkanı Bülent Yavuz, söz konusu olayın hakem camiası üzerinde derin bir etki bıraktığına dikkat çekerek, "Şu anda başlatılmış bir soruşturma var. Neyin doğru, neyin yanlış olduğu, yani gerçekler bu soruşturmadan sonra ortaya çıkacak. Çok hassas bir konu" dedi. 
     Asker hakemlerin Türkiye liglerinin çok önemli bir yükünü çektiğini vurgulayan Yavuz, şöyle devam etti 
     "Özellikle 2. ve 3. ligde, Anadolu’da en kritik dönemlerde görev yaptılar ve bu görevlerine devam ediyorlar. Umarım Genelkurmay Başkanlığı’nın asker hakemlerin tamamını sezon sonunda çekme düşüncesi soruşturma sonunda yeniden gözden geçirilir." 
     
ŞİKE SOHBETLERİ      Ali Fevzi Bir - Aydın ........ 
     Aydın Efendim. 
     Ali Aydın abi nasılsın 
     A Sağ ol. 
     Ali Ne zaman geliyon 
     A Daha gelemiyorum, buralardayım ya. 
     Ali Alo. 
     A He buyur Ali. 
     Ali Çaktırma Samet’e bu hafta giden de bizim çocuk senin bölgenden Harun gidiyor. 
     A Cumartesiye mi 
     Ali Şey Antep - Yozgat. 
     A Tamam. 
     Ali Tamam, gerekeni ben şey yaparım. 
     A Tamam oldu, bir dakika Orhan abini veriyorum, bir dakika, bir merhaba de de gene alacağım. 
     Orhan Alo. 
     Ali Abi nasılsın 
     O Sağ ol, sen nasılsın 
     A İyi, hiç arayıp sormuyorsun bizi ya. 
     O Haklısın ya, valla bu ara Koray’a falan gittik, ya telaşımız fazla. 
     A İyi abi iyi, inşallah beraber gideriz. 
     O İnşallah inşallah, iyi, görüşelim ya. 
     A Görüşelim, ramazan, hiçbir yere çıkmıyorum abi, işte ramazandan sonra bakalım, iyi, oldu abi. 
     O Haydi bekliyorum sağ ol. 
     A Oldu, iyi akşamlar. 
     
     Ali Fevzi Bir - X şahıs 
     X şahıs Efendim. 
     Ali Var mı arayan soran 
     X Semra Hanım aradı, görüşmek istiyor. 
     A Kim 
     X Semra Hanım. 
     A Federasyon. 
     X Coşkun hoca akşama geleceğini söylüyor, yola çıkıyorlarmış, Mehmet Çolak aradı abi, telefon numarası bıraktı. 
     A He. 
     X Telefon numarası bıraktı Mehmet Bey. 
     A Kaç 
     X Sıfır beş yüz otuz iki... 
     A Hı. 
     X İki yüz seksen yedi seksen dokuz seksen dokuz. 
     A Hı. X Dün gece on ikiyi beş geçe de abi Taner Bey aramıştı. 
     A Aslan aradı. 
     X Evet abi İbrahim Ekşioğlu, Semra Hanım, Suat Bey, Coşkun Hoca, Mehmet Çolak. 
     A Hı. 
     X Mehmet Çolak. 
     A Tamamdır, dörtte evde olun. 
     X Tamam abi. 
     



 GÜNCEL 




















</TEXT>
</DOC>
