<DOC>
<DOCNO> 52751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/yasam/yas01.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölünceye kadar birlikte... 
</HEADLINE>
<TEXT>

Son kararı bilim kurulu verecek... Ancak doktorlar umutsuz "Eda ile Seda adlı siyam ikizlerinin ayrılması şu koşullarda mümkün değil" diyor 
     TUNCAY DAĞLI Adana DHA 

     Çukurova Üniversitesi Balcalı Hastanesi’nde kontrol altında tutulan ve 38 gün sonra ilk yaşgünlerini kutlamaya hazırlanan Kahramanmaraşlı siyam ikizleri Eda ve Seda Tanrıkulu, büyük ihtimalle ayrılmayacak. 
     Hatice ve Yunus Tanrıkulu çiftinin 25 Aralık 2000’de dünyaya gelen ikizleri Eda ve Seda’nın tedavi gördüğü Çocuk Cerrahisi Ana Bilim Dalı Başkanı Prof. Dr. Hasan Okur da, mevcut tıbbi koşullar altında sevimli ikizlerin bir ameliyatla ayrılmalarının mümkün olmadığını söyledi. Okur, "Önümüzdeki günlerde toplanacak Bilim Konseyi’nden de yapışık ikizlerin ayrılmaması kararı çıkacağını umuyorum" dedi. 
     
Babaları Ayrılsınlar      Çocuklarını hastaneye bıraktıktan sonra Kahramanmaraş’a dönen ve bir daha Adana’ya gelmeyen Yunus Tanrıkulu ise, yapışık bebeklerin ayrılmasını istedi. Tanrıkulu, özürlü iki çocuk yerine, sağlam tek çocuğu tercih ettiğini söyledi. Ekonomik durumunun iyi olmadığını söyleyen Tanrıkulu, şöyle konuştu "Karar vermek çok zor. Kendi çocuklarımdan birini tercih edip diğerini istememe gibi bir olay mümkün değil. Ancak bile bile iki özürlü çocuk sahibi olmak da mantıklı değil. İleride ikisi de beni suçlayabilir." 
     



 YAŞAM 















</TEXT>
</DOC>
