<DOC>
<DOCNO> 87332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/spor/ydenizli.html </URL>
<DATE> 2002/06/01/ </DATE>
<TIME>  </TIME>
<AUTHOR> MUSTAFA DENİZLİ  </AUTHOR>
<HEADLINE>
Favorilere ilk uyarı 
</HEADLINE>
<TEXT>

     Yol yorgunluğu ile takip ettiğimiz açılış maçı, belki birçok insan için sürpriz oldu ama, Senegal ve Senegalli oyuncuları yakından izleyen otoriteler açısından pek de anormal değildi. Bu randevu, sadece ilk maçını oynayacak olan favori takımlar için bir yarar sağladı. Rakipleri kim olursa olsun, bakış açılarını değiştirdi. 
     Senegal çok iyi takım savunması örneği verdi. Fransa ikinci yarıda beraberliği sağlayacak pozisyon buldu, ama onları sonuca ulaştıramadı. Kore halkının, Senegal’e maçtan önce büyük bir sempatisi vardı ve maç boyunca bu destekleri de devam etti. 
     Dolayısıyla bu maç, Dünya Kupası’nı birinci maçtan itibaren daha cazip hale getirdi. Bu oyunun teknik analizlerine girmeyeceğim. Çünkü 16 - 17 saatlik yolculuktan sonra maçı izleme olanağı bulduk. Ama her şey, özellikle açılış töreni fevkalade iyiydi. 
     Bugünden itibaren geniş ve detaylı olarak maçları birlikte takip edeceğiz. Şimdilik bu kadar. 
     



 SPOR 




























</TEXT>
</DOC>
