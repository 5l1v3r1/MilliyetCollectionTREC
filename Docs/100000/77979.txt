<DOC>
<DOCNO> 77979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/son/sondun29.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Oriana Fallaci'den İsrail karşıtlarına Yahudi düşmanı suçlaması 
</HEADLINE>
<TEXT>

     Ünlü İtalyan gazeteci-yazar Oriana Fallaci, haftalık Panorama dergisindeki makalesinde, ''İtalyanlar, İsrail karşıtı saldırgan sözlerden, Yahudi karşıtı Filistin yanlısı gösterilerden utanmalı'' dedi. 
     Vietnam Savaşı'nda, SSCB-Afganistan Savaşı'nda gazeteci olarak görev yapan, halen Amerika'da yaşayan kadın gazeteci Fallaci, Panoramo'da bugün yayımlanan makalesinde, İtalyan solunu antisemitizmcilikle Yahudi düşmanlığı suçladı. 
     Fallaci, ''İtalya'da kamikaze kıyafetli kişilerin İsrail'e küfür ederek, halkı İsrail'den nefret etmeye teşvik etmesi, İsrail liderlerinin fotoğraflarının üzerine Nazi sembollerini çizmesi ve bu kişilerin Yahudileri yeniden gaz odalarında, toplama kamplarında görmek için annelerini bile satabilecek durumda olmaları beni utandırıyor'' dedi. 
     İtalyan devlet televizyonu RAİ'yi, ''sadece Filistinli ölülere ağlayarak, İsrailli ölüler için ölçülü, baştan savma konuşup, çoğu kez onlar hakkında ilgisiz bir ton kullanması beni utandırıyor'' diyerek eleştiren İtalyan gazeteci-yazar, RAİ'de yanlı yayın yapıldığını öne sürdü. 
     Fallaci, diğer Avrupa ülkelerini de eleştirdiği makalesinde, ''Özgürlük, kardeşlik, şıklık Fransasının sinagogları ateşe vermesini, Hollanda, Almanya ve Danimarka'da gençlerin Mussolini'nin baston ve faşist rozetini taşıdığı gibi Yahudi keplerini kafalarında taşımalarını, İsveç'in Şimon Peres'e 1994 yılında verilen Nobel Barış Ödülü'nün geri alınmasını istemesini, bunların hepsinin Avrupa komitelerinin örnek ülkelerinde olmasından dolayı utanıyorum'' ifadelerine yer verdi. 
     Fallaci ayrıca, ''Utanıyorum ki, Katolik Kilisesi, Vatikan'da konuk edilmiş bir başrahibinin Kudüs'te kutsal mersedesinde saklanmış silah ve patlayıcıların bulunmasına, pizzacı ve süpermarketlerde Yahudileri katleden kamikazeler için bu başrahibin meydanlarda Tanrı'nın adına teşekkür etmesine izin veriyor'' dedi. 
     





</TEXT>
</DOC>
