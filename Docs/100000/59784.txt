<DOC>
<DOCNO> 59784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/31/guncel/gun04.html </URL>
<DATE> 2001/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu da Laz Noel Baba 
</HEADLINE>
<TEXT>

     Yeni yılın simgesi Noel Baba, bütün büyük alışveriş merkezlerinde kendini gösteriyor. Çoğu şehirde seyyar satıcılar bile satışları artırmak için Noel Baba kılığına giriyor. Trabzon'da ise bir fotoğraf stüdyosu ilginç bir hediye dağıtma yöntemi bulmuş kemençe çalan Noel Baba ile yöresel kıyafetler giymiş bir kadın, vatandaşlara çeşitli hediyeler dağıttı. Hediye dağıtımına büyük ilgi gösteren vatandaşlar yöresel türküler de söyleyen Noel Baba ile birlikte horon da oynadılar. Fotoğraf stüdyosu sahibi Şener Yavuz, 2001'de yaşanan ekonomik krizin vatandaşları çok zor durumlarda bıraktığını belirterek, şunları söyledi "Yıl boyunca somurtmak zorunda kalan vatandaşlarımızı, bir nebze olsun gülümsetmek istedik. Yeni yıla tüm vatandaşlarımızın gülümseyerek girmesini istiyoruz. Bunun da bir göstergesi, elinde kemençe olan Noel Baba ile fotoğraf olabilir." 
     
     



 GÜNCEL 



















</TEXT>
</DOC>
