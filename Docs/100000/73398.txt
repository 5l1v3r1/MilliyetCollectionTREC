<DOC>
<DOCNO> 73398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/yazar/tamer.html </URL>
<DATE> 2002/03/19/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Erkan Mumcu ve Derviş birlikte siyaset yapsalar 
</HEADLINE>
<TEXT>

Derviş'in "Bakanlar Kurulu'nda beni açıkça destekleyen tek bakandı" dediği Mumcu'ya göre kendisi sivri değil, çoğunluk yusyuvarlak 
     2 haftadır pazar günleri saat 14.00'te televizyonla randevum vardı. Mehmet Ali Birand'ın Devlet Bakanı Kemal Derviş'le yaptığı 2 bölümlük söyleşiyi, işim gereği izlemem gerekiyordu. Ne var ki Derviş'i dinlerken işi - mişi unutup hayallere daldım ve ANAP Başkan Yardımcısı Erkan Mumcu ile Kemal Derviş siyasette, Türkiye'ye soluk aldırabilecek mükemmel bir ikili oluşturabilirler diye düşündüm. 
     Kemal Derviş geçen pazar da, önceki gün de hükümette kendisine tek bir bakanın açık destek verdiğini üstüne basa basa söyledi. Hatta söyleşinin diğer tüm bölümlerinde ayrıntıları ısrarla öğrenmek isteyen Birand, bu bakanın adını sormaktan her nedense imtina edince, Derviş gülerek "Kimdi o bakan, bilmek ister misiniz " diye muzip bir ifadeyle üsteledi ve ardından da Erkan Mumcu'nun adını verdi "Sadece Erkan Mumcu, arkadaşlar bu bizim programımız değil mi Altında imzalarımız var. Beğenmediğimiz taraflarının üzerinden geçebiliriz, ama geneline hepimizin sahip çıkması gerek diyerek bana tam destek verdi. Bunu hiç unutamam." 
     Erkan Mumcu, sağduyusu ve açık sözlülüğüyle Derviş'in gönlünde ayrıcalıklı bir yer kazanmış anlayabildiğim kadarıyla. Şimşekleri üzerine çektiği en bunalımlı günlerinde, buz gibi geçen Bakanlar Kurulu toplantılarında belki de DSP'li bakanlardan kendisine sahip çıkılmasını beklerken, açık destek hiç ummadığı bir yerden gelmişti. 
     Mumcu benim dikkatimi ilk kez, 2 - 2.5 yıl önce bilişimcilerin bir toplantısında çekmişti. İrticalen öylesine ufku geniş bir konuşma yapmıştı ki, siyaset uzmanlık alanım olmadığı halde Mumcu'yu ister istemez izleme alanım içine dahil etmiştim. Derviş aynı soruyu Birand yerine bana soracak olsa, kolaylıkla Mumcu diyebilirdim. 
     Erkan Mumcu'yu izlemeye çalıştığımı bilen bir dostum, Derviş'in CNN Türk'teki ilk söyleşisinin yayımlandığı günlerde, kapağında Erkan Mumcu'nun fotoğrafının yer aldığı Alem dergisini göndermiş bana. Dergide Mumcu ve eşiyle yapılmış geniş bir röportaj vardı. Ve Mumcu, o röportajın bir yerinde bakın ne diyordu 
     "Herkes benim çok sivri çıkışlarda bulunduğumu zannediyor. Bunun sebebi aslında, benim çok 'sivri' olmamdan ziyade, çoğunluğun 'yusyuvarlak' olmasından kaynaklanıyor. Yani biraz köşeniz, omurganız, kendinize ait duruşunuz olduğu zaman, herkesin 'tekdüzeleştirdiği' bir siyasi kültür içinde, sizin vicnanınızı esas alan duruşunuz birdenbire sivrilik gibi sunulmaya başlanıyor. Bundan da korkmuyorum ve çekinmiyorum. Önemli olan bu girişimimle arzu ettiğim neticenin ortaya çıkmasıdır." 
     Mumcu, şöyleşinin bir başka yerinde de kendisinin sanırım Kemal Derviş'in de yapmak istediği siyaseti şöyle tarif ediyor "Politik davranış diye bir şey var. Ben onu sevmiyorum, hatta doğru ve yararlı da bulmuyorum Politik davranmaktan bir fayda umanların da yanlış hesap yaptıklarını düşünüyorum. Siyaset uzun bir koşudur, nefesinizin yetmesi lazım. Bunu size sağlayacak enerji de, ancak kendi içinizde üretebileceğiniz bir enerjidir. Onun da özü, insanın kendinden, yaptığı işten ve tabii başkalarının ondan hoşnut olmasıdır. Ama önce kendinizden hoşnutluğunuz söz konusudur." 
     
     







Saddam yerine asker 


Demokrat Mesut 


Bakan Oral'ın yanıtı 


Bunca kan banyosu yaşanırken, bir de Irak mı .. 


Yalnız kovboy 


Türkiye panik atakta 


Cumhurbaşkanının yetkileri daralsın da... 


Kim kimi ikna edecek 


AB, Türkiye’den ne bekliyor 


İşadamı kapkaççıyı neden vurdu 


Ankara Cheney'ye hazır 


Erkan Mumcu ve Derviş birlikte siyaset yapsalar 


Züğürt Ağa Londra’da bir milyoner yarattı 


Durmuş’un vakfı ilerliyor 


</TEXT>
</DOC>
