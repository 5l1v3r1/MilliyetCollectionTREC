<DOC>
<DOCNO> 78197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/son/sonspo06.html </URL>
<DATE> 2002/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Derbide gözler İlhan Mansız ve Serhat'ta 
</HEADLINE>
<TEXT>

     Beşiktaş ile Fenerbahçe takımları arasında yarın yapılacak Birinci Süper Futbol Ligi maçı öncesi, gözler İlhan Mansız ile Serhat Akın'ın üzerinde olacak. 
     Ligin en çok gol atan futbolcusu durumundaki İlhan Mansız, şimdiye dek fileleri 21 kez havalandırırken, Fenerbahçeli Serhat ise 11 golle, takımının en golcü oyuncusu durumunda bulunuyor. 
     Fenerbahçe'nin bu sezon ligde attığı 61 golde 17 ayrı futbolcunun imzası bulunurken, Beşiktaş'ın ise ligde attığı 67 gol 12 futbolcudan geldi. 
     Sarı-lacivertlilerde 11 golle Serhat ve 10 golle Revivo bu sezon en çok atan futbolcu oldular. İsralli futbolcu ayrıca, ligde son 3 maçta da gol atma başarısını gösterdi. 
     Sarı-lacivertlilerin forvetinde yer alan İsveçli santrfor Andersson 5, Oktay ise yalnızca 4 gol atabildi. 
     Beşiktaş'ın bu sezon ligde attığı toplam 69 gol ise 12 futbolcu arasında dağılırken, siyah-beyazlı takımda 21 golle İlhan Mansız, 10 golle de Ahmet Dursun en golcü oyuncular oldu. 
     Norveçli santrfor Stavrum ise 5 golde kaldı. 
     





</TEXT>
</DOC>
