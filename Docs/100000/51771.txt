<DOC>
<DOCNO> 51771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/11/son/sontur15.html </URL>
<DATE> 2001/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Rize'de yağışlar heyelana yolaçtı... Bazı köylere ulaşılamıyor 
</HEADLINE>
<TEXT>

     Rize ve çevresinde, 18 saattir aralıksız süren yağış sonucu meydana gelen heyelan nedeniyle Çamlıhemşin'de bir kişi öldü, birçok yol heyelan ve dere taşması yüzünden ulaşıma kapandı. 
     Rize Valisi Bülent Karaçöl'den alınan bilgiye göre, Çamlıhemşin İlçesi'nin Çayırdüzü Köyü'nde meydana gelen heyelanda, Emine Kaçar 40 , üzerine kaya düşmesi sonucu öldü. Aynı köyde, bir ev de heyelan nedeniyle yıkıldı. Ardeşen Küçükköy'de ve Çayeli İlçesi'nin Çukurluhoca Köyü'nde de birer ev yıkıldı. 
     İkizdere-Erzurum karayolunun Kumluk Mevkiinin 34. kilometresinin heyelan nedeniyle kapandığını ve ulaşımın kontrollü olarak tek şerit halinde verildiğini belirten Karaçöl, Rize'nin Ayrım-Çamlıhemşin karayolunun 5. kilometresinde de heyelan sonucu yolun kapandığını, aynı yolun 8. kilometresinde ise dere taşması sonucu yol tahribatı olduğunu ve yolun tamamen trafiğe kapandığını bildirdi. 
     Karaçöl, Rize ve çevresinde meydana gelen heyelanlar nedeniyle kriz masası oluşturulduğunu belirterek, vatandaşları sele ve heyelana karşı daha dikkatli olmaları konusunda uyardı. 
     Karaçöl, ekiplerin hazır bulundurulduğunu da belirterek, yollardaki kaymalar ve yağışın devam etmesi nedeniyle, müdahale etmenin güç olduğunu söyledi. 
     Meteoroloji Müdürlüğü yetkililerinden alınan bilgiye göre, Rize'de son 18 saatte metrekareye 36 kilogram, Pazar İlçesi'nde ise 105 kilogram yağış düştü. Rize ve çevresinde, yağışlar, aralıksız 
     olarak devam ediyor. 
     






</TEXT>
</DOC>
