<DOC>
<DOCNO> 71120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/06/son/soneko05.html </URL>
<DATE> 2002/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş, İngiliz sanayicilerle görüşmek üzere Londra'ya gidiyor 
</HEADLINE>
<TEXT>

     Devlet Bakanı Kemal Derviş Oxford Üniversitesi'nde bir konferans vermek ve İngiliz Sanayicilerle bir görüşme gerçekleştirmek üzere yarın İngiltere'nin başkenti Londra'ya gelecek. 
     Bakan Derviş'in yarın öğlen saatlerinde Londra'ya ulaşmasının ardından Oxford'a geçeceği ve burada akademisyen ve öğrencilerden oluşan bir topluluğa ''Türkiye Dinamikler ve Reform Taahhütleri'' konulu bir konferans vereceği belirtiliyor. Yerel saatle 17.00'de başlaması beklenen konferans basına kapalı olacak. 
     Bakan Derviş'in 8 Mart Cuma günü ise İngiliz Sanayiciler Konfederasyonu'na CBI gideceği ve burada yaklaşık 50 kişilik bir grup İngiliz sanayici ve işadamıyla görüşeceği belirtiliyor. 
     Derviş'in öğlen yemeğini de CBI'da İngiliz sanayicilerle birlikte yemesi öngörülüyor. Bakan Derviş'in bu teması da basına kapalı olarak gerçekleştirilecek. 
     Bakan Derviş'in hafta sonunu da Londra'da geçirdikten sonra Pazar günü Türkiye'ye dönmesi bekleniyor. 
     






</TEXT>
</DOC>
