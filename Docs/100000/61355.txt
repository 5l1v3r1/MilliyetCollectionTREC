<DOC>
<DOCNO> 61355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/yazar/bila.html </URL>
<DATE> 2002/01/09/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Paşa’dan sitem 
</HEADLINE>
<TEXT>

     Genelkurmay Başkanı Org. Hüseyin Kıvrıkoğlu, Genelkurmay Stratejik Araştırmalar ve Etüd Merkezi'nin tanıtım toplantısı sonrasında gazetcilerle uzun uzun sohbet etti. İç ve dış gündemdeki konularla ilgili bütün soruları yanıtladı. 
     Gazetecilerin en çok merak ettiği konulardan biri ekonomiydi. Org. Kıvrıkoğlu'na sık sık Arjantin anımsatıldı ve karşılaştırmalı sorular yöneltildi. 
     Org. Kıvrıkoğlu, ekonomiyle ilgili olarak iyimser bir hava yansıttı. 2002'den umutlu olduğunu belirtti. Yeni yıla moralle girildiğine işaret etti. Türkiye'nin Arjantin gibi olmayacağını bir sosyal patlama beklemediğini belirtti. 
     Bu arada gazetecilerin sorusu üzerine biraz sitem dolu bir yanıt verdi. Şöyle dedi 
     "Arjantin'de ekonomiyi batıranlar cezalandırılıyor. Biz de seçime kalıyor." 
     Genelkurmay Başkanı, bu sözleriyle bir anlamda yargı mekanizmasının gerçek sorumluları tam kavrayamadığını ifade etmiş oldu. 
     
Toplum yolsuzluğu affetmez      Org. Kıvrıkoğlu, yolsuzluklar üzerinde de durdu. Yolsuzlukların kökünün mutlaka kazınması gerektiğini vurguladı. Bu konuda şu değerlendirmeyi yaptı 
     "Yolsuzluğun kökü kazınmazsa Türkiye'nin ayakları üzerinde durmasına imkan yok. Artık toplum da bilinçlenmiştir. Toplum da bu tür hareket edenleri, onlara göz yumanları affetmeyecektir. Tabii yargının da bir takım sorunları var. Yeterli hakimleri yok. Adli zabıta gibi bir takım ihtiyaçlarından söz ediliyor. Bunlar yapılabilirse ben daha iyiye gideceği kanaatindeyim." 
     Genelkurmay Başkanı, 2002 yılında ekonomiye daha iyimser baktığını da şu sözlerle ifade etti "2002 yılına Türk insanı büyük bir moralle giriyor. Eskiye göre daha iyi. O bakımdan ben böyle birşey olacağını zannetmiyorum Arjantin gibi sosyal patlmama Türkiye daha iyiye gidecek. Nitekim borsa yavaş yavaş yükselmeye başladı. Karar mercileri daha özerk hareket etme imkanı bulacaklar ve etki altında kalmadan daha doğru yapacaklar. Bunların hepsinin bileşkesi neticede Türkiye'yi düzlüğe çıkaracaktır." 
     
Banka kurtarma araştırılsın      Org. Kıvrıkoğlu, kamuoyunda, "banka kurtarma" olarak algılanan yeni yasa hazırlığı konusunda henüz kesin bir kanaat oluşturmuş değil. Devlet Bakanı Kemal Derviş'in MGK'da verdiği bilgilere dayalı olarak bu konuda şu değerlendirmeyi yaptı 
     "Biz milli ekonomiye katkısı ne olur, faydası ne olur, onu araştırın, dedik. Türkiye için yararlı olan neyse onun yapılması gerektiğine inanıyoruz. Tabii biz ekonomist değiliz. Ancak işin iyi götürülmesi lazım. Çok iyi ortaya konulması lazım. Yani biz lehinde veya aleyhinde değiliz, tarafı değiliz. Henüz tam şekillenmiş birşey de yok. Tartışılıp, araştırılması lazım. Sonra hata yapılıyor ve geri dönmek de mümkün olmuyor." 
     Org. Kıvrıkoğlu'nun bankalara yapılacak desteğin boşa gitmemesi konusunda dikkatli olunması uyarısında bulunduğu söylenebilir. 
     Genelkurmay Başkanı'nın bir sitemi de Avrupa'ya dönüktü. 
     Org. Kıvrıkoğlu, 11 Eylül'den sonra ABD'nin terörizmle suçlanan yabancıların askeri mahkemelerde yargılanmasını kabul ettiğini, Avrupa'nın ise bir yandan ABD'nin terörle mücadelesine destek verirken bir yandan da PKK gibi bir örgütü terör listesine almadığını vurguladı ve sordu 
     "O halde Türkiye ulusal güvenliğine ve üniter yapısına ilişkin hangi kriterleri esas alacaktır " 
     Bu sitem hem Avrupa'nın çifte standardına hem de bu yaklaşıma içerde destek olan ve savunan kesimlere dönüktü. 
     
     







Yine İÜ 


Amaç hangisi 


Paşa’dan sitem 


Ecevit’teki Saddam Hüseyin ve Irak değişimi... 


IMF’ye donmak’ sözü 


Bir rüya gördü hapisten kaçtı 


8 yıllık eğitim ne oldu 


Daha önce uyarmıştık 


10 Ocak 40. yıl 


Bir el sıkma ile biter mi 


İndirim kimseyi tatmin etmiyor 


Airbuslar geliyor 


Banka batırmanın dayanılmaz hafifliği 


"O"nun devamı 


Lüzumsuz havaalanlarındaki kara delikler 


Katalan kertenkelesi 


Para ile imanın kimde olduğu bilinmez 


</TEXT>
</DOC>
