<DOC>
<DOCNO> 67052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/son/sondun22.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Mısır Dışişleri Bakanı "Irak'a saldırı anti-terörist kampı böler" 
</HEADLINE>
<TEXT>

     Mısır, Irak'a karşı ABD tarafından girişilecek operasyonun ''hata'' olacağını ve terörle mücadele için oluşturulan ittifakı böleceğini bildirdi. 
     AFP'ye demeç veren Mısır Dışişleri Bakanı Ahmet Mahir, ''Irak operasyonu hata olur, işi içinden çıkılmaz hale getirir ve teröre karşı ortaya çıkan uzlaşmanın taraflarını parçalar'' dedi. 
     Irak'ı vurmak için neden görmediğini belirten Mısırlı bakan, Irak'ın 11 Eylül saldırılarıyla bağlantılı olarak gündeme gelmediğini anımsattı. 
     ABD Başkanı George Bush, Irak'ın yanı sıra İran ve Kuzey Kore'yi geçen hafta ''kötülük ekseni'' oluşturmakla suçlamıştı. 
     Amerikan Başkan Yardımcısı Dick Cheney'in Mart ortasında Ortadoğu turuna çıkacağının açıklanması, Irak operasyonunu gündeme getirmişti. 
     






</TEXT>
</DOC>
