<DOC>
<DOCNO> 92308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/guncel/gun03.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilirkişi olanın vay haline .. 
</HEADLINE>
<TEXT>

Türkiye’de sadece İstanbul’da bulunan Fikri ve Sınai Haklar Ceza Mahkemesi’nin bilirkişisi, korsan CD ve kaset yapımcıları tarafından tehdit edildi 
     Türkiye’nin ilk ve tek Fikri ve Sınai Haklar Ceza Mahkemesi’nin korsan CD ve kaset bilirkişisi Avukat Emre Zorluoğlu, rapor hazırlayacağı davaların sanıklarından gelen tehditler yüzünden bürosunu evine taşıdı. Zorluoğlu, 1.5 yıl önce kurulan mahkemenin dosya yoğunluğu nedeniyle 2 yıl içinde batacağını iddia etti. Zorluoğlu, korsan CD ve kaset satıcılarının, dosyadaki adresinden kendisini bulduklarını ifade ederek, şunları söyledi 
     "Önce para teklif ettiler, kabul etmeyince şiddet kullanma tehditleriyle karşılaştım. Semt adı vererek oradan geçme, kafanı, kolunu kırarız’ diyorlar. Artık tehditler rutin hale geldi. Geçen yıl, Karaköy’de korsan CD dağıtıcılarından biri beni tanıdı. 7 - 8 tezg hın sahibi, toplanıp beni dövmeye kalktı. Bilirkişiler aldıkları sorumluluk yönünden gerekli şekilde korunmuyor." Zorluoğlu, incelemesi gereken materyalleri zamanında bulamadığına da işaret ederek, "İstanbul Adli Emanet Müdürlüğü’nün fiziki şartları çok kötü. İncelenecek materyalleri üst üste yığılmış çuval ve kolilerin arasında arıyorum. Hatta bir materyali ararken yaralandım. Bu mahkemenin malzemeleri ayrı depolarda tutulmalı. İncelemesini yapıp geçen şubat ayında teslim etmem gereken bir dosyanın materyallerini, adli emanette h l bulamadım" dedi. 
     
     Bu mahkeme batar 
     Sinai Haklar Mahkemesi’nde gerekli teknik donanımların bulunmamasından da yakınan Zorluoğlu, şöyle devam etti "Mahkemede kullanılan bilgisayar bile şahsa ait. Bu iş, bir mahkemeyle yürümez. Başka mahkemeler de kurulmalı. Bu yılın başından beri yaklaşık 1500 dava geldi. Yıl sonunda 10 bin tane işin sorumluluğu olacak. Bununla tek mahkeme, tek h kim, dört k tip ve bir mübaşir ilgilenecek. Bu mahkeme dosya yoğunluğu nedeniyle 2 yıl sonra batar." 
     



 GÜNCEL 



















</TEXT>
</DOC>
