<DOC>
<DOCNO> 50710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/son/sondun21.html </URL>
<DATE> 2001/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Pentagon'un posta bölümünde şarbon izi... 
</HEADLINE>
<TEXT>

     ABD Savunma Bakanlığı Pentagon 
     binasının posta bölümünde şarbon izine rastlandığı bildirildi. 
     Pentagon sözcüsü Glenn Flood, yaptığı açıklamada, geçen Salı posta bölümünden alınan 17 örnekten 2'sinde şarbon mikrobu kalıntılarının tespit edildiğini kaydetti. 
     Sözcü, test sonuçları pozitif çıkan iki örneğin, posta kutularının bulunduğu bölümden alındığını belirtti. 
     Öldürücü şarbon sporuna ilişkin başka bir ize rastlanmadığını ve Pentagon'un geniş bir alanı kaplayan posta bölümünün hafta sonunda tamamen mikroptan arınmış durumda olduğunun tespit edildiğini belirten sözcü, yinelenen bütün testlerin sonuçlarının da negatif çıktığını söyledi. 
     Binlerce sivil ve askeri personele hizmet veren Pentagon'un posta bölümünde ilk kez şarbon izine rastlandığı açıklandı. 
     






</TEXT>
</DOC>
