<DOC>
<DOCNO> 59333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/son/sontur02.html </URL>
<DATE> 2001/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Genelkurmay'dan Ege uyarısı 
</HEADLINE>
<TEXT>

     Genelkurmay Başkanlığı, son günlerde, Yunan uçakları tarafından Türk hava sahasına yönelik ihlal olaylarında artış tespit edildiğini bildirdi. 
     Genelkurmay Başkanlığı Genel Sekreterliği'nden yapılan açıklamada, son günlerde, Yunan uçakları tarafından Türk hava sahasına yönelik ihlal olaylarında artışlar tespit edildiği, ayrıca, Ege'nin uluslararası hava sahasında uçuş yapan Türk uçaklarının, zaman zaman Yunan uçakları tarafından taciz edildiği kaydedildi. 
     Açıklamada, şöyle denildi 
     ''23-24 Kasım 2001, 11-20 Aralık 2001 tarihlerinde, Yunanistan'a ait askeri uçaklar tarafından, 6 kez Datça güneyinde Türk hava sahası ihlaline sebebiyet verilmiş, söz konusu ihlallere Türk uçakları tarafından anında reaksiyon gösterilerek Yunan uçakları bölgeden uzaklaştırılmıştır. 
     Yunan uçaklarının bu ihlallerinin Ege'de doğurabileceği tehlikeli sonuçlar, ilgili makamlara bildirilmiştir.'' 
     






</TEXT>
</DOC>
