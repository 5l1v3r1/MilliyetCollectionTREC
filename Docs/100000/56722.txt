<DOC>
<DOCNO> 56722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/guncel/gun08.html </URL>
<DATE> 2001/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey Irak’ta kuyu açıyoruz 
</HEADLINE>
<TEXT>

Dünya petrol devlerinden ortak çalışma teklifi alan TPAO, Kuzey Irak’ta petrol aramak için harekete geçti 
     ARİF ARSLAN Batman DHA 

     Türkiye Petrolleri Anonim Ortaklığı TPAO Batman Bölge Müdürü Mustafa Kart, 26 üretim sahasındaki 656 kuyuda son 10 ay içinde yapılan çalışmalarda 5 milyon 605 bin 648 varil hampetrol üretimi yapıldığını söyledi. TPAO Genel Müdürü Kenan Veziroğlu da, Kuzey Irak’ta petrol arama çalışması yapacaklarını ve ilk etapta 10 kuyu açmayı hedeflediklerini belirtti. 
     TPAO’nun 47. kuruluş yıldönümünün Batman’daki kutlama törenine katılan Batman Bölge Müdürü Mustafa Kart, Silvan, Kurtalan ve Kars Arpaçay bölgelerinde sismik çalışmaların tamamlandığını söyledi. Genel Müdür Kenan Veziroğlu da, yurt dışında petrol arayan dünya devleriyle yarış halinde olduklarını ifade ederek, "Libya, Tunus, Türk cumhuriyetler ve Kuzey Irak’ta petrol arayan yabancı şirketler bizle ortak çalışmak için her türlü teklifi yapıyor" dedi. 
     Veziroğlu, Kuzey Irak’ta yeni petrol sahaları keşfetmek için kolları sıvadıklarını ve ilk etapta 10 petrol kuyusu açmayı hedeflediklerini söyledi. 
     



 GÜNCEL 
















</TEXT>
</DOC>
