<DOC>
<DOCNO> 53374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/yazar/temelkuran.html </URL>
<DATE> 2001/11/21/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Büyük şaka Kitlesel Zeka şenliği 
</HEADLINE>
<TEXT>

" Post modern çağda Militan derken ... ruhunu Sovyet devletine adamış üçüncü Enternasyonal’in üzgün, çileci failini kastetmiyoruz. Eylemlerinin bir ideal plandan kaynaklandığını savunarak ödev ve disiplin temelinde eylem yapan militandan da bahsetmiyoruz. ... 
Militan, yıkıcı deneyimin iki yüz yıllık isyan eyleminin erdemlerini yineler ama, aynı zamanda da yeni bir dünyayla, hiçbir 'dışarısını’ bilmeyen bir dünyayla da bağlantılıdır." 
     Negri ve Hardt’ın yazdığı, "yeni komünist manifesto" olarak adlandırılan "İmparatorluk" kitabının son sayfasında, kabaca söylersek "Nasıl olacak bu işler O - of Kim değiştirecek bu dünyayı " sorusuna böyle yanıt veriliyor. Yeryüzünde sistemin ele geçiremediği bir "dışarısı" kalmadığı için dönüştürücü eylemin "içeride", yani sistemin tam göbeğinde yapılması gerektiği söyleniyor. Eylemin, "kitlesel zeka ve duygulanımsal ağların üretken ortaklığı"ndan çıkacağı anlatılıyor. Kitaba göre artık olanaklı tek bir eylem biçimi var 
     "İktidarın sefaleti karşısına varlığın şenliğini dikmek " 
     Yeni Arşimed’ler 
     Aklın yolu bir midir nedir Aylar önce, İmparatorluk kitabı daha Türkçe’de yayınlanmamışken, bir yazı yazmış idik. Dünyayı değiştirecek eylemlerin şenlikli ve hınzır zekanın ürünü olacağını söylemiştik. Yazıda, Romalıların yelkenlerini aynalarla ışık yansıtarak yakan Arşimed’in yöntemini örnek vermiştik. Tesadüf bu ya, Postexpress dergisinde Müjde Bilgütay’ın yaptığı haber sayesinde www.rtmark.com adında bir site bulduk. Site, tam da İmparatorluk kitabında önerildiği gibi bir zeka şenliği Sistemin göbeğinde yapılan eylem biçimlerinin önerildiği bir forum. Yapılmış eylemlerden biri Barbie bebeklerle ilgili. Bebekler alınıp ses kutuları değiştirildikten sonra tekrar gizlice raflara konuyor. Paket açıldığında "İntikam Ölüler yalan söylemez " diyen Barbie’ler çıkıyor. Böylece sistemin göbeğindeki Barbie bir eylem aracına dönüşürken, çocukların ruhunu kurutan bir uzlaşma bozuluyor Estetik bir şok 
     
Hınzır buluşlar      Kaynak aranan bir başka eylem önerisi de Lufthansa ile ilgili. Şirket, sığınma talebiyle Almanya’ya gelen üçüncü Dünya vatandaşlarının ülkelerine postalanması sırasında insanlara o kadar kötü davranıyor ki, geçenlerde iki sığınmacının bu yüzden öldüğü iddia ediliyor. Rtmark’daki eylem önerisi şu Lufthansa’nın tanıtım broşürlerinin aynıları basılarak sınır dışı edilen insanlara nasıl muamele edildiği anlatılacak ve bunlar reklam broşürü olarak dağıtılacak. Bendenize "Aklın yolu bir midir " dedirten, gerçekleşmiş öneri ise, Genova eylemlerinde aynalar tutarak polisleri geçici olarak kör etmek. Enteresandır, öneri Arşimed örneğiyle destekleniyor. Bu dünyanın bir yerinde biriyle aynı şeyi düşünmüşüz. Şahane Ama tesadüf değil. Çünkü dünya artık ancak böyle değiştirilecek. Kitlesel zekanın hiçbir iktidarın başa çıkamayacağı şenlikli ve hınzır buluşlarıyla... Sistemin göbeğinde yapılan "büyük şakalarla" Varlığın şenliğinden başka hiçbir şeyi ciddiye almayan şakalarla.. 
     
     







Yılmaz'ı dinlerken 


Nefes gücü... 


Yardım... 


Yılmaz neyin hazırlığı içinde .. 


Hayali de güzel 


Televizyonlarda kaliteyi düşüren kim 


Krizin birinci yıl dönümü 


"Haydi Türkiyem İleri " n'oldu 


Balkan dersi 


Mesut Yılmaz rol çalıyor 


Yeni yol arkadaşı aranıyor 


Dalkavukluk ve siyaset 


Parayı veririm, hakaret ederim 


Fazıl Say’ın piyanosunda Vehbi Koç 


Büyük şaka Kitlesel Zeka şenliği 


Önemli olan gelecek kasım 


</TEXT>
</DOC>
