<DOC>
<DOCNO> 71431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/08/yasam/yas00.html </URL>
<DATE> 2002/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sırlarıyla öldüler 
</HEADLINE>
<TEXT>

Banka soyarken vurularak öldürülen iki arkadaşın aileleri çocuklarının bu işi neden yaptığını bilmiyor ama güvenlik görevlisi ve bankaya dava açmaya hazırlanıyor... 
     MUSTAFA BAKACAK, ASLI ÖKTENER İSMAİL POLAT İstanbul 

     Finansbank Kazasker Şubesi’ni soymak isterken, güvenlik görevlisi Engin Bozkurt’un 25 açtığı ateş sonucu hayatlarını kaybeden işsiz petrol mühendisi Mustafa Muratoğlu 35 ile marangoz Suat Durmuş’un 28 , bu işe neden kalkıştıkları henüz aydınlanmadı. 
     Gökay Sokak Aydınlar Sitesi’nde 3 ve 4. bloklarda oturan Durmuş ve Muratoğlu aileleri, h l önceki gün meydana gelen olayın şokunu yaşıyor. Ölen Suat Durmuş’un kardeşi Gökhan Yaşar Durmuş, güvenlik görevlisinin, ağabeyine, ilk kurşundan sonra yere düştükten sonra da ateş ettiğini öne sürerek, "Bu işin peşini bırakmayacağız. Güvenlik görevlisi ve banka hakkında dava açacağız" dedi. 
     
Paraya ihtiyacımız yok’      Ağabeyinin babasının tedavisi için banka soymaya kalkıştığı iddialarını yalanlayan Gökhan Durmuş şunları söyledi "Babamın kalp damarlarında tıkanıklık var. Bunun için önümüzdeki günlerde ameliyat olacak. Ama maddi durumumuz iyi. Ayrıca babam Bağ - Kur’lu. Amcamla bir şirketleri var ve işleri de iyi. Evi paraya ihtiyacımız olduğu için değil, üst kattan su sızdığı için satacaktık. Ayrıca evi satıp İçerenköy’den üç tane daire almak niyetimiz vardı. Ağabeyimin babamın tedavisi için banka soyduğu gerçek değil." 
     
Mustafa’nın kumar borcu      Durmuş, ağabeyi ile yaşadığı son saatleri ise şöyle anlattı "Saat 11.00 gibi bize geldi kahvaltı ettik. Hatta şakalaştık. Televizyonda Ecevit’in günde beş sigara içtiği haberini gördük. Senin gibi’ dedim. Mustafa ağabey de bizim mahallenin gencidir. Ağabeyim onunla tanışıyordu ama samimiyeti yoktu. Öğrendiğimize göre onun 45 milyar lira kumar borcu varmış. Son 1.5 aydır ağabeyimle sık görüşmeye başladılar. Sık sık cep telefonundan arıyordu. Ağabeyimin rahatsızlık duyup telefonlara bakmadığı da oluyordu. O gün ağabeyim üst kattaki eczacı komşumuzu aramak için 11.30 gibi dışarıya çıktı. Beş dakika sonra geri döndü. Kendisine bir telefon geldi. Arayan sanırım Mustafa’ydı. 15 dakika içinde geliyorum’ diyerek dışarıya çıktı. Yarım saat sonra da polis kapımızı çaldı." 
     
Üçüncü şahıs şüphesi...      Öldürülen Suat Durmuş’un kardeşi Gökhan Yaşar Durmuş "Polis üçüncü bir şahıs ihtimali üzerinde duruyor. Ağabeyimin cep telefonu kayıtlarını araştırsınlar. Kimin kimi aradığı belli olur" dedi. Gökhan Durmuş ayrıca, ağabeyinin bir komando olduğunu ve eğer banka soyma niyetinde olsaydı bu işi daha profesyonelce yapabileceğini de söyledi. 
     
İki trafik polisi açığa alındı      İş Bankası’ndaki soygun sırasında kaçırılan trafik polisi Erdal Demir ve olay yerinde olduğu tespit edilen polis memuru Lokman Akça, İstanbul Emniyet Müdürü Hasan Özdemir’in istemi üzerine İstanbul Valiliği’nce görevden uzaklaştırıldı. Özdemir tarafından İstanbul Valiliği’ne gönderilen yazıda, bir esnafın silahıyla soygunculara müdahale etmesine rağmen Akça’nın silahını kullanmadığı, diğer polisin rehin alındığı aracın plakasını bile almadığına dikkat çekildi. Demir’in ise, "bankaya 50 metre yaklaştığı sırada 1-2 el silah sesi duymasına rağmen, görevinde dikkatsiz ve tedbirsiz davranmasından dolayı silahını çekemediği" bildirildi. 
     
Otomobil bulundu      Kaçan 4 soyguncunun kullandığı 34 BE 5182 plakalı lacivert renkli Renault Laguna otomobil, vatandaşların ihbarı üzerine olay yerine yakın olan Akşen sokakta park halinde bulundu. Polis, otomobil üzerinde parmak izi ararken, otomobilin bulunduğu sokak giriş ve çıkışa kapatıldı. 
     
Rehin polis Suçumuz yok’      Polisler, verdikleri ifadelerde suçlarının olmadığını söyledi. Soyguncuların rehin aldığı Demir, ifadesinde şöyle dedi "10 dakika önce telefon faturasını soygun yapılan bankaya yatırdım. Sonra motosikletimle ayrıldım. 10-15 dakika sonra da telsizden soygun olduğunu duydum. Hemen bankaya döndüm. Motosikletimden inip bankaya doğru giderken kapıdan çıkan soyguncu silahı başıma dayayıp elimdeki tabancayı aldı, sonra diğer soyguncular çıktı. Havaya ateş etmeye başladılar. Beni zorla arabaya bindirdiler. İki dakika sonra beni Seyrantepe Polis Karakolu’nda indirdiler. Yüzlerini hiç göremedim." 
     
Karıncayı bile incitmezdi’      Mustafa Muratoğlu’nun babası Ali Muratoğlu, oğlunun herkes tarafından tanınıp bilindiğini belirterek şöyle konuştu "Nasıl biri olduğunu onlara sorun. Kavgadan uzak duran, kimseyi incitmeyen bir insan olduğunu söylerler. Oğlum paraya ihtiyacı olan biri değildi. Yurt dışında çalışan ağabeyleri var. Borcu olup olmadığını da bilmiyorum." Gelini Eser Erkan Muratoğlu’nun büyük bir mağazada koordinatör olarak görev yaptığını, 2 milyara yakın maaş aldığını söyleyen Ali Muratoğlu, "Neden böyle bir olaya karıştı, bir anlam veremiyorum" diye konuştu. 
     
30 yıl hapsi istenebilir’      Soygun sırasında burnunun kırılması nedeniyle Özel Göztepe Hastanesi’nde ameliyat edilen bankanın güvenlik görevlisi Engin Bozkurt’un bugün taburcu olması bekleniyor. Dün hastaneye gelen polisler Bozkurt’un ifadesini aldılar. Polislerin, hastaneden ayrılırken, Bozkurt’un kan örneğini de götürdükleri belirtildi. 
     Kadıköy Cumhuriyet Başsavcı Vekili Nihat Çakar, iki kişiyi öldüren güvenlik görevlisi Bozkurt hakkında soruşturmanın gidişatına göre, kasten adam öldürme suçundan, 24 - 30 yıl hapis istemiyle dava açılabileceğini söyledi. 
     



 YAŞAM 



















</TEXT>
</DOC>
