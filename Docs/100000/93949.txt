<DOC>
<DOCNO> 93949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/son/sonspo18.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz Tottenham'ın anketinde bir Türk futbolcusu... 
</HEADLINE>
<TEXT>

     Türkiye'nin, Dünya Kupası'nda üçüncülüğü elde etmesinin ardından, Avrupa kulüplerinin Türk futbolculara gösterdiği ilgi her geçen gün artıyor. Taraftarları arasında yaptığı ankete İlhan Mansız'ı dahil eden İtalyan AC Chievo'nun ardından, İngiliz Tottenham Hotspur Kulübü de Hasan Şaş'a anketinde yer verdi. 
     İngiltere'nin köklü kulüplerinden biri olan Tottenham'ın resmi internet sitesinde yer alan ankette, taraftarlara, Dünya Kupası'nın en iyi oyuncusunun kim olduğu soruluyor. 
     Ankette, oyların yüzde 36'sını alan Brezilyalı Ronaldo ilk sırada bulunurken, Hasan Şaş, yüzde 7 oy ile 11 yıldız futbolcu arasında 5. sırada yer alıyor. 
     Dünya Kupası'nda gösterdiği performansla futbol kamuoyunun takdirini toplayan milli futbolcu, taraftarlardan gelen oylara göre, Diouf Senegal , Vieri İtalya , Reyna ABD , Raul İspanya , Yong-Pyo Güney Kore ve Hamann'ı Almanya geride bırakmayı başardı. 
     Ankette, Ronaldo'yu, İngiliz oyuncu Ferdinand, Alman kaleci Kahn ve İrlanda Cumhuriyeti'nden Duff izliyor. 
     





</TEXT>
</DOC>
