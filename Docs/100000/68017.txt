<DOC>
<DOCNO> 68017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/16/son/sontur05.html </URL>
<DATE> 2002/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kağıthane'de LPG tankı patladı, 11 kişi yaralı... 
</HEADLINE>
<TEXT>

     İstanbul Kağıthane'deki bir fabrikanın LPG tankında patlama meydana geldi. Paniğe neden olan patlamada, 11 kişinin yaralandığı bildirildi. 
     Alınan bilgiye göre, Sanayi Mahallesi Sultan Selim Caddesi üzerinde bulunan 4 katlı Kale Radyatör Fabrikası'nın LPG tankında, bir patlama meydana geldi. 
     Olayda ilk belirlemelere göre Yahya Karakurt, Murat Özarslan, Ahmet Fidan, Necati Kurt, Ahmet Akbulut, Ömer Akbulut, Yücel Özkök, İsa Güleç, Dilek Dilber, Zekiye Baştürk ve Hamiye İşiyok yaralandı. 
     Hasteneye kaldırılan yaralılardan Karakurt ile Özarslan'ın sağlık durumlarının ciddiyetini koruduğu bildirildi. 
     Bu arada patlama sonrası fabrikada çıkan yangın, olay yerine gelen itfaiye ekiplerince söndürüldü. Binanın bir kısmının çökmesine yol açan patlama, çevredeki semtlerde oturan vatandaşlar arasında paniğe neden oldu. 
     






</TEXT>
</DOC>
