<DOC>
<DOCNO> 90506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/son/sondun09.html </URL>
<DATE> 2002/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İntihar saldırısında ölü sayısı 17'e çıktı 
</HEADLINE>
<TEXT>

     İsrail Başbakanı Ariel Şaron, Kudüs'te bu sabah bir otobüste intihar saldırısının düzenlendiği yerde incelemelerde bulundu. 
     İsrail radyosu, saldırıda şimdiye kadarki belirlemelere göre 17 kişinin öldüğünü, 40 kişinin de yaralandığını duyurdu. 
     Şaron, patlamadan kısa süre sonra geldiği olay yerinde gazetecilere, ''Gördüğümüz korkunç bir şey, Filistin terörünün devamı ve buna karşı savaşmalı, mücadele etmeliyiz, bunu da yapacağız'' dedi. 
     İlk kez bir intihar saldırısı ardından olay yerini gezdiği belirtilen, sıkı koruma altındaki Şaron, yerde duran cesetler arasında yürürken, Filistinlilerin devlet kurma isteklerine karşı terörü gösterdi. 
     Şaron, ''Filistinliler ne tür bir devlet yaratacak Kastettikleri devletin nasıl olduğunu görmek ilginç'' ifadelerini kullandı. 
     Kudüs'ün güneyinde sabah saatlerinde kalabalık bir kavşakta bir otobüste intihar saldırısı düzenlenmiş, görgü tanıkları, otobüste çok sayıda okul öğrencisi olduğunu bildirmişti. 
     





</TEXT>
</DOC>
