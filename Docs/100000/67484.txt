<DOC>
<DOCNO> 67484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/son/sontur02.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
El Kaide üyesi iki intihar komandosu Türkiye'de 
</HEADLINE>
<TEXT>

     Emniyet Genel Müdürlüğü, Usame Bin Laden'in adamları olduğu tahmin edilen Tunus uyruklu 2 kişinin Türkiye'ye giriş yaptığını belirledi. 
     Emniyet Genel Müdürlüğü'ne bağlı istihbarat birimlerinin Usame Bin Laden'in adamları olduğu tahmin edilen Tunus Uyruklu 2 kişinin Türkiye'ye giriş yaptığını belirlemesi üzerine, söz konusu kişilerin yakalanması için çalışma başlatıldı. 
     İntihar eylemcisi olduklarından şüphelenilen Tunus doğumlu Abderraouf Jdey'in 37 , 24 Ocak 2002 tarihinde Edirne Kapıkule Hudut Kapısı'ndan giriş yaptığı tespit edildi. Abdelaziz Boussora 38 adlı diğer kişinin de 28 Aralık 2001 tarihinde Adnan Menderes Havalimanı'ndan Türkiye'ye girdiği saptandı. 
     Bu kişilerden Jdey'in Kanada'nın Montreal şehrinden alınma VG632580 seri numaralı pasaport, Boussora'nın ise yine Kanada'dan alınma VG336337 ve VN037592 seri numaralı pasaport ile Tunus'tan alınma K092562 seri numaralı pasaportu taşıdıkları belirlendi. 
     Emniyet Genel Müdürlüğü, tüm sınır kapılarının kayıtlarını inceleyerek söz konusu kişilerin Türkiye'den hala çıkış yapmadığını belirlediler. 
     Emniyet Genel Müdürlüğü, bu kişilerin yakalanması için 81 ilin emniyet müdürlüğüne bir uyarı yazısı göndererek, konuyla ilgili tüm personelin bilgilendirilmesini ve her türlü önlemin alınması talimatını verdi. 
     






</TEXT>
</DOC>
