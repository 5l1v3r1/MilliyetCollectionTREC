<DOC>
<DOCNO> 86465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/siyaset/siy02.html </URL>
<DATE> 2002/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bana hiç yakışmadı’ 
</HEADLINE>
<TEXT>

Kız arkadaşıyla kendisini görüntüleyen gazetecilere saldıran Yavuz Yılmaz, "Hatalıyım. Alkollüydüm, kafam bozuktu" diye özür diledi 
     İSTANBUL Milliyet 

     Kendisini görüntülemek isteyen gazetecilere tehditler yağdırarak saldıran Başbakan Yardımcısı Mesut Yılmaz’ın oğlu Yavuz Yılmaz, kendisine küfreden iki kişi dışında tüm gazetecilerden özür ve af diledi. Söz konusu muhabirin kamerasını ittiğini ifade eden Yılmaz, "Mikrofonunu kapattı, döndü. Bize tekrar küfür etti. Tokat olayı öyle geldi. Yine de kendimi kontrol etmem gerekirdi" diye konuştu. Yanında koruma bulunmadığını belirten Yılmaz, kendisini polis olarak tanıtan kişi için şöyle konuştu 
     
     Mafya babası’ gibi konuştum 
     "Korumam olduğu söylenen kişi, can dostum. Polisim’ dediğini duymadım. Ama olayı yatıştırmak için yapmış olabilir. O da itildi, kakıldı. Sizi vursam etsem diye mafya babası gibi konuşmuşum. Bunu sinirime verin. İnsan kendini izleyince üzülüyor. Ailemin başını öne eğecek hiçbir hareket yapmadım. Hakkımda bir sürü yalan dolan çıktı, böyle bir olayla serseri olarak anılmak bana çok dokunuyor. Bana hakaret eden iki kişi dışında herkesten özür diliyorum. Onlar hakkında da yasal işlem başlatacağım. İnsanın hayatında hataları oluyor. Olmasaydı daha iyiydi." 
     Olayın ardından kaza yaptığını da doğrulayan Yılmaz, "Daha önce birkaç kez takip edilmiştim. Bunu da böyle bir olay sandım. Tehdit alan bir insanım. Ani fren yaparak aracın bana vurmasını sağladım. İnip baktığımda çarpan aracın arkadaşlarıma ait olduğunu gördüm" dedi. 
     
Gerekeni yapacağım      Başbakan Yardımcısı Mesut Yılmaz, oğluyla gazetecileri tartaklama olayını henüz görüşmediğini söyledi. İstanbul Emniyet Müdürü ile konuştuğunu belirten Yılmaz, "Bilgi aldıktan sonra gerekeni yapacağım" dedi. 
     



 SİYASET 












</TEXT>
</DOC>
