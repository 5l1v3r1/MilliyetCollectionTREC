<DOC>
<DOCNO> 78404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/15/spor/spo03.html </URL>
<DATE> 2002/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
HEMEN TOZ OL’ 
</HEADLINE>
<TEXT>

Albayrak ile Erdemir’in, Tarabya’da birlikte yemek yedikleri iddiası gündeme bomba gibi düştü. Galatasaray yönetiminin, duyumu alır almaz Albayrak’ı uyardığı ileri sürüldü 
     Medyaya ihbar 
     SARI - Kırmızılı kulübün eski Futbol Şubesi Sorumlusu ve yeni fahri menajeri Abdürrahim Albayrak’ın, İstanbulspor sınavının orta hakemi Orhan Erdemir ile maç gecesi yemek yediği haberleri ortalığı karıştırdı. Tarabya Palet 1 restorantta sırt sırta oturduğu iddia edilen, Albayrak ve Erdemir’in, aynı yerde bulunan Fenerbahçeli müşteriler tarafından medyaya ihbar edildiği ortaya çıktı. 
     
     Yönetim uyardı 
     GALATASARAYLI bazı yöneticilerin de, olayı haber aldıkları ve Albayrak’ı telefonla arayarak "Hemen oradan toz ol" uyarısında bulundukları bildirildi. Yöneticilerin, paparrazilere yakalanmak üzere olduğunu söylemeleriyle Abdürrahim Albayrak’ın, apar topar restorantı terk ettiği iddia edildi. Albayrak’ın ayrılmasından kısa süre sonra da bazı magazincilerin, Palet’e ulaştığı öğrenildi. 
     
     Canaydın kızgın 
     CİM - Bom yönetimi dün bu konuda somut bir açıklama yapmaktan kaçındı. Ancak, Sarı - Kırmızılılar’ın iddia edilen olaya bir hayli kızdıkları, özellikle Başkan Özhan Canaydın’ın sert bir tepki verdiği belirtildi. II. Başkan Ali Dürüst ise "Biz de gazetelerden okuduk. Galiba aynı ortamda tesadüfen, yemek yemişler. Bunda ne sakınca olabilir Orada ben veya başkası da olabilirdi" yorumunu yaptı. 
     
Ne dediler      Hiç görmedim’ 
     ABDÜRRAHİM Albayrak, "Maç gecesi kesinlikle Orhan Erdemir ile bir araya gelmedim" dedi. Albayrak, "O gece yanımda Yasin hoca ile eşinin yanı sıra Beşiktaşlı yönetici Ahmet Kavaklı vardı. Hep birlikte Kavak’ta, Kahraman isimli balıkçı restorantında yemek yedim. Palet’e gitmedim ve Orhan Erdemir’i de görmedim. Yemekten sonra da arkadaşlarımın arabası ile oradan ayrıldım. Bu konuda çok samimiyim. İsteyen, arkadaşlarıma sorabilir" ifadesini kullandı. 
     
     Çirkin iddia’ 
     CEMAL ERSEN 

     ORHAN Erdemir, "Çirkin iddia. FIFA kokartlı hakemim. Böyle maçın sonrasında herhangi bir yönetici ile eğlenmeye gidecek kadar akılsız mıyım " dedi. Maç gecesi eşiyle Etiler’e eğlenmeye gittiğini söyleyen Erdemir, "Tarabya’daki restorantı aradım. Gazeteciler, Erdemir ile Albayrak yemek yiyiyorlarmış diye sormuşlar. Almışlar içeri basını. Bakmışlar kimse yok. Ellerinde hiçbir kanıt yok. Elimde yemeğe gittiğim restorantın belgesi var. Dava açacağım" diye konuştu. 
     
     Arka kapıdan kaçtı, gitti’ 
     TARABYA’DAKİ Palet 1 restorantta çalışan personel ise Abdürrahim Albayrak ile Orhan Erdemir’in, bir araya geldiklerini söylediler. İsimlerinin açıklanmasını istemeyen restoran çalışanları, Abdürrahim Albayrak’ın, basının gelmek üzere olduğunu öğrenmesi üzerine, arka kapıdan apar - topar kaçtığını doğruladılar. 
     
Luce’den itiraf      RUMEN hocanın, İstanbulspor maçının ikinci yarısında 3 oyuncu değiştirmesinin, futbolcular kadar, yöneticileri de şaşırttığı ortaya çıktı. Devre arasında soyunma odasında üç değişikliği öğrenen yöneticilerin, "Neler oluyor Ya bir şey olursa " diye yardımcı hocaları soru yağmuruna tuttukları öğrenildi. Lucescu’nun ise "Bazen cesur olmak gerekir" yanıtını yolladığı bildirildi. 
     İKİNCİ devreyi korkuyla izleyen ve Hasan Şaş ile Perez’in sakatlıklarında tedirgin olan Galatasaraylı yöneticilerin, maç bitiminde soluğu soyunma odalarında aldıkları ifade edildi. Medyaya "Hatam yok" diyen Lucescu’nun, yöneticilere "Böyle olacağını tahmin edemedim" itirafında bulunduğu öğrenildi. Burak Elmas, "Her türlü kararının arkasındayız" yorumunu yaptı. 
     
Olimpik umut      GALATASARAY’IN haziran ayında başlamayı düşündüğü Ali Sami Yen Stadı’nın yeniden yapılanmasıyla ilgili dün yeni gelişmeler yaşandı. Yeni sezonda maç trafiğini etkilememesi için stadı bölüm bölüm yenilemeyi düşünen yönetim, Olimpiyat Stadı’nın çevre düzenlemesinin tamamlanması halinde, projesini değiştirecek. Ali Sami Yen hemen yıkılacak ve maçlar Olimpiyat Stadı’nda oynanacak. 
     BAŞBAKAN Yardımcısı Mesut Yılmaz dün Başkan Özhan Canaydın, TMOK Başkanı Sinan Erdem ve Bölge Müdürü Vedat Bayram’la Olimpiyat Stadı’nda incelemelerde bulundu. Yılmaz, yapımdaki mükemmeliyeti, işletme safhasına aktarmak zorunda olduklarını ve bunun için hemen gerekli girişimlerde bulunacağını söyledi. Canaydın da, bu takdirde önümüzdeki sezon maçlarını burada oynayacaklarını belirtti. 
     
Fatura Hasan’a      LUCESCU’NUN, üç oyuncu değişikliği konusundaki hatasının kurbanı Hasan Şaş oldu. İkinci yarıda sakatlanan, ancak değişiklik hakkı olmadığı için oynamak zorunda kalan yıldız futbolcunun dün çekilen MR’ında, sol ayak bileğinde esneme, zedelenme ve kemikte ödem tespit edildi. Hasan’ın, Ankaragücü maçında oynaması tehlikeye girdi. 
     KULÜP doktorları, Hasan’ı oyundan alamadıklarını, bileğine bandaj yaparak sakatlığının karşılaşma içinde ilerlemesini engellediklerini belirttiler. Bu arada ikinci yarıda sakatlanan Perez’in ise sol dizinde darbeye bağlı iç kanama belirlendi. Bu iki futbolcunun tedavileri hafta sonuna kadar yoğun bir şekilde devam edecek. 
     



 SPOR 
































</TEXT>
</DOC>
