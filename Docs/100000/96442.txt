<DOC>
<DOCNO> 96442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/guncel/gun09.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Karar, Gazi’yi isyan ettirdi... 
</HEADLINE>
<TEXT>

Gazi olaylarında ölenlerin yakınları, adil yargılama yapılmadığı’ gerekçesiyle davayı, AİHM’ye götürüyor 
     DİNÇER ŞEREF İstanbul 

     Gaziosmanpaşa Gazi Mahallesi’nde 12 - 13 Mart 1995’te meydana gelen olaylarda ölenlerin avukatlarından Remzi Kazmaz, "adil yargılama yapılmadığı ve makul süre içinde bitirilmediği" iddiasıyla davayı, Avrupa İnsan Hakları Mahkemesi’ne AİHM götüreceklerini bildirdi. 
     Gazi Cemevi’nde, Trabzon Ağır Ceza Mahkemesi’nin iki polis memuru hakkındaki mahk miyet kararının Yargıtay’ca onanmasıyla ilgili basın açıklaması yapan Kazmaz, davanın İstanbul’da görülmesi gerekirken, 1200 kilometre uzağa nakledildiğini ve 7 yıl sürdüğünü kaydetti. 
     "Yargılama sonucu mağdurlar ve kamuoyunun tatmin edilmediği bir sonucun ortaya çıktığı"nı savunan Kazmaz, "Dört kişiyi öldürmek suçundan yargılanan iki polise, ölen kişi başına bir yıl sekizer ay hapis cezası verildi. Oysa öldürme suçunun Türk Ceza Kanunu’ndaki karşılığı 24 yıldır" dedi. 
     "Kendi iç hukuk sistemimizde bu olayı çözmeyi isterdik. Hukuk sınıfta kaldı diyen" Kazmaz, Avrupa İnsan Hakları Sözleşmesi’nin 6. maddesi uyarınca, davayı AİHM’e götüreceklerini söyledi. Basın açıklamasına, olayda yaşamını yitiren 17 kişinin fotoğraflarını taşıyan yakınları da katıldı. 
     



 GÜNCEL 





















</TEXT>
</DOC>
