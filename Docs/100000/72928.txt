<DOC>
<DOCNO> 72928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/16/yazar/sazak.html </URL>
<DATE> 2002/03/16/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Gaziantep Forumu'ndan umutlar 
</HEADLINE>
<TEXT>

     Finansal Forum gazetesinin Anadolu'da başlattığı "İl Ekonomi Forumları"nın ilki Gaziantep'te yapıldı. 
     Geçtiğimiz eylülde Milliyet TIR'ıyla uğradığımız Gaziantep 2001 krizinin yaralarını sarmaya çalışıyordu. Altı ay sonra katıldığımız forumdaki gözlemimiz şu oldu Anadolu kaplanı ayağa kalkmış. Yeniden koşmaya çalışıyor. Ancak bunu aylardır süregelen "reel sektöre destek" sözlerinin hiçbirinin yerine getirilmediği ortamda Ankara'ya rağmen, kendi gücüyle yapıyor. 
     Gaziantep Belediye Başkanı Celal Doğan, sonbaharda "Gaziantep teslim olmaz, bugüne kadar pek çok şeyi özkaynaklarımızla yaptık, on yıl önce taş topraktan geçilmeyen 12 milyon metrekare arazide organize sanayi bölgesi yükseliyor. Bu bacaları söndürmeyiz" diyordu. 
     Baharla birlikte Gaziantep ekonomisine canlanma gelmiş, vardiyalar artmış, kapa site kullanımı çoğalmış, işten çıkarılan işçilerin bir bölümü yeniden işbaşı yapmış. 
     Ancak bunlar yetmiyor. 
     Gaziantepli sanayici çıtayı yükseltiyor Finansal Forum toplantısında Sanayi Odası Başkanı Nejat Koçer, Türkiye'nin ihracatına 5 milyar dolarlık katkı hedefini ilan ediyor. ABD ile kurulmak istenilen nitelikli sanayi bölgesi olmaya Gaziantep aday. Kentte dördüncü organize sanayi bölgesinin temeli atılıyor. 
     Bölgedeki en büyük kaygı Irak'a olası askeri harekat 
     24 saat üreten kent, atağa kalkarken haklı bir destek bekliyor. Reel sektöre, KOBİ'lere vaat edilen kredi akışının sağlanması. Bankalara sağlanan 5 milyar dolarlık kaynak, kimi bankaların zayıf görünme kaygısı ve ağır işleyen bürokratik çarklar nedeniyle bir türlü Anadolu kaplanlarına gitmiyor. 
     Derviş de büyük sermayeyi kollamaktan KOBİ'lerin sorunlarını çözemiyor. Bu atalette, IMF'nin "Enflasyon düşmeden büyüme olmaz" safsatasının da payı büyük. Kalkınma stratejisine dayanmayan, üretmeyen ve tüketmeyen ekonomik durgunluğun Türkiye'yi eninde sonunda Arjantin'in durumuna sürükleyeceği nedense görülmek istenmiyor. 
     Ekonomi yönetiminin görmezlikten geldiği "Anadolu yaklaşımı"nı oluşturmak üzere Finansal Forum gazetesi, 12 ilde toplantılar düzenleyerek "reel sektör"ün üretim sorunlarını tartışmaya açtı. 
     Gaziantep'teki ilk toplantının katılımcıları şunlardı 
     Gökhan Çırnaz, Erhan Özmen, Faik Açıkalın, Tayfun Türkalp, Mehmet Aslan, Nejat Koçer, Hilmi Develi, Ali Tigrel, Prof. Eser Karakaş, Prof. Arif Esin, Arif Ekici. 
     Forumdan çıkan mesaj şu oldu 
     Üretmeyen, sadece borç servisi yapan ekonomiyle krizden çıkılamaz, Türkiye yeniden büyümeye geçmek istiyorsa tercihlerini reel sektörden, KOBİ'lerden yana koymak zorundadır. 
     Hükümet Gaziantep'ten yükselen umutları Anadolu'ya yayabilirse yeniden üretme heyecanıyla 2002'deki yüzde 2 - 3'lük büyüme hızına ulaşılabilir. Bugünkü durgunlukla gidilirse büyüme yine sıfırın altına iner 
     Finansal Forum her ay bir ile gidecek. Sırada Antalya, Denizli var. 
     
     







İtalya... 


Dostluğun günü 


Banka soygunları 


Flört tamam, evlilik ne zaman 


Anlayana 11 Eylül ve Afgan dersleri 


Roma ve ötesi 


Malı aldık müdürüm şimdi yola çıkıyoruz 


Hocaların maaşı 54 


ABD'de de bir "Yarbay North" vardı... 


Ruhunu aç, özgür ol... 


Hukuksuz Türkiye neden isteniyor 


Mustafa Muğlalı, Korkut Eken ve paşalar 


Gaziantep Forumu'ndan umutlar 


Hükümetlerin geliş ve gidiş nedeni 


Anketlerin "zırt dediği yer 


Demir Döküm’ü dış pazar çalıştırdı 


</TEXT>
</DOC>
