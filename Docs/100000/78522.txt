<DOC>
<DOCNO> 78522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/15/son/sontur09.html </URL>
<DATE> 2002/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski sevgilisini tehdit eden adamın evinde cephanelik çıktı.. 
</HEADLINE>
<TEXT>

     İstanbul'da, eski kadın arkadaşını tehdit ettiği gerekçesiyle gözlem altına alınan bir kişinin evinde, uzun namlulu 2 silah, 6 tabanca, 48 adet dinamit lokumu ve 90 adet fünye ele geçirildi. 
     11 Nisan Perşembe günü 
     polise başvuran H.A. 35 adlı kadın, önceden arkadaşlık yaptığı Ş.K. 
     isimli kişinin kendisini ölümle ve arabasını bombalamakla tehdit ettiğini, beraber olduğu dönemlerde çekilmiş çıplak resimlerini de şantaj amacıyla kullandığını bildirdi. Bunun üzerine, 13 Nisan Cumartesi günü düzenlenen operasyonda Ş.K, Fatih Haseki Caddesi üzerinde yakalandı. Bu kişinin Yenibosna Fevzi Çakmak Mahallesi Yıldırım Beyazıt Caddesi Osmancık Sokak'taki evinde yapılan aramada, uzun namlulu 2 silah, biri kalem tipi olmak üzere 6 tabanca, 373 mermi, 48 adet dinamit lokumu, 90 adet fünye, bir el telsizi, Emniyet Müdürlüğü daimi giriş kartı ve sahte polis tanıtma belgesi elde edildi. Gözlem altındaki Ş.K, Fatih İlçe Emniyet Müdürlüğü'nde yapılan ilk sorgusunun ardından, terör örgütleriyle ilgisi olup olmadığının belirlenmesi amacıyla Terörle Mücadele Şube Müdürlüğü'ne götürüldü. Konuyla ilgili soruşturmanın sürdüğü bildirildi. 
     





</TEXT>
</DOC>
