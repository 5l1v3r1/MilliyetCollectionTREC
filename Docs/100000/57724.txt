<DOC>
<DOCNO> 57724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/18/yasam/yas01.html </URL>
<DATE> 2001/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Gülümse Uzaydan fotoğraf çekiyorlar 
</HEADLINE>
<TEXT>

Ülkeler uydu fotoğrafı için sipariş yağdırıyor 
     UTKU ÇAKIRÖZER Ankara 

     Ankara’nın Gölbaşı ilçesinde Türkiye’nin ilk uydu-yer istasyonu kuruldu. İstasyon, İspanya’dan Çin’e, Estonya’dan Etyopya’ya uzanan coğrafyada istenen bir noktanın uzay fotoğrafını 71 dakika içinde teslim ediyor. Dünyadan 680 kilometre yukarıda dolanan Amerikan IKONOS uydusunun Avrupa - Orta Asya Temsilciliği’ni Ankara’da kurulu İNTA Uzay Sistemleri şirketi aldı. İstasyondaki dev anten, görüntüsü istenen yerin koordinatlarını uyduya iletiyor. Dünya etrafında günde 14 tur atan uydunun kameralarından çekilip 23 dakikada Gölbaşı’na indirilen fotoğraf 71’inci dakikanın sonunda müşteriye teslim ediliyor. 
     
Faturası kabarık      Her karenin fiyatı siparişin özelliğine göre 4 bin dolar ile 50 bin dolar arasında değişiyor. 120 metrekarelik bir normal alanın fiyatı 5 bin doları buluyor. Fotoğrafta, dağ, göl, nehir gibi ayrıntıların üç boyutlu görüntüsünün verilmesi fiyatı artırıyor. Türkiye’de bütçe sıkıntısı yaşayan belediyeler de altyapı yatırımları için ancak güçlerini birleştirip ortak fotoğraf çektirebiliyor. 
     
     



 YAŞAM 



















</TEXT>
</DOC>
