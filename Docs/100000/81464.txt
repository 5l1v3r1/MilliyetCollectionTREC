<DOC>
<DOCNO> 81464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/01/son/soneko05.html </URL>
<DATE> 2002/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayçiçek yağı fiyatları normal fiyatlarına düştü 
</HEADLINE>
<TEXT>

     Ayçiçek yağı fiyatında yaklaşık 6 ay önce ortaya çıkan 2.5 kata yakın artışın son 3 ayda sürekli düşme eğilimi göstererek reel fiyatına ulaştığı bildirildi. 
     Konya'da kurulu Zade Ayçiçek Yağı Fabrikası yetkililerinden alınan bilgiye göre, Trakya Birlik'in elindeki ürünlere çok yüksek fiyat açıklaması ile yaklaşık 6 ay önce fiyatı 2.5 kata yakın artış gösteren ayçiçek yağının fiyatı son 3 ayda sürekli düştü. 
     Ayçiçek yağı üreticileri fiyatlardaki düşüşün ayçekirdeği ve hammadde ithalatında uygulanan fonun yüzde 39'dan yüzde 12'lere düşmesi, dolayısıyla maliyetlerdeki azalıştan kaynaklandığını bildirdiler. 
     Ayçiçek yağının kilo fiyatının şu an 1 milyon 800 bin liraya kadar gerilediğini ifade eden yetkililer, bu fiyatın aşırı artışın olduğu 6 ay önceki fiyatlara göre reel fiyat olduğunu, daha fazla düşüş beklemediklerini ifade ettiler. 
     Yetkililer, mutfakların en önemli tüketim maddelerinden biri olan ayçiçek yağının fiyatının yeniden artmaması için hammadde ithalatındaki fonun artırılmaması gerektiğini de söylediler. 
     





</TEXT>
</DOC>
