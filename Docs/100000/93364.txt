<DOC>
<DOCNO> 93364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/dunya/tur.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

ABD’den 4 Temmuz alarmı      DIŞ HABERLER SERVİSİ 

     ABD Dışişleri Bakanlığı, yarın kutlanacak olan 4 Temmuz Bağımsızlık Günü öncesinde bir uyarı yayımlayarak, teröristlerin dünya çapındaki Amerikan çıkarlarına karşı yeni saldırılar peşinde olduğuna dair "güvenilir" bilgiler edindiklerini açıkladı ve ülke dışındaki vatandaşlarını terörist saldırılara hedef olabilecekleri konusunda uyardı. 
     Özellikle sivilleri hedef alabilecek saldırılara karşı, bütün dünyadaki Amerikan vatandaşlarından yaz boyunca tetikte olmalarını isteyen ABD Dışişleri Bakanlığı, eylemlerin, intihar saldırıları ve adam kaçırma şeklinde gerçekleşebileceğini bildirdi. 
     Açıklamada ayrıca, önemli noktalarda yoğun güvenlik önlemleri olduğundan, teröristlerin kilise, restoran ve kulüpler gibi "yumuşak hedeflere" yönelebileceği ifade edildi. 
     
     



 DÜNYA 










</TEXT>
</DOC>
