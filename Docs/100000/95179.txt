<DOC>
<DOCNO> 95179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/son/sontur34.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
DSP'li milletvekili " Cem'in istifası partide moralleri bozdu" 
</HEADLINE>
<TEXT>

     DSP İstanbul Milletvekili Erol Al, milletvekillerinin ve örgütlerden gelen görüşlerin Başbakan Ecevit'e doğru şekilde yansıtılmadığını ve bunun için DSP'deki çözülmenin yaşandığını kaydederken, İsmail Cem'in istifasının Parti'de büyük bir moral bozukluğu yarattığını söyledi. 
     Başbakan Ecevit'in Resmi Konut'ta DSP'li milletvekilleriyle yaptığı görüşmeler sürüyor. Son olarak Ecevit ile biraraya gelen İstanbul Milletvekili Erol Al, görüşmenin ardından yaptığı açıklamada, Başbakan Ecevit ve eşi Rahşan Ecevit'e milletvekili ve örgütlerin görüşlerini aktardığını bildirdi. Ecevit ve eşi Rahşan Ecevit'e gruptaki milletvekilleri ve örgütlerden gelen görüşleri doğru şekilde yansıtılmadığını, herşeyin toz pembe gösterilmeye çalışıldığını, bu süreç nedeniyle de DSP'deki bu çözülmenin yaşandığını aktardığını kaydetti. 
     İsmail Cem'in istifasının ardından milletvekili ve örgütlerin bir moral bozukluğu içinde olduğunu Başbakan Ecevit'e anlattığını dile getiren Al, "Sayın Başbakan'ın çekilmesini isteyenlerin bile bu bilgileri kendisine iletmediklerini ve çözülme sürecini hızlandırdıklarını Sayın Başbakan'a anlattım" dedi. Erol Al, Başbakan Ecevit'in de kendisine elinden geleni yapacağını ifade ettiğini söyledi. 
     Erol Al, son günlerde dışarıda oluşturumaya çalışan seçeneğin DSP içinde oluşması için çabaladığını ancak gücünün yetmediğini de sözlerine ekledi. 
     





</TEXT>
</DOC>
