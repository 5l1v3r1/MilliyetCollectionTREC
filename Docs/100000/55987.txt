<DOC>
<DOCNO> 55987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/yazar/pulur.html </URL>
<DATE> 2001/12/07/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Rektör seçimi ve intihal 
</HEADLINE>
<TEXT>

     PROF. Dinçer Uçak, bizi en duygusal yanımızdan yakaladı... 
     Cerrahpaşa Tıp Fakültesi Kardiyoloji anabilim dalı başkanı olan Dinçer Uçak kısa bir mektup göndermiş 
     "Ben Prof. Dr. Dinçer Uçak... 1954 dönemi Kabataş Lisesi mezunu okul arkadaşı, Dönüm dergisinden kalem arkadaşı İstanbul Üniversitesi'nde rektör seçiminde adayım. Köşe yazınızda diğer aday Sayın Prof. Dr. Kemal Alemdaroğlu'ndan söz ettiniz. Benim adaylığımı da duyurmak isteyeceğinizi düşünerek, ilişikteki bilgileri sunuyorum." 
     
     HEM okul arkadaşı, haydi onu da bir yana koyalım, Dönüm dergisinden kalem arkadaşı... 
     İşte bu çok önemli... 
     DÖNÜM dergisi bizim kuşaktan olanlar için çok değerlidir. Hilmi Yavuz'un da, Demir Özlü'nün de, Hikmet Sami Türk'ün de, tabii Dinçer Uçak'ın da ilk imzaları, o dergide çıkmıştır. 
     Hiç unutulur mu 
     
     LAKİN Dinçer Uçak, bize, haksız bir sitemde bulunuyor. 
     "Diğer aday Kemal Alemdaroğlu'ndan söz ettiniz, benim adaylığımı da duyurmak isteyeceğinizi düşünüyorum" diyor. 
     Biz Alemdaroğlu'nun adaylığını duyurmadık, Alemdaroğlu ile Bülent Tanör arasındaki tartışmayı kamuoyuna duyurduk bunun Alemdaroğlu'nun adaylığı ile bir ilgisi olduğunu sanmıyoruz. 
     
     AMA Dinçer Uçak, bunu duyuru kabul ediyorsa, onu da duyuralım. 
     Mesleki yükselişini belirtmeye gerek yok, bugün bulunduğu yer yetmez mi 
     Yalnız şu üç cümleyi mutlaka belirtmeliyiz 
     "Atatürk ilke ve devrimlerine gönülden bağlı, laik, demokratik ve cumhuriyetçi düzene candan inanmış bir kişiyim. 
     Çalışma yaşamımı biçimlendiren temel ilkeler dürüstlük, yansızlık, bilime ve hukuka saygıdır. 
     Hizmet verdiğim eğitim kurumunun ve yukarıda sıraladığım ilkelerin dışında, hiçbir siyasal parti ya da sivil kuruluş ile organik bağlantım yoktur." 
     
     VE İstanbul Üniversitesi rektörlük seçimine bir de "intihal" karıştı... "İntihal"in karşılığı için "aşırma" diyebiliriz. Yani birisinin yazdığı yazıyı, şiiri araştırmayı onun adını anmadan kendisininmiş gibi yayımlamak... 
     Yazarlarının içinde, rektör adaylarından birinin de bilindiği tıbbi kitabın, İngilizce bir kitaptan "aşırıldığı" iddia ediliyor. 
     Öyle midir değil midir, intihal var mıdır, yok mudur 
     Biz bu konuda, hüküm verecek konumda değiliz... 
     Lakin aklımıza takılan bir soru var... 
     Bu kitap yayımlanalı kaç yıl olmuş, "aşırma" olduğu, rektörlük seçimine bir hafta, on gün kala mı anlaşılmış 
     Elbette "intihal" ayıptır, lakin bu iddiayı tam seçim öncesi ortaya atmak da biraz garip değil mi 
     Üstelik suçlanan tarafın görüşünü, cevabını almadan. 
     
     







Muhammed Salih'e destek 


Simit çorba... 


Önce Kıbrıs sonra AB 


Demirel, De Gaulle, Kıbrıs'ta çözüm... 


Satır değil diyet 


Rektörlük seçiminde son raund 


Banka çürük, ama mevduatlar sağlam 


Varlık Vergisi.. Şimdi gerçekler 


"Yoyo oyunu" 


Derviş'in fikri ile zikri 


Rektör seçimi ve intihal 


2002'nin çözüm paketi 


Türkler neden nakdi bağış yapmazlar 


Asimile Olmuş Kadınlar Kahvesi 


ABD, bornoz ve sabahlık için kapıları açtı’ 


</TEXT>
</DOC>
