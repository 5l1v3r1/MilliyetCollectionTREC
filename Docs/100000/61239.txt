<DOC>
<DOCNO> 61239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/son/sonspo21.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
2001 yılının en büyük golcüsü Romairo oldu 
</HEADLINE>
<TEXT>

     2001 yılında dünyanın en iyi golcüsü, Brezilyalı Romario de Souza Faria oldu. 
     Uluslararası Futbol Tarihi ve İstatistikleri Federasyonu'nun IFFHS , 2000-2001 sezonunda 6 kıtada en iyi 50 ligde yaptığı değerlendirmede, 20 gol ve üzerinde atan toplam 73 futbolcu belirledi. 
     IFFHS'nin gol averajına göre yaptığı ilk değerlendirmede, Romario de Souza Faria, Brezilya'nın CR Vasco da Gama takımında 2000-2001 sezonunda 18 maçta 21 gol ve 1.167 gol ortalamasıyla, yılın en iyi golcüsü ünvanını elde etti. 
     Tecrübeli Brezilyalı golcü, 13. kez yılın en iyi golcüsü ünvanını alarak, bu dalda rekor kırdı. 
     Bu değerlendirmeye göre, Bolivyalı Jose Alfredo Castillo, 38 maçta 42 gol ve 1.105 ortalamayla 2., Meksikalı Jared Borgetti ise 39 maçta 
     41 gol ve 1.051 gol ortalamayla 3. sırada yer aldı. 
     Sıralamada Brezilyalı Mario Jardel, geçen sezon Galatasaray'da 24 maçta attığı 22 gol ve 0.917 ortalamayla 8. oldu. 
     2000-2001 sezonunda gol ortalamasına göre yapılan sıralamada ilk 
     10'da yer alan golcüler şöyle 
     
     
Golcüler Ülkesi Gol Maç Ort. 1. Romario Brezilya 21 18 1,167 2. Castillo Bolivya 42 38 1,105 3. Jared Borgetti Meksika 41 39 1,051 4. Dejan Osmanovic Yugoslavya 25 25 1 5. Georgi Ivanov Bulgaristan 22 22 1 6. Henrik Larsson İsveç 35 37 0,946 7. Robson Emilio Brezilya 24 26 0,923 8. Mario Jardel Brezilya 22 24 0,917 9. Hector S.Tapia Şili 24 27 0,889 10. Jose Saturnino Paraguay 28 32 0,875 
     Geçen sezon en fazla gol atan futbolcu ise, Bolivyalı 18 yaşındaki Jose Alfredo Castillo oldu. 
     En çok gol atan futbolcu değerlendirmesinde, Santa Cruz takımında geçen sezon 42 gol atan Castillo ilk sırada, 41 golle Meksikalı Jared Borgetti 2., 35 golle İsveçli Henrik Larsson 3. sırada yer aldı. 
     Geçen sezon 23 golle Türkiye Birinci Futbol Ligi'nin ''Gol Kralı'' olan Bursasporlu Okan, sıralamada Kanadalı Tomasz Radsiznks ile birlikte 24. sırayı paylaştı. 
     Sıralamada Real Madridli Raul 24 golle 20., Barcelonalı Rivaldo 23 golle 27., Mario Jardel 22 golle 33., Romario 21 golle 47., AS Roma'nın golcüsü Batistuta'da da 20 golle 62. ve Barcelona'nın genç yıldızı Javier Pedro Saviola 20 golle 68. sırada yer aldı. 
     






</TEXT>
</DOC>
