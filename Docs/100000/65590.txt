<DOC>
<DOCNO> 65590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/son/sontur01.html </URL>
<DATE> 2002/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Aykut Barka'nın ikizi "Bir parçamı kaybettim.." 
</HEADLINE>
<TEXT>

     Beyin damarlarındaki tıkanıklık nedeniyle tedavi gördüğü Marmara Üniversitesi Tıp Fakültesi Hastanesi'nde vefat eden Prof. Dr. Aykut Barka'nın kardeşi Günkut Barka, çok üzgün olduğunu belirterek, "İkizimi, bir parçamı kaybettim" dedi. 
     İkizini yaşatmak için doktorların elinden geleni yaptığını belirten Günkut Barka, "Tedavi boyunca, tıbbın bize ümit veren bir ışık yakmamasına rağmen, kardeşimin hep bize döneceğine inandık. Söyleyecek bir şey bulamıyorum. İkizimi, bir parçamı kaybettim. Aykut Barka, inanın kolay yetişmedi, çok büyük zorluklar yaşadı. Böyle insanlar Türkiye için kötü bir kayıp. Bütün Türkiye'nin üzgün olduğunu biliyorum. Herkesin başı sağ olsun" diye konuştu. 
     Prof. Dr. Aykut Barka'nın ölüm haberini alan öğrencileri ve sevenleri, Marmara Üniversitesi Tıp Fakültesi Hastanesi'ne gelerek, gözyaşları içinde üzüntülerini dile getirdiler. 
     






</TEXT>
</DOC>
