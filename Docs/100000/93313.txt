<DOC>
<DOCNO> 93313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/02/son/soneko27.html </URL>
<DATE> 2002/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Moody's, Yapı Kredi Bankası'nın notunu düşürdü 
</HEADLINE>
<TEXT>

     Reyting kuruluşlarından Moody's, Yapı ve Kredi Bankası'nın YKB mali güçlülük notunu, ''D''den, ''D-''ye indirdi, gelişmelere göre ileride daha da indirilebileceğini bildirdi. 
     Moody's'den yapılan yazılı açıklamada, YKB'nin, TL cinsinden mevduat reytinginin, Baa3 P-3 düzeyine indirildiği ve görünümünün de durağan olduğu hatırlatıldı, B2 NP olan döviz cinsinden mevduat reytinginin ise teyit edildiği, ayrıca görünümünün de durağan olduğu belirtildi. 
     Açıklamada, YKB'nin, mali güçlülük notunun düşürülmesinde, ''bankanın bir süre önce açıklanan 2001 yılı sonu mali durumunun, beklenenden kötü çıkmasının etkili olduğu, bu durumun, Çukurova Grubu'na dönük kaygıları da arttırdığı'' kaydedildi. 
     Moodys'in açıklamasında, YKB veya Çukurova Grubu'ndan yapılan varlık satışlarının, şu andaki ekonomik koşullarda çok zor göründüğü ve bunun zaman alabileceği de vurgulandı. 
     





</TEXT>
</DOC>
