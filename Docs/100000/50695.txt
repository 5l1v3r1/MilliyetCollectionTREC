<DOC>
<DOCNO> 50695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/son/sondun06.html </URL>
<DATE> 2001/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkent Kabil'e füze saldırısı... 
</HEADLINE>
<TEXT>

     ABD uçaklarının Afganistan'a yönelik hava harekatı devam ederken bir helikopterden atılan iki füzenin başkent Kabil'e isabet ettiği bildirildi. 
     Bölgede bulunan Reuter muhabiri, atılan füzelerin tam olarak nereye düştükleri ve yolaçtığı hasar konusunda henüz bir bilgi edinilemediğini belirtti. Helikoptere Taliban güçlerince karşılık verilmediği kaydedildi. 
     Füzelerin ateşlendiği sırada Kabil kentinde halkın büyük kesiminin namaz kılmakta olduğunu belirten muhabir, ''Önce birinci füzenin patladığını işittik ardından ikincisi geldi. Füzelerin başımızın üstünden vınlayarak geçtiğini hissettik'' dedi. 
     ABD uçakları Afganistan'daki hedefleri bombalamaya devam etmelerine karşın son günlerde Kabil kentini saldırılardan muaf tutuyordu. 
     






</TEXT>
</DOC>
