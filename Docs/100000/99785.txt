<DOC>
<DOCNO> 99785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/03/yasam/yas03.html </URL>
<DATE> 2002/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu sıcağa alışın 
</HEADLINE>
<TEXT>

İngiliz bilim adamlarının son araştırmasına göre gelecek 100 yıl, insanoğlunun yaşayıp yaşayacağı en sıcak günlere sahne olacak.. 
     DIŞ HABERLER SERVİSİ 

     İngiltere Sağlık Bakanlığı’ndan bir grup bilim adamı tarafından yapılan araştırmalara bakılırsa, kavuran sıcaklara alışmak gerekiyor.. 
     İngiliz bilim adamlarının araştırma raporuna göre, gelecek 100 yıl boyunca küresel ısınma nedenilme insanoğlu, hatırlayabileceği en sıcak iklim dönemini yaşayacak. Hatta sıcaklıklar öylesine bunaltıcı olacak ki, ılık geçmeye başlayacak kış mevsimlerinde yaşanan soğuğa bağlı ölümler azalırken, yaz sıcakları nedeniyle yaşanan ölümler artacak. 
     Sıcaklara bağlı ölüm vakalarına özellikle cilt kanseri, beyin kanamaları ve besin zehirlenmelerinin yol açacağını raporlarında belirten İngiliz bilim adamları, yine de buna bağlı olumlu bir haber de veriyor. 
     
     Olumlu yanı da var 
     Sıcaklık artışının uzun vadede insanın fizyolojisinde olumlu değişimler yaratacağına işaret eden bilim adamları, insan vücudunda dolaşan kanın daha inceleceğini, bunun da insan sağlığına olumlu etkisi olacağını belirtiyor. 
     Bütün dünyada da bu yılın ocak - haziran ayları arasının, 1998 yılından sonra en sıcak ikinci yılı oluşturduğuna işaret eden bilim adamları, 1998’in, El Nino’nun ardından gelen etkilerle en sıcak yıl olduğunu belirtiyor. 
     



 YAŞAM 





















</TEXT>
</DOC>
