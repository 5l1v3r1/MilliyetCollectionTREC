<DOC>
<DOCNO> 50867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/yazar/yilmaz.html </URL>
<DATE> 2001/11/06/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Su akar Bakanlık doldurur 
</HEADLINE>
<TEXT>

     Sağlık Bakanlığı’nda bir damacana suda fırtına kopartılıyor. 
     Fırtınayı kopartan, Sağlık Bakanı Osman Durmuş’un, 19 litrelik damacalarda satılan su kaplarının ağzına, hologram yapıştırma zorunluluğu getiren 26.07.2001 tarihli genelgesi. 
     Aslında su satışı ve ambalajlama ile ilgili bakanlığın yönetmeliği de bulunuyor. 
     Bu yönetmelikte hologramın "H" si yok. 
     Yalnızca hologram kullanılmasını zorunlu kılmıyor genelde, bir de hangi firmadan, kaça alınacağını da belirliyor. 
     Kendi firmalarından. 
     Firmaların ihale ile belirlendiğini düşünüyor olabilirsiniz ama buna gerek bile duyulmadan, adıyla, sanıyla "Bizim firma, verin" deniyor. 
     Hologram adeti 30 bin lira olarak belirlenmiş. 
     Fiyat pahalı değil. Sağlık Bakanlığı’nın genelgesinin dışında Sabancı kendi suyunda hologram kullanıyor ama ona bunun maliyeti 100 bin lirayı buluyor. 
     Buradan da yapılan yorum o ki, Bakanlık 30 bin liradan kullanımını yaygınlaştırdığı hologramı, sonradan yüksek fiyatla satacak. İşin başında maliyeti düşük gösterip, tepki çekmemeye çalışıyor. 
     Pazar az buz değil, hologramdan firmaya 15 trilyon lira akması bekleniyor. 
     
Sucular dava açtı      Sucular, denetim amaçlı olmadığı gerekçesi ile hologram işine yıllardır karşılar. 
     Hologram Etiket Aksesuar Sanayi ve Ticaret A.Ş 1998 yılında kuruldu. Ortaklarından en büyüğü MHP’nin yakınındaki isim, Cem Kurban Yılmaz. 
     17 su firmasının üye olduğu GEDSUDER ve SUSADER gibi kuruluşlar, geçtiğimiz ay Sağlık Bakanlığı aleyhine Danıştay 10. Dairesi’nde dava açıp genelgenin iptalini ve yürütmenin durdurulmasını talep ettiler. 
     Sağlık Bakanlığı konunun halk sağlığı ile ilgili olduğunu anlatmakta zorluk çeker mi, çeker. 
     Neden mi 
     Denetimsiz ve sağlıksız koşullarda dolum yapılan şişeler yalnızca 19 litrelikler mi 
     Eğer amaç halk sağlığı ise, 5 veya 17 litreliklere hologram zorunluluğu getirmemenin manası ne 
     Neden 5 ayrı tür ambalaj maddesinden biri olan polikarbonat su kabı üzerine bu zorunluluk getiriliyor. 
     Cam veya PVC zorunluluk dışında, neden ki 
     Su firmalarının iddiaları, "Damacana sularda hologram uygulaması, Hologram Etiket A.Ş ortakları adına Cem Kurban Yılmaz, Sağlık Bakanı Osman Durmuş, Temel Sağlık Hizmetleri Genel Müdürü İsmail Toprak ve TÜRKSEV tarafından organize edilmiştir" biçiminde... 
     "Koca bakan", organize bir suç teşkilatının elemanı olarak yorumlanıyor, işini takip eden Sağlık Bakanlığı’nın muhatabı firmalar tarafından. 
     Olacak iş değil, kimsenin sesi çıkmıyor. 
     
Durmuş kalkınacak      TÜRKSEV’i anlatmalıyım. 
     Sağlık Bakanı Durmuş, görevine başladıktan sonra Sağlık Bakanlığı bünyesinde daha önceden kurulmuş Eski Sağlık Bakanlarından Halil Şıvgın’ın kurduğu bir vakıf varken, Türk Sağlık Eğitim Vakfı TÜRKSEV adı altında bir vakıf kuruyor. Vakfın Başkanı Bakan Durmuş, Haluk Tokocuoğlu ve Sefer Aycan gibi Sağlık Bakanlığı bürokratlarını da üye olarak yanına alıyor. 
     Vakfın amaçları çok... Toplum sağlığı için iyilikler yapacaklar ancak kendileri için de yapacaklar. Vakıf senedinin bir maddesinde, "Kurucuların ve çalışanların sosyal ve iktisadi durumlarını iyileştirmek amacı ile" vakıf kurduklarını belirtiyorlar. 
     İşi sağlama alan "Vakıf kurucuları değiştirilemez" maddesi de senede girdikten sonra, bu vakfın yaptıklarını izlemek boynumuzun borcu haline gelir mi, gelmez mi 
     Gelmeli... Ayrıntılarını elde edemedim ama vakfa gelir kaynakları sağlanmak için Termal Tesisler, TÜRKSEV’e devredilmiş. 
     Niyet ortada 
     Burada çıkar amaçlı bir örgüt oluşturuluyor mu diye şüpheleniyor insan. Hele sucuları ikna etmek için İstanbul İl Sağlık Müdürü Osman Karaaslan’ın noter tastikli ifadelerini okuyunca.... 
     "Senin debin işte 3 bin dolum yapabilirsin, al sana 3 bin tane hologram değil, 5000 istiyorsan, 5000 alabirsin." 
     Adam, dolum kapasitesinin üzerinde hologramı ne yapacak Denetimsiz dolumlarında mı kullanacak, ikinci el hologram piyasası mı yaratılacak Bu konuşmanın iyi niyetli yorumu olabilir mi, bilemedim. 
     MHP yeni gelir kapısı yaratma peşinde değilse, ne yapıyor. 
     
     







İslam tartışması 


Yalan rüzgarı 


Robertson Irak için zemin mi hazırlıyor 


Kıbrıs ya da uçurumun kenarında politika 


Terim'le dün başbaşa 


Beraat ettim 


YÖK'e ulu çınar dopingi 


Ankara tavrını açık anlatmalı 


Tüpraş’lı tahvil ihracı 


Tema'dan Dünya 2001 Raporu 


Turkcell'in piyasa değeri onda bire düştü 


Devletin iç borcu 100, iç borçtan alacağı 70 


Su akar Bakanlık doldurur 


</TEXT>
</DOC>
