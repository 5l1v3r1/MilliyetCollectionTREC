<DOC>
<DOCNO> 86446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/ekonomi/eko06.html </URL>
<DATE> 2002/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendi otonu, kendin ürettir 
</HEADLINE>
<TEXT>

     LEVENT KÖPRÜLÜ 

     Renault, ürün gamında yaptığı geliştirmeleri, organizasyon şemasına da uyguladı. Renault, bu çerçevede yeni oluşturduğu dağıtım sistemiyle, yetkili satıcıları da üretim sürecinin içine dahil ederken, müşterinin istediği özelliklerde araca kavuşmasına olanak tanıyor. 
     Renault Mais Genel Müdür Yardımcısı Müfit Ataseven ve Proje Şefi Göksel Bükmüş, yetkili satıcıların üretim taleplerini fabrikaya doğrudan bildireceklerini kaydettiler. Yetkili satıcıların üretim taleplerini fabrikaya kendilerinin iletmelerinin müşteri açısından avantajlar içerdiğini söyleyen Bükmüş, sistemin müşteriye, seçtiği otomobil üzerinde istediği renk ve istediği opsiyonları seçme olanağı getirdiğini, dolayısıyla üretimin de müşteri talepleri doğrultusunda gerçekleşeceğini kaydetti. 
     Yetkili satıcıda müşterinin istediği modelin bulunmaması halinde, yetkili satıcılar arasında oluşturulan ve talep gelmeyen otomobillerin bulunduğu borsadan aranılan özelliklerde ürün bulunabileceğini anlatan Proje Şefi Göksel Bükmüş, istenilen otomobilin hiç bulunamaması durumunda yetkili satıcının üretim için talimat vereceğini bildirdi. 
     Bükmüş, yetkili satıcıların fabrikalarla ve diğer yetkili satıcılarla "Renault.net" ağıyla bağlantıya geçeceğini ifade etti. 
     



 EKONOMİ 

















</TEXT>
</DOC>
