<DOC>
<DOCNO> 61370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/yazar/zbirand.html </URL>
<DATE> 2002/01/09/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Ankara’nın kafasındaki Kıbrıs çözümü... 
</HEADLINE>
<TEXT>

     Klerides ile Denktaş, önümüzdeki hafta, Türkiye Başbakanı Beyaz Saray’ın kapısından girip Başkan Bush’un elini sıkacağı sırada, Kıbrıs’ta bir araya gelecekler. 
     Ne ilginç bir rastlantı değil mi 
     Bu iki dev savaşçı tam 35 yıldır müzakere ediyor. Ancak bu defaki son pazarlıkları olacak. Amaçları aynı Karşı tarafa kendi kafasındaki çözüme en yakın formülü kabul ettirmek. 
     16 Ocak günü masaya oturacaklar ve güreşmeye başlayacaklar. Sonunda ya çözüm bulunacak veya bütün olumsuzluklarıyla bugünkü durum devam edecek. Bu iki dev bir daha müzakere masasında buluşamayacaklar. Herkes son şansını kullanacak. 
     
Ankara’nın kafasında nasıl bir çözüm var      Ankara’da Kıbrıs konusunun çok sahibi var. 
     Üstelik ne hikmetse herkes bir Kıbrıs uzmanı. Herkesin bir senaryosu var. Kimininki felaket senaryosu, kimininki inanılmaz komplo teorileriyle işlenmiş ve içinden çıkılması güç bir senaryo. 
     Bir süredir Başbakan, Dışişleri Bakanı ve TSK’nın ne düşündüğünü, kafalarındaki formülün ne olduğunu öğrenmeye çalışıyordum. 
     Sonunda biraz olsun anlayabildim sanıyorum. 
     Ankara’da karar verme durumundakilerin kafaları temel noktalarda karışık değil. Ortak yaklaşım yerleşmiş. 
     Üstünde durulan bir tek nokta var. O da adadaki bugünkü gerçeklerin kabul edilmesi. Yani KKTC’nin elindeki toprakların ve yetkilerin ilke olarak Klerides tarafından kabul edilmesi. 
     Ayrıntıların pazarlığının yapılabilineceği belirtiliyor. KKTC topraklarının oranı yüzde 29 mu olurmuş, yoksa yüzde 31 mi Bazı bölgelere ne kadar göçmen yerleştirilebilirmiş Menkul ve gayrimenkul değişimi nasıl gerçekleşmeliymiş Maraş nasıl açılmalı, Lefkoşa Havaalanı nasıl paylaşılmalı ve kullanılmalıymış gibi konularda pek bir sorun yok. Bütün bunlarda esneklik var. 
     Bir tek konuda esneklik yok. 
     O da KKTC’nin toprağı, yetkileri ve kimliği. 
     Türklerin kendi kendilerini yönetmeleri en vazgeçilmez unsur. Pazarlığın sonunda, bu devletin varlığı ve yetkilerinin kabul edilmesi şart görülüyor. Rumların bu devlet üstünde hiçbir yetkilerinin bulunmaması gerekiyor. Ortak hükümetin yetkilerinin bundan dolayı çok kısıtlı tutulmasından başka çare görülmüyor. 
     Buna karşılık Ankara, Rumların en çok duyarlı oldukları dış temsil veya kimlik konularında ödün vermeye hazır. Türk ve Rum bölgeleri ortak hükümet tarafından temsil edilecekler. 
     Ankara’da konuştuğum tepe isimlerden edindiğim izlenime göre, Türkiye şöyle bir Kıbrıs düşlüyor Bağımsız hareket etmeyecek, dışarıda merkezi bir otorite tarafından temsil edilecek, ancak içeride kendi kendilerini yönetecek iki devletin zayıf bir çatı altında AB’ye tam üye olmaları. 
     Ankara, kaba kuvvet kullanıp Kıbrıs’ın üzerine oturamayacağını açıkça kabul ediyor. Ancak KKTC’yi Rumlardan mümkün olduğunca uzak tutmaya çalışacak. 
     Bu iki devlet ileride, AB çatısı altında 
     tüm kısıtlamaları bırakabilir ve yepyeni 
     bir düzenleme yapabilir. İşin o yanına 
     kimse karışamaz. 
     TSK da aynı fikirde. Askeri stratejik gerekçeler ileri sürerek karşılanamayacak isteklerde bulunmuyorlar. 
     
Klerides’in işi, Denktaş’tan daha zor      Ankara’da konuştuklarımın en büyük kuşkusu, Klerides’in iç muhalefetini aşıp aşamayacağı. Uzun yıllardır tüm siyasetlerini "Türkleri adadan atmak üzerine" kurmuş olan bu muhalefete bir de h l canlı tutulan "Kuzey’de varlıklarını kaybetmiş olanları" eklediniz mi Klerides’in işinin Denktaş’tan çok daha zor olduğu sonucuna varılıyor. İlginçtir, içerdeki muhalefetin engellemesine karşılık, Klerides’in asıl desteği Atina’dan alacağı inancı Ankara’da çok yaygın. 
     Peki, Türk tarafında müzakereleri kim götürecek 
     Politikaları kim saptayacak 
     Hepsinden aynı yanıtı aldım Denktaş... 
     Ancak, hemen eklemeden de edemediler "Rauf Bey daima bizim de görüşümüzü alıp karar verir." 
     Denktaş’ın ne kadar gerçekçi bir insan olduğunu herkes biliyor. Buna rağmen, Rauf Bey’in hareket sahasının eskiye oranla çok daha genişlediği apaçık söyleniyor. 
     Yukarda çizilen çözüm parametreleri çerçevesinde kalındığı sürece de Denktaş’ın ne içeride, ne de Türkiye’de önemli bir muhalefet ile karşılaşma olasılığı yok gibi görülüyor. 
     Bakalım iki pehlivanın son güreşleri nasıl bitecek 
     
     
     
     







Yine İÜ 


Amaç hangisi 


Paşa’dan sitem 


Ecevit’teki Saddam Hüseyin ve Irak değişimi... 


IMF’ye donmak’ sözü 


Bir rüya gördü hapisten kaçtı 


8 yıllık eğitim ne oldu 


Daha önce uyarmıştık 


10 Ocak 40. yıl 


Bir el sıkma ile biter mi 


İndirim kimseyi tatmin etmiyor 


Airbuslar geliyor 


Banka batırmanın dayanılmaz hafifliği 


"O"nun devamı 


Lüzumsuz havaalanlarındaki kara delikler 


Katalan kertenkelesi 


Para ile imanın kimde olduğu bilinmez 


</TEXT>
</DOC>
