<DOC>
<DOCNO> 72732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/son/sondun03.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, nükleer denemelerle ilgili moratoryumdan ayrılabilir 
</HEADLINE>
<TEXT>

     ABD'nin nükleer denemelerle ilgili uluslararası moratoryumdan çekilebileceği bildirildi. 
     ABD'nin başkenti Washington'da yeniden gözden geçirilmiş haliyle yayınlanan Amerikan nükleer politikasına ilişkin belgeden alıntılardan, ABD'nin, yeraltı sığınaklarında kullanılan ''yeni kuşak'' silahların yapımına olanak sağlamak amacıyla, nükleer denemelere ilişkin uluslararası moratoryumdan ayrılabileceği ortaya çıkıyor. 
     Merkezi Washington'da bulunan araştırma ve analiz merkezinin internetteki GlobalSecurity.org sitesinde yayınlanan belgede, ''ABD'nin yeni nükleer deneme yapmaksızın silah potansiyelini geliştirmeye çalışmasına rağmen, bu posizyonu ilelebet koruması olanak dahilinde değildir'' ifadesi yer alıyor. 
     Sitede yayınlanan belgede, fabrikasyon hataları ve zaman aşımına bağlı nedenlerle Amerikan silah sanayisindeki ortaya çıkan sorunlara dikkat çekilirken, ''Denemelerin yapılamadığı bir ortamda, nükleer kapasite hakkında tarafsız bir yargıda bulunmak giderek daha da zorlaşıyor'' deniliyor. 
     






</TEXT>
</DOC>
