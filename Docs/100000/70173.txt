<DOC>
<DOCNO> 70173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/yazar/okur.html </URL>
<DATE> 2002/03/01/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Borsazedeler cephesi 
</HEADLINE>
<TEXT>

     Tam 14 ay geçti. Binlerce yatırımcı mağdur... Sorunun çözümü konusunda bir açıklama bile yok. "Demirbankzedeleröden söz ettiğimizi anladınız değil mi Gerçi, söz edeceğimiz 400 bin yatırımcı var. Hepsi mağdur, hepsi borsazede... 
     Ama bugün gündemimizde özellikle Demirbank yer alıyor. Çünkü, Fransız, Alman, Hollandalı, Avusturyalı, sayısı binleri bulan yabancı yatırımcının Almanya’da bir çatı altında birleştikleri dernek, Ankara’ya karargah kurdu. Alman Demirbank Hissedarları Derneği, Türkiye’ye çıkarma yaptı. Hem siyasetçilerle, hem Bankacılık Düzenleme ve Denetleme Kurumu’nun yetkilileriyle görüşmek için harekete geçti... Ankara’daki büyükelçilikleri ziyaret edecek olan dernek yetkilileri, Demirbank hissesi almış yabancı yatırımcının sorununu farklı bir platforma taşımanın hazırlığını yapıyor. Gerçi BDKK, randevu talebini geri çevirmiş. Ama yeni bir randevunun verilmeyeceği anlamına gelmiyor. 
     
Fatura      Alman Demirbank Hissedarlar Derneği’nin avukatı Dr. Christian Rumpf, yaşanılan sorunu, "hukuksuzluk" olarak değerlendiriyor. Ama çok önemli bir noktanın altını çiziyor, "O dönemde BDDK ciddi hata yaptı" diyor. 
     Bu saptamanın içeriğinde ne var Konuyla ilgili raporlar var mı İşte bu sorular şimdilik yanıtsız bırakılıyor. Eh sayısı binleri aşan yabancı yatırımcıya, "Efendim, o hummalı çalışma esnasında bizim yetkililer küçük yatırımcıyı unuttu. Onlar hep böyle unutur. Uğraşmayın" diyemezsiniz ki Elin oğlu, hukuk dendiği zaman "akan sular durur" diyor. 
     Çünkü onlar sonuç itibariyle el değiştirmiş bir bankada ortak olarak tazminat talebinde bulunuyor. Bu nedenle BDDK’ya "zarar tazmini" yazısı gönderilmiş. 60 günlük yasal süre sonunda da hukuki süreç gelecek yanıta göre başlamış olacak. Ancak detayı hatırlatalım. Zarar tazmini istenmesinin nedeni, Demirbank’a el konulmasının işleyişiyle ilgili... 
     Bu durumda yatırımcının zarar faturası nasıl diye sorarsanız verilen tutar 60 milyon euro. 
     Kısacası, yabancı yatırımcı hakkını arama konusunda elbirliğiyle çalışıyor. 
     
Zor mücadele...      Ya yerli yatırımcılar Onlar da boş durmuyor. 
     Ve bu konuda açılan tazminat ve idari davaların sonucunu herkes merakla bekliyor. 
     Çünkü bu tip davalar için emsal teşkil edecek bir davanın kazanılması yatırımcı açısından büyük önem taşıyor. Herkese kolay gelsin, ama moraliniz bozulmasın diyoruz. 
     Ve Demirbank’la ilgili belgeli bilgili raporları açıklamanın yavaş yavaş sırasının geldiğini düşünüyoruz. Bu belgeler, belki de Türk bankacılık tarihinin yeniden şekillenmesindeki en önemli mihenk taşı olacak diye düşünüyoruz. Siyaset, ticaret ve bürokrat zincirindeki değişimin gerçekleşmeden bu ülkenin kolay kolay krizsiz yaşamayacağı düşüncesini bir kez daha sizinle paylaşıyoruz. 
     Bu arada dikkatimizi Beşiktaş Yatırım AŞ’deki aşırı fiyat hareketine çeviriyoruz. Galiba bazı uyanıklar vakit kaybetmedi. Bu işsizlikte fırsattan istifade edip harekete geçti. Fırsatçı açıkçılara yaratılan fırsatta acaba kim ne yaptı Bekleyin... 
     
     







Soros Türkiye'de 


Çantayla para 


Lıkır ile Mıkır 


Hangisi, dinozorluk yaşta mı, başta mı .. 


"Bücür"ün sesi 


Gençler neyin peşinde 


Geldiğimiz noktadaki riskler 


Esas pazarlık şimdi başlıyor 


Ey vatan, göz yaşların dinsin 


Borsazedeler cephesi 


Şike çetesine Meclis soruşturması 


Tırmık'ın Tırmık'a ettiğini... 


SHP ile yeniden 


Sayın Derviş, İspanyollar sizi bekliyor 


Cup 


Piyasa "kolay" açılmaz 


</TEXT>
</DOC>
