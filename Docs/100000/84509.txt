<DOC>
<DOCNO> 84509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/yazar/sazak.html </URL>
<DATE> 2002/05/17/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Güvenpark yaklaşımı 
</HEADLINE>
<TEXT>

     Türk - İş’e bağlı sendika başkanları Güvenpark’da oturma eylemi yapıyorlar. Kriz yönetimde öncelik, bankaların rehabilitasyonu, reel sektör’e kaynak aranması ve dış borç servisine verildiği için Şubat 2001’deki ekonomik çöküntünün asıl mağdurları olan işsizler ordusu’na dönük çözümler unutulmaya başlamıştı. 
     Türk - İş, istihdam’ sorununu yeniden gündeme taşıyor. 
     Güvenpark yaklaşımıyla iş güvencesi’ tasarısının Meclis tatile girmeden yasalaşması hedef alınıyor. 
     Kızılay’daki eylemle IMF heyetinin Türkiye ziyareti de aynı günlere rastladı. IMF, kamudaki tasarruf eğiliminin sürdürülerek, kadro tasfiyesi istiyor. 
     Türk - İş Genel Başkanı Bayram Meral, iş güvencesi’ yasasının çıkmasını neden istediklerini dün Başbakanlığın önünde açıkladı 
     Bu tasarı, işyerlerinde verimin artmasına, çalışanların güven içerisinde olmasına, iş barışının kurulmasına imkan sağlayacaktır. İşverenlerimizin bundan ürkmesine, tereddüt geçirmesine gerek yoktur. Kriz dönemindeki fedakarlıklarımız bilinmektedir. Bizler üreten, her zaman istihdamın artması için yatırımlar yapılmasına öncülük eden bir kuruluşuz. Bu yasa çıkarsa, üretim ve verim artacaktır.’ 
     Meral’in Devlet Bahçeli ile görüşmesinden olumlu izlenimlerle ayrıldığı anlaşılıyor. Başbakan Yardımcısı’nın, Türk - İş heyetine, Tasarının altında imzamız var, biz sözümüze sadığız. Eğer yasa Meclis’ten çıkmayacaksa geri çekmemiz lazım’ dediği bildiriliyor. 
     TBMM Başkanı Ömer İzgi de, sendika başkanlarıyla görüşmesinde Tasarının Meclis komisyonlarına havale edildiğini arkadaşlarınıza söyleyebilirsiniz’ demiş. 
     Komisyona havale’nin ne anlama geldiğini parlamentoyu izleyenler iyi bilir Bu sözlerin bir savsaklama olup olmadığı ancak TBMM tatile girmeden tasarı yasalaşırsa anlaşılır. O zamana kadarki sözler temenni’den öteye geçmez. Çalışma Bakanı Yaşar Okuyan’ın çabasına arka çıkılsaydı tasarı çoktan yasalaşırdı 
     CHP lideri Deniz Baykal’ın Güvenpark ziyareti sırasında verdiği mesaj önemlidir 
     Eğer Türkiye’de huzur, barış var olmaya devam ediyorsa, eğer ekonomik krize, orta sınıfın tahrip olmasına, iki milyon insanın işsiz kalmasına rağmen Türkiye, meydanlarında, sokaklarında barış ve huzur içinde dolaşılan bir ülke olmaya devam ediyorsa bunu herkesten çok işçimize, konfederasyonlarımıza bağlıyoruz.’ 
     İşsizlik, yoksulluk artmış. 
     Kişi başına gelir 2 bin dolara düşmüş. 
     Bıçak kemiğe dayanmış. 
     Türk - İş’e bağlı sendikacılar, Başbakanlığa, Meclis’e yürüyüş mesafesinde olan Güvenpark’ta oturma eylemi’ yaparak seslerini hükümete duyurmaya çalışıyorlar. 
     İş güvencesi yasası geleceğe dönük bir önlem olacak. 
     Ya işlerini kaybedenler, onlara istihdam’ olanağı nasıl sağlanacak 
     Türkiye, Ecevit’in yorgun kasları kadar bu sorunları da tartışabilmeli. 
     Güvenpark yaklaşımı bu ihtiyacın ifadesidir. 
     
     







Derviş’in yeri 


"Taş kafalar"ın çakamadığı evrensel değişimden, afallatıcı örnekler... 


Gurbetçiler... 


Sayın Özkan’ı davet ettim, kendisi gelmedi 


Bayar sahaya iniyor 


"Felaketin nefesi" 


Butik üniversiteler 


Siyasal istikrar olmazsa, ekonomik istikrar olur mu 


Başarılı oldu mu 


İyimserliği yönetememek’ 


Oyun içinde oyun 


Vurun, fakat dinleyin... 


Güvenpark yaklaşımı 


Hem çiçek alın, hem bağış yapın 


Kuş Kadınlar 


Ecevit sonrası daha iyi olabilir 


</TEXT>
</DOC>
