<DOC>
<DOCNO> 98606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/29/spor/spo01.html </URL>
<DATE> 2002/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Capone tamam 
</HEADLINE>
<TEXT>

Beşiktaş, Lucescu’nun ısrarla istediği Brezilyalı oyuncu ile anlaşmaya vardı. Capone aylık 25 bin dolar alacak 
     TEKNİK Direktör Lucescu’nun uzun süredir peşinde koştuğu Capone ile nihayet anlaşmaya varıldı. Bu transfere ilk planda sıcak bakmayan ancak Rumen hocanın ısrarı üzerine yeniden düğmeye basan Beşiktaş yönetimi Brezilyalı oyuncu ile aylık 25 bin dolara el sıkıştı. Capone’nin önümüzdeki hafta İstanbul’a geleceği ve sözleşme imzalayacağı belirtildi. Lucescu’nun bu transfere oldukça sevindiği de öğrenildi. 
     
Luce’nin hışmına uğradılarRumen hocanın Tolga, Zafer ve Kaan Dobra’yı gözden çıkardığı öğrenildi 
     ORHAN YILDIRIM 

     BEŞİKTAŞ Teknik Direktörü Lucescu takımdan gönderileceklerin listesini yavaş yavaş hazırlamaya başladı. Rumen hocanın öncelikle Kaan Dobra, Zafer ve Tolga’nın gönderilmesini istediği belirtildi. Kamp çalışmaları boyunca bu futbolculara sıcak bakmayan Lucescu’nun sürekli "Bu transferleri ben yapmadım. Gidin Sinan Engin’e sorun" demesi rahatsızlık yarattı. 
     ENGİN ise bu açıklamalar karşısında "Ben ille de ilk onbir için oyuncu almadım. Yedek kulübesinin de iyi olmasını amaçladım. Bazılarıyla yollarımız ayrılabilir" açıklamasını yaptı. Bu arada Siyah - Beyazlılar, dün akşam yurda dönerken, yarından itibaren BJK Nevzat Demir Tesisleri’nde çalışmalarına tekrar başlayacaklar. 
     
Zago’ya güven      MONACO maçında doksan dakika görev yapan Brezilyalı oyuncu Zago’ya Teknik Direktör Lucescu övgüler yağdırdı. Rumen hoca, "Sağ ayağındaki sakatlığa rağmen savunmada konuştuğumuz herşeyi yaptı. Tek eksiği arkadaşlarıyla arasındaki uyumsuzluktu. 57 kez Brezilya Milli Takımı forması giyen, Roma’da başarısını sürdüren Zago, bu yıl Beşiktaş savunmasının bel kemiği olacak" dedi. 
     
Pascal Nouma bereket getirdi      SİYAH - Beyazlı taraftarların gözbebeği olan Pascal Nouma’nın geri dönmesiyle birlikte yönetim rahat bir nefes aldı. Kombinelere, yapılan sayısız transfere rağmen ilgi göstermeyen Beşiktaşlılar, Fransız oyuncunun imza atmasından sonra biletlere adeta hücum etti. Nouma’yı getirmeden önce biletlere zam yapan Siyah - Beyazlı kulüp böylece önemli bir gelir de sağlamış oldu. 
     
Çilingiroğlu’nu anıyoruz      GEÇTİĞİMİZ yıl kaybettiğimiz Milliyet Gazetesi yazarlarından Prof. Dr. Kaya Çilingiroğlu’nu bugün kabri başında anacağız. Türk Sporu’na çeşitli kademelerde uzun yıllar hizmet veren Çilingiroğlu için düzenlenecek tören Zincirlikuyu Mezarlığı’nda saat 10.30’da yapılacak. 
     



 SPOR 


















</TEXT>
</DOC>
