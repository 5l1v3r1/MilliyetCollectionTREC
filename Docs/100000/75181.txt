<DOC>
<DOCNO> 75181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/ekonomi/eko02.html </URL>
<DATE> 2002/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç büyüme maratonunda 
</HEADLINE>
<TEXT>

Koç Holding CEO’su Özaydınlı, yıllık ortalama yüzde 14 büyüme ile 15 yıllık maraton koşusuna başladıklarını belirterek, "Yarışı 100 metre temposunda sürdüreceğiz" dedi 
     EKONOMİ SERVİSİ 

     Bu yıl satış gelirlerinde yüzde 25 artış hedefleyen Koç Holding, önümüzdeki 15 yılda dünyanın en büyük 200 şirketi arasına girmeyi amaçlıyor. Bu hedef doğrultusunda yıllık yüzde 14 ortalama büyüme hedefini önüne koyan Koç Holding’in CEO’su Bülend Özaydınlı, 15 yıllık bir maraton koşusuna başladıklarını söyledi. 
     Özaydınlı, Koç Holding’in Nakkaştepe’deki merkezinde düzenlenen Koç Topluluğu’nun basın ve kamuoyunu bilgilendirme toplantısında yaptığı konuşmada, "Maraton koşusunun zorluğunu biliyoruz. Ancak bu uzun koşuyu 100 metre yarış temposunda sürdürmemiz gerektiğinin de bilincindeyiz" dedi. 
     
     Hedef tüketiciye yakın olmak 
     Koç Topluluğu’nun 76 yıllık geçmişinde, tüketiciye en yakın topluluk olarak ülke ekonomisindeki yerini aldığını hatırlatan Özaydınlı, "Gelecekte de Koç Topluluğu’nu bulunduğu tüm pazarlar ve iş alanlarında tüketiciye en yakın topluluk olarak konumlandırmayı hedefliyoruz" diye konuştu. 
     Koç Topluluğu’nun 2001 yılı sonuçları hakkında da bilgi veren Özaydınlı, cironun, yaşanan ağır kriz neticesinde yüzde 24 gerileyerek 9.2 milyar euro olarak gerçekleştiğini söyledi. Vergi öncesi zararın 83 milyon euro olduğunu açıklayan Özaydınlı, bu rakamın içinde, döviz kredilerinden doğan yaklaşık 750 milyon euro’luk net kur farkı zararının bulunduğunu kaydetti. Özaydınlı, zarar konusunda ise, "Çok sık rastladığımız bir olay değildi" dedi. 
     
     2002 k r hedefi 600 milyon euro 
     Bülend Özaydınlı, Koç Topluluğu olarak bu yıl için 500 - 600 milyon euro k r hedeflediklerini açıkladı. Bu yıl topluluğun kombine satışlarının yüzde 25 artarak 10.5 milyar euro’ya çıkmasını, dış satışlarının yüzde 45 büyüyerek 3 milyar euro’yu aşmasını planladıklarını kaydeden Özaydınlı, ana göstergelerini euro bazında açıkladıklarını hatırlatarak, şöyle dedi "Avrupa Birliği ile bütünleşme çabaları çerçevesinde böyle bir uygulamaya gittik. Bundan sonra bizden euro sözü duyacaksınız." 
     
Vergi indirimi canlandırır’      Devletin dolaylı vergileri yükseltmek yerine, vergi oranlarını düşürüp vergi tahsilatını yaygınlaştırmasını isteyen Özaydınlı, şöyle dedi "Bu yöntemin uygulanması ile ekonominin canlandırılabileceği ve üretken bir ekonomiyle kamu borçlarının sağlıklı bir şekilde çevrilebilirliğinin sağlanabileceği düşünülmeli. ABD, İtalya’nın geçmişteki uygulamalarını incelemek doğru olacaktır" dedi. 
     
     Ortaklar tartışmaya girmesin’ 
     Özaydınlı, hükümet ortaklarının kamuoyu önünde tartışmaya gitmeyerek çıkarılan yasaları kararlılık ile uygulaması gerektiğini de belirterek, şöyle konuştu "Yasaların uygulanması ile ulaşılacak olumlu tablo kamuoyuna anlatılarak istikrar sağlanacağı fikri yerleştirilmeli, piyasalara kararlı davranışlar ile güven aşılanmalı.’’ 
     
     Kriz borçlanmada bitti’ 
     Özaydınlı, Bakan Derviş’in "Kriz bitti" sözünü de "Krizden, kamu borçlarının çevrilebilirliğini anlıyorsak, o anlamda kriz bitmiştir. Ama ekonomi istenen şekilde canlanmadı, hareketlendirilmesi için çabalar vardır" diye değerlendirdi. 
     
560 milyon euro yatırım yapılacak      Temel Atay’ın ardından CEO’luk görevine atanan Özaydınlı, Koç’un bir numaralı profesyoneli sıfatıyla basının karşısına çıktığı ilk toplantıda sektörlerle ilgili hedeflerini şöyle açıkladı. 

</TEXT>
</DOC>
