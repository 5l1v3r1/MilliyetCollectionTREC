<DOC>
<DOCNO> 78660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/son/sondun42.html </URL>
<DATE> 2002/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Dışişleri Bakanı Powell Şaron ile görüşüyor 
</HEADLINE>
<TEXT>

     ABD Dışişleri Bakanı Colin Powell, bugün üçüncü kez İsrail Başbakanı Ariel Şaron ile biraraya geldi. 
     Powell ve Şaron, Kudüs'teki başbakanlık makamında görüşmeye başlamadan önce gazetecilere açıklama yapmadılar. 
     Ancak Powell, bir gazetecinin gelişme olup olmadığı sorusuna, ''Başbakan ile iyi bir görüşme yapacağım'' dedi. 
     Adının açıklanmasını istemeyen bir İsrailli yetkili de gazetecilere yaptığı açıklamada, görüşmenin bire bir olacağını ve Powell'ın yarın Şaron ile bir daha görüşüp görüşmeyeceğini bilmediğini söyledi. 
     Powell, daha önce yaptığı açıklamada, İsrailli ve Filistinli yetkililerle yaptığı ateşkes görüşmelerinde ilerleme kaydedildiğini, ancak bölgeden ayrılacağı yarına kadar bir ateşkes olacağını sanmadığını söylemişti. 
     Powell'ın, Kahire'ye hareket etmeden önce Filistin lideri Yaser Arafat ile görüşmesi bekleniyor. 
     





</TEXT>
</DOC>
