<DOC>
<DOCNO> 93811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/spor/bbas.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldızların ders günü 
</HEADLINE>
<TEXT>

     BASKETBOLDA bugün Darüşşafaka Ayhan Şahenk Salonu’nda başlayacak olan Sınır Tanımayan Basketbol Yaz Kampı’na katılacak Yunan basketbol yıldızları ile 25 çocuk İstanbul’a geldi. Antonis Fotsis Memphis Grizzlies ve Olimpiakoslu Dimitri Papanikolaou, Theodoros Papaloukas ile kampa katılacak 25 Yunan çocuk dün Türk oyuncularla İstanbul turuna çıktı. 
     TÜRK ve Yunan 12 - 14 yaş grubundaki genç basketbolculardan oluşan 48 kişilik grubu kapsayan yaz kampında oyuncular minik sporculara antrenörlük yapacaklar. Aralarında Hidayet Türkoğlu, İbrahim Kutluay, Mirsad Türkcan, Kerem Tunçeri, Predrag Stojakovic gibi ünlü isimlerin yer aldığı yıldızlar yeteneklerini geliştirmelerine yardımcı olacak. 
     
12 Dev Adam turp gibi      BASKETBOL Milli Takımı ve teknik kadrosu 29 Ağustos - 8 Eylül tarihlerinde ABD’de yapılacak Dünya Şampiyonası için dün International Hospital’de sağlık kontrolünden geçti. Aydın Örs, Genel Menajer Doğan Hakyemez, yardımcı antrenör Çetin Yılmaz, idare menajer Barbaros Akkaş ile oyuncular Ufuk, Hakan, Fatih ve Ender’e sağlık kontrolü uygulandı. 
     
Baskılar olumlu’      ERKEK Basketbol Milli Takımı’nın Coachu Aydın Örs, Avrupa Şampiyonası’ndaki ikincilikle çıtayı daha da yükselttiklerinin altını çizdi. Dünya Şampiyonası hazırlıklarına 8 Temmuz’da başlayacaklarını ifade eden Örs, "Üzerimizde fazladan sorumluluk var. Türk basketbolunun çıtasının yükselmesiyle üstümüzdeki baskı arttı. Ben bunun olumlu olduğunu düşünüyorum" diye konuştu. 
     B Grubu’ndaki rakipleri Lübnan, Brezilya ve Porto Riko hakkında bilgiler veren Örs, şunları söyledi "Lübnan, kağıt üzerinde zayıf gözüküyor, ama yine de dikkat etmek lazım. İlk gruptan sonra tekrar grup maçları yapacağız. Bu turda da Kanada, İspanya ve Yugoslavya gibi güçlü takımlarla karşılaşabiliriz. İlk hedefimiz ilk 8’e girmek. Ondan sonra aşama aşama ilerlemek istiyoruz." 
     



 SPOR 































</TEXT>
</DOC>
