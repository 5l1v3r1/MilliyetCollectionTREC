<DOC>
<DOCNO> 61482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/ekonomi/eko01.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
EMEKLİLİK YAŞ HADDİ 50’YE İNİYOR 
</HEADLINE>
<TEXT>
Kıdemli memura 10 yılda emeklilik 
Eylül 1999 itibariyle 50 yaşını dolduran memurlar zorunlu emekli edilebilecek ve 10 yıl çalışmışlarsa aylık bağlanacak 
     HARUN GÜREK Ankara 

     Anayasa Mahkemesi’nin iptal ettiği emekliliğe kademeli geçişe ilişkin düzenleme konusunda Çalışma Bakanlığı’nca hazırlanan yeni taslak Başbakanlığa sunuldu. İşçiler ve bağımsız çalışanların emeklilik yaşlarını yukarı çekmeyi öngören hükümet, kamuda çalışan sayısını azaltmak amacıyla memurlarda emeklilik için 65 olan "yaş haddi"nin 50’ye çekilmesi hükmünü de taslağa koydu. Eylül 1999’da 50 yaş ve üzerinde olanlar, 10 yıllık bir çalışmayla bile emeklilik aylığına hak kazanabilecekler. 
     
     Memurlara yol göründü 
     Taslakta memurlar açısından geçiş süreleri, emekliliğe kalan süreleri dikkate alınarak düzenlenirken ekonomik program kapsamında planlanan personel sayısının azaltılmasını kolaylaştırıcı bir düzenlemeye de yer verildi. Buna göre, 8 Eylül 1999 tarihinde Emekli Sandığı iştirakçisi olanlardan 50 ve daha yukarı yaşlarda bulunanlar, yaş haddi nedeniyle istekleri üzerine veya re’sen emekliye ayrıldıklarında, fiili hizmet sürelerinin 10 yılını doldurmuş olmaları şartıyla emekli aylığına hak kazanacaklar. 
     
     Zorunlu emekli yaşı düşüyor 
     Yani, içinde bulunduğumuz yıl itibariyle 53 yaşını ve 10 yıllık fiili hizmet süresini doldurmuş olan bütün memurlar istekleri halinde yaş haddinden yararlanarak emekli olacak. Emekli olmak istemeyenler de, devlet tarafından re’sen emekliye sevk edilebilecek. Kamuda şu andaki re’sen emeklilik yaş sınırı 65. 
     Prim ödeme gün sayısı koşulu olmadığı için memur ve bağımsız çalışanlar Bağ - Kur için geçiş süreleri taslakta farklı düzenlendi. 
     
İşte yeni geçiş süreleri      SSK’ya tabi çalışan işçilerin emekliliğe hak kazanabilmeleri için gerekli sigortalılık süreleri, yaş ve prim ödeme gün sayıları şöyle belirlendi 

</TEXT>
</DOC>
