<DOC>
<DOCNO> 85935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/son/sonspo10.html </URL>
<DATE> 2002/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneş "Kanatlardan gelen toplarda sorumunuz var" 
</HEADLINE>
<TEXT>

     17. Dünya Kupası finallerinin hazırlıklarını sürdüren A Milli Takım'da, 
     teknik direktör Şenol Güneş, Güney Afrika maçında belirlenen eksiklerin çalışılarak giderilebileceğini söyledi. 
     Hong Kong'da yapılan antrenman sonrası bir açıklama yapan Şenol Güneş, Güney Afrika maçını kazanamadıklarını, ancak maç boyunca pes etmediklerini belirterek, ''Eksiklerimizi gördük. Kanatlardan gelen toplarda sıkıntı olduğunu biliyoruz. Bunları çalışarak gidereceğiz'' dedi. 
     Özellikle karşılaşmanın ilk yarısında gol pozisyonları bulduklarını kaydeden Güneş, şunları söyledi 
     ''Gol pozisyonlarını iyi bulduk ama kullanamadık. Futbolcularım çok yoruluyor. Şartlar normalinden daha zor. Bunları aşmak zorundayız. Nemin ve sıcağın futbolcular üzerinde büyük etki gösterdiğinin farkındayız. Oyuncular bunalıyor, sinirleniyor, huzursuzluk yaşanıyor. Zaman zaman oyunun temposu düşüyor. Dünkü maçta tabii ki rakip takım da aynı sıkıntıları yaşadı. Fakat biz fırsatlarımızı değerlendiremedik, onlar değerlendirdi. Bazı arkadaşlarımızın adale gerginlikleri sürüyor. Bunun için bu oyuncularımı riske sokmadım. 
     Bugünkü idmanda da, hafif bir çalışma yaptırdım.'' 
     





</TEXT>
</DOC>
