<DOC>
<DOCNO> 81382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/01/spor/spo03.html </URL>
<DATE> 2002/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Gerginsiniz yine 
</HEADLINE>
<TEXT>

Galatasaray’ın yeni yönetiminde ilk kriz hoca konusunda patladı. Başkan Özhan Canaydın’ın kararını verememesi ve polemiklerin artması, Sarı-Kırmızılı yöneticilerin tepkisine neden oldu 
     HALİL ÖZER 

     Başkan geçiştirdi 
     SARI - Kırmızılı kulübün yeni yönetiminde ilk kriz teknik direktörlük konusunda yaşandı. Yönetimin önceki günkü toplantısında gündemi şampiyonluk kutlamalarının oluşturmasına rağmen, yöneticilerinin tümünün Fatih Terim üzerinde yoğunlaştığı öğrenildi. Ancak Başkan Özhan Canaydın’ın, Terim isminin anılmasıyla hemen konuyu kapattığı ve yetkinin kendisinde olduğunu söyleyerek, hoca ile ilgili gelişmeleri yöneticilere aktarmadığı bildirildi. 
     
     Basın haklı’ 
     CANAYDIN dışında tüm yönetimin, hoca konusunda çıkan spekülasyonlardan, futbolcular dahil, herkesin etkileneceği görüşünde birleştiği de ifade edildi. Lucescu’nun yıpranmasını istemeyen birçok yöneticinin, Rumen hocanın gönlünü almaya çalıştığı öğrenildi. Bazı yöneticilerin de, "Basına, yüklenmeyelim. Bizim suçumuz. Polemiklere çanak açıyoruz. Onlar, bu kez haklı. Ortada bir olay var yazıyorlar. Bu iş şimdiye kadar bitmeliydi" dedikleri de belirtildi. 
     
     Tatsız düello 
     SARI - Kırmızılı yöneticilerin, Fenerbahçe ve Beşiktaş’ın aksine transfer borsasının dışında kaldıkları için tepki gösterdikleri de bildirildi. Bu arada Fatih Altaylı - Fatih Terim düellosundan da rahatsız olan yönetimin, özellikle Terim’in "Kapıma gelip yalvardılar" sözünü tepkiyle karşıladığı ifade edildi. Başkan Özhan Canaydın’ın sorunu Yozgat maçından sonra çözmek istediği, Lucescu ve Terim ile henüz konuşmadığı, yönetimin buna karşı çıktığı vurgulandı. 
     
Sihri Lucescu bozduTürk hocaların, tam beş sezondur süren lig ambargosunu, Rumen Teknik Direktör kırdı 
     GALATASARAY Teknik Direktörü, Birinci Lig’de beş sezondur devam eden "yerli ambargosunu" kırdı. 1996 ile 2000 arasında Sarı - Kırmızılı ekiple şampiyonluğa ulaşan Fatih Terim’in yanı sıra, 2000 - 2001 sezonunda Fenerbahçe’yi zirveye çıkaran Mustafa Denizli, yabancı hocalara şans tanımamıştı. Ancak Lucescu bu sezon şampiyonluğu yakalayarak, Türkler’i geride bıraktı. 
     1959’DA başlayan ve 44.’sü geride kalacak Birinci Süper Lig’de, 5 Türk teknik direktörün yanı sıra, 6 ülkeden 20 antrenör de çalıştırdıkları takımları zirveye taşıdılar. Terim’in dışında, Ahmet Suat Özyazıcı Trabzonspor’u aralıklarla dört kez şampiyon yaparak en başarılılar arasına girdi. Yabancılarda, Birch Galatasaray, Milne ise Beşiktaş ile 3’er kez mutlu sonu yakaladı. 
     
Biraz sabredin’      ADANA Ticaret Odası Sosyal Eğitim Vakfı tarafından düzenlenen toplantıya katılan Fatih Terim, hedefleri konusundaki kararını bir kaç gün içinde açıklayacağını söyledi. Terim, hakkındaki eleştirilere karşı sessiz kalması konusunda yöneltilen soruya, "Zamanlamayı ayarlamazsanız herkese cevap vermekten kendi işinizi yapamazsınız. Zamanı geldiğinde herkes hak ediyorsa gerektiği kadarını alacaktır. Bizim susmamız ikrardan değil, efendiliğimizden. Ama yalanlarla dolanlarla küçük adam olup, büyük görünmeye çalışanlarla savaşacaksın. Biraz sabredin" yanıtını verdi. 
     
İşte büyüklükTürk futbolunun iki lokomotifi Galatasaray ve Fenerbahçe, buzları sürpriz buluşmayla erittiler 
     Yemek randevusu 
     GALATASARAY ile Fenerbahçe arasında sezon başından bu yana yaşanan gerginlik, önceki gece sürpriz bir buluşmayla sona erdi. Sarı - Kırmızılı Yönetim Kurulu salı günü yaptığı toplantının ardından, toplu halde Etiler’deki Paper Moon restorantına gitti. Cim - Bom yönetimi masaya yerleştiğinde, yan masada yine toplantıdan çıkan Fenerbahçe yönetiminin de yemek yediğini gördü. 
     
     Tebrik yağmuru 
     LİGDEKİ şaibe iddiaları nedeniyle gerginlik yaşayan iki yönetim önce kısa süren bir şaşkınlık geçirdi. Ancak Fenerbahçe yönetimi ilk hamleyi yaptı ve tek tek masadan kalkarak Galatasaray yönetimini kutlamaya gitti. Başta Başkan Aziz Yıldırım olmak üzere tüm Sarı - Lacivertli yöneticiler, rakiplerine sarılarak şampiyonluk nedeniyle tebriklerini sundular. 
     
Farklı tarife      GALATASARAY yönetimi, Yozgatspor maçı biletlerine, Şampiyonlar Ligi tarifesi uygulamaya başladı. Sarı - Kırmızılı taraftarlar tarafından büyük ilgi gösterilen şampiyonluk şöleninin numaralı tribün biletleri, Şampiyonlar Ligi’nde olduğu gibi 150 milyon liradan satılacak. Ancak Galatasaray yönetimi diğer tribün bilet fiyatlarını fazla yüksek tutmayacak. 
     BİLETİX bayilerinden perşembe gününden itibaren satışa çıkartılacak biletlerin fiyatları eski ve yeni açık 4.5 milyon, yeni açık üst tarafı 6 milyon, kapalı tribün alt tarafı 15 milyon, üst taraf ise 30 milyon lira olarak belirlendi. Büyük ilgi gören biletlerin karaborsacıların eline düşmemesi için Cim - Bom yönetimi çok sıkı önlemler de alacak. 
     
Üç yıldıza büyük ilgi      SARI - Kırmızılı kulübün üç yıldızlı tişörtlerinin büyük ilgi gördüğü açıklandı. 10 milyondan satışa çıkarılan tişörtlerden çok yaptırılmamasına rağmen bugüne kadar 5 bin adet satıldığı, Ali Sami Yen Stadı’nda bulunan Mega Store’un önündeki standlarda da bugünden itibaren bol miktarda piyasaya sürüleceği bildirildi. 
     



 SPOR 
































</TEXT>
</DOC>
