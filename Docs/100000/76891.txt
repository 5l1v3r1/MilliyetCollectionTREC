<DOC>
<DOCNO> 76891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/07/guncel/gun02.html </URL>
<DATE> 2002/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Atina’ya AİHM’de insanlık davası... 
</HEADLINE>
<TEXT>

Kaçak yollardan İstanköy adasına geçerken yakalanan ve Yunan askerlerince denize atılan Eritreli kızlar, Atina hakkında Avrupa’da tazminat davası açacak 
     YAŞAR ANTER BODRUM DHA 

     Yasadışı yollarla dört gün önce İstanköy Kos adasına geçmek isterken Yunan askerlerince yakalanıp hapse konulan, daha sonra da denize atılan Eritreli kaçaklardan Miki Cheber 25 boğularak can verirken, Bodrum’un Akyarlar köyü Akçabük mevkiinde kıyıya ulaşmayı başaran üç genç kız Melina Meles 24 , Chlebah Ebolette 21 ve Marine Casberg 22 , Yunanistan’ı Avrupa İnsan Hakları Mahkemesi’ne AİHM şik yet edeceklerini belirterek, maddi ve manevi tazminat davası açacaklarını söyledi. 
     
     İfade verdiler... 
     Bodrum Emniyet Müdürlüğü ve Jandarma Karakolu’nda ifade veren Meles, Ebolette ve Casberg’in açacağı davada avukatlığı gönüllü olarak Ankara Barosu avukatlarından Erhan Bora üstlendi. 
     Bora’yla telefonda görüşen Meles, yaşadıkları k busu h l unutumadıklarını belirterek, şunları söyledi 
     "Silah zoruyla gecenin karanlığında uluslararası sulara getirdiler. Yunan askerlerine dakikalarca bizi denize atmamaları için yalvardık ve direndik. Silah ve tekme vurarak bizi denize ittiler. Karanlıkta dev dalgalar arasında çığlıklarımız birbirine karıştı ve kaybolduk. Nişanlım Cheber boğuldu. Biz ise yarı baygın vaziyette karaya çıktığımızda Türk askeri elimizden tuttu. Sıcak banyo yaptırdı, yemeğimizi yedirdi, kendi elbisesini verdi. H l askerlerin elbiselerini giyiyoruz. Yunanların yaptığı insanlık dışı davranışı ömür boyu unutmayacağız. İstanköy’deki tutuklu diğer arkadaşlarımızın başına da aynı olayın gelmesinden endişe ediyoruz. Yunanistan’ın yaptığını tüm dünya duysun. Bu dava insanlık onuru için çok önemli." 
     



 GÜNCEL 

























</TEXT>
</DOC>
