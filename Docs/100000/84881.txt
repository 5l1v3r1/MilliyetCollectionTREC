<DOC>
<DOCNO> 84881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/19/yazar/pulur.html </URL>
<DATE> 2002/05/19/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kral'ı kaça Otello'yu kaça oynarsınız ... 
</HEADLINE>
<TEXT>

     ULUSLARARASI İstanbul Tiyatro Festivali'ne katılan oyunculara sorsak 
     "Kral'ı kaça oynarsınız, Kraliçe'yi kaça, Otello'ya ne istersiniz " 
     Herhalde soruyu soranın yüzüne "Deli mi ne " diye bakarlar. 
     Oysa, 1930'larda, Galata'daki "Merkez Artistler Kahvesi"nde bu rollerin bir tarifesi varmış, Kral 25, Kraliçe 30, Otello 35 kuruşa oynanırmış... 
     Dikkat edin "lira" demedik "kuruş" dedik, bugün kuruşu tanıyan bilen kaldı mı 
     
     KURUŞU tanımayanlar Hikmet Feridun Es'i de tanımazlar... 
     Hikmet Feridun Es, 1930'lu, 40'lı, 50'li yılların en çok okunan ve dolaşan gazetecisiydi, Kore Savaşı'ndan Afrika'nın balta girmemiş ormanlarına kadar, gezip, yazmadığı yer yoktu, adı "Yedigün" dergisiyle, "Hürriyet" gazetesiyle, birlikte anılırdı, kulakları çınlasın Celal Şahin, ona akordeonuyla takılırdı "Hikmet Feridun Es Kes babam kes " 
     
     HİKMET Feridun Es, 1935'te bir gün artistler kahvesine gider ve gördüklerini, duyduklarını yazar. Tarih ve Toplum Dergisi Mayıs 2002, sayı 221 
     Üstad'a göre, nasıl İstanbul'da hayvan borsası, zahire borsası varsa, burası da artist borsasıdır. Masaların üzerinde udlar, kemanlar, defler vardır. İçeri adımını atar atmaz bir pazarlıkla karşılaşır 
     "Yahu 25 kuruşa Otello oynanır mı Gel şunu 40 yap " 
     "Ben 25 kuruşa, Kral oynatıyorum " 
     "Kral'la Otello bir mi " 
     "Ne olacak canım, yüzünü karaya boyayıp çıkacaksın, bir bağıracaksın, beş çağıracaksın " 
     İhtiyar oyuncuların hali daha da perişanmış... Oyundan sonra patron onları işkembeciye götürür, bir çorba içirir, üstüne de üç tek sigara verir "Hadi, bu gece de karnınızı doyurdunuz " der uğurlarmış. 
     
     DİYECEKSİNİZ ki, 1935'te İstanbul'da kaç tiyatro sahnesi varmış ki, bu oyuncular oralarda oynarmış 
     Ne sahnesi, ne sahnesi çadır, çadır bunlar çadır tiyatrosu oyuncuları, bir gece Kasımpaşa'da, bir gece Kuşdili çayırında... 
     Oyuncuların bir şikayeti de, piyasayı kıranlardanmış, evden kaçan kızlar, koca dayağına dayanamayan kadınlar, soluğu kahvede alıp, fiyatları 158 kuruşa kadar düşürüyorlarmış... 
     Demek o günlerde "mankenlik" gibi bir meslek icat olunmamış 
     
     HİKMET Feridun Es, yazısını bir konuşmayla noktalamış. 
     O gece oynanacak olan "Katil Evlat ve Günahkar Peder" oyununun hemen oracıkta provası yapılıyormuş... 
     Kraliçe rolünü oynayacak kadın ayaklarını göstermiş 
     "Kraliçeyi oynayacağım ama, ayakkabım yok, on gündür eski terlikle dolaşıyorum, kraliçe böyle oynanır mı " 
     Patron akıl vermiş 
     "Kral, seni terlikle görünce sorar, Kraliçem niçin ayakkabı giymiyorsun" diye... 
     Sen de cevap verirsin 
     - Heyhat, heyhat, ayağımda nasır var da " 
     
     GALATA'daki Artistler Kahvesinden, Uluslararası Tiyatro Festivali... 
     Ey İstanbul, senin gözlerin neler gördü, göreceğinden başka... 
     
     







Irz kısmetten çıkınca, uçkur 9 yerden koparmış... 


Nutuk 2002 


Hastanede mesai 


Yeni hayallere ihtiyaç duyan Türkiye 


Ecevit miladı 


"Sizin lideriniz olabilir, ama benim kocam" 


Karadeniz bir başka güzel 


Korsanların ülkesinde bir küçük k şifim... 


Kral'ı kaça Otello'yu kaça oynarsınız ... 


11 Eylül ve Klonların Saldırısı 


Ecevit, Başbakanlık'ta düşmüş olmasın 


19 Mayıs Gençlik ve Spor Bayramı kutlu olsun 


Türkiye Başbakanlarına Merdivenlerin Oyunu... 


Bu komedi nasıl bir dramla biter 


İndirin şu vergileri. Kaldırın şu vergileri 


Konfeksiyon küsüyor ABD’nin haberi yok 


</TEXT>
</DOC>
