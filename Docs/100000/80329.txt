<DOC>
<DOCNO> 80329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/son/sondun20.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da deprem 1 ölü, 40 yaralı 
</HEADLINE>
<TEXT>

     İran'ın batısında meydana gelen Richter ölçeğine göre 4.8 büyüklüğündeki depremde 1 kişi öldü, 40 kişi yaralandı. 
     İRNA'nın haberine göre, yerel saatle 00.20 ile 00.30 TSİ dün gece 22.50-23.00 arasında Kermanşah eyaletinin Sahne ve Songor-e Kolyayi 
     kasabalarında önce Richter ölçeğine göre 4.8 büyüklüğünde bir deprem yaşandı, ardından 4.9 ve 3.9 büyüklüklerinde iki artçı şok meydana geldi. Irak sınırına yakın Hersin, Bisütun, Sahne, Gorve ve Songor-e Kolyayi kasabalarında hissedilen deprem ve artçı şoklar nedeniyle halkın panik içinde sokaklara çıktığı bildirildi. 1 kişinin öldüğü, 40 kişinin yaralandığı depreminin ne kadar maddi hasara neden olduğu konusunda bilgi verilmedi. Güneydeki Huzistan eyaletinin Endimeşk kentinde de dün 4.2 büyüklüğünde bir depremin meydana geldiği, can ve mal kaybı olmadığı açıklandı. Birinci dereceden deprem kuşağı ve hassas fay hatları üzerinde olan İran'da resmi rakamlara göre, 1991'den bu yana yaşanan 950'den fazla depremde 17 bin 600 kişi öldü, bin 300 kişi yaralandı. İran'da son yılların en büyük depremi olan 1990 Rudbar depreminde 50 bin dolayında kişi ölmüştü. 
     





</TEXT>
</DOC>
