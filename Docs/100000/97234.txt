<DOC>
<DOCNO> 97234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/spor/spo01.html </URL>
<DATE> 2002/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal gergin 
</HEADLINE>
<TEXT>

Siyah-Beyazlı takımda Lyon maçı sonrası soyunma odasında futbolcular birbirleriyle tartıştı. Tayfur, kırmızı kart gören Ali Eren’e bağırdı. Lucescu, "Hiçbirinizi tanıyamadım" dedi 
     ORHAN YILDIRIM 

     Gereksiz atıldın’ 
     HAZIRLIK maçlarında istediği sonuçları alamayan ve oynadığı futbolla kafalarda soru işareti yaratan Beşiktaş’ta sinirler gerildi. Lyon karşısında alınan yenilgiden sonra Siyah - Beyazlı futbolcular arasında tartışma yaşandı. Soyunma odasına gider gitmez kaptan Tayfur ilk olarak rakibe tekme atarak kırmızı kart gören Ali Eren’e çıkıştı ve "Ne kadar gereksiz atıldın" diye bağırdı. 
     
     Daha dikkatli olun’ 
     HERKESİN birbirine bağırdığını gören Teknik Direktör Lucescu araya girdi ve "Hiçbirinizi tanıyamadım. Yaptığınız hatalara bakın, ondan sonra konuşun. Sahada istediklerimi yerine getirmezseniz başarılı olamayız. Bundan böyle daha dikkatli davranmanız şart. Yoksa büyük sorunlar yaşarız" diye konuştu. Rumen hoca ardından oyuncularına otobüse gitmelerini ve kendisini beklemelerini söyledi. 
     
     Otobüste maç yayını 
     LUCESCU, karşılaşmayı yayınlayan Fransız televizyonundan maçın kasetini alarak futbolcularının yanına gitti. Kamp yapılan otele gidene kadar takıma otobüste bulunan iki televizyondan Lyon maçını izletti. Sık sık oyun içindeki yanlış hareketleri gösteren ve oyuncularını uyaran Rumen teknik adam bu maçın ders olmasını istedi. Futbolcuların otobüsten inerken hiç konuşmadıkları gözlendi. 
     
Cordoba’ya büyük övgü      Tam not aldı 
     LYON karşısında iki gol yemesine rağmen kalesini birçok tehlikeden koruyan Kolombiyalı kaleci Cordoba yine tam not aldı. Yıllardır kaleci konusunda büyük sorunlar yaşayan ve aradığı ismi bir türlü bulamayan Siyah - Beyazlı yönetim, Cordoba’nın hazırlık maçlarında gösterdiği başarılı grafik sonları rahat bir nefes aldı. 
     
     Takviye olacak’ 
     YÖNETİCİ Haşmet Kürüm, Cordoba’nın Beşiktaş kalesini doldurduğunu ve çok isabetli bir seçim yaptıklarını söyledi. Kürüm, "Cordoba’nın performansından çok memnunuz. Önünde oynayan arkadaşları artık daha rahat. Yeni sezonda Beşiktaş’ın kalesinde sorun yok. Sorun olan diğer bölgelere de takviye yapacağız" dedi. 
     
Her yerde oynarımBeşiktaş’ta yeniden yuvaya dönen Serdar, "Lucescu’nun vereceği her görevi yerine getiririm" diye konuştu 
     KOCAELİSPOR’DAN tekrar Beşiktaş’a geri gelen Serdar, 100. yılda sadece şampiyonlukla yetinmeyeceklerini, Avrupa’da da başarılı olmak istediklerini söyledi. Tecrübeli futbolcu, Beşiktaş’ı çok değişmiş bulduğunu belirtti, "Ancak ben de değiştim. Ayrılığı ben istememiştim, ancak bir gün döneceğimi biliyordum" ifadelerini kullandı. 
     TEKNİK Direktör Lucescu ile çalışmanın büyük bir zevk olduğunu söyleyen Serdar şöyle devam etti "Onun vereceği tüm görevleri yerine getiririm. Her bölgede oynayabilirim. Çünkü kendimi çok güçlü hissediyorum. Sergen’in de aramızda olması büyük avantaj. Beşiktaş taraftarı hazırlıklarını yapsın, eski süper günler bu sezon geri gelecek." 
     
Sergen döktürdü      SİYAH - Beyazlı takım hazırlıklarını dün çift antrenmanla sürdürdü. Sabah yağmur altında yapılan idmanda Sergen attığı birbirinden güzel gollerle Lucescu’nun yüzünü güldürdü. Yasin ve Bayram takımdan ayrı çalıştı. 
     
Zafer’i unuttular      SAKATLIĞI nedeniyle dünkü idmana çıkmayan Zafer soyunma odasında unutuldu. Üzerine kapı kilitlenen tecrübeli oyuncuyu, eldivenlerini unuttuğu için geri dönen kaleci Cordoba kurtardı. Bu arada Lyon maçı sonrası eşyaları götüren Beşiktaş’ın iki malzemecisi Ünal ve Süreyya kayboldular, otele ancak gece yarısı döndüler. 
     
İlhan aşkı      SABAH yapılan idman öncesi İsviçreli 16 yaşındaki bir kız ailesiyle birlikte saha kenarına gelip İlhan Mansız’ı sordu. Yıldız oyuncunun pazartesi günü geleceğini öğrenen genç kız antrenman saatini sorup idmanı izlemeden geri gitti. 
     
Tunaoğlu anıldı      BEŞİKTAŞ’IN efsane futbolcularından Yusuf Tunaoğlu, vefatının ikinci yılında mezarı başında anıldı. Zincirlikuyu Mezarlığı’nda yapılan anma törenine, Tunaoğlu’nun ailesi ve yakınları katıldı. Yönetimden sadece İsmail Ünal’ın gelmesi dikkat çekti. 
     



 SPOR 























</TEXT>
</DOC>
