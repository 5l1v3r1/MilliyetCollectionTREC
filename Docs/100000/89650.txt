<DOC>
<DOCNO> 89650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/son/soneko26.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşar Holding "Pınar Şaşal'ın ruhsatı var" 
</HEADLINE>
<TEXT>

     Yaşar Holding Gıda Grubu Başkanı Ahmet Arsan, Pınar Şaşal'ın İzmir İl Özel İdaresi'nin sahibi olduğu ruhsatla 20 yıldan bu yana kiralama suretiyle işletmeyi sürdürdüğünü bildirdi. 
     Sağlık Bakanlığı'nın, bakanlık kayıtlarında Pınar Şaşal markası ile izinlendirilmiş su bulunmadığı gerekçesiyle, ruhsat alıncaya kadar satışının durdurulması kararının ardından, Yaşar Holding Gıda Grubu Başkanı Ahmet Arsan yazılı bir açıklama yaptı. 
     Söz konusu su ve kaynağının İzmir Valiliği Özel İdaresi'ne ait olduğunu ve ruhsatının bulunduğunu kaydeden Arsan, açıklamasında şunları kaydetti 
     ''Pınar Şaşal, İzmir İl Özel İdaresi'nin sahibi olduğu ruhsatla 20 yıldan bu yana kiralama suretiyle işletmeyi sürdürmektedir. Mülkiyeti İzmir İl Özel İdaresi'ne ait olan bu kaynağın ruhsatı vardır.'' Arsan, yanlışlığın düzeltilmesi için Sağlık Bakanlığı'na başvurulduğu bildirildi. 
     





</TEXT>
</DOC>
