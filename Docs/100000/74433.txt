<DOC>
<DOCNO> 74433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/spor/spo02.html </URL>
<DATE> 2002/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Canaydın sevindirdi 
</HEADLINE>
<TEXT>

Fenerbahçe camiasında, Özhan Canaydın’ın Galatasaray başkanlığına seçilmesi "Yakınlaşma ve dostluğumuz bundan böyle daha da pekişecek" şeklinde yorumlandı 
     YALÇIN TÜRK 

     FENERBAHÇE’DE, Özhan Canaydın’ın Galatasaray başkanlığına seçilmesi olumlu tepki gördü. Sarı - Lacivertli camia, iki kulüp arasındaki ilişkilerin artık daha sıcak bir hale geleceği görüşünde birleşti, "Atılacak olumlu adımlarla dostluğumuz ve yakınlaşmamız pekişecektir" yorumları yapıldı. 
     GALATASARAY’IN kongre sonuçlarını yönetimin yedek üyesi Burak Karabacak’ın düğününde öğrenen Fenerbahçeli yöneticiler de Canaydın’ın başkanlığını memnunlukla karşıladılar. Sarı - Lacivertliler, iki büyük camianın bundan böyle dostluklarını daha da ilerleteceğini ileri sürdüler. 
     
Kamp yeri beğenildi      YENİ sezon hazırlıklarının yapılacağı Avusturya’nın Going kasabasındaki tesisleri gezen antrenör Oğuz Çetin olumlu izlenimlerle dönüyor. Bugün İstanbul’a gelecek olan Çetin’in Alp dağlarının eteğindeki kamp yerini çok beğendiği ve yönetime olumlu rapor vereceği öğrenildi. 
     
Revivo’ya övgü      ASBAŞKAN Mahmut Uslu, İsrailli yıldız Revivo’ya övgüler yağdırdı. Uslu, "O gerçek bir profesyonel. Revivo’ya her zaman ihtiyacımız var. Sakatlığı yeni geçti. Kalan maçları yüksek bir performansla kapatacağına inanıyorum. Biz kalan altı maçı kazanırız ama rakiplerin puan kaybetmesi önemli" dedi. 
     



 SPOR 




























</TEXT>
</DOC>
