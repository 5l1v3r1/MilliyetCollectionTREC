<DOC>
<DOCNO> 59974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/31/yazar/yilmaz.html </URL>
<DATE> 2002/12/31/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Erdoğan ile Gül’ün stratejik yol ayrımı 
</HEADLINE>
<TEXT>

     AKP lideri Tayyip Erdoğan ile Başbakan Abdullah Gül arasında ilk görüş ayrılığı Kamu İhale Yasası’nın değiştirilmesi konusunda ortaya çıktı. 
     Erdoğan, yaptığı hesaplamalara göre yaklaşık 60 müteahhide iş alma imk nı veren yeni yasanın, müteahhitlik sektörünü büyüklere terk ettiği eleştirileri getiriyor ve 15 bin kilometrelik duble yol ihlesinin bu yasa ile yapılamayacağını belirtiyordu. 
     IMF programında yer alan yasanın 1 Ocak 2003’te yürürlüğe girmesi gerektiğini savunan ise Başbakan Gül oldu. Gül, 23 Aralık tarihinde Ankara Ticaret Odası’nda yaptığı konuşmada görüşlerini daha da net anlattı 
     "AKP olarak buna oy vermemiş olsaydık, Meclis’ten geçmeyecekti. Biz böyle bir yasanın doğru olduğunu gördük. Türkiye’de yolsuzlukların, hırsızlıkların bitmesi, rekabetin gelmesi, herşeyin şeffaflaşması için böyle bir yasaya ihtiyaç vardı." 
     Gül yasa için ne diyor 
     Rekabetçi - şeffaf. 
     Erdoğan ise aynı yasaya tekelci damgası vuruyor. 
     DPT’nin çalışmasına göre, kamu kuruluşlarının mal ve hizmet alımları yılda 22 - 24 milyar dolarlık bir pazar yaratıyor. 
     İşte kopan fırtınanın büyüklüğü burada gizli. 
     Erdoğan’ın yaklaşımına kuşku ile bakan müteahhitler, "Duble yol ihalesi duyurusu hiç görmedik. Kimler alıyor, nasıl alıyor bilmiyoruz" da diyorlar... 
     
     Stok envanteri var mı 
     Erdoğan önceki gün, Aydın - Horsunlu 1. Kısım ve Horsunlu - Denizli 2. Kısım bölünmüş yolun temelini attı. 
     AKP lideri Erdoğan’ın temel atma töreninde söyledikleri, bir yandan müteahhitlere, diğer yandan da Irak’ta savaşa soyunanlara yanıt niteleğindeydi. 
     Müteahhitler, duble yol yerine yarım kalan inşaatların tamamlanması gereği üzerinde duruyorlar. Yap - İşlet gibi modellerle de yapımı mümkün olabilecek bu projeler için devletin kaynak yaratma zorunluluğu olmayacağını da belirtiyorlar. 
     Erdoğan, "Bütçe kayıtlarında 4 bin 400’ü aşkın uygulama projesi bulunuyor. Bunlara ayrılan 5 katrilyon ile taş üstüne taş koymak mümkün değil" diyor. 
     Proje stoku envarteri çıkarıldı mı Hangisi ne durumda, bitmesi halinde ekonomiye getirisi olanlar olmayanlar ayrıldı mı, bu sorular şimdilik yanıtsız. 
     
     Barışın küreselleşmesi 
     Erdoğan’ın İzmir’de yaptığı konuşmayı çözenler ilginç uyarılarda bulunuyorlar. 
     Bunların başında Erdoğan’ın orta sınıfa dayalı müteahhitlik yaklaşımına, savaş karşıtlığı tezini de eklemleyerek anti Amerikancı bir portre çizdiği ve aksinin de Gül’ü tarif ettiği geliyor. 
     Erdoğan,burada Irak’ta çıkması muhtemel savaşa gönderme yaparak "Savaşın değil, barışın küreselleştiği bir dünya için koşuyoruz" diyor. Yine Erdoğan kendisine ayrılan protokol koltuğunu, diğer misafirlerin oturduğu koltuklarla değiştirerek, "Zenginlerin başbakanı olmayacağım" mesajını vermesi, Gül’e bir gönderme olarak niteliniyor. 
     Gül cephesinde gedik açmak isteyenler ise seçimlerden önce ABD ile kurulan sıcak diyalogları anımsatma gereği duyuyorlar. Ancak kimsenin aklına Erdoğan’a Bush’a Washington ziyareti sırasında, Irak Devlet Başkanı Saddam Hüseyin rejimi ile ilgili ne yorum yaptığını sormak gelmiyor. 
     Tayyip Erdoğan ile Abdullah Gül arasındaki gerginlikte "Irak meselesi" temel durum. Duble yol ise tali alan 
     
     







Irak nereye 


Ömrün çok olsun 


Siz farkında olun 


Yılın son günü hortlakların dansı... 


Ayıyla dans 


Mutsuz ülkede "limitsiz eğlence" 


Yılbaşı gecesi ne yapıyorsunuz 


Ne kadar Müslümanız 


Sıkıntılı bir yıl... 


İlk aşkım, sevdiğim kadına ilk sarılışım... 


Sarıkamış 2003 


2002’nin her dakikasını gönlümce yaşadım 


İç borç stokunu küçültmedik, büyüttük 


Erdoğan ile Gül’ün stratejik yol ayrımı 


</TEXT>
</DOC>
