<DOC>
<DOCNO> 50083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/ekonomi/eko05a.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye Avrupa’yı frenliyor 
</HEADLINE>
<TEXT>

Dünya Bankası, Avrupa ve Orta Asya bölgesinin bu yıl tahminlerden daha az büyüyeceğini belirtirken, üç nedenden birini, Türkiye’deki ekonomik kriz ve mali sistemdeki sorunlara bağladı 
     EKONOMİ SERVİSİ 

     Dünya Bankası, Avrupa ve Orta Asya’da, geçen yıl yüzde 6.3 olan büyümenin bu yıl yüzde 2.1’e ineceği tahmininde bulundu. Küresel ekonomik tahminlerin yer aldığı raporda, bölgede, 2002’de yüzde 3 olarak tahmin edilen büyümenin, 2003 yılında, Türkiye ekonomisindeki toparlanmanın hızlanması ve dış talebin hız kazanması sonucu yüzde 4.5 düzeyine çıkabileceği kaydedildi. 
     
     Orta vadede büyüme 
     Ancak, 2001’de Avrupa ve Orta Asya’da büyümenin üç olumsuz unsur nedeniyle yüzde 2.1’e ineceği belirtildi. Bu üç unsur şöyle sıralandı "Türkiye’deki iç talebin, ekonomik kriz ve mali sektörün zayıflaması nedeniyle iyice gerilemesi, 2000 yılında yüzde 8 büyüyen Rusya’nın büyüme oranının düşmesi ve küresel talebin azalması." 
     Türkiye’deki krizin bulaşıcılığının şu ana kadar çok sınırlı olduğunun belirtildiği raporda, Türkiye’nin, makro ekonomik istikrarını başarılı bir şekilde yeniden tesis etmesi ve TL’nin değerinin düşmesi nedeniyle ihracat kapasitesinin artmasına dikkat çekildi. AB’ye üye olmaya aday ülkelerin, Birliğe giriş süreçlerinin yolunda devam etmesi durumunda, Avrupa ve Orta Asya bölgelerinde, orta dönemde sağlam bir büyümenin gerçekleştirilebileceği ifade edildi. 
     Raporda, Türkiye’nin de içinde bulundu Avrupa ve Orta Asya ülkelerinin, 2010 yılına kadarki süreçte, ortalama yüzde 3.5 ile 4 arasında bir büyüme göstereceği tahmini yapıldı. 
     



 EKONOMİ 
























</TEXT>
</DOC>
