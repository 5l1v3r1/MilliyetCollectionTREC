<DOC>
<DOCNO> 62722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/yazar/akyol.html </URL>
<DATE> 2002/01/17/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Örgüt ve birey 
</HEADLINE>
<TEXT>

     ADALET Bakanı Hikmet Sami Türk telefonda. Dünkü yazım üzerine konuşuyoruz. F tipi cezaevlerinde ölüm orucu yaptıran örgütlerin taleplerinin kabul edilemeyeceğini, ama haftada 5 saat olan ortak mekanlara çıkma imkanının artırılabileceğini yazmıştım kütüphane, atölye, spor mekanları gibi... 
     Bu tür faaliyetlerin insan kişiliğini geliştireceğini ve gelişen kişiliğin örgütlerden bağımsızlaşmaya yol açacağını düşünüyorum. 
     Telefonda Türk, "neden beş saat de daha fazla değil " sorusuna cevap verdi 
     - F tipi cezaevleri yüksek güvenlikli cezaevleridir. Güvenlik aksadığı zaman neler olduğunu biliyoruz. Güvenlik açısından en uygunu en çok 10 kişilik gruplar halinde haftada 5 saat bu ortak mekanlara çıkılmasıdır. Uygulamadan iyi sonuç alınırsa süre artırılabilir. 
     Çok sayıda hükümlünün bir arada bulunmasının cezaevlerini örgüt şubesi haline getirdiğini, eylemler düzenlenip talimatlar verildiğini, hatta infazlar yapıldığını biliyoruz. Bunların tekrarlanabileceği bir ortamın oluşmasından sakınıyor Adalet Bakanlığı... 
     
     BAKAN Türk bazı rakamlar da verdi 6793 hükümlünün 6450'si doğrudan silahlı eylemle ilgili maddelerden hüküm giymiş... Fikir suçlusu sayılabilecek TMY'nin 8. maddesinden mahkum olan ise tek kişi gözüküyor... 
     Bakan'ın şu sözlerini de çok önemli buluyorum 
     - Spor, atölye, kütüphane gibi ortak alanlara çıkmak isteyenleri belirlemek için form dağıttık. Çıkar amaçlı çete suçlularının hepsi kabul etti. Terör suçlarından hükümlü olanlar arasında ise kabul edenler sadece 7 - 8 kişi diğerleri reddediyor 
     Hem "tecrit sürüyor" görüntüsü vermek için... Hem bu tür faaliyetler insan kişiliğinin bağımsızlaşmasına katkıda bulunacağı için, örgütler kütüphane, atölye, spor gibi mekanlara çıkılmasını istemiyor 
     Örgüt, kişi üzerinde egemenliğinin sürmesini sağlayacak serbestiler tanınmasını istiyor... 
     
     TEK kişilik ya da üç kişilik odalarda kalanlar niye hala örgüt disipliniyle davranıyorlar Hastanede neden tedaviyi reddediyorlar Örgüt onların alınlarına tabanca mı dayıyor 
     Tabii ki hayır 
     Bu bir psikolojidir. 
     Totaliter örgütlerde ve totaliter tarikatlarda kişinin bütün dünyası, bütün ilişkileri, bütün tasavvurları, bütün onurluluk duygusu belli bir bağımlılığa göre şartlanmış olduğu için, ayrılmayı, bağımsızlaşmayı düşünmeleri bile çok zordur. 
     Çar ve Hitler karşısında gerçekten aslan gibi olan komünistlerin "Komünist Partisi"nden kovulmaktansa intihar etmeyi, ajanlık itirafında bulunmayı göze almaları bu psikoloji yüzündendi 
     Rehabilitasyon için zaman gerekir... İlişkilerinin çeşitlenmesi, tasavvurlarının zenginleşmesi gerekir. Değişik kişilerle görüşmek, değişik kitaplar okumak, atölyede bir eser yaratmak, TV seyretmek gibi... 
     Türban yasağı hangi akla hizmet ediyor, büyüklerimiz düşünsün 
     Tabii cezaevlerinde bu etkinlikleri örgütün el koyamayacağı mekan ve zaman düzenlemeleriyle sağlamak gerekir. 
     Doğrusu, bu çok vahim ölüm oruçlarının artık bırakılmasıdır, çünkü ölümden başka bir sonuç vermeyecek. 
     
     







Örgüt ve birey 


Tarih tekerrür... 


Bush'tan Ecevit'e tam destek 


Ecevit'in Washington sloganları üzerine... 


Nazım yüzünden başıma gelenler 


Derviş ve keramet 


Krakerle gelen ecel 


İnsanın tek gerçeği 


Ya biz ABD’ye nasıl bakıyoruz 


Lara’lar için ağlamak yeterli mi 


Bilgi arbitrajı... 


Cumhurbaşkanım Bu insanlar için af yetkinizi kullanınız 


Asparagas haberin müellifi diyor ki 


Ecevit'e ABD rüzgarı 


Dubai içi evliliğe 70 bin dirhem 


Dolar fiyatı yakında ya "U" ya "V" yapar 


Mavi Akım iddianamesi çıkıyor 


</TEXT>
</DOC>
