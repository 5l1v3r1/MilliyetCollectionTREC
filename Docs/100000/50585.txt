<DOC>
<DOCNO> 50585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/04/son/sonspo04.html </URL>
<DATE> 2001/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş idmanında yüzler gülüyor... 
</HEADLINE>
<TEXT>

     Çaykur Rizespor'u yenerek lider Galatasaray ile aradaki puan farkını 8'e indiren Beşikteş, izin yapmadan Antalyaspor maçı hazırlıklarına başladı. 
     Teknik direktör Christoph Daum'un katılmadığı antrenmanda siyah-beyazlı futbolcular, antrenör Roland Koch yönetiminde çalıştı. 
     Çaykur Rizespor maçında 90 dakika forma giyen futbolcular koşu yapmakla yetinirken, diğerleri dar alanda çift kale maç yaptı. 
     Futbolcuların antrenmanda son derece istekli ve neşeli oldukları gözlendi. 
     Bu arada sakatlığı süren Erman ise çalışmaya katılmadı. 
     
     2 gün izin 
     Beşiktaş, milli maç için lige verilen ara nedeniyle 2 gün izin yapacak. 
     Siyah-beyazlılar, Antalyaspor maçı hazırlıklarını, 7 Kasım Çarşamba günü yapacağı antrenmanla sürdürecek. 
     
     Kaleci için karar yarın... 
     Beşiktaş'ta, prensip anlaşmasına varılan ancak kulübü Everton'ın sorun çıkardığı kaleci Myhre'in durumu yarın açıklık kazanacak. 
     Beşiktaş'ta oynamak istiyen Norveçli kalecinin yarın Everton yöneticileriyle biraraya geleceği ve anlaşma yolu arayacağı bildirildi. 
     Beşiktaş Kulübü Yönetim Kurulu da İngiltere'den gelecek habere göre kaleci transferindeki politikasını belirleyecek. 
     






</TEXT>
</DOC>
