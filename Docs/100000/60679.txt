<DOC>
<DOCNO> 60679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/spor/spo07.html </URL>
<DATE> 2002/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Gurbetçi bereketi 
</HEADLINE>
<TEXT>

Avrupa’da doğan Türk kökenli futbolcular, Süper Lig kulüplerinin vazgeçemediği isimler oldular 
     AYŞE YEŞİN 

     SÜPER Lig’de bu sezon mücadele eden tüm kulüplerde 64 gurbetçi futbolcu takımlarının başarısı için ter döküyor. Başta Almanya olmak üzere, Belçika, Bulgaristan, Hollanda, Avusturya gibi Avrupa ülkelerinde doğup, futbol yaşamlarını Türkiye’de sürdüren gurbetçiler arasında takımlarını sırtlayan isimlerin de çoğunlukta olduğu dikkati çekiyor. Dört büyüklerde en fazla ismi bulunduran Beşiktaş’ta Ahmet Dursun, İlhan Mansız, Sertan, Tayfur, Necat ve Ümit Özkan forma giyiyor. 
     GALATASARAY’DA ise Ümit Karan, Bülent Akın, Berkant ve Yusuf Damir göze çarpıyor. Kadrosunda dört oyuncu bulunan Fenerbahçe’de ise başta Ogün olmak üzere Ali Güneş, Serhat, Gökhan Bozkaya performanslarıyla beğeni topluyor. Kulüplerdeki gurbetçilerin sayısı şöyle Diyarbakırspor 6 , Antalyaspor 6 , İstanbulspor 5 , Göztepe 5 , Denizlispor 4 , Ankaragücü 4 , Trabzonspor 3 , Bursa spor 3 , Gençlerbirliği 3 , Gaziantep 3 , Kocaeli 2 , Samsun 2 , Yozgat 1 , Ç.Rize 1 , Malatya 1 . 
     



 SPOR 






















</TEXT>
</DOC>
