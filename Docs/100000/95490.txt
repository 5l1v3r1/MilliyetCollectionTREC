<DOC>
<DOCNO> 95490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/yazar/pulur.html </URL>
<DATE> 2002/07/13/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Avrupa yolu, Beşiktaş çarşısından geçer... 
</HEADLINE>
<TEXT>

     SANIYORUZ ki, şunları yaparsak, Avrupalı hemen kapıyı açacak buyur edecek... 
     Avrupalı olmanın bin şartı var, öyle idamı kaldırdım, Kürtçe yayına izin verdim, Kıbrıs’ın da eti sizin kemiği benim diyerek Avrupalı olacağız diyorsanız avuçlarınızı yalarsınız... 
     Öyle "Avrupa’nın yolu Diyarbakır’dan geçer" demekle de Avrupalı olunmaz. 
     
     PEKİ Avrupalı nasıl olunacak 
     Bu trafikle, bu şehircilikle, bu kaçak inşaatla, bu pislikle, sokaklarda çöp karıştıran insanlarla, milyonlarca işsizle Avrupalı olunmaz, Avrupalı seni almaz... 
     
     BAZILARI sanıyorlar ki, Avrupalı olduk mu, hemen "Euro"’lar yağacak, sınır kapıları açılacak, herkese iş, herkese aş, hem de bir anda... 
     Ba hayalden vazgeçin 
     
     EN büyük şehrinin, en büyük çarşılarından birini altı aydan beri savaşta bombalanmış hale getirip, öyle bırakan bir kafayı Avrupa içeri sokmaz. 
     Evet, Beşiktaş çarşısı altı aydan beri, bombardıman edilmiş halde duruyor. Her gün oradan binlerce insan geçiyor, binlerce insan alışveriş ediyor, yüzlerce esnaf dükkan açıp kapıyor, gidin hallerini görün, kışın çamur deryası yazın toz fırtınası... 
     
     BAŞLANGIÇA kimse itiraz edemezdi, Beşiktaş’ın, bin yıllık lağım boruları değiştirilecekti, buna kim itiraz edebilirdi ki 
     Bütün çarşı kazıldı, koca koca borular döşendi, herkes burnundan solusa da katlandı... 
     
     SONRA kazılan yerler kapatıldı, herkes, tam rahatladık, derken kazı tekrar başladı, bu defa telefon kablosu döşeniyordu, o bitecek arkadan doğalgaz gelecek, arkadan da aklınıza ne gelirse... 
     Neden, hepsi bir arada olmuyor 
     Çünkü her işin müteahhit firması ayrı, herkes kendisine göre kazıyor. 
     Bir de levha var 
     "Verdiğimiz rahatsızlıktan dolayı özür dileriz " 
     O çamura bulanmış, toza boğulmuş insan, bunu okuyunca "Özrün başında paralansın " demez de ne der 
     
     HAAA bir levha daha var, şehrin her yerine asıyorlar 
     "Büyükşehir Belediyesi çalışıyor " 
     Gidin de, çalışmayı Beşiktaş çarşısında görün... 
     Avrupa’nın yolu, sadece Diyarbakır’dan değil, Beşiktaş’tan da geçer. 
     Hani, mahallenin azgın delikanlısına, büyükleri nasihat edermiş 
     "Sen bu kafayla gidersen askere 
     Zor alırsın tezkere " 
     Biraz değiştirelim 
     "Sen gidersen, bu kafayla 
     Zor girersin Avrupa’ya " 
     
     DÜZELTME - Perşembe günü yazımızın başlığı "ismet Paşa 30 yıl önce söylemişti" olacaktır zaten yazının içinde de böyledir. Düzeltir, özür dileriz. 
     
     







Yeni oluşum solda mı 


"Bu da geçer yahu"... 


Mühendisler ve... 


Derviş’in konumu 


Clinton’ın dünya görüşü 


Siyasal istikrar için Cem, Derviş, Özkan... 


Sürpriz umut 


Batan geminin salları 


Fen - edebiyat mezunlarına müjde 


Kriz bir fırsat da olabilir... 


Örneklere bakın tercihinizi yapın 


Avrupa yolu, Beşiktaş çarşısından geçer... 


Çağdaş Anadolu Partisi 


Özkan’ın özverisi 


Karısının kolunu kırana cezanın nesi tuhaf 


ABD’de bilanço oyunu’na 10 yıl hapis 


</TEXT>
</DOC>
