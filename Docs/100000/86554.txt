<DOC>
<DOCNO> 86554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/son/sondun39.html </URL>
<DATE> 2002/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da bir Türk 12 yaşındaki kız ile evlenmekten yargılanıyor 
</HEADLINE>
<TEXT>

     Fransa'nın Louviers kasabasında 32 yaşındaki Türk işçi Mehmet Akkoca, oturma izni alabilmek için 12 yaşındaki bir Fransız kızıyla ''formalite evliliği'' yapmaktan yargılanacak. 
     Oturma izni alabilmek için yapılan formalite evliliğiyle ilgili hazırlıkları yapan Mehmet Akkoca'nın erkek kardeşi Ramazan ve yengesi Şükran ile Vanessa isimli 12 yaşındaki Fransız kızının annesi Annick G. de hakim karşısına çıkacak. 
     Ekonomik sorunları bulunan Fransız annenin, 10 bin Fransız Frangı karşılığında 12 yaşındaki kızını formalite evliliği yapmak için zorladığı bildirildi. 
     Fransız annenin, önce 16 yaşındaki kızının Mehmet Akkoca ile evlenmesi için komşuları olan Türk ailesiyle anlaşma yaptığı, ancak bu kızın düğünden önce vazgeçmesinden sonra, 12 yaşındaki küçük kızını Akkoca ile evlendirdiği belirtildi. 
     Valiliğin çift arasındaki yaş farkını fark ederek yaptığı suç duyurusu üzerine, 3 Türk ile Fransız anne hakkında dava açıldı. Sanıklar hakkında, altı ay ile iki yıl arasında değişen hapis cezaları isteniyor. 
     





</TEXT>
</DOC>
