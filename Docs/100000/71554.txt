<DOC>
<DOCNO> 71554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/08/son/sontur19.html </URL>
<DATE> 2002/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip Erdoğan'dan "Kürdistan" gafına açıklama... 
</HEADLINE>
<TEXT>

     AK Parti Genel Başkanı Recep Tayyip Erdoğan, Irak Kürdistan Yurtseverler Birliği IKYB Lideri Celal Talabani ile yaptığı görüşmede kullandığı ''Kürdistan'' sözcüğünün ''samimiyetten uzak bir şekilde siyaset malzemesi yapıldığını'' söyledi. 
     THY ait bir uçakla İstanbul'a gelen Erdoğan, Atatürk Havalimanı VİP Salonu'nda, gazetecilerin soruları üzerine Talabani ile yaptığı görüşmede kullandığı ''Kürdistan'' kelimesiyle ilgili tartışmalara açıklık getirdi. 
     Talabani'nin, Türkiye'de de temsilciliği bulunan IKYB'nin lideri olduğunu ve bu sıfatla Türkiye'ye geldiğini belirten Erdoğan, şöyle dedi 
     ''Onun kontrolü altında olan bölgeye atfen, onun bize verdiği bilgilere, oradaki demokratik eğilimlerin artma sürecine yönelik açıklamaları üzerine mutluluk duyduğumuzu söyledik. Bunu samimiyetten uzak bir şekilde siyaset malzemesi yapmanın hiçbir anlamı yok. Bunu kalkıp da böyle bir bölgeydi, şuydu-buydu diye bir yerlere çekmenin bir anlamı yok.'' 
     






</TEXT>
</DOC>
