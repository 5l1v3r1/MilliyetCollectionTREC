<DOC>
<DOCNO> 97652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/yasam/yas04.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzaya bir iki 2005’te başlıyor 
</HEADLINE>
<TEXT>

Üç yıl içinde, şimdiki maliyetinin yanında devede kulak’ gibi kalan bir fiyata uzaya yolculuk yapmak, dünyaya farklı bir açıdan bakmak mümkün olacak 
     DIŞ HABERLER SERVİSİ 

     Şimdilik sadece astronotlar ve fazladan 20 milyon doları olanlar uzaydan dünyayı seyretme şansına sahip. Ancak 2005 yılında 98 bin doları yaklaşık 165 milyar lira gözden çıkaran herkes, dünyadan 100 kilometre yukarıda, yerçekimsiz ortamda birkaç dakikalığına da olsa yerküreyi izleme şansına kavuşacak. 
     
     600 uçuş yapılacak 
     Amerika’da faaliyet gösteren Space Adventures Uzay Maceraları isimli turizm şirketi, 2005- 006 yıllarında uzaya turizm amaçlı 600 uçuş yapacaklarını söyledi. Şirket yetkilileri, 98 bin doları ödeyen herkesi roket uçak karışımı bir uzay aracıyla yeryüzünden 100 kilometre yukarı taşıyarak, yerçekimsiz ortamda dünyayı izlemelerini sağlayacaklarını açıkladı. 
     
     Yerinizi ayırtın 
     Yılda en az 1 milyar dolar gelir getiren yeni bir sektör oluşturacaklarını söyleyen Space Adventures Başkanı Eric Anderson, şimdiden yüzlerce kişinin ya depozito ödeyerek ya da 98 bin doların tamamını vererek rezervazyon yaptırdığını açıkladı. 
     Uçuşlar, bir turist, bir de pilotu taşıma kapasitesine sahip XCOR isimli araçla California’daki Mojave Çölü’nden gerçekleştirilecek. XCOR’un henüz yapım aşamasında olduğunu söyleyen Anderson, 18 ay sürecek testlerden sonra aracın uçuşa hazır hale geleceğini belirtti. 
     



 YAŞAM 























</TEXT>
</DOC>
