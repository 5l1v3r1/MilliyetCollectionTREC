<DOC>
<DOCNO> 71010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/06/ekonomi/eko07.html </URL>
<DATE> 2002/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya, Bush’un kardeşini bekliyor 
</HEADLINE>
<TEXT>

ABD Başkanı Bush’un Florida Valisi olan kardeşi Jeb Bush, 11 Eylül nedeniyle ertelediği ziyareti ilk fırsatta gerçekleştirecek 
     ABD Başkanı George Bush’un Florida Eyaleti Valisi olan kardeşi Jeb Bush, Antalya Ticaret ve Sanayi Odası’na ATSO gönderdiği mektupta, her konuda işbirliğine hazır olduklarını bildirdi. 
     ATSO Başkanı Menderes Türel, geçen yıl ağustos ayındaki ABD’yi ziyareti sırasında, Jeb Bush ile telefonla görüştüklerini ve Antalya’ya davet ettiklerini belirtti. Türel, "Geçen şubat ayında Antalya’ya geleceğini bildirmişti. Ancak 11 Eylül olaylarından sonra bu gezisini gerçekleştiremedi’ dedi. Jeb Bush’un ilk fırsatta Antalya’yı ziyaret edeceğini de bildirdiğini kaydeden Türel, şöyle konuştu "Kardeş Bush, Uluslararası Ticari İşler Danışmanı Manny Mencia’ya yetki vererek, her konuda işbirliğine hazır olduklarını bildirdi.’’ 
     
     Miami, Antalya’yı tanıtıyor 
     "Kardeş oda’’ oldukları Florida’nın en büyük şehri Miami’nin Ticaret ve Sanayi Odası’nın, ücretsiz link hattı vererek web sayfalarından beş aydır Antalya’yı tanıttığını kaydeden Türel, ATSO’nun en çok izlenen izlenen sayfalar arasında yedinci sırada yer aldığını söyledi. Türel, Miami Ticaret ve Sanayi Odası Başkanı Walter A. Loyn’un da kruvaziyer turizmde işbirliğini görüşeceklerini belirtti. 
     



 EKONOMİ 






















</TEXT>
</DOC>
