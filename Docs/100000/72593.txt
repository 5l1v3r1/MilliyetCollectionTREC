<DOC>
<DOCNO> 72593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/son/sonspo26.html </URL>
<DATE> 2002/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
UEFA, kararını 28 Mart'ta açıklayacak 
</HEADLINE>
<TEXT>

     UEFA'nın, Roma-Galatasaray maçında çıkan olaylarla ilgili kararını 28 Mart'ta açıklayacağı belirtildi. 
     İtayan resmi haber ajansı ANSA'nın Cenevre kaynaklı verdiği haberde, çıkan kavgalarla ilgili soruşturma başlatan UEFA'nın, disiplin ve kontrol komisyonlarında tüm delilleri ele alıp, kararını 28 Mart'ta açıklayacağı kaydedildi. 
     Haberde, ilk olarak maçın hakemlerinin raporunu ele alacak komisyonun, gerekli gördüğü taktirde televizyon görüntülerine başvuracağı ve en son olarak İtalyan polisinin raporuna da bakabileceği duyuruldu. 
     Bu arada, kararın 28 Mart tarihinde açıklanacak olmasıyla, gelecek hafta salı günü oynanacak Liverpool-Roma ve Galatasaray-Barcelona maçı öncesinde Roma ve Galatasaraylı futbolcuların ceza alma olasılığının ortadan kalktığı belirtiliyor. 
     






</TEXT>
</DOC>
