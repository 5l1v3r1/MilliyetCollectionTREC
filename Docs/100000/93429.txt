<DOC>
<DOCNO> 93429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/yazar/cemal.html </URL>
<DATE> 2002/07/03/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Türkiye artık Ecevit’le gidemez ama... 
</HEADLINE>
<TEXT>

     Liderler zirvesi sonrası. Ecevit konuşuyor. Sözcükleri toparlayamıyor. İki yanında iki başbakan yardımcısı. Ama Ecevit onları, "genel başkan yardımcıları" diye takdim ediyor önce... 
     Bahçeli put gibi. 
     Yılmaz biraz mütebessim. 
     İkisinin de işi güç... 
     Dikkatle izliyorum Ecevit’i. 
     Türkçeyi bir zamanlar ne kadar güzel konuşurdu. Şiirsel bir üslubu vardı. Kelimeleri yerli yerine oturtmakta ustaydı. 
     Şimdi bulamıyor sözcükleri. 
     Toparlayamıyor. 
     Kelimeleri bir araya getirmekte sürekli zorlanıyor. 
     Trajik bir durum 
     Bunları yazmam gerekiyor mu 
     Hem evet hem hayır 
     İkisi de savunulabilir. 
     Ama ben yazılması gerekir diye düşünüyorum. Çünkü iki kelimeyi bir araya getirmekte zorlanan kişi herhangi bir kişi değil, bir Başbakan. Türkiye’yi yönetme durumundaki bir insan... 
     Sağlığı hepimizi ilgilendiriyor. 
     Financial Times’ın başyazısından 
     "Artık görevini yürütemeyecek durumdaki Başbakan..." 
     Bir başka cümle 
     "Ecevit’in sağlık durumunun artık otoritesini zayıflattığı ortada..." 
     Bir cümle daha 
     "Başbakan’ın istifa etme yolundaki niyetini açıklaması şart..." 
     Ve başyazının son cümlesi 
     "Artık koltukta oturmasına rağmen gerçekte iktidar olmayan bir Başbakan, reform programına yön veremez." 
     Uluslararası mali odaklar, yabancı kredi kuruluşları, FT’nin bu başyazısını okuyunca ne düşünürler Bundan böyle Türkiye’ye güven duymaları mümkün olabilir mi 
     Güven duyulmayınca, faizlerin düşmesi ne kadar mümkün olabilir Türkiye’nin bir yerde kendi ayaklarının üstünde durabilmesinin yolu nasıl açılabilir 
     Herkesin malumu. 
     Bu soruların yanıtları olumsuz. 
     Ne yazık ki öyle. 
     Türkiye artık Ecevit’le gidemez 
     Ancak lafın hükmü kalmıyor. 
     Söz aşındıkça aşınıyor 
     İçimden hükümetle ilgili yazı yazmak gelmiyor. İşe yaramıyor çünkü. Uzunca zamandır sanki buzun üstüne yazıyorum yazılarımı... 
     TÜSİAD çevresinden biriyle dün sohbet ederken şöyle dedi 
     "Önce, Hüsamettin Özkan’a vekaletin doğru olacağını söyledik. Özkan’ı ekarte ettiler. Sonra, Özkan - Cem - Derviş üçlüsünden söz ettik. Bu çözüm önerisine de soğuk bakıldı. Denildi ki Ecevit bu çözümün parti içinde üretilen bir çözüm olmadığını söylüyor.’ Şimdi de Ecevit’in parti içinden üretilecek bir çözüm üzerinde çalıştığı belirtiliyor. Ecevit’le nereye kadar gidebilir Ama bu arada ekonomi ayağımızın altından kayar mı Kur çıkıyor iniyor ama faiz çıktı mı kolay inmiyor. Erken seçime gidilse, bugünkü görüntü öyle ki Tayyip Erdoğan’ın AKP’si yüzde 30’u yakalayabilir. Bu da tek başına iktidar demektir. Bu ihtimal de bir başka tedirginlik kaynağı..." 
     Ne olacak 
     Seçimsiz daha ne kadar gidebiliriz 
     Seçimden ne çıkar, bilemiyorum. Ama şurası çok açık Türkiye’nin artık Ecevit’le gidemediği bir gerçek... 
     Peki ama nasıl gidecek 
     Biliyor musunuz 
     
     







"Türk şütüyle yıkıldı dünyanın kaleleri"... 


Barış’ın anısı... 


Özel çorap giyiyorum ama düştüğü yalan .. 


Değişim misyonuna ne oldu 


Türkiye artık Ecevit’le gidemez ama... 


Ata’nın gözüyle 


1 8 mi yoksa 8 1 4 mü 


Pamukbank, WorldCom ve Xerox 


Batman’da yeni hayat. Ya sonrası 


Kıbrıs Türk’ünün seçim mesajı 


Hükümet sorunu, rejim sorunu olabilir 


Borçlanma piyasası 


Bir hakem ve bizimkiler... 


Şahenk Tüccarlığımız işe yaradı’ 


Benim de canım var 


Toplam borç 204.4 milyar dolar oldu 


</TEXT>
</DOC>
