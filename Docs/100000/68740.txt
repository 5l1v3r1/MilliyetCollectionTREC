<DOC>
<DOCNO> 68740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/ekonomi/eko05.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Karşılıklar Kararnamesi yumuşadı 
</HEADLINE>
<TEXT>

BDDK, bankalara zora düşen firmalar ile yeni itfa planı için anlaşma yapabilme ve karşılıkları çözerek k rlarına yazma olanağı getirdi... 
     KADİFE ŞAHİN 

     Bankacılık Düzenleme ve Denetleme Kurulu BDDK , bankalara gönderdiği bir genelgeyle reel sektör ile bankalar arasında yeniden ödeme anlaşması yapmayı engelleyen Karşılıklar Kararnamesi’ni yumuşattı. Yeni düzenlemeye göre bankalar karşılıkları çözerek k rlarını artırabilecekler. Bankalar, firmalar ile masaya oturarak anlaşma yapabilecekler. 
     
     Geri ödemeye olanak 
     Mali Sektöre Olan Borçların Yeniden Yapılandırılması Kanunu kapsamında Karşılıklar Kararnamesi’nde değişikliğe giden BDDK, bankalara önceki gün Bankalarca Karşılık Ayrılacak Kredilerin ve Diğer Alacakların Niteliklerinin Belirlenmesi ve Ayrılacak Karşılıklara İlişkin Esas ve Usuller Hakkında Yönetmeliğin Uygulanmasına İlişkin’ bir genelge gönderdi. Genelge ile ödeme zorluğuna düşen firmalara kullandırdıkları kredilerin karşılığını ayırmak zorunda olan bankalar, bu karşılığı geri çözerek k rlarını artırma olanağına kavuşturuldular. 
     Eski Karşılıklar Kararnamesi, firmalarla itfa planı üzerinde anlaşma imk nı tanımazken genelge ile bu imk n sağlandı. Bankalar artık likiditesini kaybetmiş firmalarla bir itfa planı çerçevesinde geri ödeme anlaşması yapabilecekler. Sıkıntıda olan bir firma mevcut riskli kredilerinin belli bir oranını geri öderse veya ilave bir kredi kullandıktan sonra kredinin yüzde 30’unu geri öderse altı ay sonra ifta planına bağlanan krediler hesabına alınması mümkün olacak. 
     Bankaların dahil olduğu gruplara ait risklerin ilave kredi açılmaması koşuluyla itfa planına bağlanması da mümkün olabilecek. Yeniden itfa planına bağlama ile ilgili 90 gün gibi sınırlamalar kaldırıldı. Genelge ile bankalar açısından yeniden yapılandırma kanundaki esaslar geçerli oldu. 
     
     İtirazları kalmadı 
     Reel sektör ile borçların yeniden yapılandırılması konusunda Karşılıklar Kararnamesi’nin engeller oluşturduğunu belirten bir bankacı, yeni düzenlemeler ile bankaların artık bu itirazlarının kalmadığını söyledi. Bankacı, bankaların artık "Karşılıklar Kararnamesi buna cevaz vermiyor. Ben bunları itfa planına bağlayamam. İtfa planına bağlasam bile itfa planına bağlanmış alacaklar hesabına alamam" gibi bir savı kalmayacağını belirtti. 
     



 EKONOMİ 



Sultanbeyli’de kapıştı 















</TEXT>
</DOC>
