<DOC>
<DOCNO> 70541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/03/son/sondun01.html </URL>
<DATE> 2002/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de "talk-show" savaşı... Letterman ABC'ye transfer oluyor 
</HEADLINE>
<TEXT>

     Amerikan televizyonlarında gece geç saatlerde yayınlanan ''talk-show'' programları yapımcılarının önde gelenlerinden David Letterman'ın CBS'ten ABC'ye transfer olacağı haberi büyük yankı buldu. 
     ABC kanalının, NBC kanalında Jay Leno'nun yönettigi ''The Tonight Show'' Bu Gece Şov adlı programla başedebilmek için, Ted Koppel'i safdışı ederek, David Letterman ile temasa geçtiği bildiriliyor. 
     Letterman'ın CBS kanalıyla sözleşmesinin Ağustos ayında sona ereceğini belirten kaynaklar, David Letterman'ın CBS'ten yılda 20 milyon dolar aldığını söylediler, ancak ABC'ye geçmek için ne kadar para talep ettiğini açıklamadılar. 
     NBC kanalı ise Jay Leno'ya yılda 17 milyon dolar veriyor. ABC'nin emekliye sevk etmek istedigi Ted Koppel'in ise 8 milyon dolar aldığı öğrenildi. 
     David Letterman, ABC'ye transfer olduğu takdirde onun yerini Jon Stewart'in alacağına kesin gözüyle bakılıyor. 
     Amerika'nın 3 büyük TV kanalı NBC, CBS ve ABC gece geç saatlerde ''talk-show'' programları yayınlıyor. 
     NBC'de yayınlanan ve Jay Leno'nun yönettiği ''The Tonight Show''u 4.7 milyon kişi izliyor. NBC, program için Leno'ya yılda 17 milyon 
     dolar ödüyor. Programın reklam gelirinin ise 239 milyon dolar olduğu belirlendi. CBS kanalında The Late Show Geç Saat Şov adlı programı yürüten David Letterman ise yılda 20 milyon dolar kazanıyor. Letterman'ın programını 3.3 milyon kişinin izlediği, reklam gelirinin ise 175.3 milyon dolar olduğu belirtildi. ABC kanalında Ted Koppel'in yönettigi Nihghtline Gece Hattı adlı programı ise 3.6 milyon kişi izliyor ve kanal Koppel'e yılda 8 milyon dolar veriyor. Programın reklam geliri ise 73 milyon dolar. 
     






</TEXT>
</DOC>
