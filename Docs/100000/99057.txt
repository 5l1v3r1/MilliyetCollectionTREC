<DOC>
<DOCNO> 99057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/yazar/akyol.html </URL>
<DATE> 2002/07/31/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Bayar’la sohbet 
</HEADLINE>
<TEXT>

     DTP lideri Mehmet Ali Bayar ve arkadaşlarıyla Milliyet gazetesinde sohbet ediyoruz. 
     28 Şubat’a parlamentoda desteği sağlamak için kurulan DTP’yi hiç sempatik bulmamıştım. Tutmadı da zaten... 
     Ama Mehmet Ali Bayar’ın değerli bir isim olduğunu eskiden beri bilirim. Kimsenin aldırmadığı DTP, Bayar’ın ve arkadaşlarının gelmesiyle siyasetin gündemine girdi zaten. 
     Dün Bayar’la konuşurken onun birikimini bir kere daha gördüm. 
     Fuat Köprülü, Ali Fuat Başgil ve Şerif Mardin gibi büyük sosyal bilimcilerimizden bahsederek, "Keşke Cumhuriyet’in kuruluşunda bunların da katkısı olsaydı, bu katkıyı şimdi getirmek bugünkü nesillerin görevi" diyordu. 
     "Türkiye’nin hala Şükrü Kaya’nın kurduğu bürokrasi ve bürokratik parti sistemiyle yönetilmek istendiğini" anlatıyor, Hilmi Uran’ın hatıralarından, Menderes’in bakanlarından, 1970’lerin çalkantılarından, darbelerden bugüne bir ufuk turu yapıyordu. Şükrü Kaya Tek Parti devletçiliğinin en önemli isimlerinden biri Hilmi Uran Tek Parti’nin genel sekreteri... 
     
     BU birikimiyle Bayar haklı olarak diyor ki 
     - Cumhuriyet’in en büyük hatası parti kapatmaktır... DP ve CHP kapatılmasıydı, bugünkü istikrarsızlık da, parçalanmışlık da olmazdı. 
     Doğru... Heyelanları önleyen, derin kökleriyle ağaçlardır. Rize felaketinin en önemli bir sebebi, ağaç kıyımı değil mi... 
     Bayar da diyor ki 
     - Ali Muhiddin, Hacı Bekir gibi kaç firmamız var nesilleri birbirine bağlayan Siyasette de CHP ile DP ve AP gelenekleri nesilleri birbirine bağlıyor, devamlılığı sağlıyordu. Kapattınız. Ve işte siyasette heyelan yaşanıyor. 
     Doğru... Seçmenin yarısı her seçimde parti değiştiriyor, seçime 25 parti girecek 
     Nasıl toparlanır 
     Bayar YTP’nin ayrı partileşmesini hata sayıyor hatta bunun YTP’nin öncüleri için bile sürpriz olduğu kanaatinde 
     - 60 kişi çıkıp gelmiş. Ne yapacaklar Parti kurdular... 
     
     SİYASET nasıl toparlanır Bayar’a göre, fikren yakın olanların parti kimliklerini koruyarak, şeklen bir üst parti kimliği altında seçime girmeleri mümkün olabilirdi. 
     Bu model, iç gruplardan oluşan Japon Liberal Partisi’ne benziyor biraz. 
     - Ama seçime geçiyoruz, zaman geçti artık. 
     Bayar Türkiye’nin iç ve dış tıkanmışlığını aşmak için "iki şartötan bahsediyor 
     - Türkiye’nin büyük atılımlar yapması için, dışarıdaki Kıbrıs meselesini çözmesi, içeride başkanlık sistemine geçmesi şart... 
     Takılıyorum Ya halk bir gericiyi başkan seçerse Tepki gösteriyor 
     - Böyle düşünmek halka güvenmemektir Demokrasiyi içine sindirememektir. 
     Bu noktada "makul çoğunlukötan ne kastettiğini anlatıyor 
     - Dün DP ve CHP’ye oy vermiş olanlar, merkezin sağı ve solu... 
     Öyleyse niye merkez’ diyorsunuz Bayar’ın cevabı 
     - Elbette kökenimiz Demokrat Parti, Adalet Partisi, merkez sağ... Bugün ağır sorunları çözmek için reformist bir program altında sağıyla soluyla merkezde bir büyük mutabakat’ sağlamalıyız. 
     
     







Bayar’la sohbet 


Harika bir döneme doğru... 


Solda durum 


Kabus’a karşı solda birlik 


Harbi’ çay 


Eğitimde çok şey değişiyor 


Büyüme tahmini siyasetçi sayesinde duvara toslamayacak 


Fıkra gibi ve ibretlik haberler 


AB, "ekmek parası" ile de ilgili... 


Bahçeli F1 hastası 


Verilmiş sadakamız varmış... 


Karaosmanoğlu Sanayici çok şikayet ediyor’ 


İyi insanlar için bir armağan Yangın Merdiveni 


Vakıf üniversiteleri öğrenci arıyor 


</TEXT>
</DOC>
