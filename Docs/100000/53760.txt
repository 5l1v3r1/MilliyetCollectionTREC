<DOC>
<DOCNO> 53760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/23/son/sonspo04.html </URL>
<DATE> 2001/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İsviçre'ye basketbolda 48 yıldır yenilmiyoruz... 
</HEADLINE>
<TEXT>

     A Milli Erkek Basketbol Takımı'nın, yarınki rakibi İsviçre'ye karşı galibiyet sayısında büyük üstünlüğü bulunuyor. 
     Türkiye, tarihinde İsviçre ile yaptığı 6 maçın 5'inde salondan galibiyetle ayrılırken, sadece 1 maçta rakibine yenildi. 
     A Milli Takım, 6 maçta rakip potalara toplam 408 sayı atarken, kendi potasında ise 328 sayı gördü. 
     
     10 yıl sonra... 
     İsviçre ile ilk kez 8 Ekim 1949 tarihinde karşılaşan milliler, rakibi karşısındaki en farklı skorlu galibiyetini de bu maçta elde etti. 
     Türkiye, İtalya'nın Napoli kentinde düzenlenen Mairano Kupası'nda İsviçre'yi tam 23 sayı farkla mağlup etti. 
     İsviçre ile en son 8 Mayıs 1991 tarihinde Avrupa Şampiyonası eleme grubu maçında karşılaşan Türkiye, 10 yıl aradan sonra rakibi ile yeniden karşı karşıya geliyor. Milliler, İsviçre'de yapılan bu karşılaşmayı da 13 sayı farkla kazanmıştı. 
     A Milli Takım, rakibi karşısında tek yenilgisini ise 15 Ekim 19'te özel turnuva maçında İstanbul'da aldı. 
     






</TEXT>
</DOC>
