<DOC>
<DOCNO> 71722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/10/guncel/gun02.html </URL>
<DATE> 2002/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
11 Eylül’ sergisi 
</HEADLINE>
<TEXT>

     PINAR AKTAŞ İstanbul 

     New Yorklu fotoğraf sanatçısı Joel Meyerowitz’in 11 Eylül saldırılarından 12 gün sonra İkiz Kuleler’in enkazına girerek çektiği ilk ve tek’ fotoğraflar, "11 Eylül Sonrası Görüntüler" adıyla İstanbul’da sergilenmeye başladı. Topkapı Sarayı Tarih Vakfı Tarihi Darphane Binaları’nda düzenlenen açılış törenine, ABD Dışişleri Bakan Yardımcısı Patricia Harrison, ABD Büyükelçisi W. Robert Pearson, İstanbul Başkonsolosu Frank C. Urbancic ile fotoğraf sanatçısı Joel Meyerowitz katıldı. İlk açılışı 27 Şubat’ta Colin Powell tarafından yapılan ve şu ana kadar 23 ülkede açılan fotoğraf sergisinde, Meyerowitz’in 11 Eylül’den 12 gün sonra girdiği dev enkazda yaptığı 6 aylık çalışmalar yer alıyor. 
     Serginin açılışında Türkçe bir konuşma yapan Pearson, 11 Eylül’de dünyanın tamamen değiştiğini belirterek, teröristlerin gerçek hedefinin dünyadaki demokrasi ve medeniyet olduğunu söyledi. Pearson, Türk halkının kurbanlara derin üzüntü duyduğunu, bu nedenle bir kez daha teşekkür ettiğini söyledi. 
     



 GÜNCEL 























</TEXT>
</DOC>
