<DOC>
<DOCNO> 93621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/spor/ykocaomer.html </URL>
<DATE> 2002/07/04/ </DATE>
<TIME>  </TIME>
<AUTHOR> YAVUZ KOCAÖMER  </AUTHOR>
<HEADLINE>
Tepkiler 
</HEADLINE>
<TEXT>

     20 Haziran tarihli Devlet Bakanı Fikret Ünlü’nün Brezilya’ya Fair - Play ödülü verilmesi için FIFA’ya yaptığı başvuru ile ilgili yazımızdan dolayı çok sayıda faks ve e - mail aldık. 
     
İşten bunlardan bazıları...      Yazdıklarımızı anlamak için, futboldan anlamak gerekmiyor. Türkiye’nin düzlüğe çıkması için, sizin gibi yürekli kaç kişiye ihtiyaç var dersiniz 
Dr.Ayşe A. İstanbul 

     Çok güzel bir yazı. İnsanların daha geniş düşünmesi gerektiğini savunmuşsunuz. Zevkle okudum. Başarılarınızın devamını temenni ederim. 
Kemal M. İngiltere 

     Bir ülkeyi yönetmek için başa geçenler arasında bulunan bir Bakan, acaba ne zaman Batılılar, Dünya milletleri gibi düşünmeye başlayacak 
     Dünya’da önde gelenler arasında bizim de var olduğumuzu, futbol sayesinde olsa dahi, başarılarımızla gösterdik. Ancak, böyle bir davranış, futbolcularımızın sahada elde ettiği başarılara gölge düşürüyor. 
B.K. Almanya 

     Ben, Brezilya’da lisansüstü öğrenimini sürdüren bir Türküm. Ne zamandır Sayın Ünlü’nün FIFA’ya gönderdiği teşekkür mektubu hakkında birileri bir şey yazmayacak mı artık diye beklerken, sizin yazınızı okudum. 
     Yaklaşık dört yıldır burada yaşıyorum. Burada medya basın, kimsecikler TR’de çıkan Fair Play misali konuşmalara girmiyor. Brezilya zaten futbolu ile saygınlığı olan bir ülke. Hal böyle olunca adamlar Kosta Rika gibi sıradan bir takıma benim değil, kendilerinin görüşüdür... ne diye yatsın efendim. 
     Bir de TR’deki şükrün açıklamalarını filan duyuyoruz, insan bir tuhaf oluyor yani. Adamların Kosta Rika’yı yenecekleri zaten aşikardı. 
     Neyse lafı fazla uzatmaya gerek yok. Hakem Collina’nın tarafsız yönetimi, dolayısıyla İzmir Valisi tarafından tatile çağrılması derken daha neler duyacağız bakalım. 
     Eyüp K. State University of Campinas Brezilya 
     Çok fazla duygusallığa yönelen düşünceler işte böyle komik ve acınacak hallere düşmemize hep neden olmuştur. Dünya Kupası’nda gerçekleşen bu olay ve Sayın Bakanımız’ın bu önerisi tamamen duygusal bir yaklaşım. Bu olayı bir de tersinden ele alalım ve şöyle düşünelim diyelim ki Brezilya Takımı kötü günündeydi ve berabere kaldı, Türkiye elendi gitti... O zaman Sayın Bakanımız övgüyle söz ettiği ve Fair Play ile ödüllendirilmesini istediği Brezilya Takımı’nı şike yapmakla mı itham edecekti Ayrıca Brezilya şike yaptığı için FIFA’ya baskı yapıp Brezilya’nın cezalandırılmasını, hatta kupadan ıhracını mı talep edecekti Neticede her iki durumda da dünyaya kendimizi güldürdük. 



 SPOR 



























</TEXT>
</DOC>
