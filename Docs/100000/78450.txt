<DOC>
<DOCNO> 78450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/15/son/sondun14.html </URL>
<DATE> 2002/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Televizyondaki şiddet görüntüleri cinsel isteği azaltıyor 
</HEADLINE>
<TEXT>

     İtalya'da yapılan bir araştırmaya göre, televizyonlardaki şiddet görüntüleri çiftlerin cinsel isteğini öldürüyor. 
     ''Kadın ve Hayatın Kalitesi'' adlı dernek tarafından yapılan ankete katılan 1235 çiftin yüzde 30'u, televizyonlardaki şiddet görüntüleri ve kötü haberlerden dolayı seks yapma arzularının kalmadığını söyledi. 
     Yaşları 23 ile 55 arasında olan çiftlerden yüzde 19'u da özellikle son zamanlarda, başta Ortadoğu'da yaşananlar olmak üzere televizyonlardaki kötü haberlerden dolayı aralarındaki iletişimin bozulduğunu ifade etti. 
     Araştırma sonucuna göre, ülkenin en büyük televizyon kanalları RAİ1, RAİ2, RAİ3, Canale5, İtalia1 ve Rete4'ün ana haber bültenlerinin yüzde 67'si kötü haberlerden oluşuyor ve 10 görüntüden 7'sinde şiddet var. 
     Dernek başkanı Serenella Salomoni de ''trajedik haberler ve şiddet, çiftler arasındaki iletişimde anestezi etkisi yaratıyor'' dedi. 
     





</TEXT>
</DOC>
