<DOC>
<DOCNO> 56794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/son/sondun15.html </URL>
<DATE> 2001/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortadoğu'da "Ecevit" polemiği sürüyor... 
</HEADLINE>
<TEXT>

     Filistin lideri Yaser Arafat, İsrail Başbakanı Ariel Şaron'un ''kendisine zarar verme arzusunun gizli olmadığını'' söyledi. 
     Kuveyt'in ''El Rai El Aam'' gazetesine demeç veren Arafat, ''Şaron bunu yapmaya niyetleniyor ve 1982 yılından bu yana bunu toplum önünde yapıyordu. Şimdi de kendisi ve iktidarı bunu tekrar ediyor'' dedi. 
     Arafat, Başbakan Bülent Ecevit'in ''Şaron'un Arafat'tan kurtulmak istediğine'' ilişkin demeciyle ilgili olarak, ''Ecevit'in uluslararası bir itibarı var. Söyledikleri uydurma ve rastlantı değildi'' diye konuştu. 
     İsrail, ABD ve Avrupa'dan Filistinli militinları yasaklaması yönünde baskı gören Arafat, bazı militanlara karşı önlem alındığını, bu militanların zamansız operasyonlarının, Şaron'a Filistin halkına karşı ''kart sunduğunu'' belirtti. 
     Filistin halkına karşı bir komplo bulunduğunu ifade eden Yaser Arafat, ''Filistin halkının çıkarlarına göre hareket etmeyenlere ve mantığın sesini dinlemeyenlere karşı güçlü kararlar alıp katı politikalar uygulamamızın sebebi bu'' dedi. 
     






</TEXT>
</DOC>
