<DOC>
<DOCNO> 57916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/19/son/sondun15.html </URL>
<DATE> 2001/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Avusturya'da Türk fırınına bombalı saldırı 
</HEADLINE>
<TEXT>

     Avusturya'nın Salzburg kentindeki bir Türk fırını, bombalı saldırı sonucu büyük ölçüde hasar gördü. 
     Salzburg kentinin Langwied bölgesindeki fırında sabah meydana gelen patlamada ölen veya yaralanan olmadı. Fırının bulunduğu binada da büyük hasar meydana geldi. 
     Polis, patlayıcı maddenin fırının penceresine bırakıldığını, saldırı sırasında plastık patlayıcı kullanıldığının saptandığını açıkladı. 
     Olayı soruşturan polis şefi Rudolf Feichtinger, pencere çerçeveleri arasında plastik patlayıcı artıkları bulduklarını söyledi. 
     Fırının, ismi açıklanmayan Türk sahibi ise rakiplerinden birinin saldırıyı düzenlediğini sandığını söylemekle yetindi. Fırın sahibi Türk, bir hafta önce de benzer bir saldırı olduğunu, fırında kimsenin çalışmadığı saatlerde yapılan saldırıda can kaybı olmadığını kaydetti. 
     Feichtinger de olayın rekabet nedeniyle meydana geldiğini, ilk saldırıdan beri soruşturmayı sürdürdüklerini, Fırın sahıbinin rakipleri hakkında polise daha önce de suç duyurusunda bulunduğunu bildirdi. 
     






</TEXT>
</DOC>
