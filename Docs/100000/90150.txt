<DOC>
<DOCNO> 90150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/16/yazar/guclu.html </URL>
<DATE> 2002/06/16/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Müziğin helali haramı olur mu 
</HEADLINE>
<TEXT>

     Geçen hafta ünlü piyanistimiz Gülsin Onay ile görüşmüş ve klasik müziğin önemi üzerine bir yazı yazmıştım. Onay’ın okul servislerinde klasik müzik çalınsın önerisi de bir hayli tartışıldı. Destekleyenler kadar müzik zevkimize ambargo mu koyuyorsunuz diye eleştirenler de oldu. Anlaşılan o ki, hemen her konuda olduğu gibi müzik konusunda da orta yolu bulmak bir hayli zor.... 
     Ama en ilginç gelişme Diyanet İşleri Başkanlığı’nın bir fetva ile tartışmaya katılması oldu. Diyanet, müzikle ilgili tartışmalara "İsyan içeriyorsa haramdır" diyerek farklı bir boyut getirdi... 
     Konya Tasavvuf Müziği Topluluğu Yönetmeni Ahmet Yılmaz da Diyanet’i destekleyen bir görüş ortaya koydu. O da "Arabesk, İslam’a aykırıdır" dedi. 
     Hatırlanacağı gibi geçtiğimiz ay içerisinde de arabesk müziğin TRT’de çalınıp çalınmaması devletin üst kademelerinde ciddi anlamda tartışma yaratmıştı... 
     Renkler ve zevklerin bir olmayacağı gibi müzik beğenisinin aynı olması da elbette beklenemez. Hemen herkesin beğendiği müziği dinleme hakkı olduğu kadar, beğenmediğini eleştirme hakkı da var. Ama saygı sınırlarını aşmadan .. 
     Klasik müziği Çin işkencesi, ömür törpüsü, eziyet kaynağı gibi göstermek ne kadar yanlışsa milyonlarca insanın dinlediği farklı müzik türlerini sakıncalı ve günahk r göstermek de bir o kadar tartışılır. 
     Müzikle ilgili tartışmalarda da tıpkı siyasette olduğu gibi tek doğru benim doğrumdur gerisi yanlıştır mantığı h kim. Beğenilmeyen müziğe saygı yok denecek kadar az. Aslında bu konuların ciddi platformlarda çok yönlü tartışılması ve topluma mesajlar verilmesi gerekir. Ama nedense bu konuda da reytingci yaklaşım ve kısır tartışmaların ötesine geçilebilmiş değil... 
     
     Genç Bakış farkı 
     Uzunca bir süre televizyon programlarına ara vermiştim. Salı akşamı yeniden başlıyoruz. Programımızın içeriği adından anlaşılıyor. Hemen herkesin yere göğe sığdıramadığı ama nedense görüşlerine hiç önem vermediği gençlere yönelik bir program. Genç Bakış’ta sadece gençler olacak. Ekonomiden siyasete, eğitimden spora, müzikten işsizliğe kadar gündemdeki konuları sadece onlar irdeleyecek. Hep hiç bize söz hakkı verilmiyor diyorlardı ya işte mikrofon şimdi onlarda... 
     Madem ki nüfusumuzun üçte ikisini onlar oluşturuyor. Görüşlerini, beğenilerini, tepkilerini dikkate almak zorundayız. Konunun uzmanı bir konuk ve tartışmacı gençler, gündemdeki konuları objektif bir yaklaşımla ele alacaklar... 
     İlk program için önümüzde ÖSS’den AB tartışmalarına, işsizlikten siyasetin gençleşmesine kadar pek çok konu vardı. Seçim bir hayli zor oldu. 
     Bugünkü zorlu ÖSS maratonundan sonra ne gençlerin ne de anne babaların bir ÖSS tartışmasına çok sıcak bakmayacaklarını gördük. Siyaset ve ekonomiye yönelik olanlar da sıktı artık. Futbol ise her gün, her saat, her yerde. Yaşamımızın bir parçası haline geldi. İşte tam bunları tartışırken Diyanet’in fetvası önümüze geldi. Yaz sıcağında müzik tartışmasını izlemek daha keyifli olur diye düşündük ve bu çerçevede sakıncalı ve günahk r ilan edilen arabesk müziği program konusu seçtik. Konuğumuz bugüne kadar 200 milyonu aşkın kasedi satılan Orhan Gencebay, tartışmacılarımız ise onu ve arabesk müziği her yönüyle sorgulayacak olan gençlerimiz. Niye dinliyorlar ve niye karşılar .. 
     Kışkırtmanın, azarlamanın, aşağılamanın maalesef olmayacağı keyifli bir tartışma ortamında gençliğin yükselen sesini duymak isterseniz salı geceleri Kanal D sizin için doğru adres olacaktır... 
     Son dakika ÖSS ile ilgili ciddi ihbarlar var. Dikkatle izliyoruz. Umarız gerekli önlemler alınacaktır .. 
     
     







Geçti Bor’un pazarı sür eşeği Niğde’ye... 


Mülakat sorusu 


Çiller ittifaka karşı 


İstanbul Sanat ve Kültür Vakfı’yla 30 yıl... 


Kırmızı bisiklet 


Müziğin helali haramı olur mu 


Dünya bu kapağın altındadır 


Falih Rıfkı’yla Pazar Sohbeti... 


Datça Fazıl Say’ı bekliyor 


Şirketinizi Ecevit yönetsin ister miydiniz 


Devletl bedenleriniz sizin 


Çiftlik’ olarak mı kalacağız 'ülke' mi olacağız 


Altın Yüzük Şehirleri 


Zinciri boş bırakmak veya Kaloma 


</TEXT>
</DOC>
