<DOC>
<DOCNO> 75972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/son/sondun28.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat sürgünü kabul etmiyor 
</HEADLINE>
<TEXT>

     Filistin lideri Yaser Arafat'ın ''hiçbir koşul altında'' ülkesinden sürgün edilmeyi kabul etmeyeceği bildirildi. 
     Filistinli baş müzakereci Saib Erakat, yaptığı açıklamada, ''Arafat, hiçbir koşul altında sürgüne gitmeyi kabul edecek tek bir Filistinli bile olmadığını söyledi. İsrail Başbakanı Ariel Şaron'un açıklaması, Arafat'ı öldürme girişimi için bir hazırlık'' diye konuştu. 
     Erakat, İsrail'in Filistin liderine fiziksel zarar vermeyeceği yolunda güvence vermesine karşın, Şaron'un Arafat'ı öldürmeye niyetli olduğunu söyledi. 
     İsrail Başbakanı Ariel Şaron, Arafat'a yalnızca ''tek gidiş bileti'' olması halinde, Ramallah'ta kuşatılan karargahından çıkışına izin vereceğini açıklamıştı. 
     






</TEXT>
</DOC>
