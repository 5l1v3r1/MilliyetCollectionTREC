<DOC>
<DOCNO> 96942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/yasam/yas03.html </URL>
<DATE> 2002/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzay otobanı bulundu 
</HEADLINE>
<TEXT>

NASA’da görevli bir bilim adamı, gezegenler arasında yolculukların çok kolay olacağı yolunda bulgular elde etti 
     DIŞ HABERLER SERVİSİ 

     Uzayın derinliklerinde, yakın gelecekte yapılması öngörülen gezegenlerarası uzun süreli insanlı yolculukları, çok kolaylaştıracak bir buluşa imza atıldı. ABD Uzay ve Havacılık Dairesi NASA’da görevli bir bilim adamı, güneş sistemimizin gezegenler, dolambaçlı tüneller ve kanallardan oluşan bir ağla örülü olduğunu ortaya çıkardı. 
     
     Az yakıtla... 
     NASA Jet Fırlatma Laboratuvarı mühendislerinden Martin Lo’nun NASA’nın internet sitesinde yayınlanan bulgusuna göre, her gezegen ve aylar, birbirlerinin yerçekimlerini dengeleyen beşer noktaya sahip. "Lagrange" adı verilen bu noktalara yörüngelenen uzay gemileri, yolculuklarını çok daha az yakıt harcayarak gerçekleştirebilir. 
     Güneş sistemini bu noktalardan hareketle haritalandıran Lo da, olası tüm uçuş rotalarını çıkardı. 
     Uzmanlar, bu yollarda yolculuk etmenin yakıt ihtiyacını önemli oranda azaltacağı görüşünde. NASA, gelecekte Lagrange noktaları çevresinde uzay limanları ve tamir platformları yapılabileceğini düşünüyor. 
     



 YAŞAM 





















</TEXT>
</DOC>
