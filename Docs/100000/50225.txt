<DOC>
<DOCNO> 50225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/son/sonspo20.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Roma ''Taraftar ortamı açısından en kötü gruptayız'' 
</HEADLINE>
<TEXT>

     Avrupa Şampiyonlar Ligi'nin 2. turunda bugün çekilen kurada Galatasaray'ın bulunduğu B 
     Grubu'nda yer alan A.S Roma takımının teknik direktörü Fabio Capello, ''çok zorlu bir grup'' yorumunu yaptı. 
     Kulübünün kanalı olan Roma Chanel'a konuşan Capello, ''B Grubu'nda bulunan tüm takımlar güçlü. 1. turda Lazio'nun dolayısıyla Galatasaray'ın yer aldığı gruba benziyor. Favori yok ve puanlar üzerine oynanacak futbol önemli olacak'' dedi. 
     Gruptaki tüm takımları dengeli olarak gösteren Capello, maçların psikolojik açıdan da zorlu geçeceğini, çünkü 4 takımın taraftarının da çok ateşli olduğunu söyledi. 
     Roma teknik direktörü, ''Taraftar ortamı açısından en kötü gruptayız'' diye konuştu. 
     Capello, ''İlk turda Real Madrid ile karşılaştınız. Şimdi ise Barcelona var, bu sizin için avantaj mı'' şeklindeki soruya, ''115 binlik statta güçlü bir seyircisi var. Doğal olarak güçlü futbolcuları var. Roma, ne olursa olsun korkmuyor. Zengin bir kadromuz var ve doğru mantığı bulduk. Zor olacak ama ben güveniyorum. Bu anda herkesle oynayabiliriz'' yanıtını verdi. 
     Öte yandan Roma takımı, tarihinde 3 kez İtalya 1. Lig şampiyonluğu, 7 İtalya Kupası şampiyonluğu bulundururken, Avrupa kupalarında henüz bir şampiyonluk yaşamadı. 
     






</TEXT>
</DOC>
