<DOC>
<DOCNO> 67009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/spor/spo20.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Tugay fırsat tepti      BLACKBURN’DA forma giyen Tugay Kerimoğlu, İngiltere Lig Kupası Finali’nde oynayacak ilk Türk futbolcu olma fırsatını tepti. Mavi - Beyazlılar’ın deplasmanda Fulham’a 2-0 mağlup olduğu karşılaşmanın 82. dakikasında bu sezonki onuncu sarı kartını gören Tugay, İngiltere’deki kurallara göre iki karşılaşmada forma giyemeyecek. Milli futbolcumuz böylece 16 Şubat’ta ligde Ipswich ve 24 Şubat’ta Lig Kupası Finali’nde Tottenham önünde oynayamayacak. 
     
Venus’e kolay final      FRANSA’NIN başkenti Paris’te düzenlenen Gaz de France Tenis Turnuvası’nda, Venus Williams, final oynamadan şampiyon oldu. Williams’ın finaldeki Yugoslav rakibi Jelena Dokic, sakatlığı nedeniyle maça çıkmayınca, ABD’li raket mutlu sona ulaştı. Final oynanmadığı için düzenlenen karışık çiftler gösteri maçında, eski ünlü Fransız raket Yannick Noah ve Mauresmo ile Venus Williams ve Mansour Bahrami tribünlere hoşça vakit geçirtti. 
     
27 yıllık Dünya rekoru      KENYALI atlet Mark Bett, 10 bin metrede 27 yıldır kırılamayan salon Dünya rekorunu yeniledi. Belçika’nın Ghent kentindeki Flanders Salon Atletizm yarışmalarında Bett, 27 dakika 50.29’luk derecesiyle, tarihi bir başarı elde etti. Kenyalı atlet, 1975 yılında Belçikalı Emiel Puttemans’ın kırdığı 28.12.04’lük rekoru 22 saniye geliştirdi. 
     
Pistte iki rekor daha      TÜRKİYE Salon Atletizm Birinciliği müsabakalarının son gününde, iki Türkiye rekoru kırıldı. İzmir Atatürk Stadı Soner Coşan Atletizm Salonu’ndaki yarışmalarda bayanlar gülle atmada Ürküş Berber, 12.68 metrelik derecesiyle bu kategoride Türkiye rekoru kırdı. Sırıkla atlama büyük bayanlarda ise Sabiha Cebe 2.86 ile günün ikinci rekorunu elde etti. 
     
Feofanova uçtu      RUS atlet Svetlana Feofanova, bayanlar sırıkla yüksek atlamada yeni bir salon Dünya rekoru kırdı. Belçika’daki uluslararası atletizm yarışmalarında Feofanova, çarşamba günü İsveç’te kırdığı 4.72’lik dereceyi bir saniye geliştirdi ve 4.73 ile mutlu sona ulaştı. Feofanova, 3 Şubat’tan bu yana bu dalda üçüncü Dünya rekorunu yakaladı. 
     
Hentbolde dün Erkekler Toprakspor - ASKİ 25 - 34 İzmir B.B. - Çankaya B. 20 - 22 Polis Akd. - Trabzon B. 30 - 26 Beşiktaş - Bafra B. 36 - 30      
Bayanlar Üsküdar B. - TMO 22 - 24 Kastamonu G.- İzmir B. 20 - 17 Karşıyaka - Osmangazi Ünv. 17 - 31      



 SPOR 
































</TEXT>
</DOC>
