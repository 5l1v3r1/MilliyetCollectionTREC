<DOC>
<DOCNO> 56767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/yazar/civaoglu.html </URL>
<DATE> 2001/12/12/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
İnce zevk ve işkence 
</HEADLINE>
<TEXT>

     Dünyada pekçok fuar işittim. Gördüm. 
     Ama İSKENCE FUARI ilk kez... 
     Amsterdam'da "Yeni Zamanlar İşkence Aparatları" teşhir ediliyor. 
     İşkence teknolojisinde son iğrençlikler. 
     Onları görerek insanlık adına yüz kızartısını doku derinliklerine, kemik hücrelerine kadar hissedecek genç kuşaklar oluşuyor. 
     Ama... 
     O aparatların edinilmesi için esin kaynağı ve pazar yeri de... 
     Londra'da ise İŞKENCE MÜZESİ var. 
     Tarih boyunca dünyada uygulanan işkenceler, bunların aletleri, ünlü kurbanlarının adları sergilenmekte. 
     Paris'te bir ünlü restoran ve özel kavı vardır. 
     Vitrininde 100'e yakın şarap şişesi... 
     Her şişenin yanında pirinç birer plaket... Üzerlerinde şarabın adı, yılı, kaç tarihinde hangi ünlünün masasında, kaç şişe içildiği yazılıydı. 
     Örneğin de Gaulle, Prenses Grace, Elisabeth Taylor, Marlon Brando, Alain Delon vs. 
     Londra'daki müzede ise işkence aletlerinin yanlarında, kurbanlarının adları. 
     Hedonizm ile sadizmin vitrinleri mekan tutmaları... 
     Ya da... 
     İncelmiş zevklerle, incelmiş barbarlığın insanlık kavşağında kesişmeleri. 
     
Haklar ve haksızlıklar      Dünya İnsan Hakları Günü bağlamında bu ikinci yazı. 
     Ama ... 
     Az bile. 
     Eski Adalet Bakanlarından Oltan Sungurlu hapishane koşullarının yeniden düzenlenmesi gereğini vurgulamış ve şöyle demişti 
     "Türkiye'de herkes, hepimiz hatta ben bile bir şekilde hapse girebiliriz. Kimse 'bana ne' diyebilmek lüksüne sahip değil." 
     Sungurlu'nun bu içten söylemi işkence, kötü muamele, hakaret, küfür gibi uygulamalar için de geçerlidir. Vandallığa karşı toplum olarak tavır koymalıyız. Türkiye'de insan hakları alanını genişlemekte. Gerçi alınacak daha çok mesafe var ama grafikteki bu değişim umut verici. 
     Ecevit, AB ile ilişkileri sırtlanan Yılmaz, İnsan Haklarıyla görevli Devlet Bakanlığından gelen İçişleri ve Adalet Bakanları Yücelen ve Türk... Anayasa değişikliği, güvenlik ve adalet örgütlerinde zihniyet evrimi çok önemli. 
     Türkiye'yi Geceyarısı Ekspresi gibi iddialara ilham kaynağı yapabilecek yüz kızartılarından temizlemeliyiz. 
     
Acılar rakam degildir.      Elbette acının, aşağılanmanın bireysel tahribatı, toplumsal mahcubiyeti istatistik rakamlarla anlatılamaz. Anlaşılamaz. 
     Ama, savaşımın neresindeyiz. 
     Bu sorunun cevabı için birkaç rakam yansıtalım. 
     2001'in başından itibaran 10 ayda, İçişleri Bakanlığı 4362 emniyetçi hakkında dosyayı savcılıklara sevketmiş. 
     168 kişi ceza almış. 
     Bunların bir kısmına ayrıca disiplin cezası verilmiş. 
     Siviller dahil 190 bin emniyet görevlisi arasında işkence, kötü muamele oranı yüzde 2 buçuk. 
     Bu oran elbette az değil ... 
     Ama cezai işlem sayısının çokluğu ise artık eskisi gibi kadar insan hakları ihlallerinin üstlerinin örtülmediğinin bir bakıma olumlu gözlemi. 
     Dünkü yazımda da belirttiğim gibi bazı bireysel yanlışlıklar nedeniyle kurumları yıpratmamaya özen göstermeliyiz. Güvenliğimizi, namusumuzu emanet ettiğimiz bu polisimize sahip çıkmalıyız. 
     
İşkence tıbbı onur kürsüsü      İnsan Hakları Vakfı, klinik çalışmalarıyla "işkence tıbbı onur kürsüsünde" denebilir. 
     Sintigrafinin birinci ve ikinci fazlarında kaslardaki işkence izleri, üçüncü fazda ise 10 yıl öncesine bile ait olsa işkencede kemik kırılması saptanıyor. 
     MR'la testis burulması gibi yumuşak doku izleri bulunuyor. 
     Bilgisayarlı tomografi, elektromiyografi gibi yöntemlerle elektrik vermeler saptanmakta. 
     Avrupa ülkeleri bu yöntemler için Türkiye'ye uzmanlar gönderdiler. "Türkiye'de işkence gördükleri iddiasıyla siyasi iltica isteyenlere" uyguluyorlar. 
     Ayrıca insan hakları konusunda faaliyet gösteren 34 ülkeden kuruluşla birlikte Türkiye İnsan Hakları Vakfı bu yöntemleri ortak bir metin haline getirdiler. İstanbul anlaşması başlığıyla BM'ye sundular. 
     Eksilerden artı üreterek insanlığa hizmet de bir teselli olabilir mi 
     
     







Türklerin alfabeleri 


Varlık Vergisi... 


İlkokul çocukları süte doyacak 


Yürekler taşlaşıyor, yarın çok geç olabilir 


İnce zevk ve işkence 


Seçim bitti gözler Çankaya'da 


Arjantin’de tango ağlatıyor 2 


Kadının gözü, erkeğin cimciği 


AGSP çıkmazı 


Alacakaranlık kuşağı gibi... 


Hangisi doğru 


Nemaların geleceği 


Yazarları da soyarlar 


Türkiye için tehlikeli fırsatlar var 


Niye bir ömür eşittir bir hayata 


Markı değiştirmek için tahvil çıktı 


</TEXT>
</DOC>
