<DOC>
<DOCNO> 92012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/son/sonspo02.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
FIFA Başkanı'na göre Kupa'nın en büyük sürprizi Güney Kore... 
</HEADLINE>
<TEXT>

     FIFA Başkanı Joseph Blatter, 17. Dünya Kupası'nın en büyük sürprizinin Güney Kore'nin başarısı olduğunu ve bu takımın gösterdiği dayanıklılık ve ustaca taktiğin de övgüye değer olduğunu söyledi. 
     Joseph Blatter, Güney Kore ile Almanya arasında başkent Seul'de yapılacak yarı final maçını izlemek üzere Tokyo'dan hareketinden önce yaptığı açıklamada, ''Güney Kore, ayrıca çok iyi bir teknik direktöre sahip'' dedi. 
     Blatter, Güney Kore'nin maçlarda gösterdiği fizik kondisyona hayran kaldığını da belirterek, ''Onların oyuncusu 11 kişiden fazla çünkü Güney Kore halkı, sürekli onların arkasında. Ancak İtalya ve İspanya gibi büyük takımların elenmesi de hala sürpriz'' diye konuştu. 
     Hollandalı teknik direktör Guus Hiddink yönetimindeki Güney Kore, cumartesi günü İspanya'yı penaltı atışları sonunda 5-3 yenerek Dünya Kupası'nda yarı finallere kalan ilk Asya ülkesi takımı olmuştu. 
     Blatter konuşmasının sonunda, ''Umarım bu Dünya Kupası, Güney Kore'de 1 numaralı spor dalının futbol olmasını sağlar'' dedi. 
     





</TEXT>
</DOC>
