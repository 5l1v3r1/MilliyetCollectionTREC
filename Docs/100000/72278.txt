<DOC>
<DOCNO> 72278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/spor/aspo.html </URL>
<DATE> 2002/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, Şampiyonlar Ligi’ndeki en kritik maçına çıkıyor 
</HEADLINE>
<TEXT>
Yak şu Roma'yı 
Sarı-Kırmızılı takım, çeyrek final umutlarını devam ettirebilmek için Roma arenasından mutlak puan çıkarmaya çalışacak. İsveçli hakem Anders Frisk’in yöneteceği karşılaşma saat 21.45’te başlayacak 
     TÜRKİYE, Avrupa fatihi Galatasaray’dan bu gece yeni bir zafer bekliyor. Şampiyonlar Ligi’nde çeyrek final hesapları yapan Cim - Bom, havlu atmamak için İstanbul’da 1-1 berabere kaldığı Roma’dan deplasmanda puan koparmaya çalışacak. Grupta henüz yenilgi yüzü görmeyen Sarı - Kırmızılı takım, alacağı bir galibiyetle büyük avantaj yakalayacak, mağlubiyet halinde ise işini zora sokacak. 
     OLİMPİYAT Stadı’nda saat 21.45’te başlayacak bu kritik karşılaşmayı İsveçli hakem Anders Frisk yönetecek. Galatasaray’da sezonu kapatan Sergen, Murat Sözkesen ve Bülent Akın’ın dışında sakat futbolcu bulunmuyor. Romalı taraftarların maça büyük bir ilgi gösterdiği ve 79 bin biletin satıldığı belirtildi. Bu arada grubun diğer maçında Barcelona evinde Liverpool’u ağırlayacak. 
     
B GRUBU TAKIMLAR O G B M A Y P 1-Roma 4 1 3 0 5 2 6 2-Barcelona 4 1 2 1 6 7 5 3-Galatasaray 4 0 4 0 4 4 4 4-Liverpool 4 0 3 1 2 4 3      
170. randevu      GALATASARAY, 97 yıllık tarihinde bugün Avrupa Kupaları’ndaki 170. maçına çıkacak. Sarı - Kırmızılılar, şimdiye kadar yaptıkları 169 karşılaşmada 64 galibiyet elde ederken, 62 maçtan yenilgiyle ayrıldı. Cim - Bom, rakip fileleri 220 kez havalandırırken, kalesinde 249 gol gördü. Galatasaray, deplasmandaki son galibiyetini 26 Eylül 2001’de Nantes karşısında almıştı. 
     
Roma’da yoğun güvenlik önlemi      ROMA polisi bugünkü karşılaşma için özel önlemler aldı. Galatasaraylı taraftarlar ile ateşli Roma seyircisinin karşı karşıya gelmemesi için yoğun çaba harcayan İtalyan güvenlik güçleri, dün maçı izlemek için İstanbul’dan gelen Sarı - Kırmızılı seyircilerden şehir içinde kaşkol ve şapka takmamalarını istedi. Bu arada Laziolu taraftarlar Roma maçında Galatasaray’a destek vereceklerini belirttiler. Galatasaray, maçın son hazırlığını Roma Olimpiyat Stadı’nda gerçekleştirdi. 
     
Gladyatör radyolarda      ROMA’DAKİ radyolarda yapılan yayınlarda, Galatasaray maçı öncesi Romalı taraftarlar adeta provoke ediliyor. "Gladyatör" adlı filmin müziğini kullanan radyolar, filmde yer alan "Benim emrimle cehennemi ateş verin", "Dünyanın geri kalan her taraftarını gezdim. Hiçbiri Roma gibi değil" gibi sözleri de yayınlıyorlar. 
     



 SPOR 






















</TEXT>
</DOC>
