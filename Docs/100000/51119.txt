<DOC>
<DOCNO> 51119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/son/sonspo04.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Hido'lu Kings fırtına gibi... 
</HEADLINE>
<TEXT>

     ABD Profesyonel Basketbol Ligi'nin NBA 2. hafta mücadelesine, bu sabaha karşı yapılan 9 maçla devam edildi. 
     Batı Bölümü Pasifik Grubu'nda Hidayet Türkoğlu'nun da forma giydiği Sacramento Kings, deplasmanda Cleveland Cavaliers'i 115-99 yendi. 
     Sacramento Kings'de, Yugoslav forvet Predrag Stojakoviç'in 32 sayı, Mike Bibby'nin de 18 sayı kaydettiği maçta, Kings, bulduğu 14 adet 3 sayılık basketle rakibini geçmeyi başardı. 
     Kings'te 25 dakika forma giyen Hidayet Türkoğlu, 8 sayıyla oynadı. 
     6'da 2 iki sayılık atış bulan Hidayet, 3 sayılık 3 atışından yalnızca 
     1'inde sayı buldu. Hidayet, karşılaşmayı 4 savunma ribauntu, 6 asist, 
     2 top çalma ve 1 blokla tamamladı. 
     Bobby Jackson'ın 17 sayı ve 8 ribauntla oynadığı karşılaşmada, Kings'in en skorer ismi olan Stojakoviç, 10 da ribaunt aldı. 
     Cleveland Cavaliers'da, Lamont Murray 22 sayı atarken, Andre Miller, 19 sayı bulduğu maçta 17 asistle kariyerinin en iyi rakamına ulaştı. 
     Minneapolis'te, lige iyi bir başlangıç yapan Minnesota Timberwolves, New York Knicks'i 104-94 ile geçerek 4. maçından da galibiyetle ayrılmayı başardı. 
     Timberwolves'ta Wally Szczerbika, kariyerinin en yüksek performansına ulaşarak, maçı 35 sayıyla tamamladı. Timberwolves'ta Kevin Garnett 19 sayı bulurken, Terrell Brandon ve Radoslav Nesteroviç 12 sayı kaydettiler. 
     Konuk ekip New York Knicks'te ise Allan Houston 17 sayı bulurken, Lattrell Sprewell 14, Kurt Thomas ise 13 sayıyla sahadan ayrıldılar. 
     Ligde bu sabaha karşı yapılan maçlar ve sonuçları şöyle 
     
     
Sacramento Kings-Cleveland Cavaliers 115-99 Indiana Pacers-Philadelphia 76ers 87-77 Miami Heat-Seattle Supersonics 87-85 Uzatma San Antonio Spurs-Orlando Magic 104-89 Minnesota Timberwolves-New York Knicks 104-94 Houston Rockets-Denver Nuggets 99-93 Dallas Mavericks-Charlotte Hornets 110-92 Phoenix Suns-Memphis Grizzlies 113-101 Portland Trail Blazers-Utah Jazz 101-83 
     






</TEXT>
</DOC>
