<DOC>
<DOCNO> 84784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/18/son/sonspo13.html </URL>
<DATE> 2002/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeli taraftarlar biraraya geldi... 
</HEADLINE>
<TEXT>

     Fenerbahçeli çeşitli taraftar grupları, birlik ve beraberlik yemeğinde biraraya geldi. 
     Genç Fenerbahçeliler grubunun Nakkaştepe'deki bir restoranda organize ettiği toplantıya, üniversite ve liseli çeşitli taraftar gruplarının yanı sıra, Fenerbahçe Kulübü Yönetim Kurulu üyeleri Hakan Bilal Kutlualp ve Sıtkı Murat Aşık ile sarı-lacivertli futbolculardan Yusuf Şimşek katıldı. 
     Taraftarlar, oldukça neşeli geçen yemekte, Yusuf ve yöneticilere sevgi gösterilerinde bulundu. 
     Basın mensuplarının sorularını yanıtlayan Yusuf, gelecek sezon, yapılan yeni transferlerle birlikte sarı-lacivertli takımda büyük bir rekabetin yaşanacağını söyledi. 
     Geride kalan sezonda istediği gibi bir performans sergileyemediğine de değinen Yusuf, gelecek sezon daha iyi olacağını savundu. 
     





</TEXT>
</DOC>
