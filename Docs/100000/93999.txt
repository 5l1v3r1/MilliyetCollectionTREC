<DOC>
<DOCNO> 93999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/ekonomi/eko05a.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasalar siyaset mesajına sevindi 
</HEADLINE>
<TEXT>

Devlet Bakanı Kemal Derviş’in aktif siyasete gireceğini ve sorunların 3 - 5 haftaya kadar giderileceğini söylemesi, piyasaları umutlandırdı 
     Devlet Bakanı Kemal Derviş’in dün banka patronları ve üst düzey yöneticileri ile yaptığı toplantıda, siyasete daha aktif olarak rol alacağını ve siyasi belirsizliğin 3 - 5 haftada giderileceğini söylemesi piyasalarda doping etkisi yaptı. 
     Sabah saatlerinde 8.452’ye kadar gerileyen endeks, Derviş’in açıklamalarından sonra hızla yükselerek ikinci seansın ilk yarısında 9.452 puana kadar çıktı. Yaklaşık yüzde 10’luk artış gösteren endeks daha sonra gelen küçük çaplı k r amaçlı satışlarla günü 291 puanlık artışla 9.351’den kapattı ve hisselerin değer artışı yüzde 3.21 olarak gerçekleşti. 
     Sabah yüzde 76 - 77 aralığına kadar yükselen 9 Nisan 2003 vadeli bononun faizi ise açıklamayla yüzde 73.5’e düştü. 1 milyon 625 binde seyreden dolar ise bankalararası piyasada 1 milyon 595 bine kadar düştü. 
     
Hazine’den üç ihale      Hazine, çarşamba günü yapacağı 4.2 katrilyonluk iç borç ödemesini karşılamak için üç ihale açacak. Yapılan açıklamaya göre, 8 Temmuz’da 1 yıl vadeli dolar cinsi tahvil, 9 Temmuz’da ise 154 ile 238 gün vadeli TL cinsi bono ihalesi yapılacak. 
     



 EKONOMİ 




















</TEXT>
</DOC>
