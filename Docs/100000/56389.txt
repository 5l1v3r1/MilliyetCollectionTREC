<DOC>
<DOCNO> 56389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/10/siyaset/siy03.html </URL>
<DATE> 2001/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da bunlar konuşuluyor 
</HEADLINE>
<TEXT>

     Ayhan Aydemir 

     Meclis haciz kıskacında mı Bazı milletvekilleri ve TBMM memurlarının başına kredi kartlarından dolayı ne geldi 
     İçişleri Bakanı Yücelen, neden TBMM Başkanvekili Sökmenoğlu’na göz kırptı 
     Necmettin Erbakan’ın dikkatle okuduğu ve bir ara cezaevinde de yatan yazar kim 
     Bakan Mustafa Taşar neden Afrika’ya fil avlamaya’ gitti 
     
Kredi kartı borçları maaşlardan kesiliyor      Bazı TBMM çalışanları kredi kartları borçları yüzünden icralık oldu. Bazı milletvekillerinin de ödeyemedikleri kredi borçları ve maaş bordrolarındaki haciz nedeniyle, Ziraat Bankası’ndan eksik maaş aldıkları ortaya çıktı. Bağımsız bir milletvekilinin de, sahibi olduğu bir TV kanalına gelen yüklü haciz miktarı karşısında, maaşını eksik aldığı konuşuluyor. 63 Meclis çalışanının birden fazla kredi kartı kullandığı, biriken borçlarını ödemek için kartlardan birbirine transfer yaparak ödeme yaptıkları, ancak rakamların yükselmesi sebebiyle ödeme güçlüğüne düşünce haciz kıskacına girdikleri belirtiliyor. 
     İçlerinde bürokratların da bulunduğu hacizli memurlar arasında bulunan ve TBMM’de memur gözüktüğü için bankaların kolayca kart verdiği çaycı kadrosundaki bir memurun 70 milyarlık kredi kartı borcu yüzünden bunalıma girdiği belirtildi. Bir genel sekreter yardımcısının da, kefil olduğu bir Meclis çalışanı yüzünden evine haciz geldiği söyleniyor. 
     
Sökmenoğlu’na 250 mermi yetmedi      TBMM Başkanvekili Murat Sökmenoğlu, İçişleri Bakanı Rüştü Kazım Yücelen’e bir pusula gönderdi. Rüştü Bey, bu pusulayı okudu ve cebine koydu. Bakanlığının bütçesi üzerine konuşmak için kürsüye gelen Bakan Yücelen’e, Sökmenoğlu oldukça iltifatkar davrandı. Bakan konuşmasını bitirdikten sonra oturumu yöneten Sökmenoğlu’na dönerek göz kırptı ve "Sizin isteğiniz için çalışma başlattım" diyerek kürsüyü terk etti. Sökmenoğlu, Yücelen’e teşekkür etti ve çalışmanın bir an önce tamamlanması temennisinde bulundu. Bu diyaloğu izleyenler Sökmenoğlu’nun İçişleri Bakanı’ndan "Herhalde Hatay’la ilgili bir istemi var" diye düşündü. Ancak, Sökmenoğlu’nun istemi, ruhsatlı silahlara verilen yıllık 250 adet mermi sayısının artırılması yönündeydi. Çünkü Sökmenoğlu, silah kullanmayı seviyordu. Bu yüzden de ruhsatlı silahına tanınan mermi tutarı kendisine yetmiyordu. 
     



 SİYASET 











</TEXT>
</DOC>
