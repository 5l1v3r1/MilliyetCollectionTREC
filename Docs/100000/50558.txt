<DOC>
<DOCNO> 50558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/04/son/sondun16.html </URL>
<DATE> 2001/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
"Dünya Ticaret Merkezi'nde CIA'in gizli üssünü de yıktılar" 
</HEADLINE>
<TEXT>

     ABD'de yayımlanan New York Times Gazetesi, 11 Eylül'deki saldırılarda yerle bir olan Dünya Ticaret Merkezi'nde Amerikan Merkezi Haberalma Teşkilatı'nın CIA gizli bir bürosunun bulunduğunu ileri sürdü. 
     Habere göre, ismi açıklanmayan Amerikalı yetkililer, terörle mücadele operasyonları ve BM'deki diplomatları izlemekle yükümlü gizli büronun sahte bir isimle ''Dünya Ticaret Merkezi 7''de faaliyet gösterdiğini belirterek, İkiz Kuleler'in yıkılmasıyla büroya ait küçük binalardan birinin de tahrip olduğunu, ardından da tüm personelin sağ salim tahliye edildiğini kaydettiler. 
     Amerikalı yetkililer, bu büronun yerini hiçbir zaman açıklamayacaklarını söylerken, gazete, büronun yurtdışından dönen Amerikalı işadamlarından ve BM diplomatlarından istihbarat topladığını yazdı. 
     Büroda görevli ajanların, New York Times bölgesinde terörle mücadele için Federal Soruşturma Bürosu FBI görevlileriyle işbirliği yaptıkları da belirtildi. 
     Gazeteye bilgi veren yetkililer, kulelerin yıkılmasından sonra CIA'nın hemen gizli belgelerin bulunması için ajanlarını seferber ettiğini ifade ettiler. 
     






</TEXT>
</DOC>
