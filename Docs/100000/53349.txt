<DOC>
<DOCNO> 53349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/yasam/ayas.html </URL>
<DATE> 2001/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldız yağacak 
</HEADLINE>
<TEXT>

Julia Roberts, Brad Pitt, George Clooney ve Andy Garcia, 5 Aralık’tan sonra Türkiye’de... 
     Askerlere Noel hediyesi 
     HOLLYWOOD yıldızları Julia Roberts, George Clooney, Matt Damon, Andy Garcia, Brad Pitt ve Don Cheadle, Amerikan askerlerini ziyaret etmek üzere gelecek ay Türkiye’ye gidecekler. Yakında gösterime girecek olan "Ocean’s Eleven" filminin yapımcısı Jerry Weintraub, Amerikan askerlerine Noel dolayısıyla verecekleri bu hediyeyle ilgili olarak, "Bu çocuklar için gerçekten birşeyler yapmayı istedik. Onları tebrik edeceğiz ve imza dağıtacağız" dedi. 
     
     Özel jetle İncirlik’e... 
     WEİNTRAUB, "Ocean Eleven" filminin 5 Aralık’ta Los Angeles’taki prömiyerinin hemen ardından filmin oyuncularının, filmin yapımcısı Weintraub ve filmin yönetmeni Steven Soderbergh’in özel bir jetle İncirlik’e gideceklerini söyledi. Üste ABD personelinin yanı sıra İngiliz askerlerinin de bulunacağını belirten Weintraub, gezinin giderini Warner Bros’un üstleneceğini kaydetti. 
     
     Bush’tan olumlu yanıt 
     YILDIZLARIN askerlerle bir araya geleceğini, yemek yiyeceklerini, kitap imzalayacaklarını ve filmin gösterileceğini anlatan Weintraub, Roma ya da Paris’te bir prömiyer üzerine konuşurken, "Niçin askerlerin yanına gitmiyor, onlara göstermiyoruz" düşüncesini ortaya attığını, Clooney’in bu fikri "muhteşem" bulduğunu söyledi. Weintraub, daha sonra eski başkan George Bush’u aradıklarını ve Pentagon’dan olumlu cevap geldiğini anlattı. 
     
     



 YAŞAM 



















</TEXT>
</DOC>
