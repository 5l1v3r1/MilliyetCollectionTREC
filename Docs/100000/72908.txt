<DOC>
<DOCNO> 72908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/16/yasam/yas04.html </URL>
<DATE> 2002/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayal gerçek oldu 
</HEADLINE>
<TEXT>
Anne bak Yolcu çıplak 
Havaalanı güvenliği’ işini sıkı tutan Amerikalılar, yolcuları çırılçıplak gösteren bir dedektör geliştirdi... 
     DIŞ HABERLER SERVİSİ 

     Amerika Birleşik Devletleri’nde meydana gelen 11 Eylül saldırılarıyla birlikte ön plana çıkan havaalanı güvenliği sorunu, yeni teknolojilerin gelişimini de hızlandırdı. Bu çerçevede Amerika’da sadece yolcuların üstündeki metalleri değil, bizzat bütün vucudu, hatların en ince ayrıntısına kadar görüntüleyen dedektörler geliştirildi. Rapiscan Secure 1000 adı verilen yeni dedektörlerden altısı Florida eyaletinin Orlando kenti havaalanına yerleştirildi. Giysinin altında ne varsa gösteren yeni dedektörler düşük enerjili X ışınlarının kullanılmasıyla çalışıyor. 
     
     Her şey ortada 
     Geleneksel dedektörlerde kullanılan yüksek enerjili X ışını vücuttan da geçtiği için sadece metallerin tespitine olanak sağlıyordu. Yeni teknoloji dedektörde ise X ışını sadece giysiden geçerek tüm vücudu görüntülüyor. Bu sayede plastik bıçaklar bile kolayca tespit edilebiliyor. Ancak dedektörlerin kullanılmaya başlanması insan hakları kuruluşlarını ayağa kaldırdı. Cihazların kullanımının taciz anlamına geldiği savunulunca yetkililer, dedektörlerin sadece kuşkulanılan’ yolcularda kullanılacağını açıklamak zorunda kaldı. 
     



 YAŞAM 




















</TEXT>
</DOC>
