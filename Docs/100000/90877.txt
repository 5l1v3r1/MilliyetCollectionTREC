<DOC>
<DOCNO> 90877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/spor/spo02.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Silva'da fren 
</HEADLINE>
<TEXT>

Brezilya’ya giden Fenerbahçe yöneticileri yıldız futbolcunun takımı Atletico Minero ile anlaştı. Halen milli takım kampında olan sambacının menajeri ile de dört yıllık sözleşme imzalandı 
     Bonservisi 6 milyon dolar 
     FENERBAHÇE, Brezilyalı orta saha oyuncusu Gilberto Silva ile tam anlaşmaya vardı. Sarı - Lacivertli Kulübün Dış İlişkiler Sorumlusu Sadettin Saran ve yönetici Hakan Bilal Kutlualp’in Atletico Minero Kulübü ile yaptıkları pazarlık olumlu sonuçlandı. Brezilya Kulübü Fenerbahçe’nin teklif ettiği 6 milyon dolarlık bonservis ücretini kabul etti. 
     
     Başkandan yakın takip 
     HALEN Brezilya Milli Takımı ile Dünya Kupası’nda bulunan Silva’nın menajeriyle de dört yıl için üç milyon dolar karşılığı el sıkıldı. Yarın kesinleşmesi beklenen transfer için tek eksiğin Brezilya Kulübü’ne verilecek olan banka teminat mektupları olduğu öğrenildi. Başkan Aziz Yıldırım’ın iki gün içinde gerekli işlemleri yaparak 25 yaşındaki Silva’nın transferini tamamlayacağı bildirildi. 
     
Kolej girişimi      İDARESİ, kulüp tarafından devralınan Fenerbahçe Koleji yeniden yapılanıyor. Türkiye’nin en iddialı eğitim kurumlarından birine sahip olmak isteyen yönetim, çalışmalarını sürdürüyor. Yönetici Mehmet Karasu, "Başkanımız sayın Aziz Yıldırım’ın okulumuzun kulübün adına yakışır hale gelmesi için kesin talimatı var. Kısa sürede Türkiye en iyi okullarından birini yaratacağız" dedi. 
     
Ortega için seve seve’      HÜSEYİN YAVUZ 

     TÜRKİYE’NİN tanıtımı için İsrail’den bir televizyon kanalının 7 kişilik ekibi ile İstanbul’a gelen Fenerbahçe’nin yıldız oyuncusu Revivo, "Ortega geldiği için çok mutluyum. Ortega isterse seve seve 10 numaralı formayı ona veririm" dedi. Revivo, "Eğer taraftar o formayı giymemi isterse onları kıramam. Ortega ile elele verip Fenerbahçe’nin başarısı için elimizden geleni yapacağız" ifadelerini de kullandı. 
     İSRAİLLİ futbolcu Şampiyonlar Ligi’nde geçen seneki hatalara düşmeyeceklerini belirtti ve konuşmasını şöyle sürdürdü "Fenerbahçe ile iki yıllık sözleşme imzalayacağım. Futbolu da Fenerbahçe’de bırakacağım. Türkiye’nin Dünya Kupası’nda elde ettiği başarı beni çok sevindirdi. Senegal’i yenecek ve yarı finale çıkacak güçtesiniz". Revivo çekimler sonrası Bodrum’a giderek tatilini sürdürecek. 
     



 SPOR 


































</TEXT>
</DOC>
