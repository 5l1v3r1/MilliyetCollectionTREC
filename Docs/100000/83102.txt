<DOC>
<DOCNO> 83102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/son/sontur06.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğaz Köprüsü'nden ikinci kez intihara kalkıştı... 
</HEADLINE>
<TEXT>

     Boğaziçi Köprüsü'nden ikinci kez intihar girişiminde bulunan bir kişi, polislerce kurtarıldı. 
     Alınan bilgiye göre, bindiği 34 TFL 88 plakalı taksiyle Boğaziçi Köprüsü'ne gelen Çağatay Altınordu 29 , köprü üzerinde araçtan inerek korkulukların deniz tarafına geçti. 
     Durumu fark eden polislerin ikna etmeye çalıştığı Altınordu, sigara içtiği sırada bir anlık dalgınlığından yararlanan polisler tarafından yakalanarak korkuluklardan indirildi. 
     Daha sonra ifadesinin alınması amacıyla Ortaköy Polis Karakolu'na götürülen Altınordu, 2 gün önce alkollü olarak geldiği köprüden işsiz olduğunu söyleyerek intihar girişiminde bulunmuştu. 
     Bu arada, Güngören Haznedar Mahallesi Posta Caddesi Arda Sokak'taki 5 katlı Ahmet Efendi Apartmanı'nda oturan Gürdal Erfidan , gece saatlerinde binanın çatısına çıktı. 
     Bir süre sonra sokakta park halindeki 34 UHM 97 plakalı otomobilin üzerine düşerek ağır yaralanan Erfidan, olay yerine gelen polislerce kaldırıldığı İstanbul Üniversitesi Cerrahpaşa Tıp Fakültesi Hastanesi'nde hayatını kaybetti. 
     Emekli subay olduğu ve bir süredir psikolojik tedavi gördüğü belirtilen Erfidan'ın, intihar etmiş olabileceği bildirildi. 
     





</TEXT>
</DOC>
