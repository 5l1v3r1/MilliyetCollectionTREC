<DOC>
<DOCNO> 80229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/ekonomi/eko03a.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Küreselleşme mi Almayalım 
</HEADLINE>
<TEXT>

25 ülkede yapılan bir araştırmaya göre küreselleşmeyi en çok Türkler olumsuz buluyor. Halkın yüzde 61’i küreselleşmenin geleceği olumsuz etkileyeceğini düşünüyor 
     EVRİM ERGİN 

     Merkezi Cenevre’de bulunan Dünya Ekonomik Forumu’nun küreselleşme üzerinde gerçekleştirdiği, bugüne kadar yapılmış olan en kapsamlı anket sonuçlarına göre Türkiye toplumunun yüzde 61’i küreselleşmenin geleceği olumsuz yönde etkileyeceğini düşünüyor. 
     Ankette Türkiye olumsuz beklenti bakımından birinci sırada yer alırken olumlu etkileri olacağını düşünenlerin oranı ise yüzde 27 oldu. 25 ülke ve 25 bin örneklem üzerinde yapılan araştırmanın merkezinde G 20 ülkeleri yer aldı. Toplu sonuçlara göre dünyada her 10 kişiden 6’sı küreselleşmenin olumlu sonuçlar doğuracağını düşünürken 2’si olumsuz düşünüyor. Olumlu beklentiler özellikle Kuzey Amerika ve Avrupa’da yoğunlaşıyor, olumsuz beklentiler ise daha çok gayri safi milli hasılası düşük olan ülkelerde. Araştırma verileri 11 Eylül’ün ardından toplanmış ve bu yönüyle de güncellik arzediyor. 
     
     Olumlu düşünenler 
     Küreselleşmenin olumlu sonuçlar doğuracağını düşünenlerin bu düşüncesi özellikle ekonomik alanlarda yoğunlaşırken, olumsuz düşünenler ise yoksulluğun artması’ ve çevre koşullarının kötüleşmesinden’ endişe ediyor. 
     G 7 sanayileşmiş yedi ülke ülkelerinde yaşayan insanlar verdikleri yanıtlarda zengin ülkelerin yoksul ülkelere göre serbest ticaret ve küreselleşmeden daha çok faydalanacağını düşünüyor. 
     
En büyük endişe çevre kirliliği      25 ülkede toplam 25 bin kişinin katıldığı ankette küreselleşmenin en büyük yararı, yüzde 66 oranıyla yabancı pazarlara giriş çıkışın daha da kolaylaşması’ olarak gösterildi. Katılımcıların yüzde 63’ü ucuz ürünlere ulaşmanın daha da kolay olacağını belirtiyor. Yoksul ülkelerde ekonomik gelişiminin artacağını düşünenler de yüzde 51’i buluyor. Ankete katılanların yüzde 47’lik bir bölümü ise küreselleşme ile birlikte çevre koşullarının daha da kötüleşeceğini, yüzde 45’i yoksulluğun artacağını, yüzde 40’ı ekonomik eşitliğin bozulacağını düşünüyor. 
     
En iyimserler Hollandalılar Globalleşmenin etkileri ne olur  Negatif pozitif Hollanda 13 87 Venezüela 13 82 Hindistan 15 79 Katar 11 78 Almanya 20 77 ABD 21 76 Güney Kore 21 75 Çin 10 75 Kanada 22 74 Endonezya 16 74 Büyük Britanya 22 73 Nijerya 10 70 Meksika 23 69 Brezilya 27 62 Güney Afrika 18 61 İtalya 22 61 Şili 20 60 Avustralya 35 60 Kazakistan 11 60 Arjantin 48 39 Fransa 34 37 Rusya 13 32 Japonya 12 32 Türkiye 61 27      
     



 EKONOMİ 

























</TEXT>
</DOC>
