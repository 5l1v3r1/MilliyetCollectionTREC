<DOC>
<DOCNO> 65716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/03/son/sonspo06.html </URL>
<DATE> 2002/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe 0 - İstanbulspor 0 maç bitti 
</HEADLINE>
<TEXT>

     Birinci Süper Lig'de Göztepe ile İstanbulspor golsüz berabere kaldı 0-0. 
     Birinci Süper Lig'de yapılan Göztepe-İstanbulspor karşılaşmasının ilk yarısı, golsüz eşitlikle tamamlandı. 
     Karşılaşma öncesinde Afyon ve çevresinde bu sabah meydana gelen deprem felaketi nedeniyle 1 dakikalık saygı duruşunda bulunuldu. 
     Her iki takımın da savunma güvenliğini ön planda tutan bir oyun anlayışıyla sahada yer almasıyla, karşılaşmanın ilk dakikalarında tipik bir orta alan mücadelesi izlendi. İlerleyen bölümde Göztepe, tribünleri tamamıyla dolduran taraftarının da desteğiyle daha atak bir görüntü sergiledi ancak rakip kalede istediği düzeyde etkili olamadı. 
     İstanbulspor ise Pinto'nun kırmızı kartla oyun dışı kalmasıyla sahada 10 kişi mücadele etmeye başlamasının ardından, daha çok savunmaya yönelik bir oyun biçimini benimsedi. 
     16. dakikadaki İstanbulspor kontraatağında Mehmet Yozgatlı, uygun 
     durumdaki Selçuk Şahin'e topu bıraktı. Bu futbolcunun şutunda kaleci Majdan iyi yer tutarak meşin yuvarlağı kontrol etti. 22. dakikada Göksel'in sağdan ceza alanı içine ortaladığı topa iyi yükselen Servet'in kafa şutunda, kaleci Zdravkov tehlikeyi önledi. 33. dakikada girdiği ikili mücadelede Cumhur'u formasından çeken Pinto, önce ikinci sarı kartı, sonra da kırmızı kartı gördü ve oyun dışı kaldı. 34. dakikada Korhan'ın soldan kullandığı serbest vuruşta yine Servet topa iyi yükseldi. Bu futbolcunun kafa şutunda, meşin yuvarlak üstten auta gitti. Kalan dakikalarda Göztepe, sağdan Göksel ve soldan Mehmet ile geliştirdiği akınlardan gol pozisyonu üretemedi ve ilk yarı 0-0 sonuçlandı. Göztepe, 10 kişi kalan rakibi karşısında ikinci yarıya baskılı başladı. Ancak sarı-kırmızılılar savunmasında çok iyi bir kademe anlayışı uygulayan İstanbulspor önünde gol getirecek pozisyonlar üretmekte zorlandı. İstanbulspor ise sahada 1 kişi eksik olmasına karşın, zaman zaman etkili kontraataklar geliştirdi. Konuk takım, ikinci yarıya Zeki'nin yerine Niyazi'yi xxx oyuna alarak başladı. 50. dakikada Göksel'in sağdan ceza alanı içine ortaladığı topu Zafer Biryol uygun durumdaki Mustafa Özkan'a aktardı. Bu futbolcunun şutunda, Niyazi yatarak topun önüne geçti ve tehlikeyi önledi. 58. dakikada Göztepe'de, Mustafa Özkan'ın yerine Ersen Martin x oyuna girdi. 63. dakikada İstanbulspor'da Cenk çıktı, Güven xx oyuna alındı. Göztepe, 68. dakikada Emre'nin yerine Zafer Uysal'ı xx , 72. dakikada da Korhan'ın yerine Cem Baki'yi x oyuna aldı. 73. dakikada Mehmet'in soldan hızla getirip ortaladığı topa arka direkte Zafer Biryol kafayı vurdu. Kaleci Zdravkov meşin yuvarlağı kontrol etti. 77. dakikada İstanbulspor'da, sakatlanan Yalçın'ın yerine İlker x oyuna dahil oldu. 80. dakikada yine Mehmet'in soldan ortasında, Zafer Biryol'un kafa şutunda, top üst direkten döndü. 85. dakikada Zafer Biryol'un sağdan yaptığı ortada, İlker kale çizgisi önünden topu kornere göndererek, gol tehlikesini önledi. 90. dakikada İstanbulspor rakip kalede etkili oldu. Mehmet Yozgatlı, sol kanattan getirdiği topu uygun durumdaki Güven ile buluşturdu. Çapraz pozisyonda kaleciyle karşıya kalan Güven'in şutunda, Majdan meşin yuvarlağı kornere tokatlayarak mutlak tehlikeyi önledi. Karşılaşma, başladığı gibi golsüz sona erdi. 
     






</TEXT>
</DOC>
