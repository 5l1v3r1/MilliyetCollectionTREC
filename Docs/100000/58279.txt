<DOC>
<DOCNO> 58279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/21/son/sondun11.html </URL>
<DATE> 2001/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de "Kraliçe'nin portresi travestiye benziyor" tartışması 
</HEADLINE>
<TEXT>

     İngiltere Kraliçesi II. Elizabeth'in önümüzdeki yıl yapılacak "tahta çıkışının altın yıldönümü" kutlamaları için Buckingham Sarayı'nda açılacak ve tamamen onun portrelerinden oluşacak sergide yer almak üzere yapılan son portresi tartışma yarattı. 
     İngiltere'nin yaşayan en ünlü ressamı olarak tanınan ve yakın zamanda manken Jerry Hall'u hamileyken kendisine çıplak poz vermeye ikna etmesiyle de bilenen Lucian Freud tarafından yapılan portre, sert eleştiriler aldı. 
     Bazı gazeteler, Kraliçe'nin yüzüne sert gölgeler koyan ressamın onu "mavi sakal"a benzettiğini öne sürerken, Bulvar gazetesi The Sun ise işi daha ileriye götürüp Kraliçe'nin portrede bir travestiye benzetildiğini ima etti. 
     Ancak 79 yaşındaki ressamın Kraliçe ile seyrek sayıda kaldığı tahmin edilen buluşmalarının sonucunda ortaya çıkan portresinin, bütün bu eleştirilere rağmen Kraliyet tarafından "dikkate değer bir çalışma" olarak görüldüğü açıklandı. 
     






</TEXT>
</DOC>
