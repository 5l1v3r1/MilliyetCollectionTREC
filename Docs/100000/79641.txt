<DOC>
<DOCNO> 79641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/son/sonspo11.html </URL>
<DATE> 2002/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatyaspor 2 - Bursaspor 1 maç bitti 
</HEADLINE>
<TEXT>

     Birinci Süper Lig'de Malatyaspor, Bursaspor'u 2-1 yendi. 
     Maçın ilk yarısı Bursaspor'un 1-0 üstünlüğüyle kapandı. 
     Karşılaşmayı yaklaşık 16 bin futbolsever izlerken, maçın başlama düdüğü ile Malatyasporlu taraftarların sahaya attıkları konfetiler nedeniyle hakem Bülent Uzun sahanın temizlenmesi için oyunu 3 dakika durdurdu. 
     7. dakikada gelişen Malatyaspor atağında Abdülkadir'in sol 
     taraftan yaptığı ortada Carlos kaleci ile karşı karşıya kaldı. Carlos vurmakta gecikince, Erkan topu kornere attı. 10. dakikada Malatyaspor kalecisi Miloşevski'nin uzaklaştırmak istediği top kısa düştü. Topu önünde bulan Moshoue sert vurdu. Kaleci topu kornere çeldi. 15. dakikada Malatyaspor atağında Evren'in uzaktan sert şutunda top az farkla auta çıktı. 26. dakikada Bursaspor atağında ceza sahasında topla buluşan Okan, Tolga'dan sıyrıldı. Okan'ın kaleye sert şutunda top az farkla auta çıktı. 31. dakikada Malatyaspor atağında Fazlı topla ceza sahasında buluştu. Fazlı'nın Carlos'a verdiği pasta, bu oyuncu topu bekletmeden kaleye vurdu. Top, kalecinin ayaklarına çarpıp dönerken, savunma oyuncuları topu uzaklaştırdılar. 35. dakikada Bursaspor atağında, Malatyaspor defansında meydana gelen karambolde sarı-kırmızılılar topu uzaklaştıramadı. Topu önünde bulan Okan, meşin yuvarlağı kalecinin sağından filelere gönderdi 1-0 Maçın kalan dakikalarında her iki takımın da çabaları başka gol getirmeyince maçın ilk yarısı Bursaspor'un 1-0 üstünlüğü ile sona erdi. Malatyaspor, maçın ikinci yarısına, Mithat'ın yerine Şakiri'yi xxx oyuna alarak başladı. 58. dakikada gelişen Bursaspor atağında, Faruk'un uzaktan şutunda top kaleci Miloşevski'de kaldı. 60. dakikada Evren'in uzaktan vuruşunda top kaleci Kelemen'den döndü. 62. dakikada, Malatyaspor'da Carlos'un yerine Löbe xxx oyuna dahil oldu. 63. dakikada, Bursaspor ceza alanında oluşan karambolde topa Evren vurdu. Meşin yuvarlak kaleci Kelemen'de kaldı. 64. dakikada Malatyaspor'dan Fazlı'nın vuruşunda top kaleciden döndü. Dönen topla buluşan Löbe'nin sert şutunda, top az farkla auta çıktı. 64. dakikada Bursaspor'dan İlhan sarı kart gördü. 65. dakikada gelişen Bursaspor atağında, Sinan topu ortaladı. Ceza alanında yükselen Okan'ın kafa vuruşunda, kaleci topu kornere çeldi. 66. dakikada Malatyaspor'dan Fazlı ve 67. dakikada Evren'in uzaktan sert şutlarında top auta çıktı. 71. dakikada Malatyaspor'un beraberlik golü geldi. Sağ taraftan gelişen Malatyasor atağında, Serkan'ın ceza alanına ortaladığı topu iyi takip eden Löbe, kafayla topu filelere gönderdi 1-1. 72. dakikada Malatyaspor'dan Evren, Bursaspor'dan da Ömer sarı kart gördü. 75. dakikada Malatyaspor'dan Ziya sarı kart gördü. 77. dakikada Malatyaspor'un 2. golü geldi. Bu dakikada orta alanda Abdülkadir'in pasında topla buluşan Şakiri, meşin yuvarlağı yaklaşık 30 metre götürdü. Ceza alanına giren Şakiri, kalecinin solundan meşin yuvarlağı filelere gönderdi 2-1 79. dakikada gelişen Malatyaspor atağında, ceza alanında topla buluşan Löbe sert vurdu. Top, kaleci Kelemen'e çarparak kornere çıktı. 82. dakikada, Bursaspor'da Faruk'un yerine Metin x oyuna dahil oldu. 90. dakikada Malatyaspor'dan Löbe sarı kart gördü. Maçın uzatma dakikalarında başka gol olmayınca, karşılaşma Malatyaspor'un 2-1'lik üstünlüğüyle sona erdi. 
     





</TEXT>
</DOC>
