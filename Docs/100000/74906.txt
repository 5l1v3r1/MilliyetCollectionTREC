<DOC>
<DOCNO> 74906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/son/soneko07.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin'de peso'nun bir miktar yükselişi halkı yatıştıramadı.. 
</HEADLINE>
<TEXT>

     Arjantin'in içinde bulunduğu ekonomik kriz ortamında, pesonun biraz olsun değer kazanması moralleri yerine getirmeye yetmedi. 
     ABD Doları karşısında Cuma gününden beri yüzde 20 değer yitiren Arjantin pesosu, dün biraz toparlandı. ABD Doları dün 3.60 peso'dan 3.10 pesoya geriledi. 
     Ancak tüketim mallarındaki fiyat artışlarının devam etmesi nedeniyle, pesonun bu toparlanması Arjantin halkının tedirginliğini yatıştırmaya yardımcı olmadı. 
     Fiyat artışlarının yarattığı hiperenflasyon korkusu, aç kalan halkı yağmacılığa teşvik ederken, bankaların önününde dolar satın almak için kargaşalar devam ediyor. 
     Ülkede büyük kabuslara neden olan 1989 yılında yaşanan hiperenflasyonun tekrarlanması endişeleri, gözlerin Uluslararası Para Fonu'na IMF çevrilmesine yol açıyor. 
     IMF'den beklenen acil yardımın gelmemesi, Arjantin'in ekonomik krizi çözmek ve olası hiperenflasyonu önlemek adına sıkı önlemlere başvurup, kısıntılara gitmesine neden oluyor. 
     
     Sokak manzaraları 
     Ekonomik krizin yarattığı parasızlık ortamı, özellikle gelir düzeyi yüksek mekanlardaki süpermarketlerin yağmalanmasına sebep olurken, bankaların önüde oluşan izdihamlar, genellikle çatışmalarla ve camların kırılmasıyla son buluyor. 
     Ülke nüfusunun dörtte birinin işsiz olduğu Arjantin'de maaşların yükselen enflasyon rağmen yükseltilmemesi ve ülkenin yarısından çoğunun günde sadece bir kaç dolar kazanması, halkı çaresizliğe itiyor. 
     Yaşanan örneklere bakıldığında, Arjantin'de kimileri ekstra para kazanmak için saçlarını, peruk yapan dükkalara satıyor. Kimi çocuklarını özel okullardan alarak parasız okullara veriyor. Kimileri ise kolay yoldan yağmacılıkla karnını doyuruyor. 
     






</TEXT>
</DOC>
