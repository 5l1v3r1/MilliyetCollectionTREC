<DOC>
<DOCNO> 61397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/son/sondun27.html </URL>
<DATE> 2002/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Paparazziler, prensesi yıldırdı 
</HEADLINE>
<TEXT>

     İsveç Prensesi Madeleine, İngilizce öğrenmek üzere geldiği Londra'da paparazzilerden bunalarak, ülkesine dönme kararı aldı. 
     Kraliyet Sarayı'ndan yapılan açıklamada, 19 yaşındaki prensesin paparazzilerin sürekli kendisini kovalanmasından bıkıp usandığını, bu yüzden ülkesine dönme kararı aldığı belirtilerek, ''Prenses Stockholm'e döndü. İngilizce öğrenmekteyken geri dönüş kararı almasının en önemli ve temel nedeni paparazzilerdir'' ifadesi kullanıldı. 
     Saray sözcüsü Elisabeth Tarras-Wahlberg, Prenses Madeleine'in sürekli fotoğraf makinalarının takibinde bulunmaktan ''yorgun düştüğünü'' ve Noel tatili için Stockholm'e döndükten sonra bir daha Londra'ya gitmemeye karar verdiğini söyledi. 
     Sarı saçlı ve mavi gözlü sportif bir genç kız olan Prenses Madeleine, Kral XVI. Carl Gustaf ile Kraliçe Silvia'nın 3 çocuğundan en küçüğü. Madeleine, sonbahardan bu yana Londra'da oturuyordu. 
     İsveç Kraliyet ailesi, halka yakın yaşam biçimleriyle çok seviliyor. Kral, Kraliçe ve çocuklarına sokaklarda alışveriş yaparken ya da kahve içerken rastlamak mümkün. 
     






</TEXT>
</DOC>
