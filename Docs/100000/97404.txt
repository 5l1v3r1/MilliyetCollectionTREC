<DOC>
<DOCNO> 97404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/23/guncel/gun07.html </URL>
<DATE> 2002/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzan ailesine İngiliz darbesi 
</HEADLINE>
<TEXT>

İngiliz Mahkemesi, kardeşlerinden haberdar olmadığını söyleyen Uzan’ın kızı Akay’a her pazar birliktesiniz’ dedi 
     NEVSAL ELEVLİ Londra 

     İngiltere Yüksek Mahkemesi, Uzan ailesinin İngiltere’deki malvarlıklarının dondurulmasına yaptığı itirazı kabul etmedi. İngiliz h kim Steel, Motorola - Uzan davasında 1.8 milyar dolarlık bir yatırımın söz konusu olduğunu belirterek, Uzanlar’ın bu yatırımın 1 milyar dolarını şirket içi manevralarla kendi çıkarları için kullandığını belirtti. Yargıç Steel, Kemal Uzan, Cem ve Hakan Uzan ve Ayşegül Akay’ın İngiltere’deki malvarlıklarının dondurulması kararına itirazlarını da bir kez daha kabul edemeyeceğini, bunun riskli olabileceğini söyledi. 
     
     Yemek yiyorsunuz’ 
     Kemal Uzan’ın kızı Ayşegül Akay’ın, kardeşlerinin işlerinden haberdar olmadığı gerekçesiyle, Kensington semtindeki 6 milyon sterlin değerindeki evine konulan ihtiyati tedbir kararına yaptığı itiraz da kabul edilmedi. H kim, bu gerekçeye katılmadığını, çünkü Ayşegül Akay’ın şirketin yüzde 24 hissesine sahip olduğunu ve alınan tüm kararlarda imzası olduğunu belirtti. H kim, "Bu aile her pazar akşamı birlikte yemek yiyip şirkete ilişkin üst düzey kararlar alıyormuş. Bu nedenle Bayan Akay’ın yapılan işlerden haberdar olmaması söz konusu olamaz. Bu yüzden itirazı kabul etmiyorum" dedi. 
     
     Mahkemeye gelin 
     H kim Steel, Motorola’nın dondurulmasını istediği malvarlıklarının sanıklar tarafından elden çıkarılacağına dair somut delilleri bulunduğunu belirtirken, bu dondurma kararının kaldırılmasının açık bir risk taşıdığını söyledi. 
     Bu arada aldığımız bilgilere göre Motorola önümüzdeki günlerde İngiliz Yüksek Mahkemesi’ne yapacağı başvuruda Cem Uzan ve Ayşegül Akay’ın mahkemeye gelerek ifade vermesini isteyecek. 
     



 GÜNCEL 




















</TEXT>
</DOC>
