<DOC>
<DOCNO> 87985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/siyaset/siy01.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa’ya 175 Evet’ 
</HEADLINE>
<TEXT>

Cumhurbaşkanı Sezer’in isteğiyle toplanacak 175 sivil toplum kuruluşu, "AB için kaybedilecek zaman yok" mesajı verecek 
     EYLEM TÜRK 

     Cumhurbaşkanı A. Necdet Sezer, Meclis’te grubu bulunan partilerin liderleriyle 7 Haziran’da gerçekleştireceği zirve öncesi, Türkiye’nin en büyük iş örgütleri ve sivil toplum kuruluşlarının toplanmasını ve tavır belirlemesini istedi. Sezer’in isteği üzerine harekete geçen İktisadi Kalkınma Vakfı İKV da TÜSİAD, TOBB, İTO, Bankalar Birliği gibi Türkiye’nin en büyük iş örgütleri dahil toplam 174 sivil toplum kuruluşunu toplantıya çağırdı. 
     Bu kuruluşların, bugün yapacakları toplantının ardından AB konusundaki tutumlarını bir bildiriyle açıklayacakları öğrenilirken, zirve öncesi sivil toplumun görüşünün ortaya çıkacağına dikkat çekildi. Özellikle idam ve anadilde eğitim gibi kritik konularda MHP Genel Başkanı Devlet Bahçeli’nin dün yaptığı açıklamaların hemen ardından yapılacak bildirinin, "MHP’ye cevap" niteliği taşıyacağı da vurgulandı. 
     
     Kararlılığımızı göstereceğiz 
     İKV Başkanı Meral Gezgin Eriş, son derece sınırlı zamanı akıllıca kullanmak gerektiğini belirterek, "Bu toplantı siyasi partilere sivil toplumun kararlılığını gösterecektir" dedi. 
     
Sivil toplumun en geniş platformu      Sivil toplumun AB zirvesine katılacak bazı kuruluşlar şöyle TOBB, İSO, TİM, TÜSİAD, TİSK, TZOB, TESK, Türk-İş, Hak-İş, DİSK, İMKB, T. Barolar Birliği, T. Bankalar Birliği, YASED, DEİK, TÜGİAD, GYİAD, MÜSİAD, TESEV, TÜRSAB, TYD, TUKODER, TEMA Vakfı, Çağdaş Yaşamı Destekleme Derneği, TEGV, KalDer, Sektörel Dernekler Platformu, Arı Hareketi, Türkiye - AB Vakfı, Türkiye - AB Derneği, TURKAB, Helsinki Yurttaşlar Derneği, Türkiye Sakatlar Konfederasyonu. 
     
Koç Avrupa Birliği dışında olamayız      Koç Holding Yönetim Kurulu Başkanı Rahmi Koç da, dün bir açıklama yaparak, Türkiye’nin kurtuluşunun AB’ye tam üyelikten geçtiğini söyledi. 14. Koç Topluluğu Spor Şenliği’ne katılan Koç, AB tartışmalarına değinerek, şöyle konuştu "Ümit ediyorum ki son gelişmelerden politikacılarımız iyi bir ders almıştır. Türkiye’nin tek kurtuluşu AB’ye tam üyelikten geçmektedir. AB yolunda gerekli düzenlemelerin yapılması gereklidir. Türkiye’yi birlik dışında düşünmek istemiyorum." 
     
TÜSİAD Tarsus’tan cevap verecek      AB konusunda verdikleri ilan nedeniyle, başta Bahçeli olmak üzere bazı siyasilerden eleştiriler alan TÜSİAD da, cuma günü Tarsus’ta yapılacak SİAD Zirvesi’nde Bahçeli’ye cevap vermeyi kararlaştırdı. Bir TÜSİAD üyesi, idam cezasının kaldırılması konusunda AB’nin aceleci davranmadığını söyleyerek, şu ifadeleri kullandı 
     "Biz kendi milli çıkarlarımız ve milli güvenliğimiz için bunu gerekli görüyoruz. Çünkü Türkiye’nin yıl sonuna kadar demokratik saygınlığına kavuşmuş bir ülke olması gerekiyor. AB ile ilişkiler somut bir perspektife oturmalı. Müzakerelerin başlaması, hem ekonomik hem siyasi açıdan çok önemli. Kıbrıs başta olmak üzere birçok uluslararası konuda demokratik bir ülke olmanın vereceği güç açısından çok önemli." 
     
Sezer Zirve yapılacak      Cumhurbaşkanı Ahmet Necdet Sezer, TBMM’de grubu bulunan siyasi parti liderleriyle 7 Haziran’da düzenlenecek AB konulu toplantının her halükarda yapılacağını söyledi. Kazakistan’ın Almatı kentinde düzenlenen Asya’da İşbirliği ve Güven Artırıcı Önlemler Konferansı’na katılan Sezer, "Başbakan toplantıya katılacağını açıkladı mı " sorusuna "Televizyondan izledim. Katılmaya çalışacağım’ dedi" karşılığını verdi. Sezer, toplantıya başka bir DSP temsilcisini davet edip etmediği sorusu üzerine ise "Hayır" yanıtını verdi. DYP lideri Tansu Çiller ise Köşk’teki zirveye Başbakan Bülent Ecevit’in katılmaması durumunda gitmeyeceği mesajını yineledi. 
     



 SİYASET 
















</TEXT>
</DOC>
