<DOC>
<DOCNO> 95034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/spor/spo04.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon iyi yolda 
</HEADLINE>
<TEXT>

Bordo-Mavili takım Almanya’da oynadığı ilk hazırlık maçında Werder Bremen’i iki golle geçti, başarılı futboluyla umut verdi 
     ALMANYA’DA yeni sezon hazırlıklarını sürdüren Trabzonspor, özel maçta Alman Birinci Ligi’nin güçlü ekibi Werder Bremen’i 2 - 1 mağlup etti. Rakibi karşısında başarılı bir mücadele ortaya koyan Bordo - Mavililer, son dakika golüyle galibiyete ulaştı. 14. dakikada Gökdeniz’in direkten dönen topunu iyi takip eden Mehmet Yılmaz, Trabzon’u öne geçirdi. 46’da Concalves, Werder Bremen adına penaltıdan skoru eşitledi. Son dakikada sahneye çıkan Feridun kafayla maçın skorunu belirledi. 
     
     Da Silva’da af bilmecesi 
     SAMET Aybaba’nın gözden çıkardığı Da Silva konusunda yönetim yumuşadı. Bugün Trabzon’a gelmesi beklenen Brezilyalı golcünün affedilebileceği öğrenildi. Başkan Özkan Sümer, "Jarro’yu gönderdik, Da Silva’yı da elden çıkarmak mantıksız olur" derken, İkinci Başkan Mustafa Bekaroğlu da, "Eski kulübünün başkanı baskı ve tehditleri sonucu ülkesinden çıkamadığını söyledi. Geçerli mazereti olduğu için affedilecek" diye konuştu. 
     
     Burdenski’den yardım 
     ALMANYA Milli Takımı’nın eski kalecilerinden ve halen Werder Bremen’in kaleci antrenörlüğünü yapan Burdenski’den, Trabzonspor’a lojistik destek geliyor. Alman hoca, Karadeniz ekibine bir gün kaleci antrenörü dersi verecek. 
     
     Jarro-Cem imzaladı 
     ELAZIĞSPOR, Jarro ve Cem ile üç yıllık mukavele yaptı. Başkan Hayrettin Karamazı, "Burhan ile de görüşmelerimiz sürüyor. Ancak yönetim olarak çok zor durumdayız. Elazığlılar’dan takıma sahip çıkmalarını bekliyoruz" diye konuştu. 
     



 SPOR 


























</TEXT>
</DOC>
