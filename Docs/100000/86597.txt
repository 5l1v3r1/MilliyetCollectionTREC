<DOC>
<DOCNO> 86597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/son/sonspo13.html </URL>
<DATE> 2002/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Senagalli yıldıza hırsızlık soruşturması.. 
</HEADLINE>
<TEXT>

     Senegal Milli Takımı'nın orta saha oyuncusu Khalilou Fadiga hakkında, bir mağazadan altın kolye çaldığı iddia edilmesi üzerine soruşturma başlatıldı. 
     Polis sözcüsü Yoo Sang-Yul, Fransa'nın Auxerre takımında oynayan Fadiga'nın adı açıklanmayan bir takım arkadaşıyla birlikte Daegu'da alışveriş yaparken bir mağazadan 230 dolar değerinde bir altın kolye çaldığını belirtti. 
     Yoo, Fadiga'nın tutuklanmadığını, sadece soruşturma yapıldığını ve yakında hakkında suç dosyası açılacağını bildirdi. 
     27 yaşındaki Fadiga, Senegal Milli Takımı'nın kilit oyuncularından 
     biri olarak tanınıyor. 
     Senegalli yetkililer, olayla ilgili henüz bir açıklama yapmadı. 
     Senegal, cuma günü, geçen kupanın şampiyonu Fransa ile finallerin açılış maçında karşı karşıya gelecek. 
     





</TEXT>
</DOC>
