<DOC>
<DOCNO> 67172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/siyaset/asiy.html </URL>
<DATE> 2002/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
AB’yle Fogg krizi 
</HEADLINE>
<TEXT>
Bu skandal karakolda biter 
AB Türkiye Temsilcisi’nin e-maillerinin "sızdırılması" diplomatik krize yol açtı. Fogg, Dışişleri Bakanlığı’na başvurarak "yasal işlem" istedi 
     ÖZGÜR EKŞİ Ankara 

     AB Türkiye Temsilcisi Karen Fogg’un, AB Komisyonu’nun Türkiye’den sorumlu biriminin sorumlusu Adriaan Van der Meer’e yolladığı e-maillerin İşçi Partisi İP tarafından açıklanmasına ilişkin tartışma giderek büyüyor. 
     İP Genel Başkanı Doğu Perinçek ve Yardımcısı Hasan Yalçın üç gündür yaptıkları basın toplantılarında, Fogg’un, Türkiye ile ilgili yazışmalarını açıkladılar. Elinde Fogg’un 300 mesajının olduğunu kaydeden Perinçek, mektupların içeriği nedeniyle Fogg’u "casusluk" yapmakla suçlarken, AB Temsilcisi’nin "persona non grata istenmeyen adam " ilan edilmesini istedi. 
     
     Fogg bakanlığa başvurdu 
     Diplomatik temsilci statüsündeki Fogg ise Dışişleri Bakanlığı’na başvuruda bulunarak "gerekli yasal girişimlerin yerine getirilmesini" istedi. İP’in iddiaları için "tartışmaya değmez" yorumu yapan Fogg, yaptığı açıklamada, "Bu iddialarda bir elektronik postanın yasadışı yollarla ele geçirilmesinden söz edilmektedir. Viyana Sözleşmesi uyarınca diplomatik temsilcilik statüsünde olan Avrupa Komisyonu Temsilciliği, konuyu Dışişleri Bakanlığı’na bildirmiş olup, gerekli yasal işlemlerin yapılmasını beklemektedir" dedi. 
     
     "Atatürk de böyle buldu" 
     Fogg’un mesajlarının nasıl ele geçirilip İP’ye verildiği sorusu da tartışılmaya başlandı. Perinçek de bu yöndeki sorulara, "Kurtuluş savaşı sırasında Atatürk İngiliz haberleşmesini nereden bulduysa ben de oradan buldum" yanıtını verdi. Dışişleri Bakanlığı yetkilileri ise Fogg’un Perinçek’in açıklamaları üzerine yaptığı başvuru konusunda bir yorum yapmaktan kaçınarak, "henüz erken" değerlendirmesinde bulundular. 
     
     Hukukçu gözüyle 
Fogg’un kişilik hakları ihlal edildi      Türkiye’nin dünyaca tanınmış Ceza Hukuku Profesörü Uğur Alacakaptan’ın Milliyet’e yaptığı açıklamalar, hukukun, Fogg’un yanında olduğunu ortaya koydu. İP - Fogg tartışmasını Milliyet’e değerlendiren Alacakaptan, Fogg’un mektuplarının İP tarafından duyurulmasının "kişilik hakları ve haberleşmenin gizliliğinin ihlali" olduğunu vurguladı. Alacakaptan "Mektup kanuna aykırı yollardan elde edilmiş. Mektupların elektronik olup olmaması durumu değiştirmez. Her durumda kanuna aykırı davranılmış" dedi. Mektubun ele geçirilmesinin suç olduğunu belirten Alacakaptan, "Bunun basın yoluyla açıklanması cezayı daha da artırır" diye konuştu. 
     
     Ne yazıyor 
     İP tarafından açıklanan e-mail’lerinde Fogg, Van der Meer’e şunları yazıyor 

</TEXT>
</DOC>
