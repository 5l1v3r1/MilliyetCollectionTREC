<DOC>
<DOCNO> 51980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/guncel/gun11.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçak karakol inşaatına HADEP’li belediyeden mühür 
</HEADLINE>
<TEXT>

     ŞEYHMUS ÇAKAN Diyarbakır DHA 

     Diyarbakır Devlet Hastanesi bahçesinde yapılan ve doktorların tepkisine neden olan Sağlık Polis Karakolu inşaatı, bir katı kaçak olduğu gerekçesiyle belediye tarafından mühürlendi. 
     Diyarbakır Emniyet Müdürlüğü’nce 165 milyar keşif bedelle ihalesi yapılan karakol inşaatı dün HADEP’li Yenişehir Belediyesi ekipleri tarafından üst katı kaçak olduğu gerekçesiyle mühürlendi. Çalışmaların durdurulduğu karakol inşaatının müteahhidi Muharrem Biten, zemin artı 2 kat olarak projeyi hazırladıklarını ifade ederek, "Kaçak denilen katı da kayıp ve sokak çocuklarının barınması için yapmıştık. Bundan Emniyet Müdürü Atilla Çınar’ın bilgisi var" dedi. 
     Emniyet yetkilileri ise kaçak olduğu belirtilen katın çocuk şube müdürlüğü olarak yapıldığını belirtirken, belediye ekipleri, proje dışında yapılan üst katın kaçak olduğunu ve yıkılması için inşaatı mühürlediklerini söyledi. 
     



 GÜNCEL 


















</TEXT>
</DOC>
