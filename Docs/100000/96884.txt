<DOC>
<DOCNO> 96884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/ekonomi/eko07.html </URL>
<DATE> 2002/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyüme yüzde 5’e gidiyor 
</HEADLINE>
<TEXT>

TOBB Başkanı Hisarcıklıoğlu, IMF heyetinin kendisine, "yüzde 5’lik bir büyüme trendine girildiğini" söylediğini aktardı 
     ANKARA Milliyet 

     TOBB Başkanı Rifat Hisarcıklıoğlu, IMF Türkiye Masası Şefi Juha Kahkonen’in kendisine Türkiye’nin yüzde 5’lik büyüme trendine girdiğini anlattığını söyledi. 
     Hisarcıklıoğlu, dün görüştüğü Kahkonen başkanlığındaki IMF heyetinin ekonominin olumlu olduğunu söylediğini kaydederken, "Bu hızla giderse biz Büyüme yok’ derken, onlar Mevsimsel arındırma ile beraber yüzde 5’lik bir büyüme trendine girildiğini’ ifade ettiler" diye konuştu. 
     "IMF’nin tereddütleri var mı " şeklindeki soru üzerine Hisarcıklıoğlu, yapısal reformların devam etmesi, çıkarılan kanunların yürürlüğe girmesi konusunda görüş belirttiklerini dile getirdi. 
     
     Belirsizliğin faturası var 
     Görüşmede siyasi belirsizlik konusunun gündeme gelmediğini söyleyen Hisarcıklıoğlu, "Sadece siyasi belirsizliğin ekonomiye bir faturası olduğunu kendileri ifade ettiler" dedi. 
     Hisarcıklıoğlu, IMF heyetine, reel faizlerin yükselmesinin faturasının ileride Türk halkı tarafından ödeneceğini vurguladıklarını belirterek, "enflasyon muhasebesi" ve "nereden buldun" düzenlemelerini içeren vergi reformunun seçimlerden önce Meclis’ten çıkarılmasını istediklerini söylediğini anlattı. 
     



 EKONOMİ 























</TEXT>
</DOC>
