<DOC>
<DOCNO> 71626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/09/yazar/guclu.html </URL>
<DATE> 2002/03/09/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Hocaların maaşı 52 
</HEADLINE>
<TEXT>

     Kamuda çalışan üç milyon kişiyi huzursuz etmek için eşit işe eşit ücret kararnamesinden daha etkili bir formül bulunamazdı. 
     Helal olsun hükümete .. 
     Gelen mesajlardan anlıyorum ki, kamuda çalışan hemen herkes huzursuz. Biri yer diğeri bakar, kıyamet ondan kopar diye bir ata sözü var. Boşuna söylenmemiş. Adım adım o noktaya doğru gidiliyor. 
     Zaten gelen son bilgiler de söz konusu kararnamenin Çankaya'ya takılacağı yönünde. Bir yandan Maliye bu yükün altından kalkamayız derken öte yandan gelen yoğun tepkiler nedeniyle Cumhurbaşkanı Sezer'in kararın yeniden gözden geçirilmesini isteyebileceği belirtiliyor. Umarız, bu aşamadan sonra bir de o kriz yaşanmaz .. 
     
Hükümetin beceriksizliği      Kamudaki ücret dengesizliğini gidermeye yönelik yasa, aylardır hatta yıllardır hükümetin gündeminde. Attıkları her adımın ne gibi sonuçlar doğuracağını çok iyi tahmin etmeliydiler. Önceliğin prof. ve doçentler ile albay ve birinci sınıf hakimlere verilmesine kimsenin itirazı yok. Ama çok daha vahim durumda olan geride kalanlar ne olacak İşte asıl rahatsızlık yaratan bu Eğer hükümet diğer kesimlere de ne zaman ve hangi oranlarda zam yapacağını açıklayacak olursa tartışmalar önemli ölçüde noktalanacaktır... 
     
Ek kaynak şart      Zam yapılacak kesimin dar tutulmasının en önemli nedeni bu düzenleme için ayrılan kaynağın 200 trilyon lira ile sınırlandırılması. Batık bankalara milyarlarca dolar akıtan hükümet, kamu çalışanlarına neden üvey evlat muamelesi yapıyor o ayrı mesele. Ama eğer bu konuda samimiyse yeni kaynaklar yaratmak zorunda. 
     Örneğin hemen her gün benzine zam geliyor. Gına getirdi. Bir zam da çalışanlar için olsa ne fark eder Ya da maç ve talih oyunlarının biletlerine yine bu amaçla yüzde 2, 3'lük bir zam yapılsa ne fark eder 
     Bir başka alternatif ise şu günlerde internette başlatılan bedelli askerlik kampanyası. Daha önce defalarca yapıldı. Belirli amaçlara yönelik kaynak yaratıldı. Bu kez de çalışanlar için olsa ne olur 
     Hükümet yeter ki bu konuda samimi olduğunu açıklasın, daha yüzlerce örnek bulunabilir. Ama sanki böylesi kaos ortamı çok daha hoşuna gidiyor... 
     
Her meslek önemlidir      Öğretim elamanlarının maaşlarının iyileştirilmesine yönelik ısrarlı takibim kesinlikle diğer meslekleri önemsediğim anlamına gelmemeli. Yapılan iş ne olursa olsun elbette hepsi de çok önemli. Bazen öyle anlar oluyor ki o hiç önemsemediğiniz meslekler kişi açısından da, ülke açısında da hayati önem taşıyabiliyor. 
     Ben ekonominin, siyasetin ya da diğer eğilimlerin değil eğitimin önemine gönül verenlerdenim. Bu yüzden bu yöndeki ısrarım devam edecektir. Profesöründen araştırma görevlisine, öğretmeninden kütüphane görevlisine kadar tüm eğitim çalışanlarının hak ettikleri ücreti almalarından yanayım. Sonuçta doktoru, mühendisi, ekonomisti, politikacıyı da yetiştiren onlar. Onları mutsuz ettiğinizde işte ortaya ancak böyle bir Türkiye tablosu çıkar. 
     Özetin özeti Koalisyon ortakları, çalışanları, dolayısıyla ülkeyi daha da huzursuz etmek istemiyorsa maaş işini ciddiye almak zorundadır. Güya bu yasa dengesizlikleri ortadan kaldıracaktı. Oysa tam aksi yönde gelişmeler oluyor izlenimi verdi. 
     
     







Rusya ve İran 


Bozuk saat 


Org. Kılınç'ın sözleri 


Denklem değişti mi 


Yönetimin K bil dışında otoritesi yok 


Rönesans subayı 


Hani "hain"di 


Hocaların maaşı 52 


Askerin mesajı... 


Şimdi bana kaybolan yıllarımı verseler 


"Paris II" 85 yıldır su altında 


Demirel, 28 Şubat, Batı Çalışma Grubu 


Yabancı hipermarketleri kovalım 


Vergiyi siz vermeyeceksiniz 


Dön baba, dönelim 


Güç odakları 1 Ordu, 2 TÜSİAD, 3 Hükümet 


</TEXT>
</DOC>
