<DOC>
<DOCNO> 58989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/son/sontur31.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Seydişehir'de fırtına yüzünden okullar tatil oldu 
</HEADLINE>
<TEXT>

     Konya'nın Seydişehir İlçesi'nde şiddetli rüzgar nedeniyle okullar, yarından itibaren 2 gün süreyle tatil edildi. 
     İlçe Milli Eğitim Müdürlüğü'nden yapılan açıklamaya göre, gün içinde saatteki hızı 88 kilometreyi bulan şidetli rüzgar nedeniyle, Kaymakamlık tarafından ilçe merkezi, 8 belde ve 31 köydeki okullarda eğitime 2 gün süreyle ara verildi. 
     Öte yandan, şiddetli rüzgar, bazı ev ve işyerlerinin camlarının kırılmasına ve çatılardaki kiremitlerin düşmesine neden oldu. 
     Şiddetli rüzgarın etkisiyle 4 ağaç devrilirken, enerji nakil hatlarında meydana gelen arızalar nedeniyle ilçe merkezinde bazı semtlere elektrik verilemiyor. 
     Meteoroloji yetkilileri, şiddetli rüzgar ve yağmurun yarına kadar etkisini yitireceğini, ancak bir sonraki gün, tekrar etkili olmasının beklendiğini belirttiler. 
     Bu arada, geçen hafta yağan kar nedeniyle Çankırı ve ilçelerinde kapalı olan köy yollarının ulaşıma açıldığı bildirildi. 
     






</TEXT>
</DOC>
