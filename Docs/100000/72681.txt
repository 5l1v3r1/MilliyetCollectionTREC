<DOC>
<DOCNO> 72681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/siyaset/siy08.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Asker İlgimiz yok’ demişti... 
</HEADLINE>
<TEXT>

Susurluk Soruşturma Komisyonu Başkanı Elkatmış, "Koman’ı iki kez çağırdık, gelmedi" açıklamasını yaptı 
     SALİHA ÇOLAK Ankara 

     Devlet görevlisi - mafya - siyasetçi ilişkilerini ortaya döken Susurluk skandalı üzerine kurulan TBMM Soruşturma Komisyonu’nun Başkanı AKP Milletvekili Mehmet Elkatmış, çalışmalar sırasında askerlerin bilgi vermediklerini açıkladı. 
     Eken’i savunan isimlerden dönemin Jandarma Genel Komutanı Teoman Koman’ı iki kez davet komisyona davet etmelerine karşın ret yanıtı aldıklarını anlatan Elkatmış, Koman’ın, "Yasalara göre ancak Cumhurbaşkanı, Başbakan ve MGK’ya bilgi verebileceğini" öne sürerek Meclis’ten bilgi sakladığını savundu. Elkatmış, Koman’ın ikinci davet karşısında da, "Bu iş bir güç gösterisine dönüşmüştür" diyerek sert bir ret yanıtı gönderdiğini belirterek şöyle devam etti 
     "Eken ile ilgili söyleyecekleri vardı da, neden o gün komisyona gelip ifade vermedi. Orduya sorduk, ilgimiz yok’ dediler, şimdi neden destekliyorlar. Biz o zaman Susurluk’un devletin içine uzandığını söylemiştik, bugünkü açıklamalar bunu kanıtlıyor." MGK’ya yaptıkları başvuruya da karşılık verilmediğini belirten Elkatmış, dönemin Genelkurmay 2. Başkanı Orgeneral Çevik Bir’den, "TSK’nin bu tür faliyetlerle ilgisi olmadığı" şeklinde yanıt geldiğini bildirdi. 
     "Askerlerle ilgili de iddialar var" anımsatması üzerine, "muhtıra gibi" bir yanıt aldıklarını söyleyen Elkatmış, Bir’in, "Bu konuda bilgi vermemize rağmen tekrar tekrar bilgi istemenizi, TSK’yı bu işin içine çekme gayreti olarak görüyoruz. Tekrar ediyoruz ki, TSK’nın bu tür olaylarla ilgisi yoktur" dediğini aktardı. 
     



 SİYASET 


















</TEXT>
</DOC>
