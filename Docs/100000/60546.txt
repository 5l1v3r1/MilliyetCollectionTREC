<DOC>
<DOCNO> 60546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/04/son/sondun03.html </URL>
<DATE> 2002/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Backstreetboys üyesi tutuklandı 
</HEADLINE>
<TEXT>

     Amerikalı ünlü müzik grubu Backstreet Boys üyelerinden Nick Carter, polise karşı gelmek suçundan tutuklandı. 
     Grubun beş üyesinden en genci olan Carter, bir gece kulübünde çıkan kavganın ardından, polisin emrine karşın kulübü terk etmemesi nedeniyle tutuklanarak, polise karşı gelmekle suçlandı. 
     Tampa polis sözcüsü Joe Durkin, Carter'ın 4 Mart'ta mahkemeye çıkarılacağını bildirdi. 
     Pop City gece kulübünde geçen salı çıkan kavga nedeniyle kulübe polis çağrıldığı, görevlilerin sükuneti sağlamaya çalıştıkları sırada Carter'ın bir kadınla tartışmaya giriştiği belirtildi. 
     Carter'dan defalarca gece kulübünü terk etmesinin istendiği, ancak Carter'ın, tüm uyarılara karşın tartışmasını sürdürdüğü ve daha sonra tutuklandığı kaydedildi. 
     






</TEXT>
</DOC>
