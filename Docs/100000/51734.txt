<DOC>
<DOCNO> 51734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/11/son/sondun14.html </URL>
<DATE> 2001/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Usame Bin Ladin "ABD'deki şarbon vakalarıyla bağım yok" 
</HEADLINE>
<TEXT>

     ABD'deki 11 Eylül saldırılarının baş zanlısı terörist Usame Bin Ladin, ABD'de medya ve kamu binalarına gönderilen şarbonlu mektuplarla ilgilerinin olmadığını söyledi. 
     Pakistanlı gazeteci Hamid Mir'in Bin Ladin ile yaptığı röportajın bugün yayımlanan bölümünde, ''ABD'deki şarbon vakalarının arkasında El Kaide'nin olup olmadığına'' ilişkin bir soruyu yanıtlayan Bin Ladin'in, gülerek, ''bu konuda hiçbir şey bilmediklerini'' söylediği belirtildi. 
     Bin Ladin, ABD'nin Afganistan'da kimyasal silah kullandığından şüphelendiğini, ''Kabil'de bir sitede, tüm vücutları kararan mücahit cesetlerinin bulunduğunu'' söyledi. 
     Mir, Bin Ladin'in ''kendinden emin, sağlıklı ve dinç göründüğünü'' yazdı. 
     Röportajın dün yayımlanan bölümünde, Bin Ladin'in ''Eğer Amerika bize karşı kimyasal ya da nükleer silah kullanırsa, biz de kimyasal ve nükleer silahlarla karşılık verebiliriz. Caydırıcı olarak bu silahlara sahibiz'' ifadesi dikkat çekmişti. 
     






</TEXT>
</DOC>
