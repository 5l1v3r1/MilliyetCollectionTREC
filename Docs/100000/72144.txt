<DOC>
<DOCNO> 72144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/son/sondun19.html </URL>
<DATE> 2002/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Her beş Portekizli'nin biri uyuşturucu kullanmış 
</HEADLINE>
<TEXT>

     Portekiz'de yapılan bir araştırma, yaklaşık her 5 kişiden birinin hayatında en az bir kez uyuşturucu kullandığını ortaya koydu. 
     Eroin kullanımı bakımından Avrupa'da başta gelen ülkelerden olan Portekiz'de devlet tarafından yaptırılan araştırmada, uyuşturucu kullandığını açıklayanların oranının yüzde 17.4 olduğu saptandı. 
     Araştırma sonucunda ayrıca, hayatında en az bir kere eroin kullananların oranının yüzde 0.7 olduğu, bu oranın İngiltere'de yüzde 1, Fransa'da yüzde 0.6, İspanya ve Almanya'da yüzde 0.4 olduğu 
     belirtildi. 
     Esrar konusunda Portekizlilerin yüzde 16.2'sinin hayatlarının bir döneminde ''joint'' içtiğini söylediği belirtilirken, bu oranın Hollanda'da yüzde 19.1, İspanya'da yüzde 19.8, Fransa'da yüzde 21.9 ve İngiltere'de yüzde 25 olduğu ifade edildi. 
     Araşırmanın, 15 ila 64 yaşındaki 15 bin kişinin katılımıyla başkent Lizbon'daki Nova Üniversitesi Beşeri Bilimler Fakültesi araştırmacılarının oluşturduğu bir ekip tarafından yapıldığı belirtiliyor. 
     






</TEXT>
</DOC>
