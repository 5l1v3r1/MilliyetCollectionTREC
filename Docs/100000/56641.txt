<DOC>
<DOCNO> 56641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/son/soneko21.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Mercedes 403'lerin toplatılmasına görevsizlik kararı 
</HEADLINE>
<TEXT>

     Konya Ereğli Ağır Ceza Mahkemesi'nin, Karapınar Asliye Ceza Mahkemesi'nin Mercedes O 403 otobüslerinin toplatılmasıyla ilgili olarak görevsizlik kararı verdiği bildirildi. 
     Mercedes Benz Türk'ten yapılan yazılı açıklamada, bir üst mahkeme olan Ereğli Ağır Ceza Mahkemesi'nin, Karapınar Asliye Ceza Mahkemesi'nin kararını Yargıtay'ın inceleyeceği sonucuna vardığı kaydedildi. 
     Mercedes Benz Türk A.Ş. ve otobüs firmalarının Karapınar Asliye Ceza Mahkemesi'nin kararı aleyhine Ereğli Ağır Ceza Mahkemesi'ne itiraz ettikleri hatırlatılan açıklamada, şu görüşlere yer verildi 
     ''Karapınar Mahkemesi'nin kararını hem Karapınar Savcısı, hem de Mercedes-Benz Türk'ün davalı yöneticileri temyiz etmişlerdi. 
     Karapınar Mahkemesi'nin bundan önce Nisan 2001'de verdiği toplatma kararına karşı, nihai karar olmadığı için Ereğli Mahkemesi'ne itiraz edilmişti. Kararı inceleyen Ereğli Mahkemesi de hukuka aykırı bularak bozmuştu. Bu kez Karapınar Mahkemesi, toplatma kararını nihai kararın içine sokarak Ereğli Mahkemesi'nin yeniden değerlendirmesini önlemiş oldu. Şimdi konuyu Yargıtay çözecek.'' 
     






</TEXT>
</DOC>
