<DOC>
<DOCNO> 63465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/21/son/sontur16.html </URL>
<DATE> 2002/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyuşturucudan yargılanan sanık yalvardı "Kurtarın beni" 
</HEADLINE>
<TEXT>

     Samsun'da görülen bir uyuşturucu davasında tutuklu sanık, ''Bu illetten kurtulmak istiyorum'' diye hakime yalvararak tedavi ettirilmesini istedi. 
     Samsun 2. Ağır Ceza Mahkemesi'nde, esrar satmak ve içmek suçlarından yargılanan Muhittin Gedikoğlu 58 , uzun zamandır esrar içtiğini, ancak çok istemesine rağmen kendi iradesi ile bu alışkanlıktan kurtulamadığını söyledi. 
     ''Cezaevinde esrar bulamadığım zaman limon kabuğu içiyorum'' diyen sanık, duruşma hakimine yalvararak, ''Ne olur hakim bey bu illeten kurtulmak istiyorum. Tedavi görmem için yardım edin ve bu alışkanlıktan kurtulayım, bıktım artık'' diye konuştu. 
     Aynı davanın diğer tutuklu sanığı Recai Gökşen 41 ile tutuksuz sanıklar Hidayet Şen 59 ve Mehmet Şen 33 ise ''Bir daha esrar içmeyecekleri'' konusunda hakime söz verdiler. 
     Mahkeme heyeti, sanık Muhittin Gedikoğlu'nun bağımlılık durumunun belirlenerek tedavisinin gerçekleştirilmesini kararlaştırırken, duruşma eksikliklerin giderilmesi için ertelendi. 
     






</TEXT>
</DOC>
