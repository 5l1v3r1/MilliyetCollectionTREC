<DOC>
<DOCNO> 52136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/son/sontur22.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da 18 değnekçi gözaltında... 
</HEADLINE>
<TEXT>

     Fatih, Eminönü ve Şişli'de, işyeri önleri ile kaldırımlara araçlarını park eden vatandaşlardan ''otopark ücreti'' adı altında para topladıkları belirlenen 18 kişi yakalandı. 
     İstanbul Organize Suçlar Şube Müdürlüğü'nden alınan bilgiye göre, otopark konusunda gelen şikayetlerin değerlendirilmesi sonucu, Fatih, Eminönü ve Şişli'de yasadışı yollardan otopark ücreti aldıkları belirlenen şebekelere yönelik operasyon başlatıldı. 
     Operasyonlarda, işyeri önleri ile kaldırımları otopark olarak kullanarak vatandaşlardan para aldıkları belirlenen ve ''değnekçi'' diye anılan 18 kişi gözlem altına alındı. 
     Yakalanan kişiler arasında, ''Türk Ticaret Bankası'nın resmi ihalesine fesat karıştırmak'' ve ''cürüm işlemek amacıyla oluşturulan teşekküle üye olmak'' suçlarından İstanbul DGM'de tutuklu yargılanan işadamı Mustafa Kefeli'nin yeğeni Zeynep Öz'ün de bulunduğu bildirildi. 
     






</TEXT>
</DOC>
