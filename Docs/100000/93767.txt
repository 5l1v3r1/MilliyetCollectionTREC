<DOC>
<DOCNO> 93767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/ekonomi/aeko.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
DERVİŞ’İN ZİRVE ÇIKIŞI 
</HEADLINE>
<TEXT>
Dalgalanmanın nedeni hastalık ve AB kriterleri 
Derviş, ekonomi zirvesinde açık konuştu Teknik olarak bir eksiğimiz yok. Dalgalanmanın iki nedeni var. Birisi Sayın Başbakan’ın rahatsızlığı, diğeri de yerine getirilmeyen Kopenhag kriterleri 
     SERPİL ÇEVİKCAN Ankara 

     Başbakan Ecevit’in hastalığıyla eşgüdümlü olarak ekonomide yaşanan dalgalanlanmaların masaya yatırıldığı zirve, siyasi belirsizlikten yakınan Devlet Bakanı Kemal Derviş’in aynı yönde çıkışına sahne oldu. Derviş’in zirvede "Teknik olarak bir eksiğimiz yok. Dalgalanmanın iki sebebi var. Birisi sizin rahatsızlığınız, diğeri de yerine getirilmeyen Kopenhag kriterleri" dediği öğrenildi. 
     Zirvede Derviş’in bu sözleri üzerine konuşan ANAP lideri Mesut Yılmaz’ın ise Ecevit’e, "Sayın Başbakan’ın rahatsızlığı etrafında yapılan spekülasyonlar sağlık durumunun iyi olduğunu gösteren doktor raporu ile açıklanarak önlenebilir" önerisini dile getirdiği öğrenildi. 
     MHP lideri Devlet Bahçeli’nin ise Ecevit’in sağlık durumunun muhalefet ve bazı kesimlerce istismar edildiğini, saygısızlık ölçüsüne varan kampanyalar yürütüldüğünü kaydettiği belirtildi. 
     
     Daha önce hastalık mı vardı 
     Başbakan Yardımcısı Hüsamettin Özkan’ın ise Başbakan’ın sağlık durumunun fırsat bilindiğini ve bahane olarak kullanıldığını belirterek, "Daha önce çok daha ağır krizler yaşadık. O zaman da Başbakan’ın hastalığı mı vardı Bunlar Sayın Başbakan’ı ve hükümeti yıpratmak için kasıtlı olarak gündemde tutulmaya çalışılan konulardır. Biz hükümet olarak güçlü olduğumuzu, programın arkasında bulunduğumuzu ve çalışmalarımızı normal sürdüreceğimizi açıklarsak, bu spekülasyonların etkisi azalır" dediği öğrenildi. 
     
Ecevit Sağlığımın iyiye gittiği biliniyor      Başbakan Ecevit zirvede, sağlığı ile ilgili tartışmada şöyle dedi 
     "Her şey benim sağlığıma bağlanıyor ama bu yaklaşım doğru değil. Bunu mümkün olduğunca izah etmeye çalıştım. Sağlık durumumun iyiye gittiği biliniyor. Yapılan eleştiriler ortaya yeni bir model koymuyor. Bir kampanya yürütülüyor. Biz çalışmalarımızı normal olarak sürdürmeliyiz" 
     
İnisiyatif yeniden ele alınıyor      Başbakan Bülent Ecevit’in ekonomide yaşandığı iddia edilen koordinasyonsuzluk konusunda inisiyatif almaya hazır olduğunu belirterek, Derviş’e mesaj verdiği öğrenildi. Kopenhag kriterleri konusunun uzun bir süre tartışıldığı ve zirve açıklamasına da özellikle yansıtıldığı belirtildi. Bahçeli’nin bu bölümde herhangi bir çekince öne sürmediği kaydedildi. 
     Öte yandan toplantıya katılan bürokratlar ve bakanların Ecevit’in sağlık performansını iyi buldukları, Başbakan’ın zirve sırasında Köşk’e yaptığı ziyaret dışında "özel bir dinlenme" için ara vermediği kaydedildi. 
     
     20 dakika egzersiz 
     Zirvenin ikinci saatinde ayrılarak Cumhurbaşkanı Sezer ile 10 dakikalık bir görüşme yapan Ecevit’in sabah saatlerinde sadece fizyoterapistiyle 20 dakika günlük hareketlerini yaptığı öğrenildi. Bu kez her zaman kullandığı kapıdan giriş yaparak üç basamak merdiven çıkan Ecevit’in ofisine öğlen tepsi içinde bir tencere yemek getirildi. 
     
Yedi bakan, beş bürokrat katıldı      Zirveye Başbakan yardımcıları Devlet Bahçeli, Mesut Yılmaz, Hüsamettin Özkan, Devlet bakanları Kemal Derviş, Tunca Toskay, Maliye Bakanı Sümer Oral, DPT Müsteşarı Akın İzmirlioğlu, Hazine Müsteşarı Faik Öztrak, Maliye Bakanlığı Müsteşarı Ertan Dikmen, Merkez Bankası Başkanı Süreyya Serdengeçti, Bankacılık Düzenleme ve Denetleme Kurulu Başkanı Engin Akçakoca katıldı. Yılmaz, zirveden ayrılırken, elinde birçok dosya bulunan Özkan’ı da aracına aldı. 
     
Görüntüye dikkat ve daha sıkı koordinasyonZirve, Derviş’in önerdiği özel kurul’ önerisi yerine bakanların daha sık toplanmasını’, ve uyum görüntüsü verilmesini’ kararlaştırdı 
     ANKARA Milliyet 

     Başbakanlık Resmi Konutu’nda gerçekleştirilen ekonomi zirvesinden, "Kamuoyuna yanlış görüntü verilmemesine özen gösterilmesi’ ve ekonominin koordinasyonu için Bakan Derviş’in önerdiği bakanlardan oluşan üst kurul’ oluşturulması yerine, ekonomi ile ilgili bakanların daha sık toplanması kararı çıktı. 
     
     Kararlılık vurgulandı 
     Zirvede, mayıs başına kadar sorunsuz ilerleyen ekonomide son haftalardaki olumsuz gidişin nedenleri tartışıldı. Yaklaşık dört saat süren zirveden sonra yapılan açıklamada, programın kararlılıkla uygulanacağı, seçimin de zamanında yapılacağı vurgulandı. 
     Açıklamada şöyle denildi 
     "Mayısa kadar program büyük ölçüde uygulanabilmiş, hedefler tutturulmuş veya aşılmıştır. Ancak mayıs sonundan itibaren dünya fianans piyasalarındaki Türkiye ile ilgili olmayan gelişmeler ve yurtiçi tartışmalardan kaynaklanan belirsizlik ortamı yaratılmak istenmiştir. Programın kararlılıkla uygulanmasına, seçimin zamanında yapılmasına, koalisyon hükümetnin uyumu ve devamı konusunda kamuoyuna yanlış görüntü verilmemesine özen gösterilecektir. Ekonomide eşgüdüm için, ilgili bakanlık ve kuruluşların kısa zaman aralıklarıyla toplanmasına karar verilmiştir." 
     



 EKONOMİ 



















</TEXT>
</DOC>
