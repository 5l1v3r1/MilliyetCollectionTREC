<DOC>
<DOCNO> 77279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/yasam/ayas.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir tek çetecilerle tiyatro yapamadık’ 
</HEADLINE>
<TEXT>

Tiyatrocu Turgay Tanülkü’nün sahnesi cezaevleri, izleyicisi mahk mlar... Rol arkadaşları ise kapkaççısından katiline bir grup hapishane sakini 
     ELİF KORAP İstanbul 

     Turgay Tanülkü bir tiyatrocu aynı zamanda bazı televizyon dizilerinden de tanıdığımız popüler bir oyuncu... Ancak onu meslektaşlarından ayıran en büyük fark sahnesi’... Çünkü o, mahk mlarla çalışıyor’, oyunlarını yine mahk mlara sergiliyor. Son olarak da Bayrampaşalı mahk mlarla hazırladığı tiyatro oyunuyla son olarak gündeme geldi. 
     
     Firar edecekti ama...’ 
     Tanülkü, 20 yıldır çeşitli cezaevlerinde tutuklu ve hükümlülerle birlikte tiyatro oyunları hazırlıyor. Bugüne dek tam 1220 mahk mla çalışan Turgay Tanülkü’nün bu konuda ilginç, garip, bazen de gülünç anısı çok... Yıllar önce yaşadığı bir olayı şöyle anlatıyor "Ulucanlar’da bir oyun hazırlıyordum. Konyalı bir mahk m gala gecesi karmaşadan yararlanıp firar etmeyi düşünmüş. Bunu duydum ve Böyle bir şeyi yaparsan bir daha burada tiyatro yapılamaz’ dedim. Vazgeçti, bu gerçekleşseydi, bir daha cezaevinde tiyatro yapamazdık." 
     İlk kez Ankara Ulucanlar Cezaevi’nde çalışmalarına başladığını belirten Tanülkü, son oyunu hazırladığı Bayrampaşa Cezaevi’nde herhangi bir kısıtlamayla karşılaşmamış. 
     "Düşünce suçlusuyla da, adli suçlularla da çalışabildim. Yalnız çetecilerle çalışmadım" diyen Tanülkü, Bayrampaşa günlerine ilişkin şunları anlattı "Prova yaparken hiçbir gardiyan bizi beklemedi. 2.5 ay boyunca her gün cezaevine gittim. Gece 01.30’a kadar çalışıyorduk. Bir kadın rolü oynanacaksa önce Türkiye’de kadın olmanın ne demek olduğunu anlatmak zorundasınız. Örneğin bir kadın öldürdüyse, kendi işlediği suçun önemini, neyi yok ettiğini anlaması gerekiyor. Önceleri diğer mahk mlardan Kadını mı oynuyorsun ya da artist misin ’ sorusu geliyordu. Oyun çıktıktan sonra eleştirilerin yerini hayranlık aldı." 
     
     Sıra kadınlarda...’ 
     Tiyatronun cezaevindekiler için farklı bir önem taşıdığını söyleyen Tanülkü şöyle diyor "Ben Bayrampaşa Cezaevi gibi bir yerde 2 bin 500 mahk mla tiyatro adına bir barış sağlayabiliyorsam, 15 arkadaşları sahnede oynarken insanlar ses çıkartmıyorsa, gardiyanlar parmak uçlarına basarak dolaşıyorsa, bu bir barıştır." Turgay Tanülkü şimdilerde, kadın mahk mlarla çalışma yapmak üzere bir proje hazırlıyor. 
     



 YAŞAM 
























</TEXT>
</DOC>
