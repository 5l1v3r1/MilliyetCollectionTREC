<DOC>
<DOCNO> 98538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/son/sontur22.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ne çaldığının farkında değil... 
</HEADLINE>
<TEXT>

     Antalya'nın Kemer İlçesi'nde bir kadına ait, içerisinde 80 bin dolar değerinde elmas yüzük bulunan çantayı alarak kaçan hırsız, Antalya polisi tarafından kısa sürede yakalandı. Hırsız ifadesinde, ''Yüzükten haberim yok. Cüzdanı alıp, çantayı atacaktım'' dedi. 
     Antalya'nın Kemer İlçesi'nde meydana gelen olayda, adının açıklanmasını istemeyen bir kadına ait içerisinde 80 bin dolar değerinde bir elmas yüzüğün ve 10 bin dolar değerinde pırlanta bilekliğin bulunduğu çanta, bir kapkaçcı tarafından çalındı. 
     Durumun polise bildirilmesi sonucu Antalya'dan Kemer'e gönderilen özel bir ekip, kısa sürede kapkaçcı Aydın Çubukçu'yu 44 çantayla birlikte yakalayarak, Antalya Asayiş Şube Müdürlüğü'ne getirdi. 
     Burada sorguya alınan Çubukçu 44 , ilk ifadesinde ''Benim yüzükten haberim yok. Cüzdanı alıp, çantayı atacaktım. Fakat buna fırsat bulamadım'' dediği öğrenildi. 
     Polis, çantanın özel bir bölmesinde elmas yüzüğü ve pırlanta bilekliği buldu. 
     Çubukçu'nun, daha önce birçok kez kapkaç ve hırsızlık suçlarından hüküm giydiği ve emniyetteki sorgulamasının ardından adliyeye sevk edileceği bildirildi. 
     Öte yandan, üzerinde kalp şeklinde 8.89 gram elmas taş bulunan yüzüğün yaklaşık 80 bin dolar değerinde olduğu ve Türkiye'de bu yüzükten sadece iki adet bulunduğu bildirildi. 
     





</TEXT>
</DOC>
