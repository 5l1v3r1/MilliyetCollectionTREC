<DOC>
<DOCNO> 80708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/27/yazar/tamer.html </URL>
<DATE> 2002/04/27/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
İlacı bırak, dansöze bak 
</HEADLINE>
<TEXT>

     İbrahim Tatlıses'in sevgililerinden dansöz Asena'ya, Cem Yılmaz'ın oynadığı reklam filminde sadece adı geçtiği için 60 bin dolar ödenmiş. Haber dünkü Hürriyet'in 1. sayfasının tepesinde. Zaten artık büyük gazetelerimizin baş sayfalarında kimin kiminle ne yaptığının özel bir yeri var. İbrahim Tatlıses'in sevgilileri o gün uslu uslu oturmuşlarsa, Yasemin Kozanoğlu ne güne duruyor 
     Dansöz Asena yatsın kalksın, bizim büyük gazetelere ve televole kültürlü televizyonlarımıza duacı olsun. Aksi halde bir reklam filminde adı geçti diye 60 bin doları cebe indirmeyi rüyasında bile göremezdi... 
     Dün sabah gazeteye gelirken haberi radyoda duyan şoförüm, "Dansöz olmak varmış" dedi hafif hayıflanarak. Yalnız bu temennisi kendisiyle mi, benimle mi ilgiliydi orasını pek anlayamadım. Genç kızlarımızın dansöz olma hevesleri, dünden beri daha da artmıştır artık. Ama sadece dansöz olmak yetmiyor. Tatlıses gibi birinin sevgilisi olmanız, hatta zaman zaman dayak yemeniz, yatak odanızda olup bitenleri kamuoyuyla paylaşmanız falan da gerek 
     Yerli ilaç sanayiimizin duayenlerinden Fako'nun sahibi Kaya Turgut da oturmuş bana uzun uzun mektup yazmış, tablolar yollamış. İlacın etrafında günlerdir yazdığım yazılara katkıda bulunmak istiyor. 
     Dansöz haberleri dururken Kaya Bey'in uyarıları ne kadar ilginizi çeker bilemiyorum. Ancak ilaç konusuna son noktayı, Kaya Turgut'un gönderdiği rakamlardan birkaçı ve önemli bir sorusuyla koymak istiyorum 
     " ... SSK'nın sağlık harcamalarında ilacın payı 46.8 gibi çok yüksek bir orandır. Bağ - Kur'da bu oran 59'a yükselmektedir. Bakanlıkların sağlık harcamalarında ilaç ve hastane dışı ayakta tedavi giderleri payı 67, Milli Savunma Bakanlığı'nda 52, üniversitelerde 91, KİT'lerde 45, belediyelerde 88'dir. 
     ... Bugün SSK'nın ilaç fabrikalarına 4 ay gecikmeyle 300 trilyon, Bağ - Kur'un ise eczanelere 1 katrilyona yakın borcu vardır. Bu durumu dahi taşıyamayan sosyal güvenlik kurumları, patentli ilaçlar için Veri Koruma hemen devreye girecek olursa, harcamalara her yıl binecek 1 milyar dolarlık ek yükü nasıl karşılayacaktır " 
     
     Sezer'le birlikte plaket alamayacağım 
     1. Uluslararası Trafik ve Yol Güvenliği Kongresi'nin açılışında Cumhurbaşkanımız Ahmet Necdet Sezer'le birlikte plaket alacağım diye seviniyordum. Ama olmadı. Hata bende. Sezer'in ödül - plaket falan kabul etmediğini unutuvermişim. 
     8 - 9 Mayıs günleri Ankara'da toplanacak Uluslararası Trafik ve Yol Güvenliği Kongresi'nin Düzenleme Kurulu Başkanı olan Gazi Üniversitesi Trafik Planlaması ve Uygulaması Ana Bilim Dalı Başkanı Prof. Süleyman Pampal'la ilk konuşmamızda trafik sorununa katkılarından dolayı Sezer'in yanı sıra aralarında Türkiye Trafik Kazaları Yardım Vakfı Başkanı Prof. Dr. Rıdvan Ege, TRT Genel Müdürü Yücel Yener ve benim de bulunduğum 7 kişiye plaket vereceklerini haber vermişti. 
     Pampal'la bir hafta kadar sonra ikinci kez konuştuğumda Sezer'in prensip olarak hiçbir ödül ve plaketi kabul etmediğini öğrendim daha doğrusu hatırladım . Önce Cumhurbaşkanımızla birlikte plaket alamayacağım diye üzüldüm, ama sonra iyi ki ödül - plaket kabul etmeyen bir Cumhurbaşkanımız var diye sevindim. Aslında Sezer, arabasını her kırmızı ışıkta durdurarak ve ısrarlara rağmen geri adım atmayarak, kangren haline gelmiş trafik sorunumuzun önemli bir aya- nek davranış sergiliyor. Dolayısıyla nice trafik ödülleri almış selefi Amca'mıza göre bu plaketi fazlasıyla hak ediyor. Ama kendisine sorsanız tevazu içinde "Ben ödül alacak bir şey yapmadım ki deyip geçiverir. 
     Aslında ödüller ve plaketler, herkese, her yerde ve her vesileyle verilir hale geldi. Kendi hesabıma ben de bana önerilen ödül ve plaketlerin çok azını kabul ediyorum. Trafikte Ortak Akıl Platformu TRAP için ayırdığım zamanı, harcadığım çabayı ve yazdığım yazıları düşününce bu plaketi göğsümü gere gere alabilirim diye düşünüyorum. 
     
     







Tayyip olayı 


"Kışla - Cami" anlaşmazlığında Washington'un etkisi... 


Yanlış dersler 


Karanlık basınca... 


Yaşam kalitesini ararken 


Kışlayla demokrasi, camiyle irtica... 


Erdoğan ve "jet lag" 


Bunları biliyor muydunuz 


Yüksek Öğretim Şurası acilen toplanmalıdır 


Ufak adımlar politikası 


Aşk romanları olmasa aşk bilinemezdi ’ 


Kamuyu aydınlatma’ 


Meğer okuyan varmış... 


Bayar'la Sakarya'da ilk cuma 


İlacı bırak, dansöze bak 


Madem Ki Öyle, Al Sana Böyle 


Dövizde dar alanda paslaşmalar’ 


</TEXT>
</DOC>
