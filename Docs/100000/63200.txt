<DOC>
<DOCNO> 63200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/20/magazin/mag01.html </URL>
<DATE> 2002/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Azimle çok çalıştı ve assolist oldu 
</HEADLINE>
<TEXT>

Üç aydır her akşam prova yapan manken Petek Dinçöz, Huysuz Virjin sınavını da geçerek assolistliğe adım attı... 
     EĞLENCE dünyasında ses kadar fiziğin de önemli olduğu gerçeğinin son örneği manken Petek Dinçöz, artık assolist olarak sahneye çıkmaya hazır. Büyük bir hırsla üç aydır her akşam, 1 Şubat’ta sahne alacağı Günay’da 18 kişilik orkestrasıyla prova yapan Dinçöz, önceki gece de Huysuz Virjin’in önünde, İzel’in Bebek isimli şarkısını seslendirdi. Ve Huysuz Virjin’, "O kadar güzelsin ki, kadınlar seni dinlemeye gelirken kocalarını getirmeyecek" diyerek, kendine has uslübuyla çiçeği burnunda assoliste tam not verdi. 
     
En cesurları benim’      KIVRAK dansı ve esmerliğiyle Latin yıldız Jennifer Lopez’e benzetilse de, Dinçöz’ün örnekleri, magazin dünyasının triosu’ Sibel - Hülya - Gülben. Bende Kaldı’ isimli single’ıyla müzik dünyasına adım atan Dinçöz, Sibel Can’ın yorumunu ve dansını, Gülben Ergen’in cilvesini, Hülya Avşar’ın da hırsını örnek almış. Akıl hocasının da Seda Sayan olduğunu söyleyen Dinçöz, sahnesini de şöyle özetliyor "Sahnede hem showgirllük, hem kıyafet taşıyıp mankenlik hem şarkıcılık yapacağım..." 
     
Sanki 40 şarkılık assolist      DİNÇÖZ’ün dört ayda oluşturduğu repertuvarında şimdilik 40 şarkı var. Sahne aldığı her gece 19 şarkı seslen-direcek Dinçöz, Küçükken dinlediğimde bu şarkılar uykumu getirirdi ama şimdi hepsini ezbere biliyorum ve söylerken keyif alıyorum’ sözleriyle tanımlayan genç mankenin sahne kostümleri de, yaşına uygun tasarımlardan oluşuyor. Ama bu, Dinçöz’ün umurunda bile değil. "Blucinle de çıksam yaşım kaldırır, halk beni yadırgamaz" diyen "eski manken, yeni assolist", artık oyunculuk tekliflerini de değerlendirecek. 
     
Petek için ne dediler      YAŞAR ÇAKMAK 

     Günay’ın sahibi Günay Tuncer Artık izleyenler eğlenceye ve görüntüye bakıyor. Benim gördüğüm Petek’in sahne görüntüsü ve şova dönük hareketleri çok iyi. İstediğim de bu zaten. Kısa zamanda azimle çok iyi yerlere geleceğine inanıyorum, inanmasam zaten çıkartmam. Ben şimdiye kadar hiç aldanmadım. 
     Orkestra şefi Bülent Altınbaş Petek piyasada yeni yetişenlerin hepsinden çok daha iyi. Gülben’e rakip gösterebilirim ama Hülya Avşar için biraz daha zamana ihtiyacı var. 
     



 MAGAZİN 














</TEXT>
</DOC>
