<DOC>
<DOCNO> 71425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/08/spor/spo04.html </URL>
<DATE> 2002/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sümer’den ters köşe 
</HEADLINE>
<TEXT>

Trabzon Başkanı, kongre kararı bekleyenleri hüsrana uğrattı, Briegel ile devam edeceklerini açıkladı 
     BORDO - Mavili kulüpte kongre tartışmalarının yaşanması düşünülen olağanüstü yönetim kurulu toplantısından beklentilerin aksine kararlar çıkması şaşkınlık yarattı. 24 yöneticinin katıldığı toplantıda genel kurul konusu tartışmaya dahi açılmadı. Beş saate yakın süren zirve sonrası Sümer, Teknik Direktör Hans Peter Briegel ile gelecek sezon da devam edeceklerini açıkladı. 
     BAŞKAN Sümer, "Sezon sonunda hazırlık kampını Almanya’da yapacağız. Transferde tüm yetkiyi Briegel’e bırakacağız. Futbol şubesini yeniden hayata geçirmeyi düşünmüyoruz. Olağanüstü kongre gündeme hiç gelmedi. Aralık’a kadar buradayız" dedi. Sümer, Trabzon Limanı’nın kulübe kazandırılması için Mart’ta Ankara’ya gidip, konuyu netleştireceklerini de sözlerine ekledi. 
     



 SPOR 






















</TEXT>
</DOC>
