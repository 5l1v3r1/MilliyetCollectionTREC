<DOC>
<DOCNO> 81756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/ekonomi/eko12.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara’da pompa eylemi 
</HEADLINE>
<TEXT>

K r payının artırılmasını ve kredi kartı komisyonunun düşmesini isteyen 280 benzin istasyonu sahibi satışlarını durduracak 
     ANKARA Milliyet 

     Ankara’da bulunan 280 benzin istasyonunun sahibi, taleplerinin yerine getirilmemesi halinde 13 Mayıs Pazartesi günü saat 08.00’den itibaren 24 saat boyunca akaryakıt satmayarak, uyarı eylemi yapma kararı aldı. Benzinciler, taleplerinin yine yerine gelmemesi halinde 20 Mayıs Pazartesi günü ise süresiz olarak akaryakıt satışını durduracaklarını açıkladı. 
     Ankara Ticaret Odası ATO Başkanı Sinan Aygün’ün başkanlığında 205 benzin istasyonunu temsilen toplanan 132 istasyon sahibi, bir deklarasyon yayımlayarak taleplerini sıraladı. İstasyon sahipleri yapılan oylama sonucunda bayi brüt gelirlerinin k r paylarının mevcut yüzde 4.5’ten 1998 yılında olduğu gibi yüzde 12 seviyesine çekilmesini, kredi kartı komisyon oranlarının yüzde 1.5 - 2 seviyesine getirilmesini ve bayii k rının akaryakıt dağıtım şirketleri k rından ayrılmasını istedi. 
     Aygün başkanlığında sekiz kişilik bir komisyon kuran istasyon sahipleri, 13 Mayıs’a kadar taleplerini Devlet Bakanı Kemal Derviş’e bağlı bulunan Hazine’ye ve Enerji Bakanlığı’na iletecekler. Sonuç alınamaması durumunda ise 13 Mayıs günü 24 saat boyunca akaryakıt satışını durduracaklar. Aynı zamanda kamuoyu oluşturmak amacıyla bütün istasyonlara, "Batıyoruz, 13 Mayıs’ta kapatıyoruz" yazılı bez afişler asılacak. 
     
     Derviş reddedince toplandılar 
     Bayi gelirlerinin düşüklüğünü Petrol Ş rası’nda da gündeme getiren benzin istasyonu sahiplerinin kendisiyle görüştüğünü söyleyen Aygün, "Bu konuyu görüşmek için 15 gündür Derviş’ten randevu talebinde bulunuyorduk ama hep reddetti" dedi. Aygün, "Ben eylem kararı beklemiyordum. Oylarıyla bu kararı verdiler. Eylem yapılırsa ambulans, itfaiye ve polis arabalarına satış yapılacak ama bunun dışında kimseye satış yapılmayacak" diye konuştu. 
     



 EKONOMİ 























</TEXT>
</DOC>
