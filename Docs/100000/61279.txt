<DOC>
<DOCNO> 61279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/astro/index.html </URL>
<DATE> 2002/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğlene kadar dikkat 
</HEADLINE>
<TEXT>

Bugün Ay, 11.58’de Yay’a geçiyor. Günün ilk yarısında yapacağınız anlaşmalar rahat sonuçlar getirmeyebilir. Neyse ki öğleden sonra rahat ve deneyime açık bir atmosfer içindeyiz. Koç, Aslan ve Yay burçları bu değişiklikten özellikle fayda görebilirler. Koç’lar kendilerini sıkan koşullara daha fazla dayanamayarak değişiklik arayacak. Atılımcı ruhu sayesinde kendi şansını yakalaması kolay olabilir. Boğa’lar değişen koşullardan ötürü kendini bir miktar yalnız ve yanlış anlaşılmış hissedebilir. Parasal konularda daha duyarlı olması gerekiyor. İkizler ise bugün şaşkına dönecek. Kararsız kalmak, sürekli fikir değiştirmek üzerine usta olan İkizler için bugün yine benzer huzursuzluklar, çok işe bölünme riski var. Yengeç’lerin kendilerini toplaması lazım. Son birkaç gündür keyfine düşkün günler geçiren Yengeç’ler hafta ortasında kendilerine verilen yeni işlerle uğraşıyorlar. Aslan’ların keyif günü. Son günlerde yorucu bir tempoda olan Aslan’lar şimdi oturup rahat bir nefes alabilirler. Başak’lar biraz daha önlemci olmak durumunda. Bu arada evde de gerginlikler olası. Bugün Yay burcundaki Ay ve Merkür - Neptün birleşimi hayalgücü geniş olanlar için yaratıcı zamanlar getirmekte. Öğleden sonra bu atmosfer güne damgasını vuruyor. Bu arada dikkatsizlikler de olabilir. Terazi’ler de bu iyimser enerjiden yararlanacaklar. Alacakları haberler ya da iletişime yönelik yeni gelişmeler onları canlı kılıyor. Akrep’ler bugün rahat edecekler. Özellikle öğleden sonra duygusal konularda kendilerini dengeye oturmuş bulabilirler. Yay’lar önceleri sessizken, öğleden sonra harekete geçiyorlar. İlk adımı atmak için güzel bir gün. Bu arada yenilik yapabilirler. Oğlak’ların biraz dinlenmeye ihtiyaçları olabilir. Son günlerde değişik düşünceleri alan Oğlak’lar plan yapmalı. Kova’lar da son zamanlarda ortaya çıkan gerginliklerden kurtulacaklar. İşle ilgili konuları bir kenara bırakıp arkadaşlarla beraber olmak çok daha iyi. Balık’lar panik olmadan hareket etmeyi öğrenmeliler. Yeni sorumluluklar, iş hayatına ilişkin zorlu kararlar söz konusu. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
