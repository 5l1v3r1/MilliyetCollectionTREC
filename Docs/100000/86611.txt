<DOC>
<DOCNO> 86611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/son/sontur09.html </URL>
<DATE> 2002/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli'den AB için 5 şart 
</HEADLINE>
<TEXT>

     Başbakan Yardımcısı Bahçeli, Çin gezisinde AB için beş şart ileri sürdü. AB'den KADEK'in de terör listesine alınmasını isteyen Bahçeli, idam dosyasının da Meclis'e sevkini istedi. 
     Çin gezisini sürdüren Başbakan Yardımcısı Devlet Bahçeli, düzenlediği basın toplantısında Hükümet'in üç yılını değerlendirdi. Türkiye-AB ilişkilerini de değerlendiren Bahçeli, AB için beş şart ileri sürdü. 
     AB'den KADEK'in de terör listesine alınmasını isteyen Bahçeli'nin diğer şartları ise şunlar 
     "Öcalan dosyası Meclis'e sevk edilsin, AİHM'in kararı ne olursa olsun asıl irade TBMM'dir, ne yapılacağına Meclis karar versin. 
     Teröristbaşı'nın özel koşullarda tutulması için gerek kalmamıştır. Öcalan F Tipi'ne sevk edilsin. 
     KADEK ve PKK örgütlerinin elebaşıları ve militanları pişmanlıklarını dünya kamuoyuna açık bir şekilde dile getirsinler. 
     Ayrıca KADEK ve PKK örgütlerinin elebaşıları, TC Anayası'na olan bağlılıklarıın kesin ve açık bir dille açıklamalıdırlar." AB'ye üyelik sürecinin 10-12 yıl süreceğini belirten Bahçeli, AB'den de tam üyelik için kesin bir tarih vermesini istedi. 
     
     "Kıbrıs AB'ye üye yapılmamalı" 
     Bahçeli, Avrupa Birliği'nin AB Türkiye ile ilgili benimseyeceği tutumun yanı sıra, Kıbrıs konusunda alacağı siyasi kararın da çok yönlü etkileri ve sonuçları olacağını söyledi. 
     Bahçeli, "Kıbrıs'ta siyasi bir çözüm bulunmadan önce Rumların yasal olmayan başvurusu sonuçlandırılarak Kıbrıs'ın üye yapılması hem Kıbrıs sorununun çözümünü imkansız hale getirecek, hem de Türkiye ile AB arasındaki ilişkilerin geleceğini kaçınılmaz olarak derinden etkiyecektir" dedi. 
     





</TEXT>
</DOC>
