<DOC>
<DOCNO> 86032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/spor/spo07.html </URL>
<DATE> 2002/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Asya’nın en iyisi 
</HEADLINE>
<TEXT>

Asya Kupası’nın son 5 finalinde hep onlar vardı. Bunların üçünü kazanmayı başardılar. Bu, onların en başarılı olacaklarına inandıkları Dünya Kupası 
     Mehmet Demirkol 

     1994’de Belçika’yı yenip, ikinci tura çıktıklarında 1966’daki Kuzey Kore sürprizinden 28 yıl sonra bunu başaran ilk Asya ülkesi olmuşlardı. Ama 1998’de zor grupta kötü bir takımdılar. İrlanda’yla playoff oynamaya hazırlanırken, birden İran gidip Bahreyn’e yenildi ve direkt katılım hakkını kazandılar. Ama kaderleri değişmedi, İrlanda ile yine de 11 Haziran’da karşılaşacaklar. 1998’e göre takımı yeniledilerse de, savunmalarından sadece bir oyuncu değişti. En güvendikleri yönleri gittikçe artan formları. Elemelere kötü başlamışlardı, ama sonra gittikçe başarılı bir futbola ulaştılar. Bu maçların son altısında yenilmediler. Ancak oyuncularının Avrupa tecrübesine bir türlü ulaşamamaları. Gittikleri ülkelerden hemen geri dönmeleri tanıdık bir hikaye üst düzey futbolu iyi bilen oyunculara sahip olmalarını engelliyor. 
     Aslında Asya katılımcıları arasında en iyi takım onlar, ama gerçekten çok rekabetçi ve zor bir gruptalar. Formda Kamerun ve her ne olursa olsun gruptan çıkmayı başarması beklenen Almanya ile İrlanda’dan, ikisini arkalarında bırakmaları gerçekten zor. Hedefleri 1994 ruhunu canlandırmak. 3-5-2’ye daha yatkın olmalarına rağmen 4-4-2 oynuyorlar. Çok hızlı akına çıkıp, hem kanatları hem göbeği kullanıyorlar. 
     
Yıldız adayı      M.Al Daeyea 
     12 yıldır aralıksız Suudi Arabistan Milli Takımı’nın kalesi koruyor. Sami Al Jaber’le birlikte Suudi’lerin yetiştirdiği en önemli oyuncu. Hava toplarında eşsiz. Bütün ceza sahası içini kontrol etmeyi çok iyi biliyor. Tek sorunu arkadaşlarıyla anlaşmakta zorluk çekmesi ve çok özgür davranması. 
     

</TEXT>
</DOC>
