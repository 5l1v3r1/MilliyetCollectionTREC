<DOC>
<DOCNO> 95796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/15/son/sondun19.html </URL>
<DATE> 2002/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
CNN "Ecevit'i zorlu bir hafta bekliyor" 
</HEADLINE>
<TEXT>

     Türkiye'deki siyasi gelişmeleri gündemine alan CNN, Başbakan Bülent Ecevit'i zorlu bir haftanın beklediğini ileri sürdü. 
     CNN, internet sayfasında yer alan ve ''Ecevit, İktidarda Kalma Savaşı Veriyor'' başlığıyla verdiği haberde, Başbakan Ecevit'in, hükümette yaşanan kargaşaya rağmen görevde kalmak istediğini, ancak yaşanan gelişmeler sonucunda erken seçim açıklamasında bulunabileceğini iddia etti. 
     Haberde, ''Ecevit, eski dostları yeni bir siyasi parti oluşumu hazırlığında bulunduğu bir dönemde, siyasette kalma savaşına devam ediyor'' denildi. 
     ''Başbakan Ecevit'in, koalisyon ortaklarını hükümette tutmak için yokuş yukarı bir mücadeleyle karşı karşıya olduğu'' ifade edilen haberde, DSP'den ayrılan milletvekilleri ile bakanların oluşturması beklenen yeni partinin Ecevit'i erken seçime zorlayabileceği, istifaların devam etmesinin beklendiği öne sürüldü. 
     CNN, Türkiye'deki gelişmelerin, finans çevreleri, komşu ülkeler, ABD ve NATO tarafından yakından izlendiğini belirtti. 
     





</TEXT>
</DOC>
