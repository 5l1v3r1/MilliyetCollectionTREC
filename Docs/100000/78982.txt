<DOC>
<DOCNO> 78982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/guncel/agun.html </URL>
<DATE> 2002/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hoşça kal dedi ve... ölüme gitti 
</HEADLINE>
<TEXT>

Boğaziçili Sinem Meriç, sevgilisi Hakan Peker’e cep’ten, "Hoşça kal bebeğim, seni seviyorum" diye mesaj geçtikten sonra kendini astı... 
     YAŞAR ÇAKMAK BİRSEN ALTUNTAŞ 

     Boğaziçi Üniversitesi’nin Etiler’deki Superdorm Öğrenci Yurdu’nun banyosunda bilgisayar kablosuyla intihar eden 22 yaşındaki Sinem Meriç, pop müziğin ünlü yıldızı Hakan Peker’in sevgilisi çıktı. Ünlü şarkıcı, Meriç’in intihardan önce kendisine, "Hoşça kal bebeğim, seni seviyorum" diye mesaj çektiğini söyledi. Doktorlar, intihar haberini duyunca sinir krizi geçiren Peker’e sakinleşmesi için iğne yaptı. 
     
     Bir yıldır birliktelerdi 
     Yönetim Bilişim Sistemleri 3. sınıf öğrencisi olan Meriç’le arkadaşlığının bir yıl önce başladığını belirten Peker, şunları söyledi "Sinem ile bir yıldır birlikteyiz. Bu ilişki bir kaçamak değil, çok ciddi bir temelde ilerliyordu. Ailesinin de birlikteliğimizden haberi vardı, ama Sinem’in psikolojik problemleriyle uğraşıyorduk. 4 - 5 aydır psikolojik tedavi görüyordu. 15 gün önce de intihara kalkışmıştı. Bana geçtiği mesajdan bunu anladım. Y harfine basacağına z harfine basmıştı sarhoş gibi. İntihara teşebbüs ettiğini anladım. Koşup kaldığı yurda gittim, doktora götürdük ve onu kurtardık ama bu kez başardı. "Veda Busesi" isimli şarkının klibinde de oynamak istedi. Demek ki aklı hep vedadaymış." 
     
     Mesajını geç gördüm’ 
     Peker, sözlerini şöyle sürdürdü "Abisi onu birkaç günlüğüne İzmir’e götürmüştü ve döndüğünde gayet iyiydi. İntihar ettiği sırada oğlum Murat ile yemek yapıyordum. Bana Hoşça kal bebeğim, seni seviyorum’ yazan bir mesaj göndermiş. Keşke erken fark etseydim. Yurda gittiğimde binanın önünde polisler vardı. Kaybettik’ dediler. Onu iyileştirmeye çalışırken bu acı bana çok ağır geldi. Onu oğlumla İtalya’ya, Fransa’ya götürmüştüm. Sırf rahatlasın, kendisini ne kadar sevdiğimi görsün diye ama olmadı. Not ortalaması 3.5’ti. Mezun olsaydı onur belgesi alacaktı. 4 aydır hayatımı ona adamıştım, şu anda yaşadıklarımı Allah kimseye yaşatmasın." 
     
     Lise yıllığında Sinem için bu satırlar yazılmış 
Ölüme yakınlığını sevdim ben senin      REŞİT ÇAĞLIYANGİL DHA 

     Selma Yiğitalp Süper Lisesi mezuniyet yıllığında arkadaşları, Sinem Meriç’i "Bilinmez kutu ve ölüme yakın" olarak tanımlıyor. Liseden 1998’de mezun olan Sinem için kız arkadaşları şunları yazmış 

</TEXT>
</DOC>
