<DOC>
<DOCNO> 78919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/son/sonspo08.html </URL>
<DATE> 2002/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta muhalefetten olağanüstü kongreye çağrı.. 
</HEADLINE>
<TEXT>

     Beşiktaş'ta şampiyonluğun ve Türkiye Kupası'nın kaybedilmesinin ardından atağa geçen muhalefet eleştirilerini sürdürürken, kulüp başkanı Serdar Bilgili ve Yönetim Kurulu'na olağanüstü kongre çağrısında bulunuldu. 
     Büyük Birleşik Grup Basın Sözcüsü olan ve başkan adayı Hasan Arat'ın yönetim kurulu listesinde bulunan Süleyman Eren, Beşiktaş'ın geleceği için yönetim kurulunun en kısa sürede adil bir olağanüstü kongreye gitmesi gerektiğini söyledi. 
     Eren, bu yönetimin geçmiş iki yılı Beşiktaş tarihinin en başarısız dönemi olarak tarih sayfalarına yazdığını belirterek, şunları söyledi 
     ''Yönetim, istikrar diyerek nasıl kazanıldığını tüm Türkiye'nin bildiği kongreyi kazandı. 31 Mart günü vaat ettiği iki şampiyonluğu 15 gün içinde rakiplerine sundu. Başarısızlıkta ve beceriksizlikte istikrar şampiyonu oldu. Yetersiz ve ekonomik olarak aylarca ödeme yapılmayan bu kadroyla, ancak bu kadar olur. 8 yaşındaki çocukların şampiyonluğu daha fazla özlememeleri için, başarıyı elde edemeyeceklerine kendilerinin de inandığı bu yönetim, Beşiktaş'ın geleceği için en kısa sürede adil bir olağanüstü kongreye gitmelidir.'' 
     





</TEXT>
</DOC>
