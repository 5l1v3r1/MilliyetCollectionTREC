<DOC>
<DOCNO> 75632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/son/sondun02.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat'a peynir ekmek ulaştırıldı 
</HEADLINE>
<TEXT>

     İsrail ordusu, Ramallah'ta 4 aydır hapsettiği Filistin Devlet Başkanı Yaser Arafat ve yardımcılarına temel gıda malzemesi ulaştırılmasına izin verdi. 
     Dünkü büyük operasyondan beri elektriği, suyu, telefonu kesik Ramallah karargahının tek kat tek odasında Arafat, yardımcılarıyla mum ışığı ve el fenerleriyle çalışmasını sürdürdü. 
     Yardımcılarının Associated Press'e verdikleri bilgiye göre, İsrail askerleri, Arafat'ın üç katlı karargah binasına, ekmek, maden suyu, peynir, yumurta, konserve et, el feneri verilmesine izin verdi. 
     İsrail Savunma Bakanı Binyamin Ben-Eliezer, Başbakan Ariel Şaron'un Arafat'ın ''tümüyle makamından atılması önerisinin'' yarardan çok zarar getireceği yorumuna sonunda katıldığını belirtti. Eliezer, Arafat'ın terörist öbeklerle irtibatının bilfiil esarete düşmesiyle kesilmiş olacağını da sözlerine ekledi. 
     

     
</TEXT>
</DOC>
