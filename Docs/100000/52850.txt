<DOC>
<DOCNO> 52850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/18/ekonomi/eko03.html </URL>
<DATE> 2001/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet büyük değil, hantal’ 
</HEADLINE>
<TEXT>

ANAP Milletvekili Ayaydın, devlette verimliliği artırmak için hantal kurumların yeniden yapılandırılması gerektiğini söyledi 
     EKONOMİ SERVİSİ 

     ANAP İstanbul Milletvekili Aydın Ayaydın, Türkiye’de kamunun gayri safi milli hasıla GSMH içindeki payının çoğu Avrupa Birliği AB ülkesinin altında olduğunu belirterek, "Devletin büyüklüğü ya da küçüklüğünden ziyade, devletin ve verimliliğinin artırılması gerekli" dedi. 
     Ayaydın, ANAP’ın Grup toplantısında yaptığı konuşmada, "kamu tüketiminin GSMH’ye oranında AB ortalamasının yüzde 16.8, Türkiye’de ise yüzde 13.9 olduğuna dikkat çekti. Konsolide bütçe açığının GSMH’ye oranının da Türkiye’de yüzde - 10.9 olduğunu kaydeden Ayaydın, "Bu değerde bir orana hiçbir AB ülkesinde rastlamak mümkün değil" dedi. 
     
Bürokratlar devleti tıkıyor’      Ayaydın, devletin, kimsenin canını yakmadan, büyük emek kıyımlarına gitmeden, sivil toplum örgütlerinin görüşlerini göz ardı etmeden, emek verimliliğini maksimize edecek, bürokrasiyi asgariye indirecek, hantal siyasi ve iktisadi olaylar karşısında çözüm üretmeyen kamu kurum ve kuruluşlarını yeniden yapılandırması gerektiğini söyledi. Bu kuruluşlar ufak birimler haline getirilirken, çalışanların da başka alanlara kaydırılmasını öneren Ayaydın, iş akışlarında da verimlilik puanlamasının önem kazanması gerektiğini belirtti. 
     Bürokrasinin devletin önünü tıkadığını savunan Ayaydın, "Bürokratlar karar alıyor, siyasiler uyguluyor. Oysa siyasilerin karar aldığı, bürokratların uyguladığı bir mekanizma olmalı" dedi. 
     



 EKONOMİ 














</TEXT>
</DOC>
