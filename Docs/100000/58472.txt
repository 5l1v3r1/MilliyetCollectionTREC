<DOC>
<DOCNO> 58472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/son/sonspo01.html </URL>
<DATE> 2001/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Atatürk Havalimanı'nda "Denizli istifa" sesleri... 
</HEADLINE>
<TEXT>

     Fenerbahçeli taraftarlar sarı-lacivertli takımın, Diyarbakırspor'a 2-1 yenilgisinin ardından İstanbul'a dönüşünde teknik direktör Mustafa Denizli'yi istifaya davet etti. 
     Atatürk Havalimanı'nda sarı-lacivertli kafileyi karşılamaya gelen yaklaşık 50 kişilik bir gurup taraftar, Mustafa Denizli'yi yenilgiden sorumlu tutarak, istifaya çağırdı. 
     Geçen sezon şampiyonluk yolunda yapılan mücadele sırasında alınan kötü sonuçlara rağmen sürekli olarak teknik direktör Denizli'ye sahip çıkan taraftarlar, bu sefer Diyarbakırspor deplasmanından dönüşte Mustafa Denizli'yi protesto etti. 
     Kulüp başkanı Aziz Yıldırım'ın taraftarları susturma çabası da sonuç getirmedi. Taraftarların futbolculara yönelik herhangi bir protestolarının bulunmaması ise dikkat çekti. 
     






</TEXT>
</DOC>
