<DOC>
<DOCNO> 94254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/07/yazar/yilmaz.html </URL>
<DATE> 2002/07/07/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Bakü - Ceyhan su yüzüne çıkıyor 
</HEADLINE>
<TEXT>

     Devletin kaynaklarının dibe vurduğundan, ihalelerin de sonu gelmiş gibiydi. Bugünlerin en gözde projesi Bakü - Tiflis - Ceyhan Ham Petrol Boru Hattı BTC -HPBH Projesi için, yaklaşık 24 aydır sürdürülen kapsamlı Çevresel ve Sosyal Etki Değerlendirme ÇED açıklandı. 
     Toplam 1.760 km uzunluğundaki boru hattı güzergahı müteahhitlik ihalesi Tepe, Alarko, Limak ve Tekfen ve boru ihalesi de Çukurova Grubu şiretlerinden Noksel ayrıca Ümran ve Borusan konsorsiyumlarına veriliyor, BP de onaylarsa... 
     BTC Projesi'nin Türkiye bölümünün 1.4 milyar dolarlık maliyeti, uluslararası petrol şirketi BP tarafından finanse edilecek. 
     Bilemediklerimiz de var. Boru hattından geçecek petrole kaynak oluşturacak, Hazar Denizi'ndeki rezervlerin 17 ile 33 milyar varil civarında olduğunun tahmin edildiği belirtiliyor, BTC'nin günde 1 milyon varil petrol taşıyacağı ifade ediliyor, ne var ki üretim rakamları verilmiyor. 
     Bu noktada ortaya çıkan soruların başında boru hattından geçecek miktarda petrol üretimi yapılıyor mu, geliyor. Ardından da BP'nin başta "fizibilite raporları olumlu olmadığı" gerekçesi ile onaylamadığı proje, daha sonra nasıl olumlu hale geldi ve maliyetin BP'nin finansmanını üstlendiği 1.4 milyar doları aşması halinde, Türkiye'nin finansmanı ne şekilde üstleneceği 
     Proje ile ilgili uzmanların tartıştığı soruları şimdiden gündeme getirdim, çünkü BTC Türkiye Bölümü BP Exploration Caspain Sea Ltd. Proje Müdür Yardımcısı Yashar Latifov'un 8 Haziran'da düzenleyeceği basın toplantısına bir yurt dışı seyahatim nedeniyle katılamayacağım. 
     Latifov'un bize gönderdiği raporda, Türkiye'ye boru hattından geçecek petrolün satımından, 2005'den itibaren yılda 200 milyon dolar gelir kalacağı vurgulanıyor. Umarım bu kapsamdaki proje uzmanlarla da tartışılır ve biz de eğrisini - doğrusunu öğreniriz. 
     
İhalelere vize servisi      Bakü - Ceyhan - Tiflis ihaleleri gündeme gelince, Türk Müteahhitler Birliği ve Uluslararası Müteahhitler Birliği Başkanı Nihat Özdemir ile görüştüm. Özdemir BP'nin kendilerini 3 kez teftişe geldiğini ve incelemenin sürdüğünü belirtiyor. Özdemir yeni ihale düzeni ile ilgili çalışmalarını da anlatıyor. 
     
     Teminat mektupları 
     Özdemir bankalardan teminat mektubu almakta yaşanılan güçlükleri aşmanın peşinde. Bütün ilgili bakanların katıldığı toplantıda Türk bankalarının verdiği teminat mektuplarının uluslararası piyasalarda kabul görmediği takdirde, Eximbank'ın kontrgaranti vermesi kabul edilmiş. TMB üye 110, UMB'ne üye 54 firma, müteahhitlik hizmetlerinin yüzde 80'nini üstleniyor. "Kendimizi kritik etmemiz ve imajımızı düzeltmemiz lazım" diyen Özdemir, örnekler veriyor 

</TEXT>
</DOC>
