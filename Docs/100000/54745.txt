<DOC>
<DOCNO> 54745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/son/sonspo01.html </URL>
<DATE> 2001/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
12 Dev Adam son yılların en iyi basketbolunu oynadı 
</HEADLINE>
<TEXT>

     Basketbol Milli Takım Antrenörü Aydın Örs, 33. Avrupa Şampiyonası Grup Elemeleri'nde, 80-67 kazanılan Ukrayna maçının ardından yaptığı açıklamada, ''Özellikle ilk yarıda son zamanların en iyi basketbolunu oynadık'' dedi. 
     İkinci yarı, tempolarının doğal olarak düştüğünü belirten Aydın Örs, ''Ancak, böyle önemli bir grupta, önemli bir takımı farklı yendik. Rakibimiz 2 de 2 yapmıştı. Gruptaki ilk 2 iddiamızı sürdürmemiz için bu maçı kazanmamız gerekiyordu. Gerçek oyunumuzu sergiledik. Skor daha da farklı olabilirdi. Oyuncularımı ve muhteşem seyirciyi kutluyorum. Seyircilerle çok iyi bütünleştik, bizi ateşlediler. İnşallah daha da iyi olacağız'' diye konuştu. 
     
     Oyunculardan taraftara teşekkür 
     Karşılaşmadan sonra milli takım oyuncuları, kendilerine maç boyunca destek veren taraftarlara teşekkür etti. 
     Harun, salonun dolu olmasının kendilerini ayrıca heyecanlandırdığını ifade ederek, ''Bu destekle Bulgaristan ve İsviçre'den daha iyi takım olan Ukrayna'yı yenerek, yolumuza devam ettik'' dedi. 
     İbrahim Kutluay ise Ukrayna'yı yenerek, 3 maç maç sonunda 3. 
     galibiyete ulaşmayı istediklerini, bunu da başardıklarını anlatarak, ''Hücumda iyi oynamasak da kazanmayı bildik. Ocak ayında oynayacağımız 2 maçı da kazanıp, Avrupa Şampiyonası'na katılmayı garantilemek istiyoruz. Taraftarlarımızın desteğiyle biz burada zor maçları kazandık. Bundan sonra bu muhteşem taraftarın her zaman yanımızda olmasını bekliyoruz'' diye konuştu. 
     






</TEXT>
</DOC>
