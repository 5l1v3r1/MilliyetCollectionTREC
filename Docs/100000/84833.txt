<DOC>
<DOCNO> 84833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/19/guncel/gun06.html </URL>
<DATE> 2002/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜBİTAK Başkanı Pak isyan etti 
</HEADLINE>
<TEXT>
EYLÜLDE internet çökecek 
     ÖNDER YILMAZ Ankara 

     TÜBİTAK Başkanı Prof. Dr. Namık Kemal Pak, önlem alınmaması halinde başta internet olmak üzere bilgisayar ağının Eylül’de çökeceğini söyledi. 
     Türkiye’de siyasilerin bilime ilgisiz davranmasına isyan eden Pak, "Ben iyi problem çözerim ama daha problemin ne olduğu anlayamadım. Hiçbir şey söylenmiyor, çaresiziz" diye konuştu. 
     
     15 milyonluk yatırım 
     Pak Türkiye’nin internete çok sağlam altyapıyla girdiğini belirterek "Günün şartlarına uyulmadığı taktirde eylülde sistem tamamen işlemez hale gelecek" dedi. 15 milyon dolarlık yatırıma ihtiyaç olduğunu kaydeden Pak, bu yatırım 5 milyon dolarlık kısmının gerçekleştirilmemesi halinde akademik ve araştırma ağının kapanacağını söyledi. Geçen yıl Yüksek Planlama Kurulu’nda konuyu gündeme getirdiklerini ve gerekli ödemenin sağlanması yönünde karar çıktığını dile getiren Pak "Muhatabımız Maliye Bakanlığı ancak nerede problem olduğunu anlamadım" dedi. 
     



 GÜNCEL 



















</TEXT>
</DOC>
