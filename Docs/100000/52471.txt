<DOC>
<DOCNO> 52471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/son/sonspo10.html </URL>
<DATE> 2001/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Takımlar Sorumlusu "Şenol Güneş'i bırakmayacağız" 
</HEADLINE>
<TEXT>

     Futbol Federasyonu Milli Takımlar Sorumlusu Selami Özdemir, Milli Takımlar Teknik Direktör Şenol Güreş'i asla bırakmayacaklarını söyledi. 
     Şenol Güneş'in 2004 yılına dek sözleşmesinin bulunduğunu hatırlatan Selami Özdemir, ''Maçtan sonra kendisinin basın mensuplarına yaptığı istifa ima eden açıklamalarını öğrendik ve üzerine gittik. Başkanımız Haluk Ulusoy, Şenol Güneş ile görüştü ve böyle bir şeyin kabul edilmeyeceğini söyledi'' dedi. 
     Özdemir, futbolcuların da Şenol Güneş ile maç sonrasında özel bir toplantı yaptığını da kaydederek, ''Sadece biz değil, futbolcularımız da Şenol Güneş'in görevinden ayrılmamasını istiyor. Onlar da yapılan bu toplantıda aynı dileklerini dile getirdiler'' diye konuştu. 
     
     Dünya Kupası'ndan sonra da Güneş... 
     Şenol Güneş'in yalnızca 2002 Dünya Kupası finallerinde değil, 2004 Avrupa Şampiyonası elemelerinde de takımın başında olacağını belirten Özdemir, kendisine sonuna dek güvendiklerini vurguladı. 
     ''Her türlü mücadelede onunla birlikteyiz'' diyen Özdemir, şöyle devam etti 
     ''Yapılan eleştiriler nedeniyle sabrı taşma noktasına geldi. 
     Bunlarda da haklıydı. Kişiliğe yapılan müdahaleler vardı. Bu nedenle böyle açıklamalar yapmış olabilir. Aslında bize gelen bir istifası söz konusu değildir. Bundan sonra da olacağını sanmıyorum.'' Özdemir, Şenol Güneş'in görevden ayrılmasına kesinlikle izin vermeyeceklerini belirtirken, ''Onun da bizi bırakmayacağına inanıyorum'' dedi. 
     






</TEXT>
</DOC>
