<DOC>
<DOCNO> 67039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/son/sondun09.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan Vatandaşlığı için başvurularda patlama 
</HEADLINE>
<TEXT>

     Amerikan vatandaşı olmak isteyen yabancıların Göç ve Muhaceret Dairesine INS yaptıkları başvurularda 11 Eylül'den sonra patlama yaşandığı bildirildi. 
     Yetkililer, benzer bir durumun İkinci Dünya Savaşı sırasında da yaşandığına dikkat çektiler. 
     Resmi makamların verdikleri bilgiye göre, geçen Ekim ve Kasım ayından bu yana yapılan başvurularda, bir önceki yıla oranla yüzde 61 oranında artış görüldü. Artışa, 11 Eylül terörist saldırılarının neden olduğu tahmin ediliyor. 
     11 Eylül olaylarını izleyen 2 ay içinde Göç ve Muhaceret Dairesine 
     145 bin 765 vatandaşlık başvurusu yapıldığı, bu sayının 2000 yılının 
     aynı döneminde 90 bin 741 olduğu ifade edildi. 
     Sadece Kasım ayında başvuruların yüzde 99 arttığı kaydedildi. 
     Yetkililer, 2001 Aralık ve 2002 ocak aylarına ait rakamların henüz kesinleşmediğini belirttiler. 
     INS yetkilileri, ''kriz dönemlerinde vatandaş olanlarla göçmen statüsünde bulunanlar arasındaki farkın daha bariz şekilde ortaya çıktığını, dolayısıyla vatandaş olmak isteyenlerin sayısında artış görülmesinin normal olduğunu'' söylediler. 
     ABD'de yaşayan yabancıların vatandaşlık statüsünü kendileri açısından koruyucu bir unsur olarak değerlendirdikleri, göçmenlerin ikinci sınıf vatandaş muamelesi gördükleri belirtiliyor. 
     Amerikan vatandaşı olmak için en fazla başvuruda bulunanların Vietnam, Çin ve İran kökenli oldukları da INS yetkilileri tarafından açıklandı. 
     






</TEXT>
</DOC>
