<DOC>
<DOCNO> 73390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/yazar/cemal.html </URL>
<DATE> 2002/03/19/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Bunca kan banyosu yaşanırken, bir de Irak mı .. 
</HEADLINE>
<TEXT>

     Bir yıl geçmiş. İsrail'de seçimlerin yapıldığı gün Kudüs'teydim. Muhafazakar Likud Partisi'nin lideri Ariel Şaron ezici bir zafer kazanmış, başbakanlık koltuğuna oturmak üzereydi. 
     Doğu Kudüs'te kalmakta olduğum American Colony Oteli'nde gece vakti kulağıma çalınan ilk yorum şu olmuştu 
     "Şaron geldi, ortalık karışır " 
     Bir Filistinli de şöyle demişti 
     "Haydi bakalım, hoş geldin Şaron Efendi " Sesindeki alaycı titreşimler, geleceği varsa, göreceği de var diyordu. 
     Ariel Şaron, Filistin saflarında tüyleri diken diken eden, sadece nefret uyandıran bir isimdi. Yaser Arafat, seçim gününe kadar hep aynı şeyi tekrarlayıp durmuştu 
     "Şaron demek felaket demektir " 
     Bir yıl öncesinin Kudüs'ünde bir de felaket ya da kıyamet senaryosu yazılıyordu. 
     Deniyordu ki 
     Şaron'un iktidar koltuğuna oturmasıyla birlikte, Filistin saflarında şiddet ve terör için, intihar eylemleri için düğmeye basılır. Radikal İslamcı Hamas ve İslami Cihat örgütleri harekete geçer. Şaron geri basmaz, şöhretine uygun olarak acımasız misillemelere koyulur. 
     Yani şiddet şiddeti doğurur 
     İsrailli bir meslektaşım da 
     "Araplar şimdi Şaron'a tuzak kuruyorlar" demişti, "Kasap Şaron sloganlarıyla dış kamuoyunda kendisini sıkıştırmak, aynı zamanda şiddet eylemleriyle kışkırtmak ve Şaron'un karşı şiddete geçmesini sağlamaktır bu tuzak..." 
     Bu senaryo gerçekleşti. 
     Ne yazık ki öyle. 
     Şaron geldiğinden beri, bir türlü trajediye doymayan bu topraklarda oluk gibi kan akıyor. Sadece geçen cuma günü yine çoğunluğu Filistinli olmak üzere bir günde tam 61 kişi yaşamını yitirdi. 
     Başbakan Şaron, bir yıl önce İsrail kamuoyunda yüzde 70 civarında desteğe sahipti. Birkaç hafta önce yüzde 42'ye indi. Geçen hafta sonu yüzde 35'e düştü Şaron'a destek... 
     Bir başka deyişle 
     Şaronizm iflas etti. 
     Şaron bir yıl önce Başbakanlık seçimlerini kazanırken İsrail'e, Yahudilere güvenlik vaat etmişti. Şimdi tam tersi yaşanıyor. Şaron geldiğinden beri oluk gibi kan akmaya devam ediyor. 
     Şaron'un barış değil savaş reçetesi olduğu bir kez daha anlaşıldı. 
     Peki, Arafat barış meleği mi 
     Barış için ideal ortak mı 
     Sanmıyorum. 
     Yaser Arafat da özellikle Başkan Clinton döneminde barış açısından çok önemli bir fırsatı kaçırdı. Büyük düşünebilen, halkının geleceği için risk alabilen, gerçek bir devlet adamı olmadığı ortaya çıktı. 
     Ama bugün Arafat'ın siyaseten Şaron'dan daha güçlü olduğu söylenebilir. Muhalifleri dahil kendi kamuoyu Arafat'ın arkasında. Arap dünyasının sokakları yine ayakta ve Filistin davasına destek tırmanıyor. Ayrıca Şaron, Washington'un da baskısıyla geri basmaya başlamış durumda... 
     Ateşkes gelebilir mi 
     Gelse, kalıcı olabilir mi 
     Yeni bir kan banyosuna daha ihtiyaç kalmadan İsrail ve Filistin barış için masaya oturabilir mi 
     İyimserlik geçerli değil. 
     İşte, ABD Başkan Yardımcısı Cheney böyle bir ortamda bölgeyi dolaşılıyor. 
     Üstelik Irak konusunda. 
     Saddam Hüseyin'i vurmak için... 
     Bütün Ortadoğu başkentlerinde ne duyduysa, bugün Ankara'da Başbakan Ecevit'ten de farklı bir şey duymayacak 
     Irak'a vurmayın 
     Malum 
     Başkan Bush, Saddam'ı aklına koymuş durumda. Amerikan kamuoyu da kendisini destekliyor. Dünkü CNN - Time yoklamasına göre, Saddam operasyonu yüzde 74 desteğe sahip... 
     Operasyon için şimdilik sonbahardan, kasım ayındaki Amerikan seçimleri öncesindeki bir tarihten söz ediliyor. Ama yine de ne zaman ve nasıl sorularının yanıtı henüz tam belli değil. 
     Afganistan devam ederken, İsrail'le Filistin alev alevken, bir de kalkıp Irak'a vurmaya kalkışmak herhalde akıl karı bir politika değil, olamaz. 
     Ortadoğu daha beter istikrarsızlaşır. 
     İslam dünyası daha beter radikalleşir. 
     Bin Ladin'lerin eli güçlenir 
     Siyasetin abc'si önceliklerle sonralıkların iyi hesaplanmasıdır. Ayrıca her şey, her zaman Washington'dan gözüktüğü kadar kolay olamıyor. 
     
     







Saddam yerine asker 


Demokrat Mesut 


Bakan Oral'ın yanıtı 


Bunca kan banyosu yaşanırken, bir de Irak mı .. 


Yalnız kovboy 


Türkiye panik atakta 


Cumhurbaşkanının yetkileri daralsın da... 


Kim kimi ikna edecek 


AB, Türkiye’den ne bekliyor 


İşadamı kapkaççıyı neden vurdu 


Ankara Cheney'ye hazır 


Erkan Mumcu ve Derviş birlikte siyaset yapsalar 


Züğürt Ağa Londra’da bir milyoner yarattı 


Durmuş’un vakfı ilerliyor 


</TEXT>
</DOC>
