<DOC>
<DOCNO> 87162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/son/sondun13.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de ilaç içirilip tecavüz edilen kadın sayısı arttı 
</HEADLINE>
<TEXT>

     İngiltere'de geçen yıl, yakından tanıdıkları kişilerle birlikte olduğu sırada, izni ve bilgisi dışında uyuşturucu verilerek uyutulduktan sonra tecavüze uğrayan kadın sayısının yüzde 64 oranında arttığı açıklandı. 
     Polis kayıtlarına göre 2 binden fazla kadın, geçen bir yıl boyunca polise başvurarak, kendilerine bilgileri dışında uyuşturucu kullandırıldığını ve tecavüz edildiğini bildirdi. 
     Polis ise bütün kadınları dışarıda içtikleri içkilere dikkat etmeleri ve yanlarında açılmayan şişelerdeki içecekleri içmemeleri yönünde uyarıyor. Polis yetkilileri, içkilere katılan bazı ilaçların, uyku verdiğini ve kadınları kurban haline getirdiğini belirtirken, bu tür olayların en çok gece kulüplerinde meydana geldiğini bildiriyor. 
     Yetkililer, kendilerine rapor edilen olayların yüzde 40'ının bu tür yerlerde olduğunu belirtirken, kadınları birlikte çıktıkları kişilerin bu tür yerlerdeki her hareketini yakından izlemeye çağırıyor. 
     Polise göre, daha sonra tehlike arz eden yerler partiler, arkadaş evleri ve bol içki tüketilen piknikler olarak sıralanıyor. 
     İngiltere'de şu ana kadar bu tür suçlarla tutuklanarak yargıya sevk edilen erkek sayısının ise sadece 7 olduğu belirtiliyor. Polis, kurbanların çoğunun ayıldığında olayları ve kişileri tam olarak hatırlayamadığını, bu nedenle de soruşturmaların başarısız olduğunu kaydediyor. 
     





</TEXT>
</DOC>
