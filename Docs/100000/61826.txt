<DOC>
<DOCNO> 61826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/son/sontur15.html </URL>
<DATE> 2002/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Şarkıcı Güllü için icra takibi başlatıldı 
</HEADLINE>
<TEXT>

     Sahnede ''Güllü'' adını kullanan şarkıcı Gül Gülter hakkında, eşinin eski karısına ödemesi gereken 2.5 milyar liralık tazminatı vermediği gerekçesiyle icra takibi 
     başlatıldı. 
     İstanbul 13. İcra Müdürlüğü'ne başvuran avukat Derya Yanık, müvekkili Nilüfer Özgüray'ın açtığı ''hakaret'' davasından kazandığı 2.5 milyar lira tazminatı tahsil edemediğini belirterek, Gül Gülter 
     hakkında icra takibi başlattı. 
     Gül Gülter'in eşi Gürol Gülter'in eski karısı Nilüfer Özgüray, Bağcılar Asliye Hukuk Mahkemesi'nde açtığı davada, bir televizyon nda yayınlanan haber bülteninde, ''Güllü''nün kendisinden ''ruh hastası'' ve ''şeytan'' diye bahsettiğini belirtmişti. 
     Bu şekilde hakarete uğradığını ifade eden Özgüray, tazminat davası açmıştı. 
     Gülter'in sözlerinin hakaret unsurları içerdiğine karar veren mahkeme, 2.5 milyar tazminat ödemesini kararlaştırmıştı. 
     






</TEXT>
</DOC>
