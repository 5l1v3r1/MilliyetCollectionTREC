<DOC>
<DOCNO> 78897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/son/soneko17.html </URL>
<DATE> 2002/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, önceki kapanışa göre sadece 0.23 puan kayıpla 1. seansı, 12.220.23 puandan tamamladı. 
     Hisse senetleri, 1. seansta pek bir değişiklik göstermeyerek, önceki seviyelerini korudu. 
     Endeks, ilk seansa 12,251.85 puan seviyesinde, 31.59 puan artışla başladı. Seansın ilk yarısı da 16.33 puan artışla 12,236.59 puandan geçildi. En düşük 12,142.49 puana kadar gerileyen endeks, en yüksek 12,367.60 puanı gördü. 
     1. seans kapanışında mali endeks 30.52 puan artışla 17,449.19 puana, hizmetler endeksi de 27.08 puan artışla 7,288.49 puana çıkarken, sanayi endeksi 31.41 puan kayıpla 9,685.25 puana geriledi. 
     Böylece mali grup hisseler önceki kapanışa göre ortalama yüzde 0.18, hizmetler grubu hisseleri ortalama yüzde 0.37 oranında değer kazanırken, sanayi grubu hisseleri ortalama yüzde 0.32 oranında değer yitirdiler. 
     1. seansta işlem gören toplam 290 hisse senedinden 124'ü değer kazandı. 66 hisse senedi değer kaybederken, 100 hissenin fiyatında değişiklik olmadı. 
     Seansta, 216 trilyon 788 milyar 479 milyon liralık işlem hacmi oluştu. 
     1. seansta Doğan Holding, Yapı ve Kredi Bankası, Doğan Yayıncılık, Petrol Ofisi ve Vestel en yoğun işlem gören hisseler oldular. 
     Uzmanlar, alıcılı başlangıç yapan piyasanın 12,250 puan seviyesinde dengelendiğini vurgulayarak, dünkü sert hareketlerin ardından bugün piyasanın biraz daha dengelenme eğilimi içerisinde olacağını, özellikle 11,950 puan seviyelerinin hala kritik olduğunu belirtiyorlar. 
     Uzmanlar, endeksin 12,200 ve 11,950 destekleri üzerinde tutunma çabasının ikinci seansta da devam edeceğini savunuyorlar. 
     





</TEXT>
</DOC>
