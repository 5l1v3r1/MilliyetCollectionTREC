<DOC>
<DOCNO> 71605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/09/spor/spo03.html </URL>
<DATE> 2002/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkanların keyfi yerinde 
</HEADLINE>
<TEXT>

Mehmet Cansun ve Serdar Bilgili kritik derbi öncesi bir araya geldi, dostluk mesajı verip, "Önemli bir maç ancak sonuç şampiyonu belirlemez" dediler 
     CENGİZ MALGIR 

     Daha 8 maç var’ 
     ZORLU derbi öncesinde Galatasaray Başkanı Mehmet Cansun ile Beşiktaş Başkanı Serdar Bilgili bir araya geldi. Bugünkü maçın sonucunun şampiyonu belirlemeyeceğini, ancak yarışa etki yapacağını savunan başkanlar, öncelikle dostça bir mücadele geçmesini dilediler. Serdar Bilgili, "Bu maç sonrasında ligde oynayacağımız 8 karşılaşma daha kalacak" dedi. 
     
     Erdemir iyi seçim’ 
     MEHMET Cansun ise kendi sahalarında oynadıkları bu karşılaşmayı kazanmak istediklerini söyledi. Cansun önemli oyuncularının sakat olmasının takımı etkilediğini belirterek, "Eminim ki sahadaki oyuncularımızın çabası, olmayan futbolcularımızın açıklarını kapatacaktır. Orhan Erdemir bu maç için çok iyi bir seçim" ifadelerini kullandı. 
     
Cansun kırmızı Özaydın sarı      GENEL Kurul öncesi adayların renk seçimi Hasnun Galip Sokak’taki kulüp binasında yapıldı. Kongrede Mehmet Cansun kırmızı, Özhan Canaydın ise sarı renkli oy pusulasını kullanacak. Cansun, "Biz ağabey, kardeşiz. Seçime gidiyoruz. Birbirimizi kırmıyoruz" derken, Canaydın, "Galatasaray örf ve adetlerine göre seçim yapacağız. Bunun neticesini göreceğiz" dedi. 
     
Kongre Kulisi      Özkan Olcay Evet’ dedi 
     GALATASARAY kongresinde en kritik isimlerden birisi olan Özkan Olcay, dün ilk kez konuşarak polemiklere son verdi. Olcay, Özhan Canaydın’la konuştuklarını ve son kararı verdiklerini belirterek "Artık bundan sonra Canaydın ile birlikteyiz. Tek amacımız Galatasaray’a yararlı olabilmektir" ifadesini kullandı. Böylece Canaydın, camianın güçlü isimlerinden Olcay’ı da yanına çekmiş oldu. 
     
     Refik Akan’dan açıklama 
     SARI-KIRMIZILI takımın kongresi için ismi gündeme geldiğinden bu yana hem Özhan Canaydın’ın hem de Mehmet Cansun’un listesinde olduğu iddia edilen Refik Arkan polemiklere son noktayı koydu. Arkan, "Sayın Özhan Canaydın ismimi deklare etti. Artık bundan sonra geriye dönmek bana yakışmaz. Ben şahıslara hizmet etmek için değil, Galatasaray’a hizmet etmek için buradayım. Bundan sonra geri dönmek riyak rlık olur" dedi. 
     
     Tahincioğlu bilmecesi 
     MÜMTAZ Tahincioğlu’nun Cansun’un kurmayları tarafından kendi listelerine girdiğinin söylenmesi ortalığı karıştırdı. Canaydın’ın kurmayları, Tahincioğlu’nun işlerinin yoğunluğu nedeniyle hiçbir listeye girmeyeceğini belirttiler. Tahincioğlu ise bu konuda henüz açıklama yapmadı. 
     



 SPOR 





















</TEXT>
</DOC>
