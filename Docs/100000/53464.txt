<DOC>
<DOCNO> 53464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/son/sontur29.html </URL>
<DATE> 2001/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis'e kameralı güvenlik 
</HEADLINE>
<TEXT>

     TBMM'deki banka soygununun ardından Meclis'te güvenlik önlemlerinin sıkılaştırılması arayışı çerçevesinde iki önlem üzerinde duruldu. Meclis Emniyet Müdürlüğü yetkilileri ile TBMM yönetiminin katıldığı güvenlik toplantılarında geçmiş dönemde güvenlik konusunda gündeme gelen ancak uygulanamayan kimi öneriler ele alındı. TBMM eski Başkanı Yıldırım Akbulut döneminde gündeme gelen Meclis'in kamuya açık bölümlerinin kamerayla gözlenmesi önerisi uygun bulunarak, TBMM Başkanlık Divanı'nın dikkatine sunulması kararlaştırıldı. Güvenlik toplantılarında ayrıca, TBMM girişlerinde araçlarda otomatik dijital perdeyle arama yapılması önerisi üzerinde de duruldu. 
     






</TEXT>
</DOC>
