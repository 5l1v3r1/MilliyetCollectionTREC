<DOC>
<DOCNO> 74638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/26/yazar/cemal.html </URL>
<DATE> 2002/03/26/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Yılan hikayesiyle Türkiye’nin tarihle randevusu... 
</HEADLINE>
<TEXT>

     Türkiye'de Kürtçe gazete çıkarmak serbest mi Serbest. Yasalara aykırı olmamak koşuluyla çıkarabilirsin. 
     Kürtçe dergi çıkarmak 
     O da serbest. 
     Kürtçe kitap Serbest. 
     Kürtçe kaset Serbest. 
     İçinde yasalara ters bir şey yoksa tümü serbest. Nitekim hepsinden piyasada bulabilir, satın alabilirsin. Hatta yasalara aykırı bazı yayınlar da tezgah altından yıllardır satılıyor. 
     Tekrarlarsak 
     Gazetenin, derginin, kitabın, kasetin Kürtçesi serbest. Ama Kürtçe radyo yasak. Kürtçe televizyon yasak. 
     Bir yasak daha var 
     Kürtçe öğrenmek, öğretmek... Kurs, dershane açıp öğretemezsin. Bu yasaklar hep vardı. 
     Ama pratikte ne oluyor 
     Kürtçe televizyon seyrediliyor. Üstelik PKK'nın televizyonu. MED - TV, çanak antenlerle Güneydoğu'da çok geniş bir kitleye ulaşabiliyor. 
     Benim gazetedeki televizyon da alıyor PKK'nın Kürtçe kanalını. Arada bir göz atıyorum. Kürtçe tartışma programlarına, haberlere, Kürtçe derslerine rastladığım oluyor. 
     PKK propagandası TV'den izleniyor. 
     PKK TV'sinde Kürtçe öğretiliyor. 
     Ama bizde yasaklar sürüyor. 
     Niçin Kimileri diyor ki 
     "Kürtçe öğretilirse, Kürtçe radyo televizyona izin verilirse devlet, PKK'nın dediğini yapmış olur. Ayrıca Kürt dilinin gelişmesi ister istemez Kürt milliyetçiliğinin, ayrılıkçılığının değirmenine su taşır. Mihraklar oluşur. Ve bölünme tehdidi büyür." 
     Yasaklar bunu önlemek için mi 
     İyi ama bu yasaklar deliniyor. 
     Çünkü Türkiye'de Kürtçe televizyon seyrediliyor. Kürtçe öğretiliyor. Üstelik bunu yapan sadece PKK televizyonu değil. Başka Kürtçe kanallar da var, Kuzey Irak'tan, Ermenistan'dan, Avrupa'dan yayın yapan... 
     Şu da unutulmasın. 
     Bizde Kürtçe yayın, Kürtçe öğrenim yasak da olsa, Kürt dilinin geliştirilmesi için başta bazı Avrupa başkentleri olmak üzere yurtdışındaki birçok yerde uzun yıllardır ciddi çalışmalar yapılıyor. 
     Çünkü yalnız Türkiye'de yaşamıyor Kürtler... 
     O zaman .. 
     Bizdeki yasaklar neyi değiştiriyor Bu yasaklar bir yerde ayrılıkçılık ve Kürt milliyetçiliği davasını güdenlerin değirmenine su taşımıyor mu "Bu sınırlar içinde sana anadilin bile çok görülüyor" diyen seslere kulak veriliyor mu, verilmiyor mu 
     Tekrar edersek 
     Kürtçe gazete, dergi, kitap, kaset serbest. Kürtçe radyo TV yasak, Kürtçe öğrenim yasak. Ama bu yasaklar pratikte deliniyor. Çünkü PKK'nınki dahil yurtdışından yayın yapan birçok Kürtçe kanal, Güneydoğu başta olmak üzere Türkiye'nin birçok yerinden izlenmekte... 
     Ne olacak şimdi 
     Neyi önlüyor ki bu yasaklar 
     Rahat yirmi yıldır bu konuda yazıyorum. Bu yasakları eleştiriyorum. Bir zamanlar PKK ve terörüne karşı mücadele nedeniyle bu yasakların kaldırılmasına hayır denirdi. Yasakların kaldırılması, PKK'ya psikolojik üstünlük sağlar denirdi. 
     Ama şimdi 
     PKK'nın beli kırıldı. Öcalan hapis... 
     Hala vakti gelmedi mi bu yasakları kaldırmanın .. 
     Bir başka soru 
     İdam cezasıyla birlikte bu yasaklar eğer Türkiye'nin Avrupa yolunu keserse, Türkiye'ye yönelik bölücü tehdit büyür mü, küçülür mü Bu yasakların sürmesi, Avrupa Birliği'nde PKK'yı siyasallaştırarak ve terör konusunda utanç verici çifte standartlar sergileyerek Türkiye'nin yolunu kesmek isteyenlerin işine yarar mı, yaramaz mı 
     Yasaklar ters tepebilir 
     Bir kez daha serinkanlı düşünmekte yarar var. Bence Türkiye'nin bu yasakları, örneğin bizim gibi bir üniter devlet olan, resmi diliyle genel eğitim dili bir tek Fransızca olan Fransa'daki modelleri göz önünde tutarak, bir an önce kaldırmasıdır doğru olan... 
     Ülkemizin AB ile ilgili Ulusal Programı'nın birinci yılı dün doldu. Yani kısa vade bitti, orta vadeli hedeflerin takvimi işlemeye başladı. 
     Zaman geçiyor. 
     Dileriz, Türkiye tarihle randevusunu 1970'lerdeki gibi kaçırmaz yine... 
     
     







Öğrenci taburları 


Adalet dersi... 


Köy - kent bakanlığı 


Yılan hikayesiyle Türkiye’nin tarihle randevusu... 


"Ud"lu meyhane 


Britney Spears "Sultanlar"a ne dedi 


Devletten yardım almayı reddetmişler .. 


Tarih yük olmamalı 


Kraldan çok kralcı olma’ huyumuzun resmidir 


Afganistan’a askeri Meclis yollasın 


Kadıköy’de e - belediyecilik 


Pakistan, Bayındır için uluslararası tahkime gidiyor 


Takasbank da banka ama başka türlü banka 


McDonald’s meydan muharebesi 


</TEXT>
</DOC>
