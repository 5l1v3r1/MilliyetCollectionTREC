<DOC>
<DOCNO> 61391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/son/sondun21.html </URL>
<DATE> 2002/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bin Ladin, Moskova'da erotik oyunda 
</HEADLINE>
<TEXT>

     Moskova'da erotik oyunlar oynanan bir tiyatroda, bu kez Usame Bin Ladin de oynuyor. 
     Oyunda, Bin Ladin'in emriyle uçak kaçıracak bir Amerikalının yaşamı anlatılıyor. 
     Kommersant gazetesinin, ''Bin Ladin Moskovalı gayleri yoldan çıkarıyor'' başlığıyla verdiği habere göre, oyunda birkaç kez görünen Bin Ladin, sahnenin birinde Amerikan bayrağı giyimli bir kadına tecavüz ediyor. 
     Oyunun kahramanı genç Larry, 11 Eylül'de bir TV yarışmasını kazanıyor. Bin Ladin, talihli gence ''Larry Sen bana aitsin ' diye sesleniyor. Uçak kaçırmaya karar veren Larry, ''İdam sehpasına tapınağa girer gibi çıkıyorum. Tanrı'nın sesini duyuyorum... '' diye karşılık veriyor. 
     Kiril Ganin adlı tiyatroda sergilenen bazı erotik oyunlar, toplumda infial uyandırmıştı. 
     






</TEXT>
</DOC>
