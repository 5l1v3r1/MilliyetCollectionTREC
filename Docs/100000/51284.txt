<DOC>
<DOCNO> 51284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/son/sondun22.html </URL>
<DATE> 2001/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz Hükümeti "Çocuklarınızın poposuna vurabilirsiniz" 
</HEADLINE>
<TEXT>

     İngiltere hükümeti, ebeveynlerin çocuklarına ''makul ölçülerde'' dayak atmaya hakları olduğunu ve çocukların kıçına vurmayı yasaklamanın yerinde bir karar olmayacağını düşünüyor. 
     Sağlık Bakanlığı Müsteşarı Jacqui Smith, ''Çocuklarımızın kıçına şaplak indirmeyi yasaklamak bizleri daha iyi anne baba yapmaz'' dedi. 
     İskoç hükümetinin bu yönde geçenlerde aldığı karar hakkında görüşü sorulan Müsteşar, ''Çocuklarımızı şiddetten elbette korumalıyız. Bunu yapmak için herkesin uyabileceği bir hukuksal çerçeve bulmalıyız. 
     Makul dayağa izin vermek, anne babaları evlatlarına şiddet uygulamaya teşvik etmek anlamına gelmez, bunun aksi elbette kabul edilemez'' diye konuştu. 
     Bayan Müsteşar, eskiden kendisinin de çocuklarını ara sıra ''patakladığı''nı söyledi. 
     






</TEXT>
</DOC>
