<DOC>
<DOCNO> 66502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/guncel/agun.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Genetik tanı yapılmasa hasta doğacaktı 
</HEADLINE>
<TEXT>
Aylin Bebek umut olacak 
Akdeniz Anemisi taşıyıcısı olan Soykök çifti, bu nedenle çocuk sahibi olamıyordu Ancak PGT yöntemi sayesinde "yüzde yüz sağlıklı" Aylin Bebek dünyaya geldi 
     SEMRA KARDEŞOĞLU İstanbul 

     Tüm dünyada birkaç yıllık geçmişi olan PGT Preimplantasyon Genetik Tanı yöntemiyle Türkiye’de de bir ilk gerçekleşti. Talasemi Akdeniz Anemisi taşıyıcısı anne babanın bu yöntemle sağlıklı bir bebekleri oldu. Zehra - Ömer Soykök çifti Alman Hastanesi Tüp Bebek ve Genetik Tanı Merkezi’nin çalışmasıyla önceki gün dünyaya gelen bebeklerine Aylin ismini verdi. Aylin bebek, genetik hastalık taşıyıcısı anne babaların da umudu oldu. 
     
KARAR VERMEK ZORDU’      35 yaşındaki doktor anne Zehra Soykök, kızlarına kavuşmalarının hikayesi şöyle anlattı "Evlenmeden önce birtakım şikayetlerim nedeniyle hastaneye başvurdum ve talasemi taşıyıcısı olduğumu öğrendim. Durumu o dönem çok önemsemedim. Çünkü sorun yaratmıyordu. Anne olmaya karar verince eşimin de test yaptırmasını istedim. O da taşıyıcı çıktı. Bu durumda çocuğumuz yüzde 75 olasılıkla talasemiyle tanışacaktı yüzde 25 hasta, yüzde 50 taşıyıcı . Riski göze alıp normal yollarla hamile kaldım. Dördüncü ayda bebeğin talasemi hastası olduğu ortaya çıktı. Zorlu bir karar sürecinden sonra gebeliği sonlandırdık." 
     
İKİMİZ DE YIKILMIŞTIK’      Sonraki gelişmeleri anlatan 42 yaşındaki turizmci baba Ömer Soykök ise şunları söyledi "Bir süre çocuk yapmayı düşünmedik. Çünkü bu olay bizi yıkmıştı. Daha sonra Alman Hastanesi Tüp Bebek Merkezi’nde yeni bir yöntem uygulandığını ve bizim durumumuzda olan ailelerin PGD yöntemiyle sağlıklı bebek sahibi olabildiklerini öğrendik. Bir kez daha aynı durumun başımıza gelmesini istemiyorduk. Prof. Dr. Mustafa Bahçeci’ye başvurduk. Eşim hamile kaldı ve dördüncü ayda amniyosentezle bebeğin sağlıklı olduğunu öğrendik." 
     
Hastalığı baştan önlüyoruz      Tüp Bebek Merkezi Direktörü Prof. Dr. Mustafa Bahçeci sağda , Aylin bebeğin Türkiye’de "embriyosuna genetik müdahale ile kalıtsal hastalığı ayıklanan" ilk bebek olduğunu söyledi. Bahçeci, şunları söyledi "Embriyoların genetik testi bugün tüm dünyada birkaç merkezde yapılıyor. Bugüne kadar, şüpheli durumlarda gebeliğin 16. haftasında amniyosentezle bebeğin hasta olup olmayacağı öğreniliyordu. Olumsuz sonuç alındığında gebelik sonlandırılıyordu. Oysa PGT priemplantasyon genetik tanı denilen yöntemle bu sakıncalar ortadan kalkıyor." 
     
Talasemi nedir      Daha çok Akdeniz ülkelerinde rastlanan ve genetik bir hastalık olan talaseminin Akdeniz anemisi Türkiye’de görülme olasılığı yüzde 2 - 3 civarında. Ancak Akdeniz Bölgesi ve Batı Trakya göçmenleri arasında görülme sıklığı yüzde 10’a kadar yükseliyor. Türkiye’de şu an 1 milyon 500 binden fazla taşıyıcı var. Ağır bir kansızlık tablosu yaşayan talasemi hastasının kanı hayatı boyunca ayda bir ya da iki kez değişmek zorunda. Anne ve babanın taşıyıcı olması durumunda çocuğun sağlıklı olma olasılığı dörtte bir. Hastalığın aylık maliyeti ise 2 bin dolar. 
     
PGT nasıl uygulanıyor      Alman Hastanesi Genetik Tanı Merkezi Başkanı Doç. Dr. Ender Altıok, PGT yöntemini şöyle izah etti "Tüp bebek yöntemiyle elde edilen embriyolardan bir hücre alınarak moleküler genetik tarama gerçekleştiriliyor. Dünyada bu yöntemle 220 bebek doğdu. Türkiye’de de kromozom bozukluğuna karşı bu yöntem uygulandı. Ancak ilk kez embriyolara genetik müdahale ile kalıtsal hastalığı ayıklanan bir bebek doğdu. Yöntemin maliyeti 3 bin 500 dolar." 
     Altıok genetik müdahalenin farkını ise şöyle anlattı "İnsanda 46 kromozom var. Bunların her birinde de bine yakın gen olur. Kromozom taramasında embriyodaki sayıla bakılır. Down sendromu zeka ve gelişme geriliği , Turner sendromu cinsiyet özellikleri, zeka ve gelişme geriliği gibi hastalıklar görülebilir. Genetik müdahalede ise kromozomdaki binlerce koddan biri deşifre edilir. Böylece talasemi, hemofili, kistik fibroz, kanser gibi kalıtsal hastalıklar önlenebiliyor." 
     



 GÜNCEL 





















</TEXT>
</DOC>
