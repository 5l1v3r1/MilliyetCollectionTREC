<DOC>
<DOCNO> 84614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/son/sontur04.html </URL>
<DATE> 2002/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Birbirilerini terörist sandılar 
</HEADLINE>
<TEXT>

     Giresun'da arazide arama çalışmaları yapan jandarma timleri, birbirlerini terörist sanarak karşılıklı ateş açtı. İki kişi şehit oldu, iki asker de yaralandı. 
     Giresun Valisi Ali Haydar Öner, Yağlıdere İlçesi'nin Çıkrıkkapı Yaylası'nda arazi arama tarama çalışması yapan jandarma timlerinin gece farklı noktalarda karşılaştıklarını belirtti. 
     Karanlıkta jandarma timlerinin birbirlerini terörist zannettiklerini kaydeden Vali Öner, ''Timler birbirlerine terörist şüphesiyle ateş açtılar. Karşılıklı çatışmada, bir jandarma çavuş ile bir onbaşı şehit oldu. İki jandarma er yaralandı'' dedi. 
     Yaralıların, Dereli Devlet Hastanesi ile Giresun Prof. Dr. İlhan Özdemir Devlet Hastanesi'nde tedavi altına alındıkları, sağlık durumlarının iyi olduğu bildirildi. 
     





</TEXT>
</DOC>
