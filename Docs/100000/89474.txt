<DOC>
<DOCNO> 89474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/son/sonspo18.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Köprüden indirilen Galatasaray bayrağı fotoğrafı T-Shirt'lerde... 
</HEADLINE>
<TEXT>

     Sarı-Lacivert Derneği, İstanbul Boğaz Köprüsü'nden indirilen Galatasaray bayrağının fotoğraflarını t-shirte bastırdı. 
     Galatasaray'ın lig şampiyonluğunun ardından köprüye asılan dev sarı-kırmızılı bayrağa Fenerbahçeli taraftarlar büyük tepki göstermiş ve bayrak bir grup sarı-lacivertli taraftarlar tarafından kesilerek, suya atılmıştı . 
     Sarı-Lacivert Derneği'nin yaptırdığı 700 adet beyaz t-shirtün ön tarafında 3 kare şeklinde, sarı-kırmızılı bayrak kesilirken, suya düşerken ve su içindeki fotoğraflarının bulunduğu bildirildi. 
     T-shirtlerin 7 milyon 500 bin liradan Fenerbahçe Burnu'ndaki dernek binasında satışa çıkarıldığı kaydedildi. 
     Dernek yetkilileri, sarı-lacivertli taraftarların t-shirte büyük ilgi göstermesini beklediklerini söylediler. 
     





</TEXT>
</DOC>
