<DOC>
<DOCNO> 50327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/spor/spo04.html </URL>
<DATE> 2001/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon’da kara bulutlar 
</HEADLINE>
<TEXT>

1- Alacakları ödenmeyen futbolcuların moralleri sıfıra indi ve Sadi Tekelioğlu kampı iptal etti 
2- Yayın hakkı için alınan 450 bin dolar ödenmeyince, jandarma ve icra memurları tesislerin kapısına dayandı 
3- Sıkıntılı günler yaşayan yönetimin, bugünkü toplantıda olağanüstü kongre kararı alabileceği öğrenildi 
     BORDO - Mavili kulüp dün hareketli saatler yaşadı, akşam saatlerinde yaşanan gelişmeler camiayı karıştırdı. Daha önce bugün yatırılacağı bildirilen maç başı alacakları ve transfer taksitlerinin ödenmemesi üzerine oyuncuların dünkü antrenmanda oldukça isteksiz olduğu gözlendi. Teknik Direktör Sadi Tekelioğlu, bunun üzerine kampı iptal etti. 
     BAŞKAN Özkan Sümer, alacakları konusunda futbolcuların sabırlı olmalarını istedi. Kampın iptal edilmesi üzerine Sümer, "Ortada isyan filan yok" derken, futbolcular da, "İki gün üst üste çift kale maç yaptık. Çok yorgun düştük. Bu nedenle hocamızdan idmanı iptal etmesini istedik. Kampa yarın sabah bugün gireceğiz" açıklamasını yaptılar. 
     TRABZONSPOR’DAN iki yıl önceki naklen yayın anlaşmasından doğan 450 bin dolar yaklaşık 720 milyar lira alacağı bulunan Saran firmasının avukatı, yanındaki silahlı jandarmalar ve icra memurlarıyla öğleden sonra tesislere baskın düzenledi. Yönetim ödeme planı sunarken, icra memurlarının bazı malzemeleri listelerine yazdığı gözlendi. 
     YÖNETİM kurulunun bugünkü toplantısında son gelişmeler ve olağanüstü genel kurula gidilip, gidilmemesi tartışılacak. Başarısız sonuçlar, maddi kriz ve yönetimdeki görüş ayrılıkları kritik zirvede masaya yatırılacak. Aralık ayındaki mali kongrenin olağanüstü genel kurula dönüştürülüp, dönüştürülmemesi karara bağlanacak. 
     



 SPOR 






















</TEXT>
</DOC>
