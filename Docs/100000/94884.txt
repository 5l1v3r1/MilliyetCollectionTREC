<DOC>
<DOCNO> 94884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/son/soneko07.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Arçelik'e, İngiltere'de "yılın tedarikçisi" ödülü... 
</HEADLINE>
<TEXT>

     Arçelik A.Ş'nin İngiltere'deki pazarlama şirketi Beko U.K, İngiltere'nin alanında en prestijli ödülü olan ana ev cihazları kategorisinde ''Yılın Tedarikçisi'' ödülünü aldı. 
     Arçelik'ten yapılan açıklamaya göre, Bridisco Group ve Electrical Retailer Magazine tarafından her sene verilen ödül, ürün gamı, ürün kalitesi, ürün bulunurluğu, teslim performansı, servis ve iade desteği ile satış ve pazarlama desteği alanlarındaki başarılı firmalara veriliyor. 
     Arçelik Genel Müdürü Nedim Esgin de açıklamasında, yılın en iyi servisini sağlayan üretici ve dağıtıcılarına verilen yıllık bağımsız pazarlama ödüllerinin, İngiltere'de elektrik endüstrisinin en prestijli ödülü olduğunu belirtti. Esgin, bu ödülü kazanmanın gerçek bir onur olduğunu ve bununla çok gurur duyduklarını kaydetti. 
     





</TEXT>
</DOC>
