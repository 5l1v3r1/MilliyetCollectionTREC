<DOC>
<DOCNO> 92972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/30/yazar/pulur.html </URL>
<DATE> 2002/06/30/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kıssadan hisse... 
</HEADLINE>
<TEXT>

     MEŞHUR Kozanoğlu oturmuş, ahbaplarıyla sohbet ediyormuş 
     "Şuranın suyu iyidir, buranın kumludur, o su böbrek taşı düşürür, bu su midene taş gitse öğütür " 
     Kapı dibinde oturan uşak lafa karışmış 
     "Ağam Doruktepe’nin suyu da iyidir." 
     Kozanoğlu’nun canı sıkılmış, uşak hem cahil, hem münasebetsiz lafa karışıyor 
     "Al testiyi, var git Doruktepe’ye, suyu al gel, içelim de bakalım " 
     Doruktepe üç günlük yolda, münasebetsiz uşak düşmüş yolda, üçüncü günün ortalarına doğru, tanıdık birine rastlamış, adam sormuş 
     "Hayrola, buralarda ne arıyorsun " 
     Uşak perişan "Hiç sorma " demiş 
     "Samandağı’nda bir bok yedim, Doruktepe’ye ağzımı çalkalamaya gidiyorum " 
     Dikkat buyurulursa, bugünlerde Doruktepe’ye doğru yola çıkanlar çoğaldı, hele Şenol Güneş ve Milli Takım’ın başarısından sonra... 
     
     PAPAZA telefon faturası gelmiş, 5 milyar lira, adam çıldıracak, evde tek başına yaşıyor, bu kadar konuşması mümkün değil, hemen ayrıntılı fatura istemiş, bakmış, hepsinde arkadaşının evinin numarası. Birden aklına gelmiş, onun da papağanı var, kendisinin de, demek papağan o evde yokken açıyor telefonu, diğer papağanla konuşuyor... 
     Acaba 
     Gece pusuya yatmış, bakmış papağan geçmiş telefonun başına durmadan konuşuyor... 
     Hemen yakalamış papağanı, kanatlarından duvara çivilemiş, tıpkı İsa’nın çarmıha gerilişi gibi... 
     Giderken cezasını da kesmiş 
     "Bir hafta burada böyle kalacaksın " 
     Papağan duvarda çarmıha çakılı dururken bakmış karşıda tıpkı onun gibi çarmıha gerili bir adam var, sormuş 
     "Sen ne kadardır buradasın, bu haldesin " 
     İsa içini çekmiş 
     "2000 yıldan beri " 
     Papağan şaşırmış 
     "Ohaaa be Kiminle konuştun bu kadar " 
     Bu dünyanın adaleti de bu... 
     
     ŞEHRİN yoksul mahallerinden birine çok lüks bir otomobil girer, dar bir sokakta durur, içinden çok güzel, alımlı bir kadın iner... 
     Herkes hayret içindedir, biri sorar 
     "Kim bu kadın yahu " 
     Veletlerden biri atılır. 
     "Mahvoldu, dedikleri ablam " 
     Toplum değerlerinin tepetaklak edildiği dönemlerde, bu fıkralara katlanacaksınız... 
     
     







Vardi kara geliyor, tasasından ölüyor... 


İnsana yolculuk 


Ecevit Revizyon yok 


Renkler dünyasında sarhoş olmak 


B.E. Koç olsaydı... 


Zorunlu eğitim 12 yıla çıkarsa... 


Rüyalar ve uyandıran’ gerçekler... 


Kıssadan hisse... 


Yazlık kitaplar ve korsanlık 


Millilerimiz üzerinden siyaset 


Anneler ve "projeleri" 


Cahiller ve eyyamcılar halkımızı kandırıyor 


Zeki Müren’in 1955 - 1963 kayıtları yayımlandı 


Bayar Siyasete aktif katılım sağlanmalı 


</TEXT>
</DOC>
