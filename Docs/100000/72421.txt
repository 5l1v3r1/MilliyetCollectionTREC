<DOC>
<DOCNO> 72421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/son/sontur25.html </URL>
<DATE> 2002/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahkeme, hakem Oğuz Sarvan'ın boşanma davasını reddetti 
</HEADLINE>
<TEXT>

     FİFA kokartlı eski hakem Oğuz Sarvan'ın eşinden ayrılmak için açtığı boşanma davası reddedildi. 
     Karşıyaka 4. Asliye Hukuk Mahkemesi'nde, bir önceki duruşmada gizlilik kararı alınarak yapılan bugünkü duruşmada, Oğuz Sarvan ve eşi Derya Sarvan hazır bulundu. İlk kez duruşmaya gelen Oğuz Sarvan'ın söz hakkı istediği, ancak hakim tarafından söz hakkı verilmediği öğrenildi. 
     Mahkeme, açılan boşanma davasının iddiaları ispatlanamadığı için reddine karar verdi. 
     Halen Futbol Federasyonu Merkez Hakem Kurulu Eğitim Planlama ve Araştırma Komisyonu üyesi Sarvan, 2 yıldır ayrı yaşadığı eşinden ''şiddetli geçimsizlik'' nedeniyle boşanmak için geçen yıl Kasım ayında mahkemeye başvurmuş, Sarvan, dilekçesinde eşinin ''şişmanlığından'' da yakınmıştı. 
     






</TEXT>
</DOC>
