<DOC>
<DOCNO> 64313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/son/sonspo07.html </URL>
<DATE> 2002/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de 47 sayı atan Allen Iverson, Boston'ı salladı.. 
</HEADLINE>
<TEXT>

     ABD Profesyonel Basketbol Ligi NBA'de, Philadelphia 76'ers, Boston Celtics'i deplasmanda 106-90 yenerken, 47 sayı atan Allen Iverson, Fleet Center'da en çok sayı kaydeden oyuncu oldu. 
     Doğu Konferansı Atlantik Grubu'nda 4. sırada bulunan geçen sezonun finalisti Philadelphia 76'ers, aynı grupta 2. sırada yer alan Boston Celtics ile deplasmanda karşı karşıya geldi. 
     NBA Ligi'nin şu anda en skorer oyuncusu olan Allen Iverson, maçta 31 şuttan 16'sını değerlendirerek 47 sayıya ulaştı ve 43 sayıyla Antoine Walker'a ait olan Boston'ın sahası Fleet Center'ın sayı rekorunu kırdı. 
     12 Mart 2000'den bu yana Boston'da Celtics'e yenilmeyen 
     Philadelphia 76ers'da, skora 15 sayı ekleyen Dikembe Mutombo, 12 de ribaunt aldı. Ayağındaki sakatlık nedeniyle 4 maç aradan sonra sahalara dönen Derrick Coleman ise 11 sayı ve 11 ribaunt üretti. 
     Sayı krallığında Iverson ile yarışan Celtics'den Paul Pierce ise 30 sayıda kaldı. Pierce, ayrıca 13 ribaunt aldı. Antoine Walker da Celtics adına rakip potaya 18 sayı bıraktı. 
     Batı Konferansı Pasifik Grubu'nda Hidayet Türkoğlu'nun da yer aldığı lider Sacramento Kings'in en yakın takipçisi Los Angeles Lakers, Ortabatı Grubu üçüncüsü San Antonio Spurs'u 94-91 yendi. 
     Los Angeles'daki maçta, geçen yılın şampiyonu Lakers'ın yıldızları Shaquille O'Neal 25 sayı ve 15 ribaunt, Kobe Bryant da 27 sayı gerçekleştirdi. 
     Spurs'da ise Tim Duncan 24 sayı ve 11 ribauntla en başarılı oyuncu oldu. 
     Sonuçlar şöyle 
     

Indiana Pacers-Charlotte Hornets 90-81 Toronto Raptors-Minnesota Timberwolves 107-100 Atlanta Hawks-Detroit Pistons 90-107 Boston Celtics-Philadelphia 76ers 90-106 Los Angeles Lakers-San Antonio Spurs 94-91      






</TEXT>
</DOC>
