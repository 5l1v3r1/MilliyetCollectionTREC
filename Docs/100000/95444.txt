<DOC>
<DOCNO> 95444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/siyaset/siy12.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP sünnetinde entrika duası’ 
</HEADLINE>
<TEXT>

     MALATYA DHA 

     MHP lideri Devlet Bahçeli, dün akşam Malatya Şeker Fabrikası Tesisleri’nde Malatya Milletvekili Namık Hakan Durhan’ın oğlunun sünnet düğününe katıldı. Gecede Darende ilçesi imamlarından Mehmet Şendil’in, "entrika duası"nı duyanlar hayretler içinde kaldı. Bahçeli’nin, geçtiğimiz günlerde, ortağı Yılmaz’ı ve yeni oluşum içinde olanları, "Entrika peşinde koşmakla" itham etmesinden ilham aldığı gözlenen İmam Şendil, duasında Türkiye’yi "içeriden bölmek isteyenlerin" bulunduğunu iddia etti. Şendil, "Allahım entrika peşinde koşanları perişan eyle. İçimizde ülkemize yabancı bayrağı dikmek isteyenler var. Türk milleti ayak oyunları oynayanları ve entrika peşinde koşanları iyi bilmektedir. Bu hainler emellerine ulaşamayacaktır" dedi. 
     



 SİYASET 

























</TEXT>
</DOC>
