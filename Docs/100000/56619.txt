<DOC>
<DOCNO> 56619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/son/sondun20.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya'da sokak çocuklarının sayısı 1 milyona ulaştı 
</HEADLINE>
<TEXT>

     Rusya Başbakan Yardımcısı Valentina Matviyenko, ülkede 1 milyon sokak çocuğu bulunduğunu, gençler arasında suç ve uyuşturucu kullanımında geçen yıla oranla artış gözlendiğini bildirdi. 
     Toplumsal İşlerden Sorumlu Başbakan Yardımcısı Matviyenko, İnterfaks'a yaptığı açıklamada, geçen yıl 30 bini aşkın çocuğun, çeşitli suçlardan gözaltına alındığını, bu sayının 2001'in ilk 10 ayında 145 bin 700'ü bulduğunu kaydetti. 
     Ülkede, 242 bin ailenin çocuklarıyla ilgilenmediği, yaklaşık 43 bininin ise geçen yıl ailevi sorumluluklarından vazgeçtiği belirtildi. 
     Matviyenko, sokak çocuklarının yanı sıra 360 bini aşkın çocuğun okula gitmediğini belirterek, ''Bu yalnızca mali nedenlerle ortaya çıkan değil, bakım, sorumluluk ve çalışma koşullarıyla bağlantılı bir sorun'' dedi. 
     Valentina Matviyenko, ülkede cinsel tacize uğrayan çocuk oranının arttığını da sözlerine ekledi. 
     






</TEXT>
</DOC>
