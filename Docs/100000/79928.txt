<DOC>
<DOCNO> 79928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/23/yazar/civaoglu.html </URL>
<DATE> 2002/04/23/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Altın vuruş 
</HEADLINE>
<TEXT>

     "Demokrasi çok güçlü bir ilaçtır. Yüksek dozajda ve birden verilirse tehlikeli olabilir. 
     Profesör Bernard Lewis" 
     
     Fransa'da başkanlık seçimleri 1. turda, ırkçı Le Pen'in, Chirac'tan sonra ikinci en yüksek oyu alması Lewis'nin söylemini doğruluyor gibi. 
     İyi ki Fransa'da demokrasi dozajı iki tura bölünmüş. 
     Birinci turda Chirac 19.70... Irkçı Le Pen 17... 
     Şu satırlar yazılırken aralarında sadece yüzde 2.70 oy farkı vardı. 
     Ya katılım biraz daha düşük olsaydı... Ve Le Pen'in oyları tutun ki, yüzde 20'yi bulsaydı. 
     Böylece... 
     Tek turlu bir seçimde ırkçı Le Pen Fransa'ya Cumhurbaşkanı seçilebilirdi. 
     Tek turda oyların parçalanması bu tür skandallara neden olabiliyor. 
     Irkçı Le Pen'in oylarına ondan da sağcı Bruno Megret'nin 2.4 oranını ekleyiniz. 
     İşte... 
     Yüzde 20'ye dayanıyor. 
     Chirac'la neredeyse eşit... 
     
Tayyip dozajı      İstanbul'da Recep Tayyip Erdoğan da, tek turlu belediye başkanı seçiminin Türkiye'ye armağanı değil midir 
     Laik kesimin oyları Zülfü Livaneli, İlhan Kesici ve diğerleri arasında dağılınca, aradan Tayyip Erdoğan fırlamıştır. 
     Demokrasi dozajında altın vuruş... 
     Yoksa... 
     Erdoğan ve cemaati, başkanlığı rüyalarında bile göremezlerdi. 
     Oysa... 
     İki turlu seçim olsaydı, ikinci kez sandıklara giderken İstanbullular, R. Tayyip'ten sonra en yüksek oy almış adayda bütünleşirdi. 
     Belki de Türkiye, gelecek seçimlerde, ordusunu "intihar celladı" diye anan, büyük onurunu "ölü ineğe" benzeten bir başbakan üretmek kabusuyla burun buruna olmazdı. 
     
Güvenlik supapı      Fransa'ya dönelim... 
     Fransa 15 gün sonra başkan seçmek için ikinci kez sandığa gidecek. 
     Sonuç belli... 
     Sol ve merkez oylar Chirac'a verilecek. 
     Daha seçim sonuçları açıklanır açıklanmaz bu dayanışma oluştu. 
     Sosyalistler, Komünistler ile Komünist Türevi Troçkistler, Sosyal Demokratlar, merkezdekiler... Hepsi Chirac'ın yanındalar. 
     Fransa'yı ve Fransa'nın uygarlığını, imajını sahipleniyorlar. 
     Fransa'yı Le Pen'in gölgesinden arındıracaklar. 
     Amaç, sadece Chirac'ı başkan seçmekle sınırlı değil. İkinci turda katılım çok daha yüksek olacak... 
     Le Pen'in oy oranı göreceli olarak aşağı çekilecek. 
     AB'ye, şimdiden mesaj verilmekte 
     "Bu seçim sonucu Fransa'yı yansıtmaz. Fransız halkı ırkçılığa yöneliyor sanılmasın. AB'nin ilkeleri aynı heyecanla paylaşılmakta. Asıl 2. tur gerçek Fransa..." 
     
Müslümana tepki      AB, Avusturya'daki ırkçıları iktidara taşımasının travmasını yaşıyor. 
     Avrupa'da ırkçı eğilimlerin güçlendiği kaygısı var. 
     Fransa'da 2. tur bu bakımdan önemli. 
     Ayrıca... Birinci tur din farkından kaynaklanan ayrılıkçılık alarmını da verdi. 
     Avrupa'da Müslümanlara tepki psikolojisi yayılmakta. 
     11 Eylül, Taliban, İran, Saddam, canlı intihar bombacıları, Avrupa'da İslama önyargı duvarlarını örmekte. 
     Türkiye bu olguyu iyi okuyabilecek mi 
     Ankara'nın bunu okuyamayarak yanlışlık yapması Türkiye'nin AB'den dışlanmasına ve ara formüllere itilmesine neden olabilir. 
     Akıllı refleksler ise, Türkiye'yi AB için İslam dünyasına açılan "altın anahtar" haline getirebilir. Derinliği olan sağduyulu Cem, bu zorlu kavşaklarda "güvenilir güvence..." 
     Bir kez daha içe dönelim... 
     Türkiye, Fransa örneğiyle 2 turlu ve ittifaklara dayalı seçim sistemini yeniden düşünmeli. 
     2. tur demokrasinin, laisizmin, ülke bütünlüğünün kendini koruyacağı surlar olabilir. 
     
     







Fransa ve sol 


Hangi CHP 


Yılmaz Öcalan asılmamalı 


23 Nisan Egemenliğin kaynağı gökte değil yerde... 


Altın vuruş 


Kavramlar sözlüğü 


Bağış bayramına gelin siz de katılın 


Fransa'dan seçim dersleri 


Sandıktan mesaj çıktı 


Tartışılacak rapor 


Deprem çocuklarının bayramı 


Fransa'dan Le Pen dersleri 


İlaç devleri, yeni ilaç keşfedemiyor 


Senedin iadesi lazım 


Yirmi milyon çocuğumuzu eğitmek zorundayız 


Gazioğlu Belediye şantaj yapıyor 


</TEXT>
</DOC>
