<DOC>
<DOCNO> 73521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/siyaset/siy06.html </URL>
<DATE> 2002/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Çift limuzin şaşırtmacası 
</HEADLINE>
<TEXT>

     Dick Cheney’in gelişi öncesinde Esenboğa Havaalanı’nda yoğun güvenlik önlemleri alındı. Air Force Two uçağının ineceği pistin çevresi Özel Harek t Operasyon Timi ve Amerikalı korumalar tarafından çembere alındı. Havadan güvenliği de iki polis helikopteri sağladı. Uçak inmeden önce ABD’lilerin getirdiği köpekler, VIP salonunda bomba araması yaptı. Salonun çatısına keskin nişancılar yerleştirildi. 
     
     Eşine ayrı araç verildi 
     Cheney ve eşi Lynne Cheney havaalanından 40 araçlık konvoyla ayrıldı. Cheney’i uçaktan inişinde birbirinin benzeri üç limuzin karşıladı. Bayan Cheney, limuzinlerden biriyle havaalanından ayrılırken, ABD Başkan Yardımcısı da olası saldırılara karşı ikiz limuzinlerle Çankaya Köşkü’ne hareket etti. 
     
Pearson, frikike düştü      ABD Başkan Yardımcısı Dick Cheney’in eşi Lynne Cheney’e eşlik eden ABD Ankara Büyükelçisi Robert Pearson’ın eşi Margaret Pearson, Ankara Kalesi’nde limuzinden inerken zorlandı. Margaret Pearson, başını çarpmamaya çalışarak araçtan inmeye çalışırken, objektiflere "tartışmalı" bir görüntü vermemeye gayret etti, ancak başarılı olamadı. 
     



 SİYASET 
















</TEXT>
</DOC>
