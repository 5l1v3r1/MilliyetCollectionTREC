<DOC>
<DOCNO> 96870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/astro/index.html </URL>
<DATE> 2002/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Evrensel dil 
</HEADLINE>
<TEXT>

Astroloji öyle bir dil ki anlatması hem çok kolay hem de çok zor. Bu tıpkı aklımızda ikilem yaratan bir paradoks gibi, çok basit görünen bir şeyin açıklamasının son derece karmaşık olmasına benzetilebilir. Astrolojiyi anlamak istersek hayatımızın tek bir bütün olmadığı, değişik mevsimlerden oluştuğu örneğinden hareket edebiliriz. Canlanan doğaya paralel olarak olgunluğa kadar olan dönemi bahara benzetebiliriz. Yaz ise olgunluğa ve yaratıcılığın en üst noktaya çıktığı, Güneş’in parlaklığını en fazla gördüğümüz bir döneme, hayatımızın da tepe noktasına denk gelir. Daha sonra bu olgunluğu başkaları ile paylaştığımız, birikimlerimizi aktardığımız, kişisel tatmin güdülmeyen, yaşam enerjimizin de gerilemeye başladığı, kısaca yaşlanmaya başladığımız sonbahar vardır. Kış ise yaşlılık ve geri çekilme ile özdeşleştirilebilir. Kış mevsiminde uykuya çekilen doğa benzeri hayattan çekilme ama aynı zamanda her şeyi yaşamış olmanın olgun bilgeliği olacaktır. Astrolojiyi aktarmanın belki de en zor yönü, her şeye "iki artı iki dört eder" düz mantığı ile bakan bir anlayışın hakim olmasından kaynaklanıyor. Halbuki evrene bakarsak her şeyin iç içe sistemlerden oluştuğunu ve bu sistemlerin birbirlerine benzer altyapılar geliştirdiğini görebiliriz. En üst seviyede kozmik ölçüde galaksilerden Güneş Sistemi’ne, oradan insana, hücreye hatta atoma kadar, her sistemde bir merkez ve merkeze bağlı elemanlar var. Bu benzeşimler zinciri içinde, insan evrenin bir alt modeli. Onun ürünü olarak algılandığında astrolojinin, insan aklının yarattığı en yaratıcı disiplin olduğunu anlıyoruz. Hiç kuşkusuz bilim madde ile ruhsal olanı bir araya getirebildiği zaman astrolojinin de bu oluşum içinde büyük bir payı olacak. Bu oluşum için kaç yüzyıl gerekli Bunu kestirmek pek kolay olmasa da, görünen gelişim çizgisi yeni bir Rönesans’a işaret ediyor. Mutlu bir hafta sonu. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 


BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
