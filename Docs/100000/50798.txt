<DOC>
<DOCNO> 50798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/ekonomi/eko02.html </URL>
<DATE> 2001/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
16 katrilyonluk takas 
</HEADLINE>
<TEXT>

Hazine, Merkez Bankası’nın elindeki 15.8 katrilyon liralık kamu k ğıdını, birikmiş faiziyle birlikte geri alarak karşılığında 18.8 katrilyonluk uzun vadeli tahvil verdi 
     ANKARA Milliyet 

     Kamuya kredi açması dünden itibaren yasaklanan Merkez Bankası’nın portföyünde bulunan tahviller, geçen hafta, işlemiş faizleriye birlikte daha uzun vadeli k ğıtlarla değiştirildi. Merkez Bankası’nın elindeki 15.8 katrilyon liralık tahvili alan Hazine, Merkez’e 18.8 katrilyonluk k ğıt verip vadeyi de 2010’a kadar uzattı. 
     Merkez Bankası’nın Hazine ve kamu bankalarına kaynak aktarımını kesecek yeni yasasının 5 Kasım’da yürürlüğe girmesinden önce adı konulmasa da 15.8 katrilyonluk bir takas operasyonu yapıldı. Merkez konuyla ilgili detayları dün açıkladı. 
     Buna göre, Merkez Bankası, açık piyasa işlemleri portföyündeki kıymetlerin vadelerinin uzatılması, kamu ve fon bankalarının gecelik borçlanma ihtiyaçlarını azaltılması için aldığı 15.8 katrilyonluk kamu k ğıdını işlemiş faizleriyle birlikte 30 Ekim - 1 Kasım tarihleri arasında 18.8 katrilyon liralık daha uzun vadeli tahvillerle değiştirdi. 
     Yılda bir kez faiz ödenecek yeni tahvillerin vadeleri 2006, 2007, 2008, 2009 ve 2010 yıllarına gelecek şekilde düzenlendi. Bu tahvillerin faizleri, kupon dönemleri içinde DİE’nin tüketici fiyatları TÜFE oranlarına endekslendi. 
     
     Faiz k rdan ödenecek 
     Söz konusu tahvillerin anapara ve faiz ödemeleri, Merkez Bankası’nın yıllık k rının Hazine’ye aktarılması gereken kısmından tahsil edilecek. Faiz ve anapara ödemelerinin Hazine’ye aktarılacak k rı aşması halinde, fark Hazine tarafından nakit olarak Merkez Bankası’na ödenecek. 
     Yapılan açıklamada, bu tahvillerin tamamı geri ödeninceye kadar, Merkez Bankası k rından Hazine’ye nakit k r aktarımı yapılmayacak. Merkez Bankası, değişim işlemi sonucu açık piyasa işlemleri portföyüne alınan uzun vadeli tahviller nedeniyle, gelecek dönemlerde herhangi bir parasal genişleme ya da para politikasının olumsuz etkilenmesinin söz konusu olmayacağını bildirdi. 
     
5 SORU 5 CEVAP Merkez artık bağımsız      Merkez Bankası’nın Hazine ve kamu bankalarıyla yaptığı doğrudan para alışverişi 5 Kasım’dan itibaren kesildi. Yeni Merkez Bankası Yasası’nın yürürlüğe giren maddesiyle bağımsızlık yolunda önemli bir adım atıldı. Ancak şimdi piyasalarda hem iç hem de dış borç sarmalındaki Türkiye için kararın biraz erken olup olmadığı tartışılıyor. Merkez Bankası ile Hazine arasındaki ilişkinin kesilmesinin sonuçlarını konuştuğumuz uzmanların sorulara verdiği yanıtlar şöyle 
     
     1- Merkez Bankası’nın Hazine ve kamu bankalarıyla ilişkisi nasıl sağlanıyordu 
     5 Kasım’dan önce Hazine sıkıştığı an Merkez Bankası’ndan avans kullanıyordu. Artık 5 Kasım’dan itibaren Hazine sıkıştığında Merkez Bankası’ndan avans kullanamayacak. Bunun yanında Merkez, Hazine’nin iç ve dış borç bulmakta zorlandığı dönemlerde doğrudan kamu k ğıdı alarak yardımcı olurdu. Bu olanak da ortadan kaldırıldı. Ayrıca, Hazine’den katrilyonlarca liralık tahvil alan kamu bankaları da, nakit ihtiyaçlarını tahvillerin bir kısmını Merkez’e satarak karşılıyordu. Kamu bankaları da bu olanaktan mahrum kalacak. 
     
     2- Merkez Bankası artık hiç kamu k ğıdı alamayacak mı 
     Merkez Bankası doğrudan ihaleden birincil piyasa tahvil alamayacak. Almak isterse, ikincil piyasayı bankalar kullanacak. Bunun için de açık piyasa işlemlerine başvuracak. 
     
     3- Hazine ve kamu bankaları bu geçişte zorlanmayacak mı 
     Piyasada bu konu tartışılıyor. Bankacılar, IMF kaynağının gelmesi, Merkez Bankası’nın elindeki tahvillerin vadesinin 2010’a kadar uzatması nedeniyle kısa vadede bu konunun fazla sorun yaşanmayacağı görüşünde. Çünkü Hazine’nin borçlanmada sıkıştığı dönemlerde IMF kaynaklarıyla açığını kapatabileceği düşünülüyor. Ancak Hazine’nin 2002’de yüklü bir borç ödemesi bulunuyor ve IMF kaynakları hep tahmin edilenden daha geç geliyor. Bankacılar, geleceği beklenen IMF ek kaynağının zamanında sağlanamaması ve bu sorunun yüklü borç ödemelerinden hemen önceye rastlaması durumunda, Hazine’nin çok zor dönemler geçirebileceğini belirtiyor. 
     
     4- IMF kaynağı Merkez’e gelip orada Hazine’ye aktarılıyordu. Yeni durum aktarımı sorun haline getirmeyecek mi 
     Edinilen bilgiye göre, bu konu üzerinde çalışmalar sürüyor. Tahminler, IMF kaynağının doğrudan Hazine’ye verilmesiyle aşılacağı yönünde. Bankacılar bu yol sağlanmasa da Merkez’den Hazine’ye kaynak aktarmak için bir yolun bulunacağını düşünüyor. 
     
     5- Takas, Hazine’nin işini kolaylaştırmadı mı Bu tablo faizleri yükseltir mi 
     Hazine en erken 2006’ya kadar 18.8 katrilyonluk borcunu ödemek için zaman kazandı. Ancak 2002’deki borç ödemeleri Hazine’nin işinin kolay olmadığını gösteriyor. Hazine eğer borç bulmakta zorlanırsa bunun faizlere yansıması ise kaçınılmaz sonuç olarak değerlendiriliyor. 
     
Enflasyon inecek’      HARUN GÜREK Ankara 

     Merkez Bankası Başkanı Süreyya Serdengeçti, faiz silahını etkin biçimde kullanacak koşulların oluşmasını istediğini ve enflasyonun düşeceğini söyledi. IMF’den ek kaynak ve 2002 programının belli olmaya başlamasının bekleyişleri olumluya çevirdiğini söyleyen Serdengeçti, olumlu bekleyişlerin sürmesi halinde kurda istikrar sağlanacağını, böylece kısa vadeli faiz silahını etkili bir biçimde kullanma olanağına kavuşacaklarını söyledi. Enflasyonun açıklanmasından sonra yüzde 59 olan kısa vadeli faizi düşürüp düşürmeyeceği konusunda konuşmaktan kaçınan Serdengeçti, 2002 içinde herhangi bir tarihte enflasyon hedeflemesine geçişin olabileceğini kaydetti. 
     



 EKONOMİ 





















</TEXT>
</DOC>
