<DOC>
<DOCNO> 68639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/son/sondun14.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa Cumhurbaşkanlığı seçim anketlerinde adaylar başabaş.. 
</HEADLINE>
<TEXT>

     Fransa'da yapılan son kamuoyu yaklaması, cumhurbaşkanlığı seçimi yarışında Cumhurbaşkanı Jacques Chirac ve Başbakan Lionel Jospin'a eşit şans tanıyor. 
     BVA Araştırma Merkezi tarafından yapılan ankete göre, Mayıs ayında yapılacak seçimin ikinci turuna kalacakları tahmin edilen Chirac ve Jospin, yüzde 50 oranlarında oy alacaklar. 
     Anket, ilk turda Chirac'ın yüzde 24, Jospin'in yüzde 23, aşırı sağcı Jean Marie Le Pen'in yüzde 11 ve milliyetçi sol eğilimli Jean Pierre Chevenement'ın yüzde 10 oranlarında oy alacakları sonucunu ortaya koydu. 
     Cumhurbaşkanlığı seçiminin birinci turu Nisan ayında, ikinci turu Mayıs ayında yapılacak. Geçen yıl yapılan anayasa değişikliğiyle, cumhurbaşkanlığının görev süresi 7 yıldan 5 yıla indirilmişti. 
     






</TEXT>
</DOC>
