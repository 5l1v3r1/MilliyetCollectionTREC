<DOC>
<DOCNO> 99550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/yasam/yas01.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Sigaraya karşı meyve kokteyli 
</HEADLINE>
<TEXT>

Bilim adamları, sigaranın yarattığı sağlık risklerine karşı düzenli olarak meyve-sebze tüketilmesini öneriyor. Yine de en etkili yol bırakmak... 
     DIŞ HABERLER SERVİSİ 

     300 tiryaki birebir incelendi 
     İNGİLTERE’DEKİ Southampton Üniversitesi, 10 yılı aşkın süredir günde bir paketten fazla sigara içen 300 tiryaki üzerinde bir araştırma yaptı. Sonuçta meyve - sebze tüketimiyle sigaranın yarattığı sağlık sorunları arasında yakın ilişki saptandı. Günde ortalama 121 gramdan fazla sebze ve meyve tüketen tiryakilerde ortaya çıkan kronik bronşit vakasının yüzde 50 azaldığı gözlendi. 
     
     Sadece sebze-meyve etkili 
     ARAŞTIRMA sonucunda, sebze - meyve kokteylinin içerdiği antioksidan maddelerin sigaranın oluşturduğu serbest radikaller denilen ve hücrenin yapısını bozan zararlı molekülleri bloke ettiği belirlendi. Sadece sebze ve meyvenin böyle bir etki yaptığını vurgulayan araştırmacı Dr. Louise Watson, yine de sigarayı bırakmanın sağlık için en iyi yol olduğunu söyledi. 
     



 YAŞAM 
























</TEXT>
</DOC>
