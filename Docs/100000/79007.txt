<DOC>
<DOCNO> 79007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/siyaset/siy08.html </URL>
<DATE> 2002/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Akbulut düştü... 
</HEADLINE>
<TEXT>
Çiller, İsrail yerine Filistin’e gitti 
     ANKARA Milliyet 

     İsrail Büyükelçiliği’nin verdiği Bağımsızlık Günü resepsiyonuna katılmayan DYP Genel Başkanı Tansu Çiller Filistin Büyükelçiliği’ni ziyaret etti. Çiller, Büyükelçi Fuat Yasin ile görüşmesinden sonra yaptığı açıklamada, barışın sağlanması için İsrail’in işgal ettiği bölgelerden çıkması gerektiğini söyledi. Çiller’in ziyaretine, bir süre önce DYP’ye geçen eski Başbakan ve Erzincan Milletvekili Yıldırım Akbulut da katıldı. Ancak Çiller’in makam aracına sol taraftan binerken ayağı kayarak yere düşen Akbulut, başını da aracın kapısına çarptı. Akbulut, bir süre sendeledikten sonra Çiller’in yanına oturdu. 
     



 SİYASET 















</TEXT>
</DOC>
