<DOC>
<DOCNO> 56661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/son/sonspo10.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Nijerya Genç Milli Takımı İsrail'de kayboldu 
</HEADLINE>
<TEXT>

     İsrail Genç Milli Futbol Takımı ile özel maç yapmak üzere ülkeye gelen Nijerya Genç Milli Takımı kayboldu. 
     Pazar günü otelden ''gezinmek'' amacıyla ayrılan Nijerya kafilesi, bir daha dönmedi. 
     17 yaşında gençlerden oluşan 13 kişilik kafilenin bulunması için 
     İçişleri ve Dışişileri Bakanlığı ile İsrail polisi seferber oldu. 
     Nijerya Futbol Federasyonu yetkilileri, kendileri ile bağlantı kuran İsrailli yetkililere, ''Kafilenin nerede olduğuna ilişkin bir bilgimiz yok, ama takımın geri kalan kısmını da İsrail'e gönderiyoruz'' yanıtını verdi. 
     İsrailli yetkililer ise ''Sakın göndermeyin, daha fazla sorun istemiyoruz'' diyerek, sınır polisine, Nijerya kafilenin ülkeye sokulmaması talimatını iletti. 
     İsrailli genç milliler, hazırlık maçı yapmak için yeni bir takım ararken, Nijeryalı futbolcuların yasadışı yollardan işçi olarak çalışmak üzere ortadan kayboldukları tahmin ediliyor. 
     






</TEXT>
</DOC>
