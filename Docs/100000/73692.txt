<DOC>
<DOCNO> 73692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/ekonomi/eko03.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş Kriz bitti İş dünyası Bitmedi 
</HEADLINE>
<TEXT>

Bakan Derviş’in, Kriz bitti’ değerlendirmesine tepki gösteren iş dünyası temsilcileri, Kriz bitti demek mümkün değil’ dediler 
     EKONOMİ SERVİSİ 

     Devlet Bakanı Kemal Derviş’in ABD’de dün Türk - Amerikan İş Konseyi Toplantısı’nda yaptığı konuşmada "Ekonomik kriz bitti, en kötüyü geride bıraktık" açıklaması, kriz bitti mi, bitmedi mi tartışması yarattı. Açıklamaya reel sektörden de, finans kesiminden de cevap geldi. 
     Derviş’in kriz bitti’ değerlendirmesi hakkında görüşü sorulan İş Bankası Genel Müdürü Ersin Özince, "Sinyali vermişlerdir, umarım" diye yanıtladı. Buna inanmak istiyorum’ diyen Özince, "Şu ana kadar geçen sürecin artı birtakım şeyler kazandırdığını düşünüyorum. Biz bankacılar müşterilerimizin problemlerini düşündüğümüzde yapılması gereken çok şey olduğunu görüyoruz. Krizin bizim açımızdan bitmesi kredilerimizin ve k rlılığımızın artması ile hissedilir" dedi. 
     
     Halkı aldatmak’ 
     Türkiye İhracatçılar Meclisi Başkanı Oğuz Satıcı, "Krizin atlatıldığını söylemek mümkün değil. Bu, Türk halkını kandırmak olur" dedi. İTO Yönetim Kurulu Başkanı Mehmet Yıldırım da, "Ekonomik istikrar sağlanabilmiş değil. Ülke ekonomisi kötüye gidiyor. Kriz bitti’ demek mümkün değil" dedi. Türkiye Giyim Sanayicileri Derneği Başkanı Umut Oran da "Krizin bittiğine inanmıyorum" diye konuştu. 
     
Yabancılar rekabeti bozacak’      Türkiye Bankalar Birliği’nin düzenlediği konferansta konuşan Özince, "Uluslararası bankalar piyasaya girdiklerinde, yüksek sermaye yeterliliğini ellerinde bulundurabilirler. Aktif ve pasif risk portföylerini yurtiçi bankalara göre daha sağlam bir şekilde sürdürebilirler. Bu da rekabeti zorlaştırır, bankacılık sektörünü zedeleyebilir ve sonuç itibariyle rekabeti daha da zorlaştırır" dedi. Özince, yüksek sermaye yeterliliği rasyolarının makroekonomi açısından zorluklar getirebileceğini de söyledi. 
     



 EKONOMİ 

















</TEXT>
</DOC>
