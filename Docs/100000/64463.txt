<DOC>
<DOCNO> 64463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/27/son/sonspo13.html </URL>
<DATE> 2002/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatyaspor 2 - Kocaelispor 1 maç bitti 
</HEADLINE>
<TEXT>

     Birinci Süper Lig'de Malatyaspor, Kocaelispor'u 2-1 yenerek, son 3 haftada 9 puana ulaştı. 
     Malatyaspor kendi sahasında oynadığı maçın ilk yarısını Kocaelispor karşısında 1-0 galip tamamladı. 
     Maça konuk Kocaelispor'un vuruşu ile başlandı. Malatyaspor rakibine oranla maçta daha atak bir oyun sergiledi. 
     6. dakikada Malatyaspor atağında Evren'in pasıyla buluşan Şakiri, 
     topu Mithat'ın önüne bıraktı. Kaleciyle karşı karşıya kalan Mithat'ın vuruşunda top kaleciden döndü, defans tehlikeyi uzaklaştırdı. 14. dakikasında Malatyaspor atağında Evren'in uzaktan sert vuruşunda top kaleci Ahmet'in ellerinde kaldı. 18. dakikada Kocaelispor'un kazandığı köşe vuruşunu Ayman kullandı. Ceza sahasına gelen topu Serdar kafa vuruşuyla filelere gönderdi. Ancak, maçın hakemi faul gerekçesiyle golü saymadı. 25. dakikada Malatyaspor atağında Abdulkadir'in ortasında topla buluşan Mithat, düzeltererk sert vurdu, top az farkla auta gitti. 27. dakikada Kocaelispor atağında Serdar'ın çaprazdan sert vuruşunda kaleci Miloşevski tehlikeyi iki hamlede önledi. 30. dakikada Malatyaspor atağında Abdulkadir ver-kaçında topla buluşan Mithat pasını Şakiri'ye verdi. Şakiri'nin vuruşunda top az farkla auta çıktı. 42. dakikada gelişen Malatyaspor atağında Abdulkadir'in ortasında ceza sahasında topla buluşan Fazlı'nın vuruşunda top filelere gitti 1-0 44. dakikada Kocaeilspor atağında Ahmet Aslaner'in uzaktan sert vuruşunda kaleci Miloşevski iki hamlede topa sahip olarak gole izin vermedi. Maçın gere kalan dakikalarında her iki takımında çabaları gol getirmeyince maçın ilk yarısı Malatyaspor'un 1-0 galibiyetiyle sona erdi. Maçın ikinci yarısına Kocaelispor, Engin'in yerine Nuri'yi xx alarak başladı. İkinci yarının ilk dakikaları orta alan mücadelesi biçiminde geçti. 52. dakikada gelişen Kocaelispor atağında, Hasan'ın ortasında, ceza alanı içinde Ayew'in kafa vuruşunda, top az farkla auta çıktı. 57. dakikada Kocaelispor'da, Cem'in yerine Lazarov x oyuna dahil oldu. 65. dakikada İlkan'ın uzaktan vuruşunda, top savunmadan geri döndü. Topu iyi izleyen Abdülkadir sert vurdu. Top, az farkla auta çıktı. 72. dakikada Kocaelispor'un kazandığı serbest atışı Nuri kullandı. Ceza alanına gelen topa Serdar kafayla vurdu. Top kalecide kaldı. 74. dakikada gelişen Kocaelispor atağında, topla sol çaprazda buluşan Lazarov'un vuruşunda, top Milosevski'nin yanından filelere gitti 1-1. 80. dakikada Malatyaspor'un kazandığı köşe atışını Evren kullandı. Ceza alanına gelen topa kafayla vuran Mithat'ın şutunda topu kaleci yumrukladı. Dönen topa Şakiri vurdu. Kaleci topu kornere çeldi. 81. dakikada Malatyaspor atağında, Abdülkadir'in derinleme pasını iyi izleyen Mithat, kaleciyle karşı karşıya kaldı. Mithat'ın gelişine vuruşunda, top filelere gitti 2-1. 83. dakikada Kocaelispor'da, Hasan'ın yerine Yordanov oyuna dahil oldu. 87. dakikada Malatyaspor'da Şakiri'nin yerine Cemal , 88. dakikada Tolga'nın yerine Arsin oyuna dahil oldu. Maçın geri kalan dakikalarında başka gol olmayınca, Malatyaspor, Kocaelispor'u 2-1 yendi. 
     
     Yıldız tablosu 
     Malatyaspor Miloşevski xx, Mert xxx, Mapeza xxx, Tolga xx, İlkan xxx, Selçuk xx, Evren xx, Şakiri xxx, Abdulkadir xx, Mithat xx, Fazlı xxx. 
     Kocaelispor Ahmet xx, Engin xx, Faruk xx, Hasan xx, Ahmet Aslaner xx, Orhan xx, Cihan Haspolatlı xx, Serdar xxx, Ayman xx, Cem xx, Ayev xx. 
     Gol Dk. 42 Fazlı Sarı Kart Dk. 39 Hasan Kocaelispor 
     






</TEXT>
</DOC>
