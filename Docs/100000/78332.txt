<DOC>
<DOCNO> 78332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/14/son/soneko03.html </URL>
<DATE> 2002/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
AB, reform karşılığında Arjantin'le ticaretini geliştirecek 
</HEADLINE>
<TEXT>

     Avrupa Birliği AB , ekonomik reformları gerçekleştirmesi durumunda, Arjantin ile ticareti geliştirecek. 
     AB adına gazetecilere konuşan İspanya Ekonomi Bakanı Rodrigo Rato, IMF'nin, Arjantin'in ekonomik reformlarını acilen gerçekleştirmesi konusundaki görüşünü desteklediklerini, bu konuyu, IMF-Dünya Bankası Bahar Dönemi toplantılarında da anlatacaklarını söyledi. 
     AB'nin, Arjantin'in, daha sağlam ve şeffaf bir ekonomik program uygulaması, bankacılığı güçlendirmesi, özel sektör yatırımlarını teşvik etmesi ve 140 milyar doları bulan dış borçlarını, uluslararası bir süreçte yeniden yapılandırması karşılığında ticareti arttırma önerisinde bulunacağı ifade ediliyor. 
     





</TEXT>
</DOC>
