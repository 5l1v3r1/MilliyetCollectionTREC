<DOC>
<DOCNO> 88779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/09/siyaset/siy04.html </URL>
<DATE> 2002/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Koalisyon bozulmamalı 
</HEADLINE>
<TEXT>

Mesut Yılmaz, Koalisyon, üç sene içinde uyumlu şekilde çok önemli reformları gerçekleştirdi. Bu yüzden bozulmamalı’ dedi 
     ESRA KURT İstanbul 

     ANAP Genel Başkanı Mesut Yılmaz, Kopenhag kriterlerinin yerine getirilmesinde hükümet içinde görüş ayrılığı yaşandığını belirterek "Ümit ederim ki bu koalisyonun bozulmasına neden olmaz" dedi. Hidiv Kasrı’nda muhtarlarla bir araya gelen Yılmaz, "MHP, koalisyonun önünde engel mi" sorusu üzerine şöyle konuştu "Kişisel dileğim, koalisyonun bozulmaması. Çünkü bu koalisyon, üç sene içinde fevkalade uyumlu bir şekilde çok önemli reformları gerçekleştirdi." 
     Bülent Ecevit’in sağlık sorunun devlet sorunu haline geldiğini öne sürenlerin devletin hangi işinin aksadığını da göstermeleri gerektiğini belirten Yılmaz, "İddia ediyorum ki şu anda devletin hiçbir işi aksamamaktadır. Devlet, bütün kurumlarıyla, sorumlu kişileriyle, görevinin başındadır" diye konuştu. Yılmaz, zirve tutanaklarının Başbakan Ecevit’e gönderilip gönderilmeyeceği sorusunu da "Onu Cumhurbaşkanı’na soracaksınız" diye yanıtladı. 
     



 SİYASET 

















</TEXT>
</DOC>
