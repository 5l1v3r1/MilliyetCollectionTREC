<DOC>
<DOCNO> 60628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/ekonomi/eko01.html </URL>
<DATE> 2002/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüzde 1 şartı Anayasa’ya aykırı’ 
</HEADLINE>
<TEXT>

     HAKAN ŞANLITÜRK Ankara 

     Başbakan Yardımcısı Mesut Yılmaz, bankalara sermaye desteği getiren düzenlemedeki rasyo oranına karşı çıktığını söyledi. IMF’den gelecek 14.5 milyar dolarlık kaynak için bu düzenlemenin çıkmasının gerektiğini açıklayan Yılmaz, ANAP’ın basına kapalı grup toplantısında şunları söyledi "Sermaye rasyosu yüzde 1 olan bankaları bundan önce Fon’a aldık. Şimdi yardım yapılırsa eşitsizlik olur. Anayasa’ya aykırı. Mahkemede iptal olabilir. Ancak bu düzenleme elzem. Mali yapı güçlenmezse reel sektöre kredi verilemez. çarklar durur. Biz banka kurtarmak istemiyoruz." 
     
     Kardeşim kurtulmuyor’ 
     "Tekstilbank’ın kurtarıldığı iddiaları var. Turgut Yılmaz, tekstilci ve ihracatçı. 97 ihracatçı ile GSD Holdingi kurdular. Yönetim Kurulu Başkanı da kendisi. 1994 yılında da diğer bankalara çok komisyon ödedikleri için Tekstilbank’ın yüzde 50’sini aldılar. BDDK bunlardan 20 trilyon liralık bir sermaye artırımına gitmelerini istedi. Fakat yüzde 50’si başkasına aitti. O kişi bunu ödeyemeyeceğini söyledi. Bunun üzerine sermaye artırımı için gerekli parayı GSD ödedi." 
     
     Haksızlık önlenmeli 
     İstanbul Milletvekili Aydın Ayaydın da bankalarla ilgili düzenlemenin haksız rekabete yol açtığını belirterek şöyle dedi "Mali yapısı daha sağlam olan küçük ve orta ölçekli bankaların devredışı bırakılması hem haksız rekabeti doğuracak hem de bankacılık sektörü tekelleşmeye gidecek. Sermaye yeterlilik rasyosu esas alınacaksa tesbit edilen oran hangi bankalarda varsa o bankaların eşit yararlanması gerekmektedir." 
     



 EKONOMİ 




















</TEXT>
</DOC>
