<DOC>
<DOCNO> 72307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/yazar/akyol.html </URL>
<DATE> 2002/03/13/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Devlet ve toplum 
</HEADLINE>
<TEXT>

     ORGENERAL Kılınç'ın gündeme getirdiği ülkelerden Rusya'da bir işçi bir saatlik çalışmayla 2.27 dolarlık üretim yapıyor. 
     Türkiye'de bu rakam neredeyse iki misli 4.16 dolar 
     Avrupa'da bir işçinin bir saatteki üretimi ise ortalama 20 dolar civarında. Mesela Yunanistan'da 16, Almanya'da 35 dolar. 
     Bu rakamlarda her şey gizlidir Sadece sermaye ve teknoloji birikimi değil... Eğitim, kültürel bireyleşme, demokratik toplum, hukuk devleti... 
     Türkiye de "gelişmiş ülkeler" seviyesine ulaşmak için AB'ye üye olmak istiyor... Ve eğitimden demokrasiye, birey haklarına, 'kimlikler' sorununa kadar bir yığın 'siyasi' problem karşımıza çıkıyor. 
     Artık belli ki 1930'lardan gelen "homojen toplum" ve "devletin toplumu bütünüyle kapsaması" kavramlarıyla yürüyemeyiz. 
     İşte ekonomide ve Anayasa'da yapılan reformların hepsi, devleti daraltmaya, toplumsal ve bireysel serbestlikler alanını genişletmeye dönük değil mi 
     
     1930'LARDA Kürt de, Alevi de, İslami kesim de ortada 'yok'tu, hepsi kendi kapalı dünyasında, "kenar"da yaşıyordu. 
     Kentleşme, eğitim, demokrasi ve ticarileşme geliştikçe bunlar "ortaya çıkıyor" dahası kamusal alanda kendilerini ifade etmek istiyorlar. 
     Bu tablo karşısında türbandan irtica diye, Alevi kimliğinden mezhepçilik diye, Kürt kimliğinden bölücülük diye korkuyoruz. 
     Mezhep ve irtica korkuları paranoyadır. 
     Zor olan, etnik sorundur. Buna rağmen devlet, özellikle MGK, dini kimlikler konusundaki pozitivist baskıcı politikaların, değişik dini kimliklere mensup Kürt vatandaşlarımızı entegrasyon yönünde mi, yabancılaşma yönünde mi etkilediğini merak bile etmiyor 
     Halbuki herkesin çeşitli yani milli, dini, etnik, mesleki, ekonomik, siyasi kimlikleri vardır. "Çok kimliklilik" kavramının amacı, bu kimliklerden biri yabancılaştırıyorsa, öbürlerinin bütünleştirerek bir denge kurmasıdır. 
     Hepsini birden itip yabancılaştırırsanız toplumsal birlik parçalanır. 
     
     TÜRKİYE bir yandan böyle "çoğulcu" hale gelirken öbür yandan daha "birleşmiş" bir toplum oluyor. 
     Kentleşme, ticarileşme ve kitle eğitim ve iletişimi gibi dinamikler sayesinde, Türkçe, 1930'lardakinden daha geniş çapta "ortak dil"dir. 
     1930'lu yıllarda nüfusumuzun yüzde 26'sı Batı illerimizde yaşıyordu bugün yüzde 34'ü Akdeniz'i de katarsak yüzde 44'ü... 
     Müthiş bir harmanlanma, kaynaşmadır bu. 
     Sosyolojik anlamda bütünlüğümüz daha "organik" ve güçlü hale gelmiştir. 
     AB üyesi olmamızın sağlayacağı hızlı ekonomik gelişme ve yükselen hayat standardı bu kaynaşmayı daha da güçlendireceği gibi, "Türk vatandaşı" olmayı büyük bir avantaj haline de getirecektir. 
     Kürt kimliğini savunanlar bu sosyolojik gerçekleri daha bir görerek eski etnik - şoven, ayrılıkçı tezleri reddetmeli, Türkiye'nin bütünlüğü ve üniter devlet içinde yeni bir düşünme biçimi geliştirmelidir. Devlet de bireylerin "farklı olma hürriyeti"ne ve bunun toplumsal görünürlüğüne saygı duymalıdır. 
     Alışmak için zaman isteyen, adım adım ilerlenecek bir süreç... 
     
     







Devlet ve toplum 


Kar fırtınası... 


İsrail'e kim dur diyecek 


Demokrasinin grisi olmaz 


İş yok ama takma bacak verebiliriz 


Kravatlı PKK 


Orta öğretim başarı puanı 


Bankalara sermaye desteği çözüm mü 


Siyanür, hukuk, siyaset, ticaret 


Teröre karşı atom mu 


Amerika, AB üyeliğimize karşı mı 


TOBB’da ince siyaset 


Çocuk pornosu ve savcılık tutumu 


"Medeniyet öğren ayı " 


Holdingler kadın yönetici fukarası 


Eğlenceli Avrupa Dersleri 


Vergiyi siz vermeyeceksiniz 


Bu yıl enflasyon inecek ise büyüyemeyiz 


</TEXT>
</DOC>
