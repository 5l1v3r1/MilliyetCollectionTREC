<DOC>
<DOCNO> 95624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/14/spor/spo01.html </URL>
<DATE> 2002/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İLHAN KAÇIYOR 
</HEADLINE>
<TEXT>

Beşiktaş yönetiminin, ısrarla "Bir yıllık sözleşme daha yapalım" dediği yıldız futbolcu, "Önümüzdeki sene görüşelim" yanıtını veriyor. İlhan Mansız bir yıl sonra serbest kalacak 
     ORHAN YILDIRIM 

     Yıldızı parladı 
     DÜNYA Kupası’nda gerek golleri ve futbolu, gerekse ilginç fiziği ile Türkiye’nin gözdesi olan İlhan Mansız, Beşiktaş’ın teklifini geri çevirdi. Yönetimin, sözleşmeyi bir yıl daha uzatmak yolundaki teklifini geri çeviren yıldız golcü, ancak önümüzdeki yıl haziran ayında masaya oturabileceğini söyledi. Bu sezon sonunda serbest kalacak olan İlhan için, İtalyan Chievo ile Alman B.Leverkusen nabız yoklamıştı. 
     
     Kritik hafta 
     SİYAH - Beyazlılar, önümüzdeki hafta içinde transferdeki son hamlelerini de yapacaklar. Asbaşkan Yıldırım Demirören’in anlaşmaya vardığı Pancu ile Capone’nin salı, Conceiçao’nun ise çarşamba günü İstanbul’a geleceği bildirildi. Bu arada gözler, İstanbul dönüşü gidecek oyuncuların raporunu verecek Lucescu’ya çevrilirken, Khlestov’un gönderileceği ve yerine Rumen Radu’nun geleceği ileri sürüldü. 
     
Kartal kısa kesti 1 - 0      Siyah-Beyazlılar, İsviçre kampındaki son hazırlık karşılaşmasında 1. Lig takımı Luzern’i tek golle geçti, iyi futboluyla göz doldurdu 
     YENİ sezon için hazırlıklarını İsviçre’de sürdüren Beşiktaş, kamptaki son maçında 1. Lig takımlarından Luzern’i 1 - 0 mağlup etti. İlk yarısı golsüz sona eren maçın ikinci yarısında oyuna giren Ali Cansun 47. dakikada attığı golle takımını galibiyete taşıdı. Siyah - Beyazlılar, güzel futboluyla göz doldururken, Bayram Bektaş sağ arka adalesinden sakatlandı. 
     
     Maçın karnesi 
     HAKEMLER Cichetta Claudio, Mitrovic Zelimir, Bitterli Thomas 
     LUZERN Maric 6 , Zukic 5 , Monteiro Dk. 69 5 , Zarezynski 6 , Okolosi 5 , Andreoli 6 , Meier 6 , Mehmet 6 , Herrera 5 , Zibung 5 , Enrique 5 , Djeba Zadi 5 
     BEŞİKTAŞ Cordoba 7 , Tolga 6 , Ronaldo 7 , Ali Eren 7 , İbrahim 6 Cesar Dk. 69 6 Tunç 5 Allan Dk. 57 6 , Tamer 6 Evren Dk. 83 Bayram 7 İlhan Şahin Dk. 64 6 , Serdar 7 Erman Dk. 84 Tümer 7 , Engin 6 Ali Cansun Dk. 46 8 
     GOL Ali Cansun Dk. 47 
     SARI KART Ali Eren 
     
Gel keyfim gel      BEŞİKTAŞ’IN Kolombiyalı kalecisi Oscar Cordoba, İtalyan Perugia’ya kiralanmadan önce oynadığı Arjantin’deki eski kulübü Boca Juniors’dan gelen parayla sevindi. Arjantin’deki yasalar gereği, bir futbolcu, yabancı ülkeye transfer olduğu zaman bonservisinin yüzde 12’sini alıyor. Böylece, yıldız file bekçisi hem Beşiktaş’tan, hem de bonservisinden ücret almış oldu. 
     
Beşiktaş günlüğü      Eve dönüş 
     İSVİÇRE’DE iki haftadır kamp yapan Siyah - Beyazlı ekip bugün İstanbul’a dönecek. İkinci etap çalışmaları 18-28 Temmuz arasında aynı ülkede yapılacak. Lucescu’nun, tarihleri 21-31 Temmuz’a çekme isteği için çare aranıyor. 
     
     Eser paniği 
     KAMPA katılan ama, kulübü Wolfsburg’tan bonservisini bedelsiz alamayınca geri dönen Eser kıymete bindi. Beşiktaş, hazırlık maçlarında göz dolduran Eser’e, bazı Türk kulüplerinin de talip olması üzerine harekete geçti. 
     
     Dakik Beşiktaş 
     SİYAH - Beyazlı futbolcular, İsviçre’de adeta saat koleksiyonuna sahip oldular. Kamptan önce Montreux, daha sonra da Lozan’ı gezen oyuncuların hepsi birden fazla saat aldı. 
     
     Kolay gelsin 
     LUCESCU, kampı en kazançlı kapayan isimlerden biri oldu. Rumen hoca, her idman sonrası oynanan ayak tenisi maçlarının tamamını galip kapadı ve 4 takım elbise, 6 yemek kazandı. 
     
     İyileşemedi 
     ALİ Eren’e, sağ avucundaki kesik nedeniyle atılan dikişler, yarasının henüz düzelmemesi yüzünden alınamadı. Tecrübeli futbolcu, idmanlara bandajla çıkarken, yemeğini de sol elle yiyiyor. 
     



 SPOR 
























</TEXT>
</DOC>
