<DOC>
<DOCNO> 92890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/29/son/sontur09.html </URL>
<DATE> 2002/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Fuhuşa karşı yapılan operasyonların devlete maliyeti 364 milyar 
</HEADLINE>
<TEXT>

     Toplumun sağlık yapısını bozan fuhşa karşı polisin yoğun mücadele yaptığı bildirildi. Polisin 6 yılda yaptığı çalışmalarda fuhuş olaylarına karışan 36 bin 7 kadın gözaltına alındı. Yakalanan hayat kadınlarından yüzde 25'inin bulaşıcı hastalık taşıdığı ortaya çıktı. 
     Emniyet Genel Müdürlüğü kayıtlarına göre, 1996 yılında 6 bin 299, 1997 yılında 6 bin 987, 1998 yılında 5 bin 767, 1999 yılında 6 bin 854, 2000 yılında 5 bin 206, 2001 yılında 4 bin 666, 2002 yılının ilk 4 ayında ise 974 olmak üzere toplam 36 bin 7 kadın fuhuş yaptığı ya da bulaşıcı hastalık taşıdığı için gözaltına alınarak haklarında işlem yapıldı. Bunlardan 7 bin 38'inin başta frengi olmak üzere bulaşıcı hastalık taşıdığı tespit 
     edildi. 
     Polisin son 3 yılda yaptığı operasyonlarda ise fuhşa aracılık eden 3 bin 575, fuhşa teşvik eden 1046 kişi de gözaltına alındı. 
     Emniyet yetkilileri, fuhuştan yakalanan her 4 kadından birinin bulaşıcı hastalık taşıdığının tespit edildiğini belirterek, fuhuştan yakalanan kişilerin hemen hastaneye sevk edildiği bildirildi. Zührevi hastalıklarla ilgili testlerin yapıldığını belirten yetkililer, test sonucu hastalık taşıyanların hastanede başka testlere de tabi tutulduğunu kaydettiler. Fuhuştan yakalanan yabancı kadınlardan hastalık taşımayanların aynı gün sınır dışı işlemi yapıldığı, hastalık taşıyanların ise tedavi süresinin sonunda sınır dışı edildiği kaydedildi. Hayat kadınlarında en çok görülen frengi hastalığının tedavi süresinin bir veya iki hafta sürdüğünü belirildi. 
     
     DEVLETE MALİYETİ... 
     Emniyet Genel Müdürlüğü'nden verilen bilgiye göre fuhuşta yakalanan bir kadın hastaneye sevk edildiğinde muayene ücreti olarak 40 milyon lira ödeniyor. Aynı kadının bir günlük bakım ve iaşesi 
     devlete günlük 4.5 milyona maloluyor. Ekip otosu hastaneye gidiş dönüş sevklerinde yaklaşık 5 milyon liralık yakıt tüketiyor. Bu sevkler toplu yapılırsa yakıt maliyeti kişi başı 500 bin liraya düşebiliyor. Yakalanan hayat kadını yabancı ise sınır dışı edilmesi için refakatçi memura harcırah ve yol masrafı olarak ortalama 50 milyon lira veriliyor. Yetkililer, Türk hayat kadınlarının devlete maliyetlerinin ortalama 45-50 milyon lira, yabancıların hastane ve sınır dışı maliyetlerinin ise devlete en az 100 milyon liraya malolduğunu bildirdiler. 2001 yılında hayat kadınlarının hastane ve sınır dışı işlemleriyle ilgili 364 milyar lira para harcandığı bildirildi. 
     
     ''YABANCILARA KARŞI ÖNYARGILI DEĞİLİZ'' 
     Emniyet Genel Müdür Yardımcısı Feyzullah Arslan, A.A muhabirinin son yıllarda Türkiye'ye fuhuş amacıyla gelen kadınlarla ilgili bir sorusu üzerine, Türkiye'ye gelen her yabancıya ön yargıyla bakılamayacağını söyledi. Türkiye'ye gezmek ya da ticaret yapmak amacıyla gelen herkese polisin yardımcı olacağını belirten Arslan, ancak ülkede suç olan olaylara karışan yabancılar hakkında ise işlem yaptıklarını söyledi. 
     Polisin her konuda olduğu gibi fuhuşla mücadelede de başarılı çalışmalar yaptığını vurgulayan Arslan, artışın fuhuşta değil, polisin yakalama başarısının artmasından kaynaklandığını savundu. 
     





</TEXT>
</DOC>
