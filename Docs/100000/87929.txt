<DOC>
<DOCNO> 87929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/son/sontur09.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP Grup toplantısından notlar... 
</HEADLINE>
<TEXT>

     MHP Grubu'nun bugünkü toplantısına çok sayıda partili ve basın mensubu büyük ilgi gösterdi. 
     MHP Genel Başkanı, Devlet Bakanı ve Başbakan Yardımcısı Devlet Bahçeli'nin, Çin gezisinden dönüşte ''önemli açıklamalar yapacağını'' bildirdiği MHP Grup toplantısına diğer toplantılardan daha fazla izleyici katıldı. Bazı milletvekilleri, gazeteciler ve izleyicilerin bir bölümü Bahçeli'ye ayakta dinlemek zorunda kaldılar. 
     MHP Grubu'nun bugünkü toplantısına çok sayıda basın mensubu katılırken, bazı özel televizyon kanalları da Bahçeli'nin konuşmasını canlı yayınladılar. MHP Grup toplantısında Bahçeli kürsüye çıkmadan önce 8 sayfalık konuşma metninin basın mensuplarına dağıtılması sırasında kargaşa yaşandı. Bazı siyasi partilerin görevlileri de Bahçeli'nin konuşma metninden aldılar. 
     Devlet Bahçeli, önceden dağıtılan konuşma metninin dışına bir kez çıkarak, 23 Mayıs-1 Haziran arasında gazetelerde yer alan Avrupa Birliği sürecinde MHP ile ilgili köşe yazılarının dökümünü verdi. 
     Bahçeli, 55 köşe yazarının toplam 107 yazısının yer aldığını belirterek, bunlardan sadece 4'ünün doğrudan ve dolaylı olarak MHP'nin lehinde olduğunu söyledi. Bahçeli, bu köşe yazarları ve yazılarının sayısı ile bunların yer aldığı gazetelerin isimlerini de tek tek saydı. 
     Bahçeli'nin konuşması yaklaşık 40 dakika sürdü ve sık sık alkışlarla kesildi. Bazı milletvekilleri ile izleyiciler Bahçeli'nin sözlerini ayakta alkışladılar. 
     MHP Grubu'nun eski Senato salonunda yapılan toplantısında, izleyici locasındaki bir partili üzerinde üç hilal bulunan şalını locadan aşağı sarkıttı. Partili bayan, daha sonra görevli polislerin uyarısı üzerine şalını topladı. 
     





</TEXT>
</DOC>
