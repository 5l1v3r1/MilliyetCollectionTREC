<DOC>
<DOCNO> 65896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/04/son/sontur10.html </URL>
<DATE> 2002/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir, Loto talihlisini arıyor... 
</HEADLINE>
<TEXT>

     Sayısal Loto'da büyük ikramiye olan bir trilyon 736 milyar lira kazanan talihlinin kuponunu, İzmir'in Yeşilyurt Semti'nde bulunan bir bayide oynadığı belirlendi. 
     İzmir Milli Piyango Bölge Müdürü Halit Yüksekdanacı, henüz kimliği belirlenemeyen talihlinin, kuponunu, Yeşilyurt Semti'ndeki bayii Kenan Bozkurt'ta oynadığını açıkladı. 
     Bozkurt ise geçen hafta çok kişinin Sayısal Loto oynadığını belirterek, ''Bu talihlinin kim olduğunu ben de bilmiyorum. Şu ana kadar bana ulaşan bir bilgi yok. Çoklu oynayan iki üç arkadaş vardı. Onlardan birinin olduğunu tahmin ediyorum. 
     Kazandığı parayı güle güle harcasın'' dedi. 
     Bozkurt, ''çoklu oynayan'' müşterilerinin Çeşme ve Gümüldür'den olduğunu belirterek, '' Bunlar sürekli oynar ama kimliklerini bilmiyorum'' diye konuştu. 
     Bayii Bozkurt, semtte 17 yıldır Milli Piyango sattığını kaydederek, ''İlk kez büyük ikramiye kazanılmasına vesile oldum. 
     Şimdiye kadar kısmet olmamıştı'' şeklinde konuştu. 
     






</TEXT>
</DOC>
