<DOC>
<DOCNO> 74092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/ekonomi/eko03.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İş - Doğan borcunu yeniden yapılandırdı 
</HEADLINE>
<TEXT>

Dokuz bankanın oluşturduğu konsorsiyumun yeniden yapılandırdığı İş - Doğan’ın 843 milyon dolarlık borcunun 150 milyon dolarlık kısmı 36 ay, geri kalan kısmı ise 18 ay vadeli 
     EKONOMİ SERVİSİ 

     İş - Doğan Petrol Yatırımları AŞ Yönetim Kurulu Üyesi Tufan Darbaz, olumsuz kredi şartlarına rağmen İş - Doğan’ın borcunu başarılı şekilde yeniden finanse ettiklerini açıkladı. 
     Hİlton Oteli’nde düzenlenen "Doğan Holding ile ilgili son gelişmeler, İş - Doğan Petrol Yatırımları AŞ borcunun yeniden finansmanı ve Doğan Holding üzerindeki etkileri" konulu toplantıda konuşan Darbaz, dokuz bankanın oluşturduğu konsorsiyum ile şirketin borcunun yeniden yapılandırıldığını söyledi. 
     
     Yeni borcun maliyeti 
     Yeni borcun her şey dahil maliyetinin libor artı yüzde 6 - 7 arasında olduğunu belirten Darbaz, şöyle konuştu "Toplam 843 milyon dolar olan borcun 150 milyon dolarlık kısmı 36 ay vadeli, kalanı ise 18 ay vadelidir. Şimdi amacımız bu kalan kısmın yüzde 70’ini 36 aylık vadeye çekmektir ve arkadaşlarımız bunun üzerinde çalışmaya başlamışlardır. Bu borcun tamamı, üçüncü taraflara gayri kabili rüc dur ve tek teminat Petrol Ofisi hisseleridir." 
     
     Rekabete hazır 
     İş - Doğan’ın misyonunun enerji alanında büyümek olduğunu söyleyen Darbaz, "Geleceğimizi sadece Petrol Ofisi’nden gelen temettü gelirine bağlamak istememekteyiz. Projelerimizi geliştirirken mevcut borç yükümüzü göz önünde bulundurmaktayız" dedi. 
     Petrol ürünleri sektörünün tamamen liberalize olmak üzere olduğuna dikkat çeken Tufan Darbaz, şöyle devam etti 
     "Rakiplerimizin uluslararası oyuncular olduğu bir piyasada sadece dağıtımda değil, alımda da güçlü olmamız lazım. İşte bu gücü yakalayabilmek için Londra’da işin merkezinde bu işi yapmayı uygun gördük. Bu alımlar da bize çok büyük avantaj sağlayacak. İş - Doğan’ın yüzde 100 iştiraki olan LYSA Petroleum Investment bu amaçla kurulmuştur. LYSA Petrol Ofisi’nin tedarik hizmetlerinde önemli bir rol oynayacaktır." 
     
     Halka arzı bekledik’ 
     İş - Doğan’ın borcunun yeniden finanse edilmesi açıklaması için Petrol Ofisi’nin ikincil halka arzının tamamlanmasını beklediklerini söyleyen Darbaz, Petrol Ofisi’nin 2001 net k rının uluslararası muhabesebe standartları bazında 77 milyon dolar, vergi, faiz, amortisman öncesi k r VFAÖK bazında da 126 milyon dolar olduğunu belirtti. 
     Darbaz, "Ancak aynı yıl için dağıtılabilir gerçek net nakit k r bugünün kuru ile 131 milyon dolar civarında gerçekleşmiştir" dedi. 
     Yüzde 50 - 50 Doğan Holding ve İş Bankası ortaklığı olan İş - Doğan Petrol Yatırımları AŞ, 2000 yılının başlarında yapılan özelleştirme ihalesinde Petrol Ofisi’nin yüzde 51 oranındaki hissesini blok olarak 1.26 milyar dolar bedelle satın almıştı. 
     
Barmanbek Büyüme için doğru yoldayız      Doğan Şirketler Grubu Holding AŞ Genel Koordinatörü İmre Barmanbek toplantıda soruları yanıtlarken, Petrol Ofisi’nin etrafında başka yatırım alanlarına da girmeyi planladıklarını ve verimli görürlerse bunun rafinaj ya da gaz olabileceğini söyledi. 
     2001 yılında Doğan Grubu’nun iyi bir performans gösterdiğini belirten Barmanbek, grubun ana faaliyetlerine odaklı bir büyüme için doğru yolda olduğunu bildirdi. Barmanbek, şöyle konuştu ’2001’de oldukça önemli tasarruf tedbirleri aldık. Sermaye yapımızı güçlendirdik. Finansal giderlerimizi kriz öncesi seviyelerde tutmayı başardık. Yeni projeler ve potansiyel yatırımları daha sonraya erteledik. Maalesef istihdamı da yüzde 16 civarında azaltmak zorunda kaldık. Turizm sektörü işlerimizi bir çatı altında birleştirdik. Tüm finansal iştiraklerimizi Dışbank şemsiyesi altında birleştirdik" dedi. 
     2001’de atılan adımların grubun k rlılığını pozitif etkileyeceğini kaydeden Barmanbek, "Ana faaliyet alanlarımıza önemli yatırım fırsatları oluştuğu zaman hedefimiz borcumuzu artırmadan bu fırsatları değerlendirmek olacaktır" dedi. Dışbank’ın da 2001 yılını çok başarılı geçirdiğini ifade eden Barmanbek, "Neden başka bankalara talibiz " sorusunu sorarak, "150 şubeli bir banka büyümeye ihtiyacı olan bir bankadır. Şube sayımızın 300 - 350 olmasını istiyoruz" dedi. 
     
     Enflasyonu yenmek zorundayız’ 
     Piyasalarda hafif bir kıpırdanmanın görüldüğünü kaydeden Barmanbek, büyük çöküşlerden sonra gelen çok hızlı büyümenin sağlıklı olmadığına dikkat çekti. 2002’de yüzde 2.5 - 3 büyüme yakalanabileceğini ifade eden Barmanbek, bu büyümenin son çeyrekte olacağını ve önümüzdeki yıl da biraz daha hızlanacağını kaydetti. Barmanbek, enflasyonun birçok dengeyi bozduğunu ve Enflasyon yolsuzluktur’ sözünün doğru olduğunu belirterek, "Enflasyonsuz büyüme modelini başarmak zorundayız. Bu ülkenin enflasyonla başedip büyümeyi de gerçekleştirmesi gerekir" dedi. 
     



 EKONOMİ 


















</TEXT>
</DOC>
