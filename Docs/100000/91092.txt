<DOC>
<DOCNO> 91092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/guncel/agun.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan artık Zorlu’ya emanet 
</HEADLINE>
<TEXT>

K bil’deki törenle ISAF’ın komutasını devralan Tümgeneral Zorlu, Türk askerinin Afganistan’a barışı getirmek için elinden gelen her şeyi yapacağına söz verdi... 
     ÜMİT BEKTAŞ KABİL 

     Afganistan’daki Uluslararası Güvenlik ve Destek Gücü’nün ISAF komutası altı aylık süre için Türkiye’ye geçti. Böylece emekli orgeneral Çevik Bir’in Somali Barış Gücü Komutanlığı’ndan sonra Türkiye, dün de Afganistan’da oluşturulan çokuluslu gücün sorumluluğunu üstlenmiş oldu. ISAF’ın K bil’deki kararg hında düzenlenen törene Afganistan Devlet Başkanı Hamit Karzai, Devlet Bakanı Şükrü Sina Gürel, Kara Kuvvetleri Kurmay Başkanı Orgeneral Şener Eruygur katıldı. 
     
     Afgan halkına eşitlik sözü 
     Yeni ISAF Komutanı Tümgeneral Hilmi Akın Zorlu, konuşmasında, "Türkiye, Afganistan halkının uzun süredir özlemini çektiği barışı sağlamak üzere ISAF’in liderliğini üstlenmeyi gönüllü olarak kabul etti" dedi. ISAF’la birlikte K bil’in güvenli bir kent halini aldığını belirten Zorlu, "Komutamızdaki yeni ISAF döneminde biz de barışın ve esenliğin sağlanması için elimizden gelenin en iyisini yapacağız. Kendimi işime adayacağım" diye konuştu. Zorlu, Türk askerlerinin de Afgan halkına "iyi niyetli ve eşit" davranacağı sözünü verdi. 
     
     Karzai Çok mutluyum’ 
     Karzai de törende tüm Afgan halkı adına ISAF’ın yeni komutanına başarılar diledi. Eski İngiliz komutan Tümg. John Mc Cool ve Zorlu’yla birlikte ISAF birliklerini selamlayan Karzai, "Türkiye’nin komutayı devralmasından çok mutluyum" dedi. Konuşmaların ardından, tören alanındaki İngiltere bayrağı indirilip yerine Türk bayrağı çekildi. Bayrak töreni sırasında Türkiye’den getirilen askeri bando önce İstiklal Marşı’nı, sonra da Afgan Milli Marşı’nı çaldı. Tören eski komutan Tümg. Mc Coll’un ISAF armasını Zorlu’ya takmasıyla sona erdi. 
     
     Teslim töreninden notlar... 

</TEXT>
</DOC>
