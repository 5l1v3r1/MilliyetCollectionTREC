<DOC>
<DOCNO> 57258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/15/dunya/tur.html </URL>
<DATE> 2001/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Mağarada Ladin baskını 
     DIŞ HABERLER SERVİSİ 

     Afganistan’ın doğusundaki ittifak kuvvetlerinin komutanı Hazret Ali, ABD desteğindeki aşiret savaşçılarının, Usame bin Ladin’in son zamanlarda kaldığı anlaşılan bir mağarayı ele geçirdiğini açıkladı. Aynı bölgede, aralarında Ladin’in de olduğu iddia edilen El Kaide militanlarını kuşatma altına aldıklarını belirten Ali, kendisine bağlı güçlerin, büyük ve derin olan mağarada aramalara başladığını, kısa süre içinde ayrıntılara ulaşılabileceğini söyledi. Bu arada ABD’nin özel operasyon timlerini Ladin’i yakalamak üzere Afganistan’ın doğusundaki Tora Bora’ya gönderdiği belirtildi. 
     
     Piyadeler Kandahar’da 
     DIŞ HABERLER SERVİSİ 

     Taliban’ın eski kalesi Kandahar’ın Kuzey İttifakı’nın eline geçmesinden iki hafta sonra kente giren Amerikan deniz piyadeleri, dün Kandahar Havaalanı’nın kontrolünü ele geçirdi. 
     Silahlı yüzlerce Amerikan deniz piyadesi sabaha karşı havaalanını havadan ve karadan kuşattıktan sonra çevre güvenliğini alarak havaalanına yerleşti. 
     Yetkililer, havaalanının kontrolünün, Afganistan’da harek t sürerken uçuşlarda yeni bir üs sağlayacağını ve aynı zamanda ülkede insani yardımın daha kolay dağıtılmasına olanak vereceğini kaydetti. 
     
     ABD’de 43 Türk gözaltında 
     YASEMİN ÇONGAR 

     ABD’de, 11 Eylül saldırıları-nın ardından yoğunlaşan güvenlik operasyonları çerçevesinde halen 43 Türk vatandaşının gözaltında tutulduğu bildirildi. New York ve New Jersey eyaletleri çevresinde yakalanan Türklerin tümünün erkek olduğu ve hiçbiri hakkında da "terör bağlantısı" kuşkusu oluşmadığı belirtilirken, bu kişilerin özellikle vizelerinin dolmuş olması ya da oturma ve çalışma izni ihlalleriyle vergi ödemelerindeki düzensizlik nedeniyle gözaltına alındıkları açıklandı. Gözaltındaki Türklerin polis sorgusunda "işkence" yapıldığı yönündeki iddiaları ise doğrulanamadı. 
     



 DÜNYA 











</TEXT>
</DOC>
