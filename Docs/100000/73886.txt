<DOC>
<DOCNO> 73886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/dunya/dun04.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek tercihleri, tahıl gevreği 
</HEADLINE>
<TEXT>

     DIŞ HABERLER SERVİSİ 

     ABD’nin Küba’daki üssü Guantanamo’da tutuklu bulunan Taliban ve El Kaide militanları tam bir kültür şoku yaşıyor. Guantanamo’daki 300 kadar esiri gözlemleyen "Christian Science Monitor" gazetesi esirlerin günlük hayatını yazdı. 
     Görevliler, yemeklerden memnun olmayan esirlerin tek tercihlerinin "tahıl gevreği" olduğunu söyledi. Prangalarıyla duş yapmaya alışan ve havlu üstünde namaz kılan esirlerin günü, şafak vaktinden hemen önce başlıyor. Sabah namazının ardından saat 06.30’da her esire kağıt tabaklarda kahvaltı veriliyor. 
     Esirlerin hücresini, 8 adımlık kare şeklinde bir alan oluşturuyor ve esirler komşu hücrelerdeki arkadaşlarıyla konuşabiliyor. Esirlerin ayrıca Kuran okumasına izin veriliyor. 
     Esirler, saat 07.30’dan öğle vaktine kadar ya duş yapıyor, ya muayeneye gidiyor, ya dinleniyor ya da sorguya alınıyorlar. Esirler, hücrelerinde el ve ayak bileklerinden zincirlenmiş halde tutuluyor. Öğle namazının ardından, yemek servisi saat 12.30’da yapılıyor. " Öğle yemeği mönüsünde, güveç ve tahıl gevreği ayrıca, "New York usulü" sarımsaklı patates kızartması veriliyor. 
     



 DÜNYA 













</TEXT>
</DOC>
