<DOC>
<DOCNO> 58370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/dunya/dun02.html </URL>
<DATE> 2001/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
7 bin Taliban ve El Kaideci esir... 
</HEADLINE>
<TEXT>

Amerikalılar tutsakların içinden seçtiklerini Kandahar’daki kampta sorgulayacak 
     DIŞ HABERLER SERVİSİ 

     Afganistan’da, uluslararası ittifak ve Afgan güçlerinin elinde 7 bin kadar El Kaide ve Taliban tutsağı bulunduğu bildirildi. 
     İslamabad’daki ittifak sözcüsü Kenton Keith, 7 bin tutsağın ne kadarının Taliban milisi, ne kadarının El Kaideci olduğunun da henüz belirlenemediğini söyledi. 
     İttifak sözcüsü, ülkedeki Amerikan askerlerinin bu esirlerin "taramadan" geçirdiğini belirterek, kritik önemdeki kişilerin El Kaide’nin yurtdışı bağlantıları konusunda sorgulanmak üzere Kandahar’da inşa edilen Amerikan kampına götürüleceklerini açıkladı. 
     200 kadar Arap kökenli El Kaide militanı da kaçmaya çalıştıkları Pakistan’da tutuluyor. 
     
     Yeni yönetim iktidarda 
     Afganistan’da Başbakan Hamid Karzai başkanlığında kurulan geçici yönetim bugün iktidarı devralıyor. Kuzey İttifakı’nın en saygın isimlerinden Abdürresuf Seyyaf’ın başkanlık edeceği devir teslim töreni, Kuran okunarak başlayıp iki saat sürecek. Yeni iktidar 6 ay görev yapacak. Geçici yönetim, Loya Jirga adı verilen aşiretlerarası meclisi altı ay içinde toplamaya çalışacak. 
     



 DÜNYA 












</TEXT>
</DOC>
