<DOC>
<DOCNO> 68896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/son/sontur26.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Otel sahibini Bakırköy'de kurşunladılar... 
</HEADLINE>
<TEXT>

     Bakırköy'de, silahlı saldırıya uğrayan bir kişi ağır yaralandı. 
     Antalya'da 4 yıldızlı bir otelin sahibi olduğu öğrenilen Ali Dündar 47 , kaldığı Yeşilköy'deki Çınar Otel'den akşam saatlerinde çıktı. 
     Dündar, otelin önünde bekleyen otomobiline bindiği sırada, kimliği henüz belirlenemeyen 3 kişinin silahlı saldırısına uğradı. 
     Kendisine ateş açılması üzerine silahını çeken Dündar da, saldırganlara karşılık verdi. Kısa süren çatışmanın ardından saldırganlar, plakası alınamayan içinde bir kişinin bulunduğu otomobille olay yerinden kaçtı. 
     Saldırıda boyun, göğüs ve bacağına isabet eden kurşunlarla ağır yaralanan Dündar, International Hospital'a kaldırılarak ameliyata alındı. 
     Hastane yetkilileri, Dündar'ın sağlık durumunun ciddiyetini koruduğunu bildirdiler. 
     






</TEXT>
</DOC>
