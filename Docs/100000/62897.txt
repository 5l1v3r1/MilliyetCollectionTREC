<DOC>
<DOCNO> 62897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/yasam/yas01.html </URL>
<DATE> 2002/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte şanslı rakamlar 
</HEADLINE>
<TEXT>

Sayısal Loto’da büyük ikramiyenin art arda devretmesiyle 3 trilyon heyecanı yaşanırken Uludağ Üniversitesi’nden Erkan Işığıçok’un hazırladığı tez gösterdi ki, en şanslı rakamlar, 40 kez çıkan 27 ve 38’er kez çıkan 14, 16 ve 38... 
     BURSA DHA 

     SAYISAL Loto, iki haftadır devrediyor. Büyük ikramiyenin bu hafta sonu 3 trilyon liraya ulaşması bekleniyor. Sayısal Loto’yla ilgili bu heyecan sürerken, Uludağ Üniversitesi İktisadi ve İdari Bilimler Fakültesi’nden Erkan Işığıçok, farklı bir loto heyecanı yaşadı. 
     
     14 milyonda bir şans 
     IŞIĞIÇOK, 250 haftalık Sayısal Loto sonuçlarını değerlendirdiği tez çalışması ile doçent oldu. Tez çalışmasında istatistiki bilgilerden yola çıkarak 49 rakam arasında en şanslı olanları araştıran Işığıçok, tek kolonda 6 sayıyı bilmenin 14 milyonda bir şans olduğuna dikkat çekti. 
     
     752’si çift, 748’i tek 
     KAZANAN rakamları bilimsel yöntemlerle değerlendiren Işığıçok, 1500 sayının çekildiği 250 haftada, kazanan sayılardan 752’sinin çift, 748’nin tek olduğunu belirledi. Böylece şanslı sayıların tek ya da çift olma özelliğine rastlamadığını kaydeden Işığıçok şunları söyledi 
     
     Şans 49’da 6 ama... 
     "49 sayı arasında herhangi bir sayının çıkması, diğerlerine göre önemli sayılabilecek nitelikte farklılık göstermedi. Ancak 40 kez çıkan 27 sayısını, 14, 16 ve 38 sayıları 38 kez çıkarak takip etti. 17, 20 ve 39 sayıları da 37 kez çıktı." 
     



 YAŞAM 





















</TEXT>
</DOC>
