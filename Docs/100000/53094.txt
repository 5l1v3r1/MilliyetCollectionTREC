<DOC>
<DOCNO> 53094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/19/son/sontur03.html </URL>
<DATE> 2001/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrenciler dikkat...ÖSS'ye başvuruda bugün son gün... 
</HEADLINE>
<TEXT>

     2002-Öğrenci Seçme Sınavı'na ÖSS 5 Kasım Pazartesi günü başlayan başvurular, bugün mesai saati bitiminde sona eriyor. 
     Sınavı düzenleyen Öğrenci Seçme ve Yerleştirme Merkezi ÖSYM , başvuru süresinin kesinlikle uzatılmayacağını bildirdi. 
     Adaylar, başvuru belgelerine T.C kimlik numaralarını yazacaklar. T.C kimlik numaraları, ÖSYM'nin "www.osym.gov.tr" ve Nüfus ve Vatandaşlık İşleri Genel Müdürlüğü'nün "www.nvi.gov.tr" internet adreslerinden öğrenilebilecek. Kimlik numaralarını öğrenebilmek için nüfus cüzdanındaki bilgilerin yazılması yeterli olacak. 
     T.C kimlik numaralarını öğrenemeyen adaylar, ÖSS başvuru belgesinde bu numara için ayrılmış alanı boş bırakarak, başvuru belgelerini teslim edecekler. Bu durumdaki adaylar, kimlik numaralarını daha sonra bir dilekçeyle ÖSYM'ye bildirecekler. 
     2002-ÖSS, Türkiye'deki tüm il ve bazı ilçe merkezleriyle Kuzey Kıbrıs Türk Cumhuriyeti'nin başkenti Lefkoşa'da 16 Haziran 2002 Pazar günü yapılacak. 
     YDS ise 23 Haziran 2002 Pazar günü, devlet üniversitesi rektörlüklerinin bulunduğu kentler ile Lefkoşa'da gerçekleştirilecek. 
     






</TEXT>
</DOC>
