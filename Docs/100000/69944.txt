<DOC>
<DOCNO> 69944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/yasam/yas01.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinsel suç baharda patlıyor 
</HEADLINE>
<TEXT>

Emniyet Genel Müdürlüğü açıkladı Fuhuş, zina, kız kaçırma, tecavüz gibi suçlar mart ve mayıs aylarında büyük bir artış gösteriyor 
     Emniyet Genel Müdürlüğü’nün yaptığı bir araştırma, fuhuş, zina ve kadın kaçırma suçlarının genellikle mart ve mayıs aylarında işlendiğini ortaya çıkardı. Araştırmada, suçların en çok ocak, mart, mayıs, temmuz ve ağustos aylarında işlendiği belirlenirken, söz konusu suçları işleyenlerin büyük çoğunluğunun 3, 4 veya 5 kardeşe sahip olduğu anlaşıldı. 
     
     Gelir durumu etkili 
     Fuhuş suçlarıyla ilgili verilerde, bu suçtan gözaltına alınanların yüzde 40.3’ünü kadınların, yüzde 59.7’sini erkeklerin oluşturduğu görüldü. Gözaltına alınanların yüzde 36.6’sının gelir durumunun düşük olduğu, yüzde 35.7’sinin ise işsiz olduğu tespit edildi. Bu suçun genellikle mart ve mayıs aylarında işlendiği ve gözaltına alınanların yüzde 73’ünün savcılıkca serbest bırakıldığı belirlendi 
     
     Suçluların çoğu erkek 
     Zina suçlarında gözaltına alınanların ise yüzde 36.7’sini kadınlar, yüzde 63.3’ünü erkekler. Kız - kadın kaçırma suçlarının incelenmesinde de ilginç sonuçlara ulaşıldı. Araştırmada, bu suçtan gözaltına alınanların yüzde 4.6’sının kadın, yüzde 95.4’ünün ise erkek olduğu görüldü. Bu suçların da genellikle mart ve mayıs aylarında işlendiği belirlendi. 
     
     Herbirinin saati ayrı 
     Suçların işlenme saatlerine bakıldığında ise tablo şöyle Fuhuş suçları genellikle 20.00-04.00, zina 22.00-04.00, kız kaçırma 18.00-20.00 ve 22.00- 24.00 saatleri arasında işleniyor. Gasp ve yağma 12.00-14.00 ve 20.00-22.00, dolandırıcılık suçları ise 12.00 - 18.00 saatleri arasında yoğunlaşıyor. 
     



 YAŞAM 
















</TEXT>
</DOC>
