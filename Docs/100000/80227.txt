<DOC>
<DOCNO> 80227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/ekonomi/eko02a.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartla alışverişte yüzde 60’lık artış 
</HEADLINE>
<TEXT>

Bu yılın ilk çeyreğinde kredi kartıyla yapılan alışverişte yüzde 60.6 oranında artış oldu. Kart ile alışveriş 4.6 katrilyona ulaştı 
     EKONOMİ SERVİSİ 

     Yılın ilk çeyreğinde Visa MasterCard kredi kartlarının kullanımı yüzde 60.6 oranında artarak, 4.6 katrilyon lirayı aştı. 
     Bankalararası Kart Merkezi’nin BKM birinci 3 aylık konsolide istatistik bilgilerine göre, Visa MasterCard kredi kartlarının turistler de dahil olmak üzere yurtiçi kullanımı, 4 katrilyon 626 trilyon lira olarak gerçekleşti. 
     İşlemlerin 596 trilyon lirası nakit, 4 katrilyon 30 trilyon lirası alışveriş amaçlı kullanıldı. 132.7 milyon adet olarak gerçekleşen işlem adetlerinde de, geçen yılın aynı dönemine göre yüzde 10.3 artış görüldü. 
     
     İşlem adedi yüzde 10 arttı 
     BKM üyesi bankaların ihraç ettikleri Visa MasterCard kredi kartlarının yurtiçi ve yurtdışı kullanımlarında ise işlem adetlerinde yüzde 9.9, işlem tutarlarında ise yüzde 59’luk artış meydana geldi. 132.7 milyon adet işlemin tutarı, 4 katrilyon 608 trilyon lira oldu. 
     Yabancı bankalara ait kartların işlem tutarları 189 trilyon lira, döviz girdisi 139 milyon dolar olarak gerçekleşti. 
     
     Kart sayısı 14 milyona yaklaştı 
     7 milyon 768 bin 782 Visa kart, 6 milyon 126 bin 559 MasterCard ve 44 bin 274 diğer kartlar olmak üzere toplam kredi kartı sayısı 13 milyon 939 bin 615 adede ulaştı. 31 Mart 2002 tarihi itibariyle toplam 33 milyon 556 bin 980 adet banka kartı olduğu belirtilen raporda, 11 bin 556 adet ATM, 382 bin 297 adet POS cihazı olduğu kaydedildi. 
     
Kredi kartında ilk üç aylık yurtiçi rakamları  Adet milyon Tutar trilyon TL Alışveriş 122,8 4.030 Nakit avans 9,8 596 Toplam 132,7 4.626      
     
Geçen yılın ilk üç ayında ise rakamlar şöyleydi  Adet milyon Tutar trilyon Alışveriş 107 2.285 Nakit-avans 13 600 Toplam 120 2.885      
     
2001'in aynı dönemine göre elde edilen artış İşlem adetlerinde yüzde 10.3 İşlem tutarlarında yüzde 60.6      
     
2001'de ise 2000'nin aynı dönemine sonuçlar şöyleydi İşlem adetlerinde yüzde 16.5 İşlem tutarlarında yüzde 44      
     



 EKONOMİ 

























</TEXT>
</DOC>
