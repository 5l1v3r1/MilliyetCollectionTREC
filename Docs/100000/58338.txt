<DOC>
<DOCNO> 58338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/21/son/sonspo18.html </URL>
<DATE> 2001/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ın Gaziantepspor karşısındaki muhtemel 11'i... 
</HEADLINE>
<TEXT>

     Birinci Süper Futbol Ligi'nde son 6 maçını da kazanarak, şampiyonlukta iddialı olduğunu gösteren Beşiktaş, yarınki Gaziantepspor maçında da galibiyet serisini sürdürmeyi amaçlıyor. 
     Son çalışmasını bu akşam basına kapalı yapacak siyah-beyazlılar, sahadan 3 puanla ayrılarak, devre arası tatiline moralli çıkmak istiyor. 
     Sarı kart cezalısı Ahmet Yıldırım ile sakatlıkları bulunan Myhre, Stavrum ve Nihat'tan yoksun Beşiktaş'ta, Yasin Sülün'ün sakatlığının geçtiği ve teknik heyetin görev vermesi durumunda oynayabileceği bildirildi. 
     Siyah-beyazlıların, geçen sezon 2 maçta da yenildikleri Gaziantepspor karşısına, Fevzi, Ali Eren, Ronaldo, Ümit, İbrahim, Khlestov, Tayfur, Baya, Bayram, İlhan Mansız, Tümer 11'i ile çıkması bekleniyor. 
     BJK İnönü Stadı'nda saat 19.00'da başlayacak ve Digitürk Lig TV'den naklen yayınlanacak maçı hakem Ali Aydın yönetecek. 
     






</TEXT>
</DOC>
