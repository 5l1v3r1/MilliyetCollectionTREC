<DOC>
<DOCNO> 70166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/yazar/bila.html </URL>
<DATE> 2002/03/01/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Lıkır ile Mıkır 
</HEADLINE>
<TEXT>

     İsim babalığını Milliyet Miço okuru çocukların yaptığı "Lıkır ile Mıkır" süt projesi dün resmen yaşama geçti. 
     Devlet Bakanı Hasan Gemici'nin, "her çocuğa bir bardak süt" sloganıyla geliştirdiği proje kapsamında her gün bir milyon ilkokul çocuğuna süt veriliyor. 
     Gemici, projeyi Dünya Bankası da dahil hiçbir yabancı kaynaktan beş kuruş almadan gerçekleştirdi. Süt üreticisi firmalarla kıyasıya pazarlık yaptı, ihale açtı ve bir milyon çocuğun sütünü hem sağlık, hem de eğitim amaçlı olarak sağlamış oldu. Özel olarak üretilen süt kutularının üzerinde eğitici fıkralar, öyküler yer alıyor. Çocuklar hem süt içip, hem de bu fıkra ve öyküleri okuyorlar. 
     Lıkır ile Mıkır'ın yaratılmasında Milliyet Miço'nun yöneticisi, çocukların sevgili ağabeyleri Yalvaç Ural'ın büyük emeği ve katkısı var. Yine Lıkır ile Mıkır'ı çizen ünlü karikatürist Haslet'in emeği ve katkısı büyük. 
     Devlet Bakanı Hasan Gemici'nin dün düzenlediği Lıkır ile Mıkır töreninde Yalvaç ve Haslet de çocuklarla hasret giderdiler. 
     Proje gerçekleştiğinden beri gazeteciler, Lıkır ile Mıkır için öğrencilerle görüşüyorlar ve soruyorlar 
     - Lıkır ile Mıkır'dan önce her gün süt içiyor muydun 
     - Her gün değil. Arada sırada içiyordum. 
     - Şimdi 
     - Okulda her gün Lıkır ile Mıkır içiyorum. 
     Evet... 
     En azından her gün Lıkır ile Mıkır içebilecekler. 
     Avrupa'da kişi başına yılda 120 litreye kadar süt tüketilirken, Türkiye'de 4 litre tüketilebiliyor. Bu da Avrupalı çocuklar ile Türk çocukları arasındaki farkı çarpıcı biçimde ortaya koyuyor. 
     Bu nedenle Lıkır ile Mıkır projesine emeği geçen başta Devlet Bakanı Hasan Gemici, Yalvaç ve Haslet olmak üzere herkesi kutlamak gerekiyor. 
     Gelir dağılımı uçurumunun savurduğu etten, sütten, yağdan, yumurtadan uzak tuttuğu çocuklara her gün bir bardak süt içirmek, sosyal devlet anlayışının bir gereği. 
     Lıkır ile Mıkır, bunun en güzel örneklerinden biri oldu... 
     Umarız sürekli olur, ete, yumurtaya da uzanır... 
     
     







Soros Türkiye'de 


Çantayla para 


Lıkır ile Mıkır 


Hangisi, dinozorluk yaşta mı, başta mı .. 


"Bücür"ün sesi 


Gençler neyin peşinde 


Geldiğimiz noktadaki riskler 


Esas pazarlık şimdi başlıyor 


Ey vatan, göz yaşların dinsin 


Borsazedeler cephesi 


Şike çetesine Meclis soruşturması 


Tırmık'ın Tırmık'a ettiğini... 


SHP ile yeniden 


Sayın Derviş, İspanyollar sizi bekliyor 


Cup 


Piyasa "kolay" açılmaz 


</TEXT>
</DOC>
