<DOC>
<DOCNO> 96907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/magazin/mag02.html </URL>
<DATE> 2002/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bohem Nurgül misafir istemiyor 
</HEADLINE>
<TEXT>

     NURDAN AKINER 

     BOYACIKÖY’DE iki katlı müstakil bir ev kiralayan Nurgül Yeşilçay şu günlerde misafir kabul edemiyor. Çünkü koca evde uyumak için tek bir yatak, resim yapmak için malzemeleri, fırın ve buzdolabı bulunuyor... Unutmadan bir de pırpır yani serinlemek için küçük bir pervane Güzel oyuncu, yeni taşındığı evini önce bir güzel boyattı. Sonra da yatağı ve buzdolabıyla taşındı. 
     
     Yeni projesi Köprü’ 
     SIRADAN bir kül tablasının bile işlevselliği, benim için bir anlamı olmalı" diyen Nurgül Yeşilçay, minimum koşullarda maksimum mutlu çünkü onun için önemli olan yaşadığı hayattan zevk alabilmesi. Bu da onu diğerlerinden farklı kılan tarafı. Güzel yıldız, çekimleri Ağustos ayında başlayacak olan Köprü adlı bir sinema filminde başrol oynayacak.Rolü için de tıpkı Hollywood yıldızları gibi bir hazırlık aşamasından geçecek. 
     



 MAGAZİN 












</TEXT>
</DOC>
