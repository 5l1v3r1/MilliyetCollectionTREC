<DOC>
<DOCNO> 81960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/guncel/agun.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
52. GURUR YILI 
</HEADLINE>
<TEXT>

BASINDA GÜVEN , 52. yaşını kutladı. Doğan Medya Center’daki törende 2001 Milliyet Ödülleri ve 35, 25, 20 ve 10 yıllık çalışanlara plaket verildi 
     İSTANBUL Milliyet 

     Milliyet Gazetesi, dün 52. yaşını kutladı. Doğan Medya Center’da dün akşam yapılan törende konuşan Milliyet Gazetesi Genel Yayın Yönetmeni Mehmet Y. Yılmaz, "Milliyet’i 52 yıldır ayakta tutan şeyin bu iki gücün sentezinden doğduğuna inanıyorum Gençliğin deneme cesareti ve tecrübenin hataları azaltan kararlılığı" dedi. 
     Daha sonra "Milliyet 2001 Ödülleri"nin dağıtılmasına geçildi. Gazetecilik Ana Dalı Abdi İpekçi Dostluk ve Barış Ödülü, Edebiyat Haldun Taner Öykü Ödülü, Ekonomi, Sosyal Bilimler ve Türkiye’nin Sorunları Örsan Öymen Ödülü dallarında dereceye girenler ödüllerini aldı. 
     
     Emekler plaketle taçlandı 
     Ardından Milliyet’e 35, 25, 20 ve 10 yıl hizmet veren çalışanlara plaket ve ödülleri verildi. Milliyet Gazetesi’nde 35 yılını geride bırakan Hasan Pulur’a ödülünü veren Doğan Holding Yönetim Kurulu Başkanı Aydın Doğan, "Hasan Pulur bana 45 yılı doldurana kadar buradayım’ dedi. Ben de kendisine gel 50’sine kadar beraber olalım’ diyorum. Hepiniz şahit olun" dedi. 
     Ödüllerin dağıtılmasının ardından Milliyet’in 52. yıl pastası Vali Erol Çakır, İstanbul Emniyet Müdürü Hasan Özdemir, Aydın Doğan, Doğan Medya Grubu Başkanı Mehmet Ali Yalçındağ, Doğan Holding Koordinatörü İmre Barmanbek, Genel Yayın Yönetmeni Mehmet Y. Yılmaz, İcra Kurulu Başkan Yardımcısı Dinç Üner ve Milliyet yazar ve çalışanlarının katılımıyla kesildi. 
     



 GÜNCEL 
























</TEXT>
</DOC>
