<DOC>
<DOCNO> 84956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/ekonomi/eko05.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatırımcının Cumhuriyet altınına talebi durmuyor 
</HEADLINE>
<TEXT>

Cumhuriyet altını üretimi nisanda geçen yılın aynı ayına göre adet bazında 164.4 oranında arttı 
     Cumhuriyet altınına talep durmuyor. Buna paralel Darphane’nin Cumhuriyet altınında üretim artışı nisanda, geçen yılın aynı ayına göre adet bazında yüzde 164.4’ü, ağırlık bazında da yüzde 208.3’ü buldu. 
     Darphane verilerine göre, nisan ayında yaklaşık 1 milyon 114 bin adet Cumhuriyet altını üretildi. Geçen yılın nisan ayında bu rakamın 421 bin olduğu göz önüne alındığında yaklaşık yüzde 164.4 oranında bir artış olduğu görülüyor. Bu yılın nisan ayında üretilen Cumhuriyet altınlarının ağırlığı ise 3 ton 265 kilogram olarak hesaplandı. Geçen yılın aynı ayında bu rakam 1 ton 59 kilogram düzeyindeydi. 
     Öte yandan bu yılın ilk dört ayında üretilen Cumhuriyet altını adet olarak 4 milyon 926 bini, ağırlık bazında ise 14 ton 864 kilogramı buldu. 
     Geçen yılın aynı döneminde üretim adet bazında 2 milyon 616 bin, ağırlık olarak ise 6 ton 759 kilogram düzeyindeydi. Bu rakamlara göre de 4 aydaki üretim artışı adet bazında yüzde 88.3’ü, ağırlık bazında da yüzde 120’yi bulmuş oldu. 
     



 EKONOMİ 
















</TEXT>
</DOC>
