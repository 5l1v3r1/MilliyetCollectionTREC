<DOC>
<DOCNO> 66479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/son/sontur28.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Koray Aydın komisyonda aklandı 
</HEADLINE>
<TEXT>

     Meclis Soruşturma Komisyonu, eski Bayındırlık ve İskan Bakanı Koray Aydın'ın Yüce Divan'a sevkine gerek olmadığına karar verdi. 
     Eski Bayındırlık ve İskan Bakanı Koray Aydın hakkındaki soruşturma Komisyonu'nun raporu, TBMM Başkanlığı'na verildiği tarihten itibaren 10 gün içinde milletvekillerine dağıtılacak ve dağıtımından itibaren 10 gün içinde de Genel Kurul'da görüşülecek. 
     Komisyonun Koray Aydın'ı Yüce Divan'a sevk etmeme yönündeki raporunun Genel Kurul'da reddi, ancak Yüce Divan'a sevke dair verilecek ve sevk kararının hangi ceza hükmüne dayanacağını gösteren bir önergenin kabulüyle mümkün olabilecek. 
     Ekim ayında değiştirilen Anayasa'nın 100. maddesi uyarınca, Yüce Divan'a sevk kararı ancak üye tamsayısının salt çoğunluğu olan 276 milletvekilinin gizli oyuyla alınabiliyor. 
     Meclis'teki siyasi parti gruplarında meclis soruşturmasıyla ilgili görüşme yapılamıyor ve karar alınamıyor. 
     






</TEXT>
</DOC>
