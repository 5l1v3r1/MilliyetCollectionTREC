<DOC>
<DOCNO> 98103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/yazar/cemal.html </URL>
<DATE> 2002/07/26/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Uygarlık yarışında Türkiye’ye nal toplatanlar 
</HEADLINE>
<TEXT>

     Yola onlarla birlikte çıkmıştık. Ama şimdi biz nal topluyoruz, onlar bizi geçip gitti yarışta. 
     Onlar kim 
     Avrupa’da 
     Yunanistan, Portekiz, İspanya. 
     Asya’da Güney Kore. 
     Yarış ne Kalkınma yarışı... Uygarlık yarışı... İnsani gelişmişlik yarışı... 
     1950’lerin sonu, 1960’ların başında Yunanistan, Portekiz ve İspanya’yla aynı hizadaydık. Yarışa üç aşağı beş yukarı birlikte başlamıştık. 
     Biz 1963’te o zamanki adıyla Ortakpazar’la Ortaklık Antlaşması’nı yaptığımız zaman Portekiz’le İspanya’da askeri rejimler vardı. 1970’te Gümrük Birliği’ni öngören Katma Protokol’ün altına imza attığımız zaman Yunanistan da Akdeniz’deki askeri rejimlere katılmıştı 1967’den beri... 
     Güney Kore 1960’ların başında bizden daha yoksul, daha az kalkınmıştı. 
     Bugün hepsine geçildik. 
     Utanç verici bir durum 
     Birleşmiş Milletler Kalkınma Programı’nın yeni yayınladığı insani gelişmişlik raporu içimi acıttı. 
     Dünyada 173 ülke var. 
     İnsani gelişmişlik, kalkınma açısından Türkiye kaçıncı sırada biliyor musunuz 
     Tam 85. sırada 
     Üstelik bir yılda üç basamak aşağıya düşmüşüz. 
     Dahası var 
     2001 yılının büyük ekonomik krizinde uğramış olduğumuz yoksullaşma henüz bu rapora yansıtılmamış. Milli gelirimizi 200 milyar dolardan 150 milyara indiren bu ekonomik krizin sonuçları da hesaba katılsa, kim bilir kaç basamak daha alta düşecektik dünyada. 
     Biz 173 ülkede 85.’yiz. 
     Peki ya Güney Kore 
     27. sırada. 
     Yani birinci ligde. 
     Portekiz 28. sırada. 
     Yunanistan 24. sırada. 
     İspanya 21. sırada. 
     Bizim satın alma gücümüz 
     6974 dolar. 
     Yunanistan 16.501 Güney Kore 17.380 Portekiz 17.290 İspanya 19.472... 
     Yazık değil mi Türkiye’ye 
     Hangi göstergeye baksan dökülüyoruz. Gelir dağılımındaki adaletsizlik korkunç boyutlarda. Eğitim harcamalarında en diplerdeyiz, askeri harcamalarda başı çeken grubun içindeyiz. Bilimsel araştırma sayısında Ermenistan’ın gerisinde gözüküyoruz. 
     Kadın - erken eşitliğinde, kadınların toplum içindeki yerinde çok daha aşağılardayız. Sağlıklı içme suyu, beslenme, okuma yazma oranları gibi alanlarda durumlar öylesine kötü seyrediyor ki, yaşam kalitesi deyince yine nal topluyoruz. 
     Demokratik işleyişte, siyasal katılımda notlarımız kırık, sicilimiz bozuk... 
     Sonuç olarak, insani gelişmişlik endeksinde biz dünyadaki 173 ülke içinde ancak 85. sıradayız. 
     Birlikte yola çıktığımız İspanya, Yunanistan ve Portekiz ise birinci ligde, yani Avrupa Birliği’nde yer alarak yaşam kalitesi açısından Türkiye’ye büyük fark atmış durumdalar. 
     Ne yazık 
     Kırk yıldır siyasetle ilgiliyim. 
     Kırk yıldır nutuk dinliyorum. 
     İşte geldiğimiz nokta 
     173 ülke içinde 85. sıra 
     Acı değil mi 
     Tersini söyleyebilir misiniz 
     1970’lerde Yunanistan’la birlikte AB’ye üyelik fırsatını harcayanlar aksini söyleyebilir mi Bugün bir kez daha bu AB fırsatını el birliğiyle heba etmekte olanlar ne diyebilirler ki 
     İşte hesap kitap 
     173 ülke içinde 85’incilik 
     Bunca yıl siyaset sahnesinde çekilmiş olan nutukların kısa özeti işte bu. Çekilen nutuklar insanlarımızın hayat kalitesini yükseltmedi bu ülkede. 
     Utanç verici 
     
     







Türkiye nereye 


Ermenistan’ın dahi gerisine düşülünce... 


Güreş Irak’a gireriz 


Uygarlık yarışında Türkiye’ye nal toplatanlar 


Joker Derviş 


YTP’nin neresi yeni 


Borsa ne zaman yükselecek 


Hiç mi umut yok .. 


Çok şükür sürprizlerle doluyuz 


Mağduriyet yolu kapandı 


Abdülkadir Kemali, Metin Toker, Orhan Kemal... 


AB paketi, Yılmaz, seçim 


Halk Ekmek, İSO 500’e nasıl girdi 


Megafon şovenizmi 2 


Hangi partiden olursa olsun Derviş başbakan olsun’ 


</TEXT>
</DOC>
