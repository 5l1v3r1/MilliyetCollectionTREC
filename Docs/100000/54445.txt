<DOC>
<DOCNO> 54445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/guncel/gun08.html </URL>
<DATE> 2001/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İndirimler gerçek, fiyatlar yüksek mi 
</HEADLINE>
<TEXT>

ÇAPRAZ ATEŞ 
     EYLEM TÜRK 

     Alışveriş merkezlerinin ve zincir mağazaların indirim kampanyası, piyasalara hareketlenme getirdi. Ancak bazı eleştirilere de neden oldu. İstanbul Ticaret Odası ve tüketici dernekleri, yüksek indirim oranlarının, özellikle konfeksiyon ürünlerinin fahiş kar marjlarıyla satıldığını ortaya çıkardığını belirttiler. İndirimde k r marjlarının sıfıra yaklaştığını ve daha çok stokları eritmek bakımından bir yararı olduğunu ifade eden indirimdeki firmalar ise, "Biz yolu açtık. Sıra diğer sektörlerde. Yaptığımız fedak rlığa rağmen eleştirilmemiz haksızlık" diyorlar. 
     
     Mehmet Yıldırım İTO Başkanı 
K r düşük tutulmalı      Bütün üyelerimizi maliyetine yakın fiyatla satış yapmaya çağırıyorum. Tüm sektörlerde faaliyet gösteren üyelerimiz, aşırı k rlardan kaçınarak maliyetlere yakın fiyatla mal satmalı. Üreticiden tüketiciye kadar dağıtımın her kademesinde zaman dilimi gözetmeden düşük fiyatlarla satış yapılmasından yanayız. Aşırı k rlara şartlar ne olursa olsun sıcak bakmıyoruz. Tenzilatlı satışların, sezon sonlarında yapılması geleneğini destekliyoruz. Üreticiden tüketiciye kadar zincirin her kademesinde, zaman dilimi gözetmeksizin istikrarlı bir şekilde düşük fiyatlarla satış yapılmalı. 
     
     Mehmet Sevim Tüketicileri Kor. Der 
Tüketici suiistimal ediliyor      Neye göre indirim Tüketici önceden fiyat konusunda çok doğru bilgiler taşımalıydı ki, suiistimal edilmesin. İndirim öncesi fiyatları şişirip, indirimde eski fiyatları indirimli fiyat diye sunarsanız olmaz. Bu ülkede ne yazık ki fiyatlar konusunda başıboşluk var. Tam rekabet ortamı yok. Parakendeciler k rdan fedak rlık yapmışlar ama büyük merkezlerden alış veriş yapanlar, günlük zorunlu ihtiyaçlarını bile karşılayamayan büyük ezici çoğunluğun karşısında çok küçük bir kesim. Bu bir satış tekniği. Tüketimi canlandırmak için yapıldı. Bana göre dar bir kesimi kapsıyor. Bu indirimlerin bir aldatmaca olmaktan çıkarılması için gerçek fiyatlar uygulanmalı. 
     
     Selim Yekta Işık Çarşı Mağ. Gen. Md. 
İndirimde k r kalmıyor      Yüzde 50'lere varan bu indirimde, k r ortada kalmıyor. Öyle bir tıkanıklık vardı ki, bunu aşmak için bir adım atmak gerekiyordu, sektör de bunu yaptı. Bunu, sadece "indirim erken başladı" gibi görmek yanlış. Bu fiyatlarla, stoklar bitene kadar satılabilir. Ama önemli olan yeni malı tekrar rafa koyabilmektir. "Bu kadar indirim yapılıyorsa çok fahiş k r marjları vardır" eleştirisi incelemeden yapılmamalı. Hem üretip hem satan kaç marka var, ona bakmak lazım. Bu uygulamalardan sonra önümüzdeki sene durum daha da belirginleşecek. Ancak, bu fiyatların sürekli hale gelmesi mümkün değil. 
     
     Ayşen Zamanpur Silk Cashmere 
Fedak rlığımız eleştirildi      Ülkem için seve seve" dedik, yola çıktık, ama bütün fedak rlık parakendecilerden beklendi. Bunun devamını tüm sektörlerden bekliyoruz. Üstelik fedak rlık yaparken bir de, "Demek ki çok fahiş k r ediyorlardı da ondan indirdiler" diye suçlanıyoruz. Bu büyük haksızlık. Nakit ihtiyacını karşılamak için, cidden fedak rlık yapılmıştır. Bazı ürünler maliyetin altına inilerek satıldı. İndirim yapmak zorunluydu. Ancak, tüketici bunun böyle devam edemeyeceğini bilmeli. Bu sivil harekete herkesi davet ediyorum. Herkes bir ucundan destek vermeli. Yok eğer herkes ucuza mal alıp bir de, "demek ki fiyatlar fahişmiş" diye laf edecekse, bunu adil bulmam. 
     



 GÜNCEL 
















</TEXT>
</DOC>
