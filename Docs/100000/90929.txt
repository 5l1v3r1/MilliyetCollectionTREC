<DOC>
<DOCNO> 90929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/yazar/zbirand.html </URL>
<DATE> 2002/06/20/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Kürt kökenli olsanız, ne dersiniz 
</HEADLINE>
<TEXT>

     VAN 
     Güneydoğu’da 5-6 yıl öncesine oranla bambaşka bir hava esiyor. Genelde büyük bir rahatlama var. Gerilim bitmiş, çatışmalar azalmış. Olanlar da kırsal alanlarda görülüyor. Artık, hava karardıktan sonra sokağa çıkma riski veya kapanan yollara rastlanmıyor. 
     Bütün bu göstergelere bakıp, sorunun artık bittiği sonucuna varmak ise yanıltıcı olur. Zira genel bir beklenti ortamı var. İnsanların temel sorunu artık aş ve iş. İşsizlik inanılmaz boyutlarda. 
     15 yıl süreyle bölgeyi paramparça etmiş olan terörün de etkisiyle, fakirlik diz boyu. PKK baskısı bitmiş ancak bu defa daha da tehlikelisi, fakirlik baskısı var. Ekonomik kriz, devletin buralara kaynak aktarmasını engellediği için, ümitsizlik de giderek artıyor. 
     OHAL’in kalkması yerel halkı memnun etmiş. Ancak, resmi veya resmi olmayan görevliler hiç memnun değil. Bazı akademisyenlerin dahi, OHAL ile birlikte kalkacak ek ödemelerinden nasıl rahatsızlık hissettiklerini kulaklarımla duydum. Terör yıllarında, bölgeye akan kaynaktan pay alan tüm çevreler, şimdi bu açığı nasıl kapatabileceklerinin hesabını yapıyorlar. 
     Kimileri eski günleri özlüyor. Özleyenler arasında, hem örgüt elemanları, hem de devlet veya devlete yardım kisvesi altında faaliyet gösteren güçler ve mayfa da var. 
     HADEP bölgeye tümüyle hakim. Aslında, verdikleri hizmet, bir bölümü kaynak yetersizliğinden, diğer bir bölümü de yeteneksiz kadrolar nedeniyle, son derece yetersiz. Ancak kimse ses çıkartmıyor. Kendilerine yakın hissettikleri insanlar tarafından yönetilmiş olmaktan kaynaklanan bir hoşgörü var. 
     
HADEP’i kim etkiliyor      HADEP’in kadrolarına baktığınız zaman, genelde yetersizlik ve yeteneksizliklerle karşılaşıyorsunuz. Belediye başkanları genelde, bir Kürt-Türk ayırımı yapmamaya çalışıyorlar. Ancak bazı belediyelerde durum farklı. İhale dağıtımı veya işe alma konularında epey şikayet var. Korkulan en önemli gelişme, böyle bir sürecin, bölgede Türk milliyetçiliğini kamçılaması ve ileride bir çatışmaya dönüşmesi. 
     Dikkatleri çeken bir diğer nokta, HADEP’in parti olarak ne oranda KADEK’in etkisi altında olduğu. İster resmi yetkililerle, isterseniz örgüte yakın çevrelerle konuşun, hep yanı yanıtı alıyorsunuz. KADEK’in, HADEP üzerinde önemli derecede hakimiyeti olduğu belirtiliyor. "Buna da şaşırmamak gerekir, zira Kürt sorununu bu noktaya kadar getirmiş olan örgüt, her şeyi HADEP’in ellerine bırakmak istemiyor" diyen, Kürt kökenli bir sivil toplum örgütü yöneticisi, sözlerine şöyle devam etti "Nasıl, devlet kadrolarında sertlikten yana olanlarla uzlaşıcılar varsa, KADEK de ikiye bölünmüş durumda. Onların içinde de sert tutum benimseyenler, HADEP belediyelerini tamamen Kürtleştirmek isteyenler ve uzlaşmadan yana olanlar var. Bu iki akım arasında tartışma sürüyor. Daha uzun zaman da devam edecek." 
     
T.C. HADEP’e nasıl bakıyor      15 yıl boyunca terörle mücadele etmiş resmi yetkililerin bölgedeki gelişmelere bakışları h l son derece kuşkulu. 
     HADEP belediyeleri ile resmi devlet temsilcileri arasındaki ilişkiler gergin. Bir bölümü, HADEP’i benimseyemediklerini, partinin Kürtçülük yaptığını ileri sürüyor. Bir diğer bölümü ise, daha uzlaşıcı bir yaklaşımda. "Bunlar da bizim insanlarımız. Eğer kaymakam belediye başkanına sırt çevirirse, komutan törenlere davet etmezse, sürekli dışlarsak ne olur 
     Bir süre sonra bu ülkeyi kendi elimizle böleriz" diyen bir 
     yetkili, karşılıklı kuşkuların biran önce giderilmesi gerektiğini söyledi. 
     Bölgede barış ve istikrar "baskı ve korkuya" dayandırılamaz. Artık bu dönem kapandı. Belki bazıları yine eskiye dönmek istiyor olabilir, ancak ülkemizin çıkarı, hem HADEP’in hem de devletin uzun vadeli bir politika saptamalarını gerektiriyor. 
     HADEP, sadece Kürt kökenlilerin 
     değil, bütün bölge halkının, Türkiye’nin partisi olmak zorundadır. 
     T.C. Devleti de, aksi ispat edilene kadar, dışlayıcı değil, uzlaşıcı olmak zorundadır. Teröre karşı önlemler sürdürülmeli, ancak her Kürt’ü de terörist olarak görmemelidir. 
     Güzel günleri sürdürmek bizlerin elinde. 
     
     







İran’da değişim 


Sakıncasız çiftleşme, şiiri öldürdü mü 


FT’nin hakkı... 


İdam konusu ertelenebilir 


Unutmayın, top artık ekonomide değil siyasette 


Eşdeğer ilaçların fiyat farkı korkunç 


Otomatik şiir makinesi 


Ankara İran konusunda AB gibi düşünüyor 


Bankacılık sistemimiz güçlüdür mü acaba 


Çukurova Holding nereye koşuyor 


Amerika’daki El Kaide militanı Bursa’yı işaret etti 


Ufak tefek, ıvır zıvır... 


İyi ki futbol var 


Karamehmet neden sermaye koymadı 


Mevduat garanti’ olan kredi’ye oluyor 


</TEXT>
</DOC>
