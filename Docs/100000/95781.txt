<DOC>
<DOCNO> 95781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/15/son/sondun04.html </URL>
<DATE> 2002/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocasının eski karısından Julia'ya ilginç uyarı... 
</HEADLINE>
<TEXT>

     Sinemanın güzel kadını Julia Roberts, daha balayının tadını çıkaramadan, kocasının eski karısından uyarı aldı. 
     Danny Moder'in eski eşi Vera Moder, ''Danny gözü dışarıda bir erkektir. Beni aldattığı gibi seni de aldatacaktır. O değişmez. Evlendiği kadının Julia Roberts olması bir şey değiştirmez. Korkarım Julia bir yıla kalmaz kendine yeni koca aramaya başlar'' diye konuştu. 
     Julia Roberts'ı da eleştiren Vera Moder, sanatçıyı ''bir koca hırsızı'' olarak nitelendirdi. Vera Moder, ''Julia kocama kur yapmaya başladığında, biz daha evliydik. Julia'yı hiçbir zaman affetmeyeceğim. O bir koca hırsızı'' dedi. 
     Sinema sanatçısı Julia Roberts ile kameraman kocası Danny Moder, 4 Temmuz'da, Roberts'in New Mexico'daki malikanesinde sürpriz bir nikahla dünya evine girmişlerdi. 
     Danny Moder'in, 29 yaşındaki eski eşi Vera'dan, 34 yaşındaki Julia Roberts ile evlenmeden bir ay önce boşandığı bildirilmişti. 
     

     
</TEXT>
</DOC>
