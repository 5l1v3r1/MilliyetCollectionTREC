<DOC>
<DOCNO> 87399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/son/soneko13.html </URL>
<DATE> 2002/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşar Okuyan "Bürokrasi rezaleti ortadan kalkmalı" 
</HEADLINE>
<TEXT>

     Çalışma ve Sosyal Güvenlik Bakanı Yaşar Okuyan, bugün Türkiye'de çözülemeyecek hiçbir sorun olmadığını bir tek kafa yapısını değiştirmek gerektiğini söyledi. 
     Dernek tüzüğünde yapılan değişiklik sonucu değişen tüzük maddeleri uyarınca, yeni yönetimin seçilebilmesi amacıyla toplanan Ro-Ro Gemi İşletmecileri ve Kombine Taşımacılar Derneği'nin RODER Olağanüstü Genel Kurul toplantısında konuşan Okuyan, Derneğin Türkiye'ye ve camiaya yararlı sonuçlar getirmesini diledi. 
     ''Saffet Ulusoy ağabeyimizin bizden önce yaptığı konuşmayı dinledik. Biraz da üzüldüm'' diyen Okuyan, ''Türkiye'yi diğerlerinden ayıran özellik Avrupa'da 3 bin ortaklı şirketler var. Bizde 2 kardeşin ortaklığı bile uzun sürmez. Gönlümüzden geçen her sektörün kendi içinde birlik ve beraberliğini korumasıdır'' dedi. 
     Saffet Ulusoy'un hem hükümet nezdinde, hem de uluslararası camia nezdinde öncülüğü olduğunu, bir zaruretten dolayı RODER'in kurulduğunu ifade eden Okuyan, ''Bir sivil toplum örgütü kurmak mesele değil, önemli olan işlevini yerine getirebilmesidir. Kısa sürede kurulan RODER kendi camiasına sahip çıkma öncülüğünü öne çıkarıyor'' diye konuştu. 
     Ro-Ro'nun Özal döneminde gündeme geldiğini, şimdi Özal'ı daha iyi anladıklarını ifade eden Okuyan, Türkiye'nin geleceğine, yönetimine sahip olanların günübirlik politikalarla sonuç alamayacaklarını, büyük düşünmek büyük hedeflere yönelmek ve o konuda geleceğe yatırım yapmak gerektiğini, Özal'ın 1983 yılında işaret ettiği ro-ro işletmeciliğinin büyük düşüncenin eseri olduğunu söyledi. 
     
     ''ÇÖZÜLEMEYECEK HİÇBİR SORUN YOK'' 
     Bugün Türkiye'nin çözülemeyecek hiçbir sorunu bulunmadığını ifade eden Okuyan, ''Bir tek şart var. Kafa yapımızı değiştirmemiz lazım. AB sürecini yaşıyoruz bugün çok önemli mesafe katedildi. Yıl sonuna kadar belki çok önemli mesafeler katedilecek, belki de o treni kaçıracağız'' dedi. 
     ABD'deki terörist saldırı olayının ardından hiçbir ABD televizyonlarında parçalanmış insan cesetleri gösterilmediğini, medyada kışkırtma olmadığını, muhalefetin A'dan Z'ye bunun arkasında bulunduğunu söylediğini belirten Okuyan, ''Türkiye 2 deprem geçirdi. 
     Medyanın yayınlarını, kışkırtmalarını hatırlayın. Muhalefetin açıklamalarını hatırlayın. Niye biz böyleyiz ABD öyle. ABD onun için Amerika. Hepimizin yanlışları vardır. Hepimiz önce kendi yanlışlarımızı sorgulayıp işe başlamalıyız. Bu mantalite değişikliğini her alanda gerçekleştirmek zorundayız. Ulusoy biz devletten tek kuruş almadan 300 milyon dolarlık kredi getirdik diyorsa, bunu önemsiyorum'' diye konuştu. 
     Kolaycı yaklaşımın hep devleten almak, devletin vermesi üzerine olduğunu belirten Okuyan, sözlerini şöyle tamamladı 
     ''Siyasetçiler de bunun yolun açmıştır. Dolayısıyla da hep vatandaş yıllardan beri devletten ne alırım hesabı içindedir. Burada bitecek mi hayır yeni çözümler üretmek gerek. Devletten bir şey beklemeniz lazım, onda da haklısınız. Devlet şu bürokrasi rezaletini ortadan kaldırsın. Bize engel olmasın başka bir şey istemiyoruz. 
     Türkiye'yi siz zannediyorsunuz ki hep siyasiler yönetiyor. Biz mi yönetiyoruz Nasıl yönetiyoruz Tabii biz yönetiyoruz. Elbette ben kendi adıma söylüyorum benim bakanlığımı ben yönetiyorum da beni de yönetiyorlar. Çalışma Bakanlığı'nda hesapladık. Bir bakanın ortalama görev süresi 10.5 ay. Ben 3 yılımı doldurmuşum. Oradaki üst düzey bir bürokrat belki 10-20 sene orada. Bürokratların herbiri olumsuz mu 
     Hayır. Ama burada öyle bir sistem kurulmuş ki kamu yönetiminde devletin hantal yapısı içinde her şeye hayır. Getiriyorsunuz, bu olmaz. Niye olmaz Mevzat... Devletin ali menfaatleri. Devletin ali menfaatleri öyle 50-100 sene önceki düşüncelerden geçmez. Devletin ali menfaatleri dediğimiz devletin milletine hizmet eden kuruma dönüştürülmesidir. Devletin milletin önündeki sorunları çözmede önüne yeni sorunlar koymaktan çıkıp önünü açmasıdır. Bize düşen görev budur.'' 
     
     SORULAR... 
     Soruları da yanıtlayan Okuyan, bir gazetecinin Devlet Bahçeli'nin ''Ecevit çekilirse anayasal süreç işler ve Cumhurbaşkanı da gereğini yapar'' sözlerini hatırlatması üzerine, ''Sayın Bahçeli'nin sözleri normal anayasamızda varolan hükümleri içeriyor. Eğer bir hükümetin başbakanı şu veya bu sebeple istifa ederse bu gayet doğaldır. O zaman yeni bir süreç başlar. Burada çok enteresan bir şey yok. İlginç olan bir şey yok. Buradan bir polemik konusu çıkarmanıza yarayacak bir malzeme yok'' dedi. 
     Başbakan Ecevit'in sağlık durumuyla ilgili öngörüsünün sorulması üzerine de Okuyan, bu konuyu değerlendirmenin kendisine ait olmadığını, bu konunun bazı çevrelerce biraz speküle edildiğini, bunun da Türkiye'ye bir yararı olduğunu düşünmediğini kaydetti. 
     Okuyan, bir başka gazetecinin ''Emeklilik yasası tatmin ediyor mu '' şeklindeki bir sorusu üzerine de şunları söyledi 
     ''Anayasa Mahkemesi kademeli geçişle ilgili kısmını bozmuştu anayasaya eşitlik ilkesine aykırılıktan dolayı. Biz de bununla ilgili olarak kademeli geçişi yeniden hazırladık, Parlamentoya sevkettik. 
     Parlamentoya sevkettiğimiz tasarı Plan ve Bütçe Komisyonu'nda ve Genel Kurulda, çalışma komisyonunda ele alındı. 3 yıllık bir tarihe çekmek suretiyle düzenleme yapıldı ve çıktı şu anda. Beni tatmin eder etmez, kanun bizim Anayasal zorunlulukla hazırlayıp getirdiğimiz şekliyle yayınlandı, hayırlı olsun.'' 
     





</TEXT>
</DOC>
