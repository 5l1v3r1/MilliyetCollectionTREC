<DOC>
<DOCNO> 51158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/son/sontur23.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis, MHP'li Koray Aydın'ın istifasını kabul etmedi 
</HEADLINE>
<TEXT>

     MHP Ankara Milletvekili Koray Aydın'ın milletvekilliğinden istifası, TBMM Genel Kurulu'nda kabul edilmedi. 
     Oylamada, DSP'den 10, ANAP'tan da 2 milletvekili muhalefetle birlikte ''Kabul'' oyu kullandı. 
     Koray Aydın'ın 5 Eylül 2001 tarihinde TBMM Başkanlığı'na sunduğu istifa dilekçesi, Anayasa'nın 84. maddesi uyarınca TBMM Genel Kurulu'nda bugün oylandı. Birleşimi yöneten TBMM Başkanvekili Murat Sökmenoğlu'nun işari olarak yaptırdığı oylamaya, diğer partilere göre DYP ve ANAP milletvekillerinin daha az katıldığı görüldü. 
     Oylamada, parti genel başkanlarından sadece Başbakan, DSP Genel Başkanı Bülent Ecevit hazır bulundu. İktidar partilerinden MHP'li milletvekillerinin tamamı, DSP ve ANAP milletvekillerinin de büyük bölümü istifanın kabul edilmemesi yönünde oy kullandı. 
     Koray Aydın'ın istifasının kabulu yönünde oy kullanan DSP milletvekilleri şunlar 
     İsmail Aydınlı İstanbul , Ertuğrul Kumcuoğlu Aydın , Sadık Kırbaş Çanakkale , Rıdvan Budak İstanbul , Yekta Açıkgöz Samsun , Ramiz Savaş Sakarya , Kemal Vatan İzmir , Emin Karaa Kütahya , Ali Arabacı Bursa , Ahmet Arkan Kocaeli . 
     ANAP'tan da Sebgetullah Seydaoğlu Diyarbakır ile Nurettin Dilek Diyarbakır , Aydın'ın istifasının kabulü yönünde oy verdi. 
     Murat Sökmenoğlu'nun oylama sonucunu, ''Aydın'ın istifası kabul edilmemiştir'' diye açıklaması, MHP'li milletvekilleri tarafından alkışlarla karşılandı. 
     






</TEXT>
</DOC>
