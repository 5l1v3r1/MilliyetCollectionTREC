<DOC>
<DOCNO> 94089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/son/sondun06.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Afaganistan'da düğün evinin vurulmasında 48 kişi ölmüş 
</HEADLINE>
<TEXT>

     Amerikalı General Dan McNeill, Afganistan'daki ABD uçaklarının, yanlışlıkla düğün evini hedef aldığını ve sivillerin ölümüne yol açtığını doğruladı. 
     General Dan McNeill, düzenlediği basın toplantısında, Afganistan'ın Uruzgan bölgesinde yapılan ilk soruşturmaların, ABD'nin bombalı saldırısının, sivillerin ölümüne yol açtığını gösterdiğini belirtti. 
     Resmi bir soruşturma başlatılacağını ifade eden McNeill, 1 Temmuz tarihinde, Uruzgan bölgesindeki birkaç köye düzenlenen hava saldırısının, 48 sivilin ölümüne, 117 sivilin yaralanmasına neden olduğunu söyledi. 
     ''Sivillerin ölümüne neyin sebep olduğunu ve bunun tekrarlanmaması için neler yapabileceğimizi ortaya çıkarabilmek için tüm resmi soruşturmaları başlatacağız'' diyen McNeill, 1 Temmuz'daki hava saldırısının, karadan açılan ateş üzerine yapıldığına dair bilgilere sahip olduklarını kaydetti. 
     
     AFGANİSTAN ''OPERASYONLAR DEVAM EDECEK'' 
     Öte yandan Afganistan Dışişleri Bakanı Abdullah Abdullah, Taliban ve El Kaide üyelerini hedef alan operasyonların, sivillerin ölümüne rağmen devam edeceğini açıkladı. 
     Abdullah, operasyonların, sivillere zarar vermeden hayata geçirilebileceğini söyledi ve ''Operasyonların, sivillerin hayatına mal olmadan devam etmesi için bir yol bulmalıyız'' dedi. 
     





</TEXT>
</DOC>
