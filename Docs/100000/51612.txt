<DOC>
<DOCNO> 51612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/10/son/sonspo04.html </URL>
<DATE> 2001/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbolu derbi heyecanı sardı... 
</HEADLINE>
<TEXT>

     Erkekler Basketbol Birinci Ligi'nde şampiyonluğun en büyük adayları 2 müessese kulübü Efes Pilsen ve Ülkerspor, yarın ligde 34. kez karşılaşacak. 
     Ülkerspor'un ligde mücadele etmeye başladığı 1993-94 sezonundan itibaren 2 ekip arasında yapılan 33 maçın 20'sini lacivert-beyazlılar, 13'ünü de turuncu-yeşilliler kazandı. 
     2 takım arasında yapılan 33 maçta Efes Pilsen, toplam 2 bin 505, 
     Ülkerspor ise 2 bin 472 sayı attı. 
     Efes Pilsen'in Ülkerspor'a ligde normal sezonda yapılan maçlarda 10'a 6, play-off maçlarında da 10'a 7 galibiyet üstünlüğü bulunuyor. 
     
     Geçen sezon Ülkerspor güldü 
     Geçen sezon 2 takım arasında yapılan 6 maçın 4'ünü Ülkerspor, 2'sini ise Efes Pilsen kazandı. 
     Turuncu-yeşilliler, play-off finalinde rakibine 3-1 üstünlük sağlayarak şampiyonluğa ulaştı. 
     2 takım arasında geçen sezon yapılan maçlar ve sonuçları şöyle 
     
     Normal Sezon 
     Ülkerspor-Efes Pilsen 81-58 Efes Pilsen-Ülkerspor 85-83 
     
     Play-Off Finali 
     Ülkerspor-Efes Pilsen 77-96 Efes Pilsen-Ülkerspor 84-86 Ülkerspor-Efes Pilsen 97-78 Efes Pilsen-Ülkerspor 79-81 
     
     TRT 1 yayınlıyor 
     Ülkerspor ile Efes Pilsen arasında yapılacak zorlu karşılaşmayı, TRT-1 naklen yayınlıyor. 
     Sezon başında naklen yayın konusunda ekonomik nedenlerden dolayı sıkıntı yaşanmış ve ligin ilk 4 haftasında naklen yayın olmamıştı. 
     Ancak sorunlar giderilmesinin ardından Ahmet Cömert Spor Salonu'nda yarın saat 18.00'de başlayacak bu önemli karşılaşma TRT-1'den naklen yayınlanacak. 
     






</TEXT>
</DOC>
