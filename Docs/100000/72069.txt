<DOC>
<DOCNO> 72069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/siyaset/siy02.html </URL>
<DATE> 2002/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Fogg HOR Sezer değil 
</HEADLINE>
<TEXT>

Aygün, "Bir anne olarak, PKK ve DHKP - C terör örgütü mü " diye sordu. Fogg, "PKK, DHKP -C kötü organizasyonlar" dedi 
     EZELHAN ÜSTÜNKAYA Ankara 

     AB Türkiye Temsilcisi Karen Fogg, PKK ve DHKP - C’nin "kötü organizasyonlar" olduğunu söyledi. ATO Başkanı Sinan Aygün ile dün AB Türkiye Temsilciliği’nde 3 saat görüşen Fogg, PKK ve DHKP - C’nin, AB’nin terör örgütü listesine alınmaması konusunda, "Listeler 6 ayda bir yapılıyor. Haziran’da bir liste çıkacak. PKK ve DHKP C ve diğer örgütler bu listeye girebilir" diye konuştu. 
     Aygün’ün, PKK baskınlarında ölen çocukların fotoğraflarını göstererek, "PKK ve DHKP - C sizce terör örgütü mü " diye sonrası üzerine Fogg, "Resmi bir şey söyleyemem" dedi. Aygün bunun üzerine Fogg’a "O zaman bir anne olarak, kadın olarak, Karen Fogg olarak PKK, DHKP - C terör örgütü mü " sorusunu yöneltti. 
     Bu kez kaçamayan Fogg şu yanıtı verdi 
     "Söyleyeceklerim kişisel görüşlerim. DHKP - C ve PKK çok kötü organizasyonlar. DHKP - C’nin bu tür organizasyonlarının devam ettiğini biliyorum ama PKK konusunda bir şey söyleyemem. Durum nedir bilmiyorum." 
     Fogg, Abdullah Öcalan için söylediği "Kürtlere en büyük kötülüğü yapan kişi" sözlerini tekrarlayarak, "İdamın kaldırılması gerek. İdamı kaldırırsanız AB ile ilişkileriniz düzelir" dedi. 
     
     HOR kartını gösterdi 
     Fogg, Cumhurbaşkanı Ahmet Necdet Sezer için kullandığı iddia edilen "HOR" kelimesine de değinerek, Aygün’e kartını gösterdi ve "HOR Head of Representitive - Temsilciliğin başı benim. Olay çarpıtıldı" dedi. 
     



 SİYASET 










</TEXT>
</DOC>
