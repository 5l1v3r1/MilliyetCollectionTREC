<DOC>
<DOCNO> 80860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/28/son/sondun03.html </URL>
<DATE> 2002/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kolombiya adam kaçırma rekortmeni 
</HEADLINE>
<TEXT>

     Dünyada bir yıl içindeki adam kaçırma olaylarının yaklaşık yüzde 70'inin Kolombiya'da meydana geldiği bildirildi. 
     Kaçırılan kişilerin ailelerine yardım etmek için kurulan Pais Libre örgütü tarafından yayınlanan rapora göre, ülkede sadece bu ay 600 kişi kaçırıldı. 
     Örgüt yetkililerinden David Buitrago, ülkede durumun çok ciddi olduğunu söyledi. Buitrago, kaçırma eylemlerine karşı uluslararası kampanyalar ve hükümet ile Pais Libre gibi örgütlerin çabalarının yetersiz olduğunu vurguladı. 
     Buitrago, Kolombiya'da bir ayda kaçırılan kişilerin sayısının Meksika ve Brezilya'da bir yılda kaçırılanlarınkine eşit olduğunu belirtti. 
     Kolombiya Devrimci Silahlı Güçleri FARC , Ulusal Kurtuluş Ordusu ELN ve Kolombiya Özsavunma Birlikleri AUC gerillaları ülkede sık sık kaçırma eylemlerinde bulunuyor. 
     Kolombiya'da her yıl yabancılar da dahil yaklaşık 3 bin kişi kaçırılıyor. 
     





</TEXT>
</DOC>
