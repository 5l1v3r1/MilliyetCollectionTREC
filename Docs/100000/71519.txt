<DOC>
<DOCNO> 71519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/08/son/sonspo10.html </URL>
<DATE> 2002/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Burası Fransa... Hakemin üzerine yürüyen teknik adama 6 ay ceza.. 
</HEADLINE>
<TEXT>

     Fransa Futbol Fedarasyonu Disiplin Kurulu, Girondins De Bordeaux takımıyla yapılan maçta 4. hakemin üzerine yürüyerek iten Paris Saint Germain PSG 
     Futbol Takımı Teknik Direktörü Luiz Fernandez'e 6 ay ceza verdi. 
     Disiplin kurulu kararı gereği, ünlü teknik dieöktör PSG'nin maçlarında 6 ay süreyle soyunma odasına inemeyecek ve maçı kulübeden izleyemeyecek. 
     Fernandez, PSG futbol takımının, Girondins De Bordeaux ile yaptığı Fransa Kupası yarı final maçında, takımın aleyhine çalınan bir penaltıya itiraz etmiş ve 4. hakemin üzerine yürüyerek kendisini itmişti. 
     Fransa Ligi'nde bu yıl istikrarsız sonuçlar alan PSG, Girondins De Bordeaux takımıyla geçen hafta yaptığı maçı 1-0 yitirmişti. 
     Fernandez'in daha önceki maçlarda da hakemlere yönelik centilmenlik dışı tutumunun, kendisine 6 aylık ceza verilmesinde önemli rol oynadığı tahmin ediliyor. 
     PSG, Fransa ve Avrupa'da holigan taraftarlarının sürekli olay çıkarmasıyla da yakından tanınıyor. 
     






</TEXT>
</DOC>
