<DOC>
<DOCNO> 83517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/12/siyaset/siy08.html </URL>
<DATE> 2002/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     Arseven Kürtçe reddedilemez 
     GÜLAY FIRAT İstanbul 

     İnsan Haklarından Sorumlu Devlet Bakanı Nejat Arseven, "Kürtçe gerçeğini reddetmek de mümkün değildir" dedi. ANAP Kadıköy İlçe Başkanlığı’nda dün bir konuşma yapan Arseven, şunları söyledi "Nasıl Yunanistan, Bulgaristan Türk azınlık için radyo ve televizyonlarında Türkçe program yapıyorsa Türkiye de eğer AB üyesi olacaksa, bu işe bir düzenleme getirmek zorunda. Yayında T.C.’nin birliğine ulusal bütünlüğüne aykırı bir şey olursa, RTÜK kapama cezasını ona da verir. Korkuyla, endişeyle devlet yönetilmez, yönetilirse böyle yönetilir." Anadilin önündeki engellerin kaldırılması gerektiğini de söyleyen Arseven, "Bize demiyorlar ki, okul açın, üniversite açın’. Bir kişi, bir grup kurs murs vermek istiyorsa, bunun önündeki engelleri kaldırın. Zaten Türkiye’de Kütçe gerçeğini reddetmek mümkün değildir" dedi. 
     
     Bölücü değil pay istiyor 
     ÜMİT ÖZEL Edirne DHA 

     HADEP Parti Meclisi Üyesi Halil Aksoy Türkiye’yi bölmek gibi düşünceleri olmadığını belirterek, "Biz sadece Kurtuluş Savaşı’nda Türklerle birlikte savaşmış olan atalarımızdan kalan paya sahip çıkmak istiyoruz" dedi. HADEP’in 8. kuruluş yıldönümü nedeniyle Edirne’de düzenlenen gecede, tahtadan kalaşnikovların kullanıldığı "Barış" adlı skeç sahnelendi. Geceye katılan Aksoy, Kürt sorunu ortadan kalkmadığı sürece ne Türkler ne de Kürtlerin rahat edeceğini belirterek, "Çünkü bizim kafamıza bombalar düşerken köylerimiz yakılırken kimse rahat edemez" diye konuştu. İdamın bir cinayet olduğunu savunan Aksoy, "Hiçbir sorun şiddetle çözülmez, bu sorun da idamla çözülmeyecektir" dedi. 
     
     11 öğretmen tutuklandı 
     İBRAHİM AYDOĞAN Mardin DHA 

     Mardin Kızıltepe’de bir evde izinsiz toplantı yaptıkları gerekçesiyle 11 öğretmen tutuklandı. Evde yapılan aramada "Kürt Enstitüsü" kitapları bulunurken, öğretmenlerden Şermin Erbaş’ın poliste işkence gördüğü ve kaldırıldığı hastanede düşük yaptığı ileri sürüldü. Sevk edildikleri savcılıkta 6 saat ifade veren öğretmenler, çıkartıldıkları nöbetçi mahkemece tutuklandı. Cezaevine gönderilen öğretmenlerin isimleri şöyle Yakup Başboğa, Zübeyir Avcı, Aziz Yücedağ, Şermin Erbaş, Lokman Kaçhan, Mahmut Kuzu, Mahsum Bilen, Mikail Bülbül, Abdulkerim Koşar, Faruk Kılıç, Lokman Kuzu ve Ziraat Mühendisi Ahmet Ökten. 
     
     Berna Hanım’a çocuk dansöz gösterisi 
     Şeyhmus ÇAKAN MARDİN 

     Mardinliler Eğitim Vakfı’nın davetlisi olarak Mardin’e gelen Berna Yılmaz, Musa Cihaner Çocuk Yuvası’nda kalan ve dansöz kıyafeti giydirilen Zinnet Ekinci’nin 6 dans gösterisini izledi. 
     
Yılmaz, doğalgaz meşalesi yaktı      Horoz dövüşü gibi bir siyaset olmaz’ 
     FEVZİ KIZILKOYUN DHA 

     Başbakan Yardımcısı Mesut Yılmaz, "Horoz dövüşü gibi bir siyaset ülkeye yarar getirmez" dedi. Konya’da 300 araçlık konvoyla karşılanan Yılmaz’a bakanlar Mehmet Keçeciler ve Zeki Çakan ile Avusturya Büyükelçisi Dr. Martus Callıgarus eşlik etti. Konya Gümrükleri Hizmet Binasını açan, Konya - Karaman Doğalgaz Hattı Projesi’nin temelini atan Yılmaz, doğalgaz meşalesini yaktı ve işçilerle boru hattında kaynak yaptı. 
     
     AKP için izin almaya gitti, gözaltına alındı 
     AKP Genel Başkanı Recep Tayyip Erdoğan’ın Adapazarı’nda 18 Mayıs’ta katılacağı mitingle ilgili olarak Sakarya Emniyet Müdürlüğü’ne izin almaya giden AKP Yönetim Kurulu Üyesi Yunus Özçelik 42 , arandığı ortaya çıkınca gözaltına alındı. Özçelik’in çoğu karşılıksız çekten olmak üzere 12 ayrı suçtan arandığı anlaşıldı. Özçelik, suçlarla ilgili olarak savcılıktan suç düşümünü yaptırdığını öne sürdü. 
     



 SİYASET 











</TEXT>
</DOC>
