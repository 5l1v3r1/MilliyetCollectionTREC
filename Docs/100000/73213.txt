<DOC>
<DOCNO> 73213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/18/yazar/pulur.html </URL>
<DATE> 2002/03/18/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Medya maydanozları... 
</HEADLINE>
<TEXT>

     ONLARI ne zaman televizyonda ahkam keserken görsek - ne zaman değil, her zaman - aklımıza Cem Karaca'nın bir şarkısı gelir. Cem Karaca "12 Eylül" döneminden sonra memlekete dönünce bir şarkı yazıp bestelemiş, adını da "Yarım Porsiyon Aydınlık" koymuştu 
     "Sinemadan siz anlarsınız Tiyatrodan müzikten Heykel, resim, edebiyat Sorulmalı sizden. 
     Ekmeğin fiyatını bilmezsiniz Ama ekonomik politika Karılarınızı döverken siz Ne kadar bilimselsiniz." 
     Kısacası, Cem Karaca uzun süren ayrılık yıllarından sonra memlekete dönünce, bıraktıklarının çoğunu aynı yerde bulmuştu... 
     
     KİMDİ bunlar 
     Medya maydanozları... 
     Açın televizyonları, ya bire bir, ya da tartışmalı, kalabalık programların hemen hepsinde mevcutturlar. 
     Avrupa Birliği'ni onlar bilir, Ceza Kanunu'nu onlar bilir, bütçeyi onlar "analiz" eder, enflasyon üzerinde ahkam kesmek, onlardan başkasının haddine mi düşmüştür, spordan kadın giyimine, dantelden operaya, her şey onlardan sorulur... 
     Elbette edebiyat da, şiir de onlardan sorulur. 
     
     1993'te "Aktüel" dergisinin yaptığı bir hınzırlığı hatırlıyoruz "etnodertin" diye bir hastalık uydurup "medya maydanozları"na sormuşlardı 
     "Biliyorsunuz etnodertin adında bir cilt hastalığı var, bu hastalık özellikle Karadenizli kadınlar arasında yaygın... Bunu nasıl yorumluyorsunuz " 
     
     AMAN efendim, ne inciler, ne inciler, hepsi dürr - i güftar, söz incisi 
     Bir şair bu hastalığın Güneydoğu'da da olduğunu, lakin gizlendiğini söylüyor ve ekliyordu 
     "Demek kadınlarda ulusal bilinç daha gelişmiş, bu onu gösteriyor." 
     Bir psikolog hanım, bu hastalığın yayılmasını "nataşalara" bağlıyordu. 
     Bir şarkıcı da psikolog gibi düşünüyor, lakin mülazahat hanesini de açık bırakıyordu 
     "Acaba radyasyonlu çaylardan mı Hastalık kadınlarda olduğuna göre, acaba radyasyonlu çay içen erkeklerden mi kadınlara geçiyor " 
     
     YA, din konulu, her tartışmanın "değişmez mönüsü" yazarın söyledikleri 
     "Çevre faktörleriyle ozon tabakasının delinmesinin, psikolojik faktörlerle birleşmesi sonucu meydana çıkıyor. Güneydoğu'da görülmemesinin sebebi, bunun terörle dışa vurulması, ancak Nataşa sendromu yüzünden insanlar içine kapanıyor, deri hastalığı olarak dışa vuruyor." 
     
     "MEDYA maydanozları"na fena yutturan dergi şu başlığı atmıştı 
     "Onlara ne sorarsanız sorun verecekleri bir cevap mutlaka vardır." 
     Hiç şüphemiz yok 
     Cem Karaca şarkısını şöyle bitirir 
     "Aynı çehreler, aynı laflar 
     Vallahi hiç değişmemişsiniz." 
     
     







Eğitim hakkında bir kitap 


Irak'a değil Filistin'e bak 


Cheney’i beklerken... 


Biz darı değiliz 


Bu ahlaksız teklifi, Türk basını kabul edemez 


Medya maydanozları... 


IMF'nin 'deli gömleği' 


Alma kahraman’ ahını çıkar aheste aheste .. 


2001’deki çöküşün boyutları ürkütücü 


Üç yaşamöyküsü 


</TEXT>
</DOC>
