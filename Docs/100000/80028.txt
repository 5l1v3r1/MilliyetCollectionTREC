<DOC>
<DOCNO> 80028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/guncel/gun01.html </URL>
<DATE> 2002/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
23 Nisan’ı titreye titreye kutladılar 
</HEADLINE>
<TEXT>

23 Nisan törenlerinde görev alan minikler, soğuk hava yüzünden zor anlar yaşadı... 
     DHA 

     Ulu Önder Atatürk’ün çocuklara armağan ettiği Ulusal Egemenlik ve Çocuk Bayramı, dün bütün yurtta, dış temsilciliklerde ve KKTC’de geniş katılımlı törenlerle kutlandı. İstanbul’daki öğrenciler güneşli havada bayram kutlamanın keyfini çıkarırken birçok kentte hava soğuk ve yağışlı olduğu için törenler ertelendi. Trabzon ve Sivas’taki öğrenciler, tören için giydikleri ince giysilerle tir tir titredi. 
     Trabzon Hüseyin Avni Aker Stadı’nın protokol tribününün önünde 1 saat bekletilen öğrenciler, çareyi bayrak ve flamalara sarınmakta buldu. Sivas’ta ise üşüyen öğrenciler ya birbirlerine sarılarak ya da öğretmenlerinden izin alıp kabanlarını giyerek ısındı. 
     
     İki saat beklediler 
     Adana’da ise önce 2 saat ayakta törenlerin başlamasını bekleyen, sonra da resmigeçitte koşturulan anaokulu öğrencisi Yekta Yılmaz, çok yorulduğu için görevinin önemini’ unutup hüngün hüngür ağladı. 
     



 GÜNCEL 
















</TEXT>
</DOC>
