<DOC>
<DOCNO> 65385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/son/sondun18.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
El Kaide, Güneydoğu Asya'ya doğru ilerliyor 
</HEADLINE>
<TEXT>

     Filipinler Savunma Bakanı Angelo Reyes, Usame Bin Ladin'in liderliğindeki El Kaide örgütünün, Güneydoğu Asya'ya doğru ilerlediğini söyledi. 
     Reyes, ANC televizyonuna yaptığı açıklamada, ABD'ye düzenlenen terörist saldırıların ardından ülkede El Kaide ile bağlantılı militanların tutuklandığını belirterek, ''Bu, örgütün bölgeye doğru ilerlediğini ortaya koyuyor. Buna hazırlı olmalıyız'' dedi. 
     Angelo Reyes, ABD'nin ülkenin güneyinde El Kaide ile bağlantısı olduğu öne sürülen Ebu Seyyaf militanlarıyla mücadelede eden Filipin askerlerini eğitmesinin, Filipinler'in ilerde küresel terörle savaşta ABD'nin bir cephesi durumuna gelmesine neden olacağına ilişkin endişelerin yersiz olduğunu da bildirdi. 
     Reyes, ''Bazı kesimler, terörle savaşın yayılarak, kontrolden çıkacağını ve Amerikalıların, bu konuda bize baskı yapacağını düşünüyorlarsa yanılıyorlar. Kendimize yeterince saygımız var. Buna izin vermeyiz. Bu ülkeyi bizler yöneteceğiz'' diye konuştu. 
     Geçen yıl Mart ayında göreve gelen Angelo Reyes, 2001 yılı Ocak ayında eski Devlet Başkanı Joseph Estrada'nın görevinden alınması ve yerine Gloria Macapagal Arroyo'nun getirilmesine yol açan ayaklanmada önemli rol oynamıştı. 
     






</TEXT>
</DOC>
