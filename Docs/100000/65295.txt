<DOC>
<DOCNO> 65295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/guncel/gun06.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Süreyya evlenemiyor 
</HEADLINE>
<TEXT>

Milli atletin, aşk yaşadığı antrenörü ile evlenmesinin önündeki engel, dünkü duruşmada da kalkmadı 
     AHMET KAYA Gaziantep DHA 

     Milli atlet Süreyya Ayhan ile aşk yaşayan antrenörü Yücel Kop’tan ayrılmak için Süheyla Kop’un açtığı boşanma ve 100 milyar lira tazminat davasının dünkü duruşmasında da karar çıkmadı. 
     Gaziantep 4. Asliye Hukuk Mahkemesi’ndeki duruşmaya, Süheyla Kop ile avukatı Yaşar Sağlam ve Yücel Kop’un avukatı katıldı. Mahkeme heyeti, Yücel Kop’un gelir durumuna ilişkin belgenin çalıştığı Gaziantep Gençlik Spor İl Müdürlüğü’nden gelmemesi ve yeni tanıkların dinlenmesi için duruşmayı erteledi. Süheyla Kop, eşinin Gençlik ve Spor Genel Müdürü Kemal Mutlu’nun, "Bu işi bitirin" çağrısı üzerine "Ocak ayında evleneceğiz" açıklaması yaptığını anımsatarak, "Bugün ocak bitti. Hani evleniyorlardı Burası bir hukuk devletiyse boşanma davası sonuçlanmadan eşim kesinlikle evlenemez. Üniversite eğitimi yapan iki çocuğum var. Eşimde bulunan arabam, taksitlerini ödediğimiz kooperatif evimiz ve birlikte aldığımız gayri menkullerden payımızı almak için gerekli başvuruyu yaptık. Bize yaptıklarının hesabını yasa önünde verecek. Hukuk mücadelemizi sonuna kadar sürdüreceğim" diye konuştu. 
     



 GÜNCEL 


















</TEXT>
</DOC>
