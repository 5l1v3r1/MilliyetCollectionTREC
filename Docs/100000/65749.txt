<DOC>
<DOCNO> 65749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/03/son/sontur27.html </URL>
<DATE> 2002/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sultandağı'nda ölen 9 kişinin kimliği belli oldu 
</HEADLINE>
<TEXT>

     Afyon'da bu sabah meydana gelen depremde, Sultandağı ve bu ilçeye bağlı 2 beldede hayatını kaybeden 9 kişinin kimliği belli oldu. İlçe merkezinde göçük altında kalan 3 kişiyi kurtarma çalışmaları devam ediyor. 
     Bu sabah meydana gelen 6.0 şiddetindeki deprem Sultandağı ilçesinde 60 civarında evi oturulamayacak duruma getirirken, ilçedeki kamu binaları büyük hasar gördü. 
     Depremde şu ana kadar yapılan belirlemelere göre ilçe merkezinde Ayşe Akbıyık, Raziye Demir, İhsan Şahin, Kadriye Tokbaş, Cemile Ayar, Yeşilçiftlik beldesinde Eşe Akarsu, Fatma Karakuş, Hatice Dağdelen, yakasenek beldesinde Ali Petek hayatını kaybetti. 
     İlçe merkezinde 3 katlı bir binanın tek katlı binanın üstüne devrilmesi sonucu Hüseyin Şeker, eşi Kezban Şeker ve kimliği belirlenemeyen bir kişi göçük altında kaldı. 
     Sivil Savunma ekipleri ve vatandaşlar göçük altında kalan kişilere ulaşmaya çalışıyor. 
     






</TEXT>
</DOC>
