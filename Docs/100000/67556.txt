<DOC>
<DOCNO> 67556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/spor/spo04.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Da Silva’nın sırrı 
</HEADLINE>
<TEXT>

Trabzonsporlu oyuncunun, vatandaşı Aurelio’nun maç başı parasının devre arası artırılması üzerine tavır aldığı ileri sürüldü 
     BORDO - Mavili takımda, Brezilyalı Da Silva’nın, vatandaşı Aurelio’ya para takviyesi yapılması nedeniyle, kötü oynadığı iddia edildi. Jarro ile birlikte ülkelerine giden iki Brezilyalı’dan Aurelio’nun, önce Brezilya’da kendisine bir menajer bulduğu, ardından yönetime "Maç başı paramı artırın" mesajını gönderdiği bildirildi. Trabzonlu yöneticilerin de, menajerle yaptıkları pazarlıklar sonucu 1500 dolarlık ücreti 2500 dolara çıkardıkları ifade edildi. 
     YÖNETİMİN bu durumu herkesten saklamasına rağmen, Antalya kampına katıldıkları gün Aurelio’ya yapılan zammı öğrendiği ve moralinin bozulduğu belirtildi. Maç başına 1500 dolar alan Brezilyalı golcünün bu yüzden kötü oynadığı ileri sürüldü. Bu arada Da Silva’nın eski kulübü Portugouse, yönetime bonservis bedelinin son taksidi olan 100 bin doların ellerine geçmediğini bildirdi. Bordo Mavililer ise, "Banka dekontları da elimizde" açıklamasını yaptılar. 
     
     Moral düzeldi 
     TRABZONSPOR’UN, Samsun galibiyetinin üzerine sakatların da birer birer iyileşmesi moralleri yükseltti. Bushi’nin dün ilk kez idmana çıkmasının yanı sıra Cem’in iyileşmesi, Şenol’un da uzun süren sakatlık sorununu aşmasıyla Bordo - Mavili takıma Agustine dışında sakat futbolcu kalmadı. 
     
     Bushi sancısı 
     ANTALYA kampında aşırı yüklenmeden sakatlanan Arnavut oyuncu konusunda yeni bir sorun çıktığı bildirildi. Briegel’in, Bushi’yi Almanya’ya göndermek istediği, ancak Kulüp Doktoru Ahmet Çağlar’ın "İki günde hazır olacak. Gerek yok" yanıtını vermesine ve iki hafta geçmesine rağmen düzelme olmadığı öğrenildi. Çapa’daki kontrollerde Bushi’nin güçsüz çıkması üzerine Briegel’in küplere bindiği belirtildi. 
     



 SPOR 























</TEXT>
</DOC>
