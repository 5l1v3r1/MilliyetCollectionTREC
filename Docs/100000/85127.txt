<DOC>
<DOCNO> 85127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/son/sontur22.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Aziz Yıldırım'ın babasını linç etmeye kalktılar... 
</HEADLINE>
<TEXT>

     Balıkesir'in Edremit İlçesi'ne bağlı Akçay Beldesi'nde, eşi Tülin Yıldırım'ı öldürdüğü iddiasıyla mahkemeye çıkarılan Fenerbahçe Kulübü Başkanı Aziz Yıldırım'ın babası Şefik Yıldırım, tutuklandı. 
     Edremit Cumhuriyet Savcılığı'na avukatı ile gelerek teslim olan Şefik Yıldırım, soruşturmayı yürüten Edremit Cumhuriyet Savcısı Ender Coşkun'a ifade verdikten sonra, tutuklanması istemiyle Sulh Ceza Mahkemesi'ne sevk edildi. 
     Sulh Ceza Mahkemesi'nde ifade veren Şefik Yıldırım, cinayet suçundan tutuklandı. 
     Adliye çıkışında, öldürülen Tülin Yıldırım'ın yakınları Şefik Yıldırım'a saldırmak istediler. Saldırı girişimi, adliye çevresinde önlem alan güvenlik kuvvetlerince önledi. 
     Şefik Yıldırım, Edremit Cezaevi'ne konuldu. 
     
</TEXT>
</DOC>
