<DOC>
<DOCNO> 53468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/22/dunya/dun02.html </URL>
<DATE> 2001/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Adam ol, parayı al 
</HEADLINE>
<TEXT>

     Yasemİn Çongar Washington 

     ABD başta olmak üzere, aralarında ileri düzeyde sanayileşmiş ülkeler ile birlikte Türkiye’nin de bulunduğu 22 devlet, Afganistan’ın yeniden imarı için kolları sıvadı. 
     İkinci Dünya Savaşı sonrası Avrupa’nın yeniden imarını andıran bir boyuta ulaşması beklenen "Afganistan’ı yeniden kurma" projesi, yakın geçmişte, Kosova ve Doğu Timor’da gerçekleştirilen benzer projeleri, parasal büyüklük açısından çok geride bırakacak. Tahminler, yılda en az bir milyar dolar harcanacak olan projenin, sadece Afgan halkının beslenme, giyim ve barınma gereksinimini karşılamaya yönelik kısmının 10 milyar dolara ulaşacağı yönünde. Bağışlarla finanse edilecek olan proje, nüfusu 20 milyona yakın olan Afganistan’da, okul, hastane, çiftlik, fabrika vb. açılmasını, ülkenin elektrik, yol, su altyapısının yeni baştan kurulmasını da içerecek. 
     Bu kapsamda, geniş katılımlı bir bağış toplantısının, aralıkta Japonya’da yapılması planlanıyor. 
     Ancak önceki gün Washington’da yapılan hazırlık toplantısı, "Afganistan’ı yeniden kurma" projesinin başarısı için bazı siyasi koşulların yerine gelmesinin gerektiğini de ortaya koydu. ABD Dışişleri Bakanı Colin Powell’ın toplantıda vurguladığı bu koşullar şöyle 

</TEXT>
</DOC>
