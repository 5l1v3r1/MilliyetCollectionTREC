<DOC>
<DOCNO> 57437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/16/siyaset/siy03.html </URL>
<DATE> 2001/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiğköfte bile yapıyor 
</HEADLINE>
<TEXT>
Japon senatör bizden’ çıktı 
Senatör Kanaya Yamamoto, "Türkçe biliyorum, Türk yemekleri yapıyorum ancak şu ana kadar bir kısmetim çıkmadı" diyor... 
     ELİF KORAP İstanbul 

     Türkiye ile ülkesi arasında turizmi canlandırmak için çalışmalar yapan Japonya Üst Meclisin en genç üyesi senatör Kanaya Yamamoto, ilginç kişiliği ve Türk kültürüne yakınlığıyla dikkat çekiyor. 
     İyi derecede Türkçe konuşan Yamamoto, iki yıl Türkiye'de kalmış, ama Japonların o karakteristik özelliklerinden hiçbir şey kaybetmemiş. Sürekli gülümseyen, espriler yapan, gencecik bir kadın. O da tıpkı gördüğümüz Japon turistler gibi elinde fotoğraf makinesiyle sürekli fotoğraf çekiyor ve Türkiye'de Japon yemeği yiyor 
     
     Türkiye'den kısmet çıkmadı 
     Her fırsatta Türkiye'yi çok sevdiğini anlatan Yamamoto, iki yıl İstanbul Üniversitesi Uluslararası İlişkiler Bölümü'nde master programına katılmış. Ancak tezini yazamadan Kazakistan'a tayini çıkmış. Evlenip Türkiye'de yaşamayı ister miydiniz, sorusuna Yamamoto şu yanıtı verdi 
     "Türkçe biliyorum. Dolma sarıyor, çiğköfte yapıyorum. Ama şu ana kadar Türkiye'den bir kısmet çıkmadı." 
     Japon turistlerin sürekli fotoğraf çekip Japon yemeği yediklerini hatırlattığımızda da, Yamamoto şu yanıtı verdi "Evet. Bizde herkesin bir fotoğraf makinesi vardır. Tarihe çok meraklıyız. Benim yanımda da var şu an. Bol bol İstanbul fotoğrafı çekeceğim. Doğru, bugün Türkiye'de Japon yemeği yedim. Uzun süre Pakistan'da kaldığım için özlemiştim. Dediğiniz doğru, Japonlar geleneksel yemeklerini yemekten hoşlanıyorlar." 
     
Gülmekten bayıldılar      Türkiye'de üst düzey temaslarda bulunmayı ummadığını, gördüğü ilgiden hoşnut olduğunu ifade eden Yamamoto, Turizm Bakanı Mustafa Taşar'ın önerileriyle, kendisini şaşırttığını söyledi. Yamamoto, şöyle konuştu "Bakan'a bu kadar yıl seçilmeyi nasıl başardığını sordum. 'Bir seçim kaybet. Sonra hep seçilirsin. Ben öyle yaptım' diyerek beni şaşırtı. Çok ilginç bir öneri." 
     



 SİYASET 















</TEXT>
</DOC>
