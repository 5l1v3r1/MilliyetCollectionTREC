<DOC>
<DOCNO> 74616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/26/spor/spo06.html </URL>
<DATE> 2002/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Komşu karıştı 
</HEADLINE>
<TEXT>

Panathinaikoslu taraftarlar son dakikada penaltı veren hakemi ve onu almaya gelen ambulans şöförünü dövdü. Atina sokaklarındaki kavgalar sabaha kadar sürdü 
     RULİ DAVRANOĞLU 

     YUNANİSTAN Ligi’nin derbisi Panathinaikos - Olympiakos karşılaşması kana bulandı. Panathinaikos’un 1-0 üstünlüğü ile süren maçın uzatma dakikalarında Olympiakos lehine verilen penaltıdan sonra ortalık karıştı. Hakem Makis Eftimiadis, maçın 1-1 bittiğini ilan eden düdüğü çalmasıyla birlikte öfkeli taraftarların saldırısına uğradı. Bir anda çevresi sarılan Eftimiadis tam bir "meydan dayağı" yerken soyunma odasına güçlükle kaçırıldı. 
     YÜZÜ - gözü kanlar içinde kalan hakemi hastaneye götürmek için gelen ambülansın yolunu da çeviren Panathinaikos seyircileri, şöförü de dövdüler. Hakem polis arabasıyla götürülürken, Olympiakos oyuncuları Yeorgiu ve Anatolakis de yaralananlar arasıydaydı. Olaylar bir türlü yatışmazken, Atina polisi ile öfkeli taraftarlar arasındaki koşuşturma sabah saatlerine kadar sürdü. Dükkanlar taşlanırken, bir çok kişi de gözaltına alındı. 
     PANATHİNAİKOS Başkanı Filippidis, haklarının yenildiği iddiasıyla, Başbakan Simitis’e liglerin iptal edilmesi çağrısında bulundu. Bunun üzerine Olympiakos Menajeri Tasos Mitropoulos, "Olaylara neden olan Filippidis’tir. Bu adam tutuklanmalı ve kadınlar koğuşuna kapatılmalıdır. Çünkü erkeklerin arasına konursa, koğuşta hoş vakit geçireceklerin sayısı hayli fazla olacaktır" açıklamasını yaptı. 
     



 SPOR 




























</TEXT>
</DOC>
