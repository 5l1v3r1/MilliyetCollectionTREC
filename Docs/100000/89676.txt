<DOC>
<DOCNO> 89676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/son/sonspo24.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Danimarka'da Tomasson şoku... İngiltere maçında yok... 
</HEADLINE>
<TEXT>

     17. Dünya Kupası finallerinde, A Grubu'nu lider olarak tamamlayarak 2. tura yükselen Danimarka'da, Tomasson şoku yaşanıyor. 
     Danimarka'nın Fransa'yı 2-0 yendiği karşılaşmada sakatlanan golcü futbolcunun, 2. turda yapılacak İngiltere maçında forma giyme ihtimalinin çok zor olduğu açıklandı. 
     Fransa karşısında 67. dakikada takımının ikinci golünü kaydeden Tomasson, bu maçta kasıklarından sakatlanmıştı. Tomasson, A Grubu'nda yaptıkları maçlarda, Senegal'e 1, Uruguay'a da 2 gol atmıştı. 
     25 yaşındaki golcü futbolcu, bu sezonun UEFA Kupası sahibi Hollanda'nın Feyenord takımında forma giyiyor. 
     Danimarka Milli Takımı'nda ayrıca, orta sahanın başarılı ismi Tofting'in sakatlığı sürüyor. Sol ayağında problemi olan futbolcunun, İngiltere maçına yetiştirilmeye çalışıldığı bildirildi. 
     





</TEXT>
</DOC>
