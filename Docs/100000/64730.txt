<DOC>
<DOCNO> 64730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/yasam/yas01a.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir aylık cinayet Rusya’yı sarstı 
</HEADLINE>
<TEXT>

Ülkenin en zengin ailelerine üye nişanlı genç çiftin bir ay önce hunharca öldürüldüğü ortaya çıktı 
     CENK BAŞLAMIŞ Moskova 

     Rusya’nın en büyük petrol şirketi Lukoil’in Yönetim Kurulu Başkanı Valeriy Grayfer’in torunu Aleksandır Panakov’la Moskova Üniversitesi Sosyoloji Fakültesi Dekanı Vladimir Dobrenkov’un kızı Mariya Dobrenkova’nın cesetleri, geçen yılın son günlerinde Moskova dışında bulundu. 
     Kamuoyuna yeni yansıyan cinayete kurban giden Panakov’la 19 Dobrenkova’nın 21 cesetlerinde kurşun izleri ve bıçak darbelerine rastlandı. Haberi manşetten veren İzvestiya gazetesi, birbirlerini çok seven ve yakında evlenme planları yapan gençlerin aynı mezara gömüldüğünü yazdı. 
     
Cep’ten yakalandılar      Rusya Devlet Başkanı Vladimir Putin’in de ilgili soruşturmayı yakından takip ettiği cinayet, 28 Aralık gecesi işlendi ve zanlılar hemen yakalandı. 
     Katillerden Konstantin Pelivanidis’in Panakov’un cep telefonunu kullanması, diğer dört saldırganın da birer birer yakalanmasına yol açtı. 
     Pelivanidis ifadesinde, Panakov’la okulda tanıştığını, zengin olduğunu ve lüks arabalara merakı bulunduğunu öğrenince Moskova dışında bir villaya davet ederek cinayeti işlediğini anlattı. 
     



 YAŞAM 
























</TEXT>
</DOC>
