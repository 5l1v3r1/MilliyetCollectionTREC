<DOC>
<DOCNO> 87165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/son/sondun16.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
2030 yılında İngilizler'in yarısı aşırı şişman olacak 
</HEADLINE>
<TEXT>

     İngiltere'de çocuk ve gençlerin tamamen abur cubura dayalı yanlış beslenme alışkanlıkları içinde olduğunu belirten İngiliz bilim adamları, bunun, 2030 yılında İngiltere'de yetişkin nüfusun yarısının aşırı şişman olacağını gösterdiğini bildirdi. 
     Bilim adamları, ülkedeki çocuk ve gençlerin, meyve ve sebzeleri neredeyse hiç tüketmediğini, bütün beslenme rejimlerini yağ, şeker ve tuz açısından son derece zengin beyaz ekmek, cipsler, kızarmış patates ve pastalar, şekerlemeler gibi şeyler üzerine kurduğunu belirtti. 
     Bu şekilde beslenen okul çağındaki çocukların oranının üçte ikiye kadar çıktığını kaydeden bilim adamları, buna acil bir çare bulunamaması halinde, savaş sonrası dönemdeki kadar sağlıksız bir nesil yetişmesinin kaçınılmaz olacağını vurguladı. 
     Gençler arasında da sağlıksız beslenmenin yaygın olduğuna dikkati çeken bilim adamları, bu konuda yapılan anketleri yanıtlayan gençlerin yüzde 55'inin hemen hemen hiç meyve ve sebze yemediğini belirtiğine işaret etti. 
     Nüfusunun yarısının 2030 yılında aşırı şişman olacağı tahmin edilen İngiltere'de, aynı yıl kalp ve damar hastalıkları ile felçlerden ölümlerin de büyük artış göstereceği tahmin ediliyor. 
     





</TEXT>
</DOC>
