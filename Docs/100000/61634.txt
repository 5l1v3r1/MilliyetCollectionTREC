<DOC>
<DOCNO> 61634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/son/sontur16.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankacılık Tasarısı'nda uzlaşma.. 
</HEADLINE>
<TEXT>

     Sermaye yapılarının güçlendirilmesine dönük bankalara yapılacak kaynak aktarımına ilişkin tasarı üzerinde varılan uzlaşma noktaları belli oldu. 
     Bankacılık Tasarısı için Meclis'e 9 önerge verileceği ve reel sektörün desteklenmesi için 1.5 katrilyon liralık krdinin Ziraat ve Halk Bankası tarafından verilecek. 
     Buna göre kamu yöneticilerinin hukuki ve cezai sorumlulukları da özel banka yöneticileri ile eşitleniyor. Ayrıca bankalara verilecek desteğin yüzde 60'ına kadarı reel sektöre destek olarak kullandırılabilecek. 
     TBMM Genel Kurulu'nda görüşülmesine başlanmadan önce, Devlet Bakanları Kemal Derviş ve Faruk Bal'ın da katıldığı toplantıda varılan uzlaşmaya göre, kamu bankaları, verdikleri kredi karşılığında şirketlerin mal varlıklarına ortak olmayacaklar, kredilerini nakdi olarak geri olacaklar. 
     Edinilen bilgiye göre, bankalara devletin koyduğu kaynak kadar, banka ortakları da hisse koyacak. 
     Kamunun verdiği hisselerin teminat altına alınması için, banka ortağının koyduğu hisseler rehin alınacak ve tasarruf mevduatı Sigorta fonu kasasına konulacak. Bu rehinli hisseler, 3. kişiler tarafından haczedilemeyecek ve teminat olarak gösterilemeyecek. 
     Bu senetlere ihtiyati haciz tedbiri konulamayacak. Bu kaynakların yüzde 60'ına kadar olan kısmı, bankaların iştirakleri ve diğer firmaları tarafından kullanılamayacak ve yüzde 60'a kadar olan kısmı reel sektör tarafından kullandıracak. 
     
     Reel sektöre destek 

     Reel sektöre, kobi'lere, esnaf ve sanatkarlara, mevcut kredilerin dışında 2002 yılında 1.5 katrilyon liralık kredi kullandırılacak. 
     Ayrıca, şu anda kaynak aktarımından yararlanamayan bankalar, sermaye yeterlilik rasyosunu yüzde 1'e çıkardıklarında katkıdan faydalanabilecekler. 
     Öte yandan bankalara kaynak aktarımına dönük tasarı konusunda Devlet Bakanları Kemal Derviş ile Faruk Bal'ın da ara ara katıldığı, BDDK başkanı Engin Akçakoca, Hazine Müsteşarı Faik Öztrak ile Kamu Bankaları Ortak Yönetim Kurulu Başkanı Vural Akışık'ın yer aldığı Başbakanlık'taki toplantı sona erdi. 
     






</TEXT>
</DOC>
