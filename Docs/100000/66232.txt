<DOC>
<DOCNO> 66232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/son/sonspo01.html </URL>
<DATE> 2002/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
12 DEV adama, Dünya Şampiyonası'nda dişine göre rakipler... 
</HEADLINE>
<TEXT>

     ABD'nin Indianapolis kentinde, 29 Ağustos-8 Eylül 2002 tarihleri arasında yapılacak 14. Dünya Basketbol Şampiyonası finallerinin kuraları çekildi. 
     Indianapolis Conseco Fieldhouse'ta yapılan kura çekiminde Türkiye, B Grubu'nda, Brezilya, Porto Riko ve Lübnan ile eşleşti. 
     Kura çekimi sonunda, A Grubu'nda Yugoslavya, İspanya, Kanada ve Angola, B Grubu'nda Türkiye, Brezilya, Porto Riko ve Lübnan, C 
     Grubu'nda ABD, Almanya, Çin Halk Cumhuriyeti ve Cezayir, D Grubu'nda ise Arjantin, Rusya, Yeni Zelanda ve Venezüella takımları yer aldı. 
     Türkiye'nin de yer aldığı B Grubu'ndan çıkacak 3 takım, A 
     Grubu'ndan gelecek 3 takımla birleşerek, aynı grupta 2. tur mücadelesi verecek. 
     
     Şampiyona statüsü 

     4 grupta tek devreli lig usulü yapılacak karşılaşmalar sonunda, 
     gruplarında ilk üçe giren takımlar, ikinci tura yükselecek. Son sırayı alanlar ise şampiyonaya veda edecek. İkinci turda, 6'şarlı iki grupta 12 takım mücadele verecek. Her grubun ilk 3'ü diğer gruplardaki üç takımla eşleşirken, takımların ilk turda almış oldukları puanlar, bu turda da geçerli olacak. Gruplarında ilk 4'e giren takımlar, çapraz olarak eşleşip çeyrek final turunu oynayacaklar. Çeyrek finalde galip gelen takımlar yarı finale çıkacak. 14. Dünya Basketbol Şampiyonası, 8 Eylül'de yapılacak final maçıyla sona erecek. 
     

     
</TEXT>
</DOC>
