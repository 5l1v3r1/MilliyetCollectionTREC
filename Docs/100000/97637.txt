<DOC>
<DOCNO> 97637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/spor/spo02.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İbo'dan Baliç'e taş 
</HEADLINE>
<TEXT>

Her zaman Fenerbahçe ile yaşadığını belirten İbrahim Kutluay, "Ben Galatasaray’a gidecek kadar profesyonel değilim" diye konuştu 
     GÖKHAN GERMAN 

     Yıldırım suçlamıştı 
     BASKETBOL yıldızımız İbrahim Kutluay, Fenerbahçe Başkanı Aziz Yıldırım’ın "oğlum" dediği Balic’in Galatasaray’a transferini ilginç sözlerle yorumladı. Efes Pilsen’e transfer olduğu dönemde Yıldırım’ın, "İbrahim iyi Fenerbahçeli değil, iyi profesyonel" yorumunu yaptığı yıldız futbolcu, "Ben Galatasaray’a gidecek kadar profesyonel değilim" diye konuştu. 
     
     "Bir gün döneceğim" 
     FENERBAHÇE’DEN ayrılmasını basketbol takımına yatırım yapılmaması nedeniyle olduğunu açıklayan İbrahim, "Her zaman Fenerbahçe ile yaşayan, Fenerbahçe kazandığı zaman mutlu olan, kaybettiği zaman kahrolan biriyim. Günün birinde yine o formayı giyeceğim. Balic profesyonel ama ben o kadar olamam. Önüme çok büyük imkanları da sunsa, hayatımda göremeyeceğim şeyler de verse ben Galatasaray’a gitmem" dedi. 
     
     "Şampiyonuz" 
     KEMAL Dinçer’in sporcularla iyi diyalog kuran ve yönetimle köprü görevini yapabilecek en iyi seçim olduğunu belirten İbrahim sözlerini şöyle sürdürdü "Bu kadro ile birlikte Fenerbahçe şampiyonluğun kesin favorisi. Geçen yılki gibi şanssızlıklar olmazsa şampiyon olurlar. Ortega’nın yanı sıra tüm Dünyanın kıskanacağı bir kalecimiz var. Revivo ve Rapajc’in klasları belli." 
     
Aman nazar değmesin      FENERBAHÇE’NİN en çok tartışılan futbolcularından olan Rapajc, Avusturya kampındaki performansıyla herkese parmak ısırtmaya başladı. Başkan Aziz Yıldırım’ın kampa gelmesiyle birlikte çıkışa geçen Hırvat futbolcu, hırsından hiç bir şey kaybetmeden çalışmaları sürdürdü. Dünkü antrenmanda herkesin başına bela olan, ilk kez 7 - 8 tane 70 metrelik deparı üst üste atan Rapajc’deki değişim, herkesin dikkatini de çekti. 
     
"Çok farklıyız"Revivo, Ortega ile iyi bir ikili oluşturacaklarını söyledi, "Geçen seneki şanssızlıkları yaşamayacağız. Bu sene zirvede Fenerbahçe olacak" dedi 
     YALÇIN TÜRK 

     "Türk gibiyim" 
     FENERBAHÇE’NİN İsrailli yıldızı Revivo dün yaptığı basın toplantısında, "Bu sene hem benim, hem de takımım için çok farklı şeyler olacak" dedi. Ortega ile iyi bir ikili oluşturacaklarına değinen Revivo, "Biz birlikte oynarız. Ortega benim oda arkadaşım. Bütün takım kendisini çok seviyor. Türkiye’yi daha yeni tanıyor. Ben Türk gibiyim. Kendimi yabancı olarak saymıyorum. Onlara anlayışlı davranmak lazım" yorumunu yaptı. 
     
     "Gerekeni yapacağız" 
     FATİH Terim ve Lucescu’nun Galatasaray ve Beşiktaş’ın başında olmasının rekabeti değiştirmeyeceğini belirten Revivo, "Zaten üç büyükler yıllardır çekişiyorlar. Ama bu sene zirvede Fenerbahçe kalacak. Önce Türkiye Ligi’nde şampiyon olmak hedefimiz var. Bunun yanısıra Şampiyonlar Ligi’nde de geçen senenin izlerini silmek için ne gerekiyorsa yapacağız" diye konuştu. 
     
     Zorlu rekabet 
     TAKIM içinde zorlu bir rekabet yaşanacağına da dikkati çeken Revivo sözlerini şöyle sürdürdü "Fenerbahçe’de yıldız oyuncu sayısı oldukça fazla. Yıldızlar gece gökyüzünde gözükür. Ama bizim yıldızlarımız kendilerini futbol alanlarında Fenerbahçe’nin başarısı için tüm enerjilerini ortaya koyacak. Herkes kendini göstermek zorunda. Ortega ile aramızda 10 numara savaşı asla söz konusu olmadı." 
     
Son deneme Mallorca ile      FENERBAHÇE Avusturya kampındaki son hazırlık maçını bugün İspanya’nın güçlü ekiplerinden Real Mallorca ile oynayacak. Bu karşılaşmada Lorant’ın kafasında biçimlendirdiği en ideal takımı oynatacağı öğrenildi. Alman hoca bazı oyunculara ise son kez şans tanıyacak. 19.30’da başlayacak olan maç Star televizyonu tarafından naklen yayınlanacak. 
     
Fatih Akyel’in piknik k busu      Yusuf Dursun 

     FENERBAHÇE Teknik Direktörü Lorant oyuncularının kafalarını dinlemesi için dün öğleden sonra, kaldıkları otele ait olan dağ evinde piknik düzenledi. Sakat futbolcuların da katıldığı kafile otobüs ile belli bir yere kadar gelirken, oyuncular kalan bölümü tırmanmak zorunda kaldılar. Yükseklik korkusu olduğu için geri dönmek isteyen Fatih Akyel zorla ikna edilirken, tırmanışın zorlu olması nedeniyle diğer futbolcular da durumdan şikayetçi oldu. 
     



 SPOR 
























</TEXT>
</DOC>
