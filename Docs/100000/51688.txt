<DOC>
<DOCNO> 51688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/11/spor/spo06.html </URL>
<DATE> 2001/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
AVRUPA’NIN YILDIZI 
</HEADLINE>
<TEXT>

Dünya Kupası baraj sınavında dün gece oynanan maçlarda, deplasmanda tek galibiyet alan A Milli Takımımız oldu. Almanya ise konuk sahada beraberlik elde etti 
     Ev sahipleri kazandı 
     2002 Dünya Kupası baraj maçlarının ilk ayağı dün geceki sınavlarla tamamlandı. Ay - Yıldızlı ekibimiz deplasmanda galibiyet elde eden tek ülke oldu. Beş baraj maçı içinde Almanya, Kiev’de Ukrayna ile deplasmanda berabere kalıp ikinci sırayı alırken, Slovenya Romanya’yı, S.İrlanda İran’ı, Belçika da Çek Cumhuriyetini evlerinde mağlup ettiler. 
     
     Bariç umut verdi 
     AVUSTURYA, Milli Takımımız karşısındaki yenilgiyle şoke oldu. İsrail zaferinin ardından Dünya Kupası için kendisini favori gören Avusturya moral bozukluğunun içine girdi. Teknik Direktör Otto Bariç, "İstanbul’daki maça 0 - 0 gibi başlayacağız. İsrail’de bunu başardık. İstanbul’da da başaracağız" ifadesiyle konsantrasyonu sağlamaya çalıştı. 
     
Atatürk’e armağan      VİYANA’DA, Federasyon Başkanı Haluk Ulusoy ile arasındaki buzları eriten Devlet Bakanı Fikret Ünlü, galibiyeti Atatürk’e armağan ettiklerini söyledi. Ünlü, "Çok anlamlı bir galibiyetti. Atatürk’ün ölüm yıldönümüne rastlayan bir günde bunu yakalamak ayrı önem kazandırdı. Bu zaferi Ata’mızın ruhuna armağan ediyoruz" dedi. 
     
Ulusoy ağladı      HALUK Ulusoy, maçtan sonra sahaya inip, futbolcuları tek tek kutladı. Ulusoy, gözyaşları içinde "Dünya Kupası finallerine gideceğimizi söylemiştik. Barajın ilk ayağını kazandık. Sıra ikincide. Başaramayacağımız güçlük yoktur. Psikolojik ve fizik açıdan mükemmel oynadık. Bizi bu yoldan kimse çeviremez" açıklamasını yaptı. 
     
Çobanoğlu tedbirli      MİLLİ Takım Menajeri Can Çobanoğlu maçtan önce Avusturyalılar’ın verdiği suların hepsini değiştirip, başka su aldı. Çobanoğlu, "İçimizin rahat etmesi için önlem almak istedik" dedi. Menajer ayrıca maç içinde Ergün’ün sarı kart gördüğü bir pozisyonda Avusturya Milli Takımı Teknik Direktörü Bariç ile tartıştı. 
     
Notlar Hasan şaşırttı      MAÇIN başlamasına altı saat kala Şenol Güneş ile görüşen Hasan Şaş, "Hocam lütfen yanlış anlamayın. Kendimi hiç iyi hissetmiyorum" dedi. Şaş’ın bu sözleri üzerine Güneş bu oyuncuyu tribüne yollayarak on biri değiştirdi. 
     
Sergen yedek      MİLLİ Takım Teknik Direktörü Şenol Güneş, Avusturya karşısına süreceği ideal on biri maç öncesinde belirledi. Şenol Güneş, ilk on birde oynaması beklenen Ay-Yıldızlı ekibin tecrübeli ismi Sergen’i yedeğe çekti, Yıldıray’ı sahaya sürdü. 
     
Emre tribünde      AVUSTURYA’YA 26 oyuncu getiren Şenol Güneş’in, Emre Belözoğlu’nu tribüne çıkarması şaşkınlık yarattı. Güneş, genç yıldızın yanı sıra Tayfun, kaleci Ömer, Bülent, Nihat, Hasan, Ümit Karan ve Mehmet Polat’ı tribüne gönderdi. 
     
Durmak yok      HAFTA başında İstanbul’da kampa giren A Milli Takımımız, Avusturya ile yapılacak rövanş maçı için ara vermeyecek. Geceyi Viyana’da geçiren Ay - Yıldızlılar, bu sabah Mödling’de ilk idmanı yaparak, öğleden sonra uçakla İstanbul’a gidecek. 
     
Erzik de maçta      MAÇI çok sayıda ünlü isim de izledi. Fikret Ünlü’nün yanı sıra FIFA’daki temsilcimiz Şenes Erzik, Bağımsız Milletvekili Mehmet Ağar, Fenerbahçe Başkanı Aziz Yıldırım, işadamı Sakıp Sabancı ve çok sayıda davetli karşılaşmayı takip etti. 
     
Anılar      AVUSTURYALI taraftarlar tribünlerde ilginç bir pankart açtılar. 1977’de Prohaska’nın golüyle galip gelen ve takımımızı Dünya Kupası finallerinden eden Avusturyalılar o günü hatırlattılar. 
     
Siyah bant      AVUSTURYALI futbolcular malzemeci Michael Herberger’in ölümüyle sarsıldılar. Rakip oyuncular maça kollarındaki siyah bantla çıktılar. 
     



 SPOR 


























</TEXT>
</DOC>
