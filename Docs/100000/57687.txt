<DOC>
<DOCNO> 57687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/18/guncel/gun03.html </URL>
<DATE> 2001/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İlçe turizm alanından çıkıyor 
</HEADLINE>
<TEXT>
Marmaris talana açılıyor 
Üç dönemdir Belediye Başkanı olan Karadinç, son girişimiyle Marmaris’te büyük tepki gördü. 
     KAAN KAYA DHA 

     Marmaris'in turizm alanından çıkarılmasına karar veren Belediye Meclisi tepkilere yol açtı. 13 oyla kabul edilen ve Bakanlar Kurulu'na gönderilen kararı değerlendiren CHP ilçe yönetimi ve sivil toplum örgütleri, Belediye Başkanı İsmet Karadinç'in imar yetkisine tek başına sahip olmak istediğini öne sürdü. 
     CHP Marmaris İlçe Başkanı Mehmet Hasbioğlu, Marmaris'in geçim kaynağının yüzde 98 turizme dayalı olduğunu hatırlatarak, şunları söyledi 
     
     'Karadinç burayı mahvetti' 
     "Karadinç, 'Marmaris'te tesis yapacak yer kalmadı' diyerek herkesi kandırıyor. Karadinç, Marmaris'i bu hale getiren kişidir. ANAP'lı başkanın yaptığı çapraşıklığı ANAP'lı Turizm Bakanı içine sindiremeyip 'Turizm alanından çıkın' diye yol göstermiştir." Karadinç ise "İmar planlarını Ankara'da oturan ve burayı bilmeyen kişiler onaylıyor. Turizm merkezinden çıkarılmamız durumunda halk yine hakkını arar. Yaptığımız bir yanlış var ise herkes hakkını arayabilir" dedi. 
     İçmeler Belediye Başkanı Zeki Eren de "Bu uygulamaya geçilirse ormanlarımız ne olacak Ayrıca yanlışlıkların denetlenmesi için üst kurul şart" diye konuştu. 
     



 GÜNCEL 
















</TEXT>
</DOC>
