<DOC>
<DOCNO> 54057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/25/son/soneko06.html </URL>
<DATE> 2001/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Akmerkez'de indirim sürüyor...Otoparklarda yer yok.. 
</HEADLINE>
<TEXT>

     Akmerkez'de dün başlatılan hafta sonu indiriminin ikinci gününde de yoğun saatler yaşanıyor. 
     Akmerkez yönetiminin, bünyesinde faaliyet gösteren mağazaların büyük çoğunluğunun katılımıyla başlattığı 2 günlük indirim kampanyasının son gününde, girişteki güvenlik noktalarında yine kuyruklar oluştu. 
     Akmerkez'in çevresinde trafik sıkışıklığı yaşanırken, alışveriş yapmaya gelenler, araçlarına park yeri bulabilmek için yoğun uğraş verdiler. 
     Alışveriş merkezine yakın otoparklarda boş park yeri bulunamazken, birçok lüks aracın kaldırım ve yol kenarlarına park edildiği gözlendi. 
     Güvenlik önlemlerinin de artırıldığı merkezdeki danışma noktalarında, bugün sona erecek olan kampanyada indirimli ürünlere sahip olmak için zamana karşı yarışanların unuttuğu çanta, şemsiye vb. 
     gibi eşyalar ise sahiplerine ulaştırılmaya çalışılıyor. 
     Mağazalarda yüzde 20 ile 50 arasında değişen oranlarda indirim yapılırken, bazı mağazalar kalabalık nedeniyle müşterileri sırayla kabul etmek zorunda kaldı. 
     İndirime katılan mağazaların vitrinlerinde Akmerkez logolu indirim stickerı bulunurken, alışveriş merkezinde faaliyet gösteren mağazaların büyük bölümünün kampanyayı desteklediği kaydedildi. 
     






</TEXT>
</DOC>
