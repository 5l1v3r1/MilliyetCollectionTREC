<DOC>
<DOCNO> 90691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/yazar/uras.html </URL>
<DATE> 2002/06/19/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Devlet maaş ve faiz ödemekten başka bir iş yapamıyor 
</HEADLINE>
<TEXT>

     Ekonominin bu durumunda bundan fazla vergi toplayamazsınız. Topladığınız verginin yüzde 65’ini memura ve emekliye dağıtırsanız, devlet olarak hiçbir şey yapamazsınız. 
     Sorun, memura ve emekliye çok para verilmesinde değil. Tersine memura, emekliye doğru dürüst yaşamak için gerekli rakamın altında para veriliyor. Sorun bu ekonominin, bu memur ve emekli ödemesini kaldıramayacak kadar küçük kalmasında... 
     Memurlarımız ve emeklilerimiz "az - maz ama, maaş garanti" diye düşünmesinler... Bu ekonomi küçülmeye devam eder ise, bu ekonomiden çıkacak vergi, az bulunan bu maaş ödemelerinin devamına da imkan veremeyecek. 
     Sayın okuyucularım, felaket tellallığı yapmıyorum. Size gerçekleri anlatacak bir tablo vermek istiyorum. Lütfen yazının altındaki tabloya bakınız. Bu tablo devletimizin 2002 yılının ilk 5 ayındaki gelir gider hesabını gösteriyor. 
     Bir ülkede bir devlet ne yapar Devlet vergi toplar. Bu vergi ile halkına hizmet verir. Hastane, okul, yol, liman yapar. Elektrikleri yakar. Su getirir. Telefonları işletir. Ekonomik faaliyetlerin ülke üzerinde dengeli dağılımı, sosyal gelişmede eşitliğin sağlanması için geri kalmış şehirlere, bölgelere arka çıkar. Gerekirse üretim tesisleri kurulmasına yardımcı olur. İş imkanı, aş imkanı yaratır. 
     Bu amaçla halktan vergi toplar. Bu vergi ile de iş yapar... Şimdi de bakalım bizim devlet 2002 yılının ilk 5 ayında topladığı para ile ne yapmış 
     

</TEXT>
</DOC>
