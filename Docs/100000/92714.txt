<DOC>
<DOCNO> 92714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/son/sontur27.html </URL>
<DATE> 2002/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜPRAŞ tesislerinin sarı dumanları korkuttu... 
</HEADLINE>
<TEXT>

     TÜPRAŞ Aliağa Rafinerisi Tesislerinden çıkan sarı dumanlar, ilçede endişeye yol açarken, yetkililer tehlikeli bir durum bulunmadığını bildirdi. 
     Rafineri'den yapılan açıklamada, çıkan sarı dumanların kükürt olmadığı ve zehirli gaz içermediği belirtildi. 
     Tesislerin bir ünitesinde, TEDAŞ'tan kaynaklanan bir anlık enerji kesintisinin yaşandığı belirtilen açıklamada, şu bilgiler verildi 
     ''Enerji olmayınca ünite devreden çıktı, haliyle pompalar da devre dışı kaldı. Benzin yanma işi oluşmadı. Ünite tekrar devreye girinceye kadar bacadan duman salındı. Bu dumanlar zehirli gaz, kükürt içermiyor, kükürt de değil. Çıkan dumanlarda çevreye zarar verecek bir kimyasal madde yoktur. Arıza 15 dakika sürdü ve erken müdahale ile fabrika yeniden devreye alındı.'' 
     





</TEXT>
</DOC>
