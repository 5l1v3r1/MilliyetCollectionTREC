<DOC>
<DOCNO> 67920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/16/guncel/gun14.html </URL>
<DATE> 2002/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Muazzez Abacı hakaret davasında 
     Ünlü sanatçı Muazzez Abacı’ya hakaret ettiği ileri sürülen eski hizmetçisinin kızının yargılanmasına başlandı. Şişli 7. Asliye Ceza Mahkemesi’ndeki duruşmada, tutuksuz yargılanan Şengül Özgan ile şik yetçi Muazzez Abacı hazır bulundu. Özgan, Abacı’nın ABD’deki kızının yanında çalışan annesi Nargül Özgan’a yapılan kötü muameleleri duyduğunu belirterek, bu nedenle çok sinirlendiğini ve sanatçıya telefon ederek bazı hakaretlerde bulunduğunu kabul etti. 
     
     Test olumlu çıktı ama iğne öldürdü 
     Kayseri’de penisiline alerjisi olan bir çocuk hayatını kaybetti. Aydınlıkevler Sağlık Ocağı’na babası İbrahim ve annesi Fikriye Aksu ile gelen 13 yaşındaki Tevfik Aksu, reçetesini gösterip, "Penadur 1.2" adlı penisilin iğnesi yaptırmak istediğini söyledi. Hemşire tarafından penisilin testi yapılan Aksu, testin olumlu çıkmasından sonra vurulan iğnenin alerji yapması sonucu fenalaştı. İlk müdah lesi sağlık ocağında yapılan Aksu, hastaneye kaldırılırken yolda hayatını kaybetti. 
     
     Buhar kazanı patladı 7 yaralı 
     Bağcılar’da bir işyerindeki buhar kazanının patlaması nedeniyle 7 kişi yaralandı. Fatih Mahallesi Cami Caddesi’ndeki 5 katlı bir binanın bodrum katında bulunan "Ensar Tekstilöde, aşırı derecede ısınan buhar kazanı patladı. Çevrede büyük paniğe neden olan patlamada işyeri sahipleri Nurettin Pirol 28 , ortağı Engin Subaşı 27 ve kardeşi Ergin Subaşı 17 , işçiler Hikmet Atanmış 26 , Cezayir Ataman 22 ve yoldan geçen Necdet Canlı 22 ile kardeşi Ü.C. 17 yaralandı. 
     
     Beş yıl sonra gelen tazminat 
     Endoskopi yöntemiyle ameliyat olduğu sırada kolunda yanık oluşan genç kız, Ömür Hastanesi ve ameliyatı yapan Dr. Emine Önder aleyhine 5 yıl önce açtığı 300 milyon liralık tazminat davasını kazandı. Bakırköy 7. Asliye Hukuk Mahkemesi, Funda Doğan’ı, kolundaki yanıktan duyduğu acı, geçirmesi gereken operasyonlar ve davacının bir genç kız olmasını göz önüne alarak haklı buldu. Doğan, kazandığı tazminatı bugüne kadarki yasal faiziyle birlikte alacak. 
     
     Boğaziçi’nde bir intihar daha 
     Ekonomik kriz nedeniyle işleri bozulan ayakkabı imalatçısı Emin Murat Toprak 49 , atölyesi de kapanınca Boğaziçi Köprüsü’nden atlayarak intihar etti. Bahçelievler’deki evinden otomobili ile ayrılan Toprak, köprünün üzerinde araçtan inerek kendisini boşluğa bıraktı. Evli ve iki çocuk babası Toprak’ın cesedi, Deniz Polisi’nin yaklaşık yarım saat süren aramalarından sonra Ortaköy İskelesi’nden kıyıya çıkarıldı. 
     
     Şişli’de silahlı saldırı 1 ölü 
     Şişli’de yankesici oldukları ileri sürülen 3 kişi silahlı saldırıya uğradı. Saldırıda 2 kişi yaralanırken, 1 kişi de hayatını kaybetti. Feriköy Kınalıkeklik Sokak’ta dün akşam Sıraç Taşan 28 , Mahmut Sarıkaya 29 ve Şerif Çınar 32 kimliği henüz belirlenemeyen bir kişinin silahlı saldırısına uğradı. Saldırıda göğsüne kurşun isabet eden Şerif Çınar hayatını kaybetti. Bacaklarına isabet eden kurşunla yaralanan Taşan ve Sarıkaya ise Şişli Etfal Hastanesi’nde tedavi altına alındı. 
     
     Usulsüz kurbana 714 milyon ceza 
     İstanbul Büyükşehir Belediyesi Çevre Koruma ve Geliştirme Daire Başkanı Mustafa Öztürk, gelişigüzel yerde kurban kesen, çöp ve atık bırakanlara, 714 milyon lira para cezası kesileceğini ifade etti. Öztürk, valilikçe onaylanan ve belediyelerce gösterilen yerlerin dışında kesimin yasak olduğunu belirtti. Öztürk, "Çevre kirliliğine neden olanlar, Çevre Koruma Kontrol Müdürlüğü’nün 0212 632 01 25 veya Zabıta Müdürlüğü’nün 0212 501 72 93 no’lu telefonlarına bildirilecek" dedi. 
     



 GÜNCEL 




















</TEXT>
</DOC>
