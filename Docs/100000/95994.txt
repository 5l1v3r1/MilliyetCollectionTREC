<DOC>
<DOCNO> 95994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/yazar/yilmaz.html </URL>
<DATE> 2002/07/16/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
İspanya’yı çantamıza koyup getiremedik 
</HEADLINE>
<TEXT>

     MADRİD 

     Türkiye Odalar ve Borsalar Birliği TOBB , Avrupa Birliği AB lobisi için geçen ay gittiği Brüksel’den sonra, şimdi de İspanya yollarında. 115 oda ve borsa başkanı ile yola çıkan TOBB heyeti, İspanya’nın dönem başkanlığı içinde yapılması planlanan geziyi iptal etmedi ama fire verdi. Başkan Rifat Hisarcıklıoğlu, heyeti uğurlayıp, kritik siyasi gündemin başkentinde kaldı. Hisarcıklıoğlu bugün düzenlenen toplantıya yetişmeyi umut ediyor bugün, Ankara izin verirse .. 
     Madrid’te The Westin Palace’ta Türk işadamları, özellikle de Güneydoğu ve Doğulu başkanlar, ABD Savunma Bakan Yardımcısı Wolfowitz’in krizi aşmak için savaş’ çağrılarını içeren konuşmasını kuşku ile dinlediler. Körfez Savaşı hatırladılar. Ya bu kez de aynı dolmuşa binilirse .. 
     Irak’a Ürdün üzerinden ticareti serbest bırakan ABD, Türkiye’ye bu kez sözünü ettiği, "bölgedeki kaynaklardan pay vermede" ne kadar "adil" davranacak 
     
Sosyal olmasa olmaz mı      TOBB heyeti ile siyaset üzerine pek çok yorum yaptık. "Yeni Oluşum", sosyal demokrat parti olarak anılıyor ve bundan, merkezden’ başka çıkış görmedikleri için son derece rahatsızlar. İlk kez bu kadar net görüyorum ki, işadamları adı sosyal demokrat olan bir parti adını duymak istemiyorlar uygulama ne olursa olsun .. Ağız birliği etmişlercesine genişletilmiş siyaset yelpazesinin eksikliğinden söz ediyorlar. 
     Ve bir fısıltı merkez sağın önemli isimlerinden Sanayi eski Bakanı Yalım Erez, CHP’ye giriyormuş... TOBB heyetinde genel izlenim, ekim - aralık ayında bir erken seçim olmayacağı yolunda. 2004 yılında normal seçimlere şans verenlerin iddiası da yabana atılır gibi değil. Nedense düne kadar siyasette birinci önceliği olan, Genel Başkan Bülent Ecevit’in sağlık sorunu unutulmuş. 
     Yeni Oluşum’un tartıştığı gibi kurulacak partinin adına "çağdaş" kelimesinin konulması, sermaye ile en azından buzları eriteceği görüşü ağırlık kazanıyor. Tüm endişeleri kendilerini yansıtmayan ve kapsamayan Ak Parti’nin, genişleyen "sosyal kanat" karşısında, merkez sağdaki boşluğu değerlendirip, yüzde 20’lerdeki oyunu, yüzde 30’lara çekmesi. 
     
Kan ve gül      Heyetin İspanya’nın ilk gününde saptamaları, "Son 10 yılda AB’ye üye olan İspanya gelişmiş..." 
     17 otonom bölgede anayasal monarşi ile idare edilen İspanya demokrasisi, kişi başına geliri 15 bin doların üzerine çıkarsa da, işsizlik oranı AB içindeki yüksek oranını koruyor. Buna karşılık yıllık yüzde 3’lük büyümeye parelel olarak, yüzde 3’lük enflasyonu da aşmıyor. 120 milyar dolara varan ihracatı Türk heyetini en çok etkileyen gelişme... 
     40 milyona ulaşan nüfusu ile İspanya’nın önünü AB’nin açtığına öyle saplanmışlar ki, dinleseniz Hulusi Kentmen’den söz ediyorlar sanırsınız. Tonton ve zengin fabrikatör, hiçbir maddi kazanç beklemeden, en güzel kızını vereceği yoksul gencin elinden tutacak... 
     AB’nin içindeki Türkiye’nin tam üyeliğine muhalif olanları ise adeta Aliye Rona’ya benzetiyor gibiler, nasıl olsa "taş kalpli kötü kadın" bir gün yumuşar. 
     TOBB heyeti iç savaşın izlerini silmeyi başaran İspanya’da ufuk turu atıyor, albümlerine AB fotoğrafı taşıyor Flamenko ve Sevilla danslarıyla coşuyor, boğa güreşi tutup cesaret sınıyor. Ne yazık ki İspanya’yı çantasına koyup, Türkiye’ye getiremiyor. Kaç yıl, kaç yıl sonra İspanya düzeyine geleceğiz, kimse bilemiyor. 
     
     







Rahatlama .. 


Yalana rağbet 


Ecevitler’in duruşu 


Çağdaş çoğunluğu kucaklamak için... 


Aşılır 


"Bizim çocuklar" 


Gençlerin gelecek kaygısı 


Zamanı mıydı 


Bir "yeni yüz" ararken, üç tane birden 


MHP, Derviş, AB 


Cem genel başkan, Derviş başbakan 


İsmail Cem’in "Yeni Oluşum"u ülkede yeni oluşumun yolunu açabilir 


İspanya’yı çantamıza koyup getiremedik 


</TEXT>
</DOC>
