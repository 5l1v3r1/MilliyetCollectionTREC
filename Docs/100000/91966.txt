<DOC>
<DOCNO> 91966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/son/sondun22.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush'un Ortadoğu konuşması Filistinlileri kızdırdı 
</HEADLINE>
<TEXT>

     ABD Başkanı George Bush'un Ortadoğu açıklamasında, Filistin konusunda takınılan tutum tepki çekti. 
     Bush'un konuşmasına ilişkin Ortadoğuluların tepkileri kısaca şöyle 
     149   İsrail parlamentosu Arap milletvekili Ahmed Tibi 
     ''Bush'un konuşması, şiddetin düzeyini düşürmemekle kalmayacak, temin ederim ki, artıracaktır. Çünkü Filistin'in cevabı, Yaser Arafat'a olan desteği artırmak olacaktır. George Bush bugün, bu konuşmasından sonra, Filistinliler arasında en nefret edilen kişi. 
     Bush, bu unvan için Ariel Şaron'la yarışıyor.'' 
     149   İsrail'in Yedioth Ahronot gazetesi siyasi yorumcusu Nahum Barne 
     ''Ağız Bush'undu, ancak açıklamayı yazan el Şaron'undu. Son 2 yıl Oslo anlaşmalarını öldürdüyse Başkan Bush'un konuşması da onu tarihe gömdü.'' 
     149   Gazze'de Arapça öğretmeni olan Süleyman Berberi 
     ''Vallahi, bu konuşma Şaron tarafından yazılmış ve yollanmıştır.'' 
     149   İsrail'in Maariv gazetesi siyasi yorumcusu Hemi Şalev 
     ''Tümüyle dengesiz olan konuşma, yalnızca durumu güçleştirecek. Bu perspektiften Bush'un konuşması, Ariel Şaron için büyük bir adım olabilir, ancak barışa şans tanımak için açıkçası çok küçük bir adım.'' 
     149   Mısır'ın El Ahram gazetesi Washington büro şefi Muhammed El Sayed 
     Said 
     ''Arap dünyası bu gece uyumayacak. O Bush , Filistin birliğinin sembolü olan Arafat'ın neredeyse çekilmesini istedi. Filistinliler Arafat'ı seçti, yine onu seçecek. Filistinliler Arafat'ı yeniden seçerse cezalandırılacaklar mı '' 
     





</TEXT>
</DOC>
