<DOC>
<DOCNO> 78066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/son/sontur22.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın-doğum doktorunun muayenesini basıp soydular 
</HEADLINE>
<TEXT>

     Bursa'nın Merkez Nilüfer İlçesi'nde, Prof. Dr. Şakir Küçükkömürcü'nün muayenehanesini basan silahlı 2 kişi, aralarında hastaların da bulunduğu 6 kişiden 450 milyon lira gasp ederek kaçtı. 
     Uludağ Üniversitesi Tıp Fakültesi Kadın Hastalıkları ve Doğum Anabilim Dalı Öğretim Üyesi Prof. Dr. Şakir KÜçükkömürcü'nün İhsaniye Mahallesi'ndeki muaayenehanesine gelen silahlı 2 kişi, içerde bulunanları tehdit ederek bir odada topladı. 
     Prof. Dr. Küçükkömürcü'den 250 milyon lira ve cep telefonunu gasp eden silahlı kişiler, sekreter Melike Özkan, yardımcısı Berrin Baş ve 3 hastadan da 200 milyon lira alarak kaçtılar. 
     Polis, ihbar üzerine alarma geçerken, gaspçılar bu kez olaydan sadece yarım saat sonra Beşevler Mahallesi'ndeki bir eve girerek, evde bulunan Filiz Suat, Günay Suat ve Hakan Kaydı'yı yine silahla etkisiz hale getirdiler. Evdekilerden 124 milyon lira ve 2 adet cep telefonu alan silahlı kişiler, kayıplara karıştılar. 
     Polis, biri hafif sakallı, 1.70-1.75 boylarındaki iki gaspçının yakalanması için çalışmalarını sürdürüyor. 
     





</TEXT>
</DOC>
