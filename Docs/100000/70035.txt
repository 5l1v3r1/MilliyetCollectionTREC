<DOC>
<DOCNO> 70035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/son/sonspo07.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Barcelona'yı yenen Roma gözünü Avrupa şampiyonluğuna dikti 
</HEADLINE>
<TEXT>

     İtalya'nın A.S Roma takımının Brezilyalı golcüsü Emerson, ''Şampiyonlar Ligi'ni kazanabiliriz'' dedi. 
     Geçen salı akşamı Barcelona karşısında alınan 3-0'lık galibiyette büyük pay sahibi olan Emerson, kulübün televizyonu ''Roma Chanel''a verdiği demeçte, ''Grupta iyi bir pozisyonda yer almamızı sağlayan önemli bir galibiyet aldık. Kesinlikle denilebilir ki Roma, Şampiyonlar Ligi'ni kazanabilecek duruma sahip'' görüşünü dile getirdi. 
     Henüz gruptan çıkmayı garantilemediklerini hatırlatan Brezilyalı futbolcu, ''Galatasaray ve Liverpool'a karşı zorlanacağımız maçlar yapacağız. Ve Barcelona da halen yarışta'' diye konuştu. 
     Roma'da takımı ateşleyen isim olarak gösterilen Montella ise ''Her yarışta sonuna kadar gidecek bir gruba sahibiz. Önemli olan o noktada bulunmak. Kazanmak değişik faktörlere bağlıdır, ama Şampiyonlar Ligi ve lig şampiyonluğuna oynamak için futbolcuların gerekli kalitesine ve sayısına sahibiz'' yorumunda bulundu. 
     






</TEXT>
</DOC>
