<DOC>
<DOCNO> 53555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/22/yazar/yilmaz.html </URL>
<DATE> 2001/11/22/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Türkiye’ye rağmen Mersin kalkınır mı 
</HEADLINE>
<TEXT>

     Mersin Ticaret ve Sanayi Odası MTSO kendisine bir gündem yaratmış, 2010’a uzanıyor. Bunun için, 19-21 Kasım’da Fransa, İspanya, İrlanda, Belçika’daki yerel ajansların ve Avrupa Kalkınma Ajansı Birliği’nin başkanlarının katılımıyla, "Mersin Kalkınma Ajansı Paneli" düzenledi. 
     150 yıllık ticaret geçmişi 1980’li yıllarda Güneydoğu’dan aldığı yoğun iç göçle, 1990’larda Körfez Krizi’yle ve 2000’de de ekonomik krizle gölgelenen Mersin, "Türk Rivyerasının bahçesi" olmaya soyunuyor. Toplantıya konuşmacı olarak katılan Avrupa Kalkınma Ajansı Birliği Başkanı Christian Saublens, "Mersin 2010" sloganını ifade ederken, ön koşulları da sıraladı 
     "Kurumsal yapılanma, özel ve kamu kurumlarının koordinasyonuyla yüksek katılım, orta vadede seçilen sektörler, insan kaynakları." Bu koşullar içinde insan faktörü öne çıkıyor. Çünkü dünya kaynaklarını değerlendirebilen insan farkı yaratabiliyor. 
     MTSO Başkanı Kadri Şarman, son iki yıldır Mersin Kalkınma Ajansı ile ilgili çalışmaları yoğunlaştırdıklarını belirtiyor. Avrupa’daki kalkınma ajanslarıyla kurdukları ilişkiler bölgeye taşınmak isteniyor. Ajans projesinde Mersin’in üç önemli alt yapı avantajı bulunuyor. Liman, serbest bölge ve organize sanayi yerleşimleri. 
     
Odada iletişim bürosu kurdular      Liman gelirleri yılda 50 milyon dolara ulaşırken, Demir Yolları buradan Mersin’e pay ayırmıyor. Serbest bölgedeki ihtisas gümrükleri kaldırılıyor. Buna karşılık, sanayi toplumuna doğru bir hızlı gidiş var. Dört yıl önce MTSO’da yalnızca iki sanayi grubu yeralırken, bugün sayıları 36’ya çıkmış. AB de MTSO’da iletişim bürosu açmış. Avrupa Kalkınma Ajansı Birliği, bu yapılanmayla ilgili olarak, iki elemanı ücretsiz olarak eğitme kararı almış. 
     Toplantının en coşkulu konuşmacısı bölgesel kalkınma uzmanı İrlandalı Brian Martin’di. Martin, "Mersinde potansiyel bağırıyor" dediğinde eleştirisi de peşinden geldi "Birlikte çalışmıyorsunuz." Küresel düşünüp, yerel bakmanın ayrıntıları tüm konuşmacıların ortak noktasıydı. Örneğin, İspanya yılda yüzde 5 oranında büyürken, yerel kalkınma ajansının katkısıyla bölgesel oran yüzde 25’lere kadar çıkıyor. 
     
Avrupalılar Mersin’e umut verdi      Toplantının kara tablosunu Yabancı Sermaye Derneği YASED Genel Sekreteri Abdurrahman Arıman ortaya koydu. 2000 yılında ABD 281, Çin 105.2, Slovakya 2.1, Angola 1.8, Türkiye ise 1 milyar dolar yabancı sermaye çekerken, YASED’in tespiti "Yavaş yavaş Türkiye’den gidiyorlar." 
     
Peki neden      Arıman, 1999 yılından sonra, klasik sorunlara eklenen nedenleri şöyle sıralıyor "Kurumların 57. hükümetten şikayetleri arttı. Ekonomik kriz önlenemedi. Yabancı sermaye aleyhtarlığı yapıldı. 11 Eylül’ünde tetiklemesiyle dünyadaki ekonomik kriz derinleşti." 
     Ekonomik krize yabancı sermayenin neden olduğu yaklaşımlarını da dile getiren Arıman, YASED Başkanı Faruk Yöneyman’ın bu sorunu TÜSİAD vasıtasıyla Cumhurbaşkanı Ahmet Necdet Sezer’e ilettiklerini söyledi. YASED, yabancı sermayeye karşı oluşturulan kamuoyunu lehlerine çevirmek için İSO ve TÜSİAD ile birlikte kampanya başlatacaklarını vurguladı. 
     YASED kampanyadan önce bir yabancı sermaye yatırımı için gerekli olan 170 imzanın sayısını azaltmak zorunda. 
     
     







'Millet' olmak 


Bomba fosladı... 


Köy - kent ile tatil köyü 


İstikrar yakalamak için yenilenmek 


Bakanlık skoru 


Cimbom'un otobüsünü kim çaldı 


Döviz kuru ne olacak 


Terörle savaşın bedeli 


Ben değilsem kim, şimdi değilse ne zaman 


Uyuşturucu Türkiye'nin en büyük sorunu 


Demokrasinin ilk yılları "ŞELLALE " 


Afgan hattı 2015'e 


Bakanların tane ile azaltılması 


Piyasa için bayram ve yılbaşı fırsatı 


Türkiye’ye rağmen Mersin kalkınır mı 


</TEXT>
</DOC>
