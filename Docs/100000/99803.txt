<DOC>
<DOCNO> 99803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/03/yazar/kohen.html </URL>
<DATE> 2002/08/03/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
Bu kez savaş şart mı 
</HEADLINE>
<TEXT>

     Bundan tam 12 yıl önce 2 Ağustos 1990’da Irak kuvvetleri komşu Kuveyt’e giriyor, üç hafta sonra da Saddam Hüseyin bu ülkeyi Irak’ın 19. vilayeti ilan ediyordu. 
     Saddam’ın Kuveyt’teki "saltanatı" çok sürmedi. Şubat 1991’de ABD, Kuveyt’in işgaline son vermek üzere askeri bir harek t başlattı ve bu eylem Irak ordusunun kendi toprakları içinde yenilmesi ile noktalandı. Ne var ki, Saddam bu hezimete rağmen koltuğunu koruyabildi ve müteakip yıllarda ABD’ye ve bütün dünyaya açıkça meydan okuyabildi. 
     Kuveyt’in işgalini izleyen Körfez Savaşı’ndan bunca yıl sonra, şimdi yeni bir "rövanş"ın sesleri geliyor. Başkan George W. Bush, babasının yarım bıraktığı işi tamamlamak istiyor. Yani Saddam’ı - hem de askeri yoldan - saf dışı etmeyi planlıyor. 
     Ancak, şu sırada "askeri seçeneğin", yani yeni bir Körfez savaşının Irak’ı hizaya getirmek için en doğru yol olup olmadığı Washington’da ve ilgili tüm dünya başkentlerinde enine boyuna tartışılıyor. 
     
     ABD’nin Irak’a savaş açtığı zaman mantıklı bir gerekçesi vardı Kuveyt’in işgaline son vermek şarttı. Nitekim BM de, o zaman baba Bush’a müdahale etmesi için gereken yetkiyi verdi. ABD Kuveyt’i "kurtarmak" için aralarında Suriye, Mısır gibi Arap ülkelerinin de dahil olduğu bir "koalisyon" kurdu. Bu operasyon elbirliği ile gerçekleştirildi. 
     Şimdiki durum ise çok farklı. Ortada bir "tecavüz" veya "işgal" yok. Eğer ABD Irak’ı vuracaksa, bu ilk kez herhangi bir saldırı olmadan, sadece "önleyici" bir amaçla yapılacak bir askeri harek t olacak. Bush yönetimi bunun için BM’den bir karar çıkartmak ve yetki almak gereğini en azından şimdilik duymuyor. Üstelik bu kez, bir "koalisyon" da kurulamıyor. Aksine Körfez Savaşı’nda ABD’ye destek veren Arap ve Batı Avrupa ülkeleri İngiltere dışında askeri bir müdahaleye karşı çıkıyor. 
     Bush yönetimi böyle bir yalnızlık içinde, "tek yanlı" bir kararla Irak’a saldırır mı 
     
     SON günlerde Washington’da da askeri opsiyonun aleyhinde seslerin yükselmeye başladığı görülüyor. Örneğin Senato’daki tartışmalar sırasında, ABD’nin şimdiki farklı şartlar içinde Körfez’de yeni bir savaşa girişmesinin çok riskli ve sakıncalı olacağı görüşü epey güç kazandı. 
     Kuşkusuz ABD’de Saddam’ın mutlaka bir an önce gitmesi gerektiği konusunda çok yaygın bir eğilim var. Aslında bu duyguyu Batı, hatta Arap ülkelerinde de paylaşanların sayısı hiç de az değil. Irak diktatörünün halkının yaşam koşullarını düzelteceği yerde, dünyaya kafa tutarak kitle imha silahlarını gizlice elde etmeye ve veya üretmeye kalkışması, ciddi bir tehdit sayılıyor. 
     Ama bu tehdidi ortadan kaldırmanın yolu nedir Bush yönetimindeki "şahinler"in buna yanıtı "savaşötır. Fakat ABD’de de herkes bu görüşte değil. Nitekim Amerikan basınına da yansıyan karşıt düşünceye göre, ABD diğer ülkelerle el ele vererek, "savaş dışı yollardan" bu işi halletmelidir. Senato’daki tartışmalar sırasında Senatör John Kerry’nin deyişi ile "ABD, Soğuk Savaş sırasında, Sovyetler’le, mevcut tehdide rağmen, 50 yıl yaşamasını bildi. Şimdi de Saddam’ı tecrit ederek, aynı tutumu sürdürebilir"... 
     
     SON haftalarda söylenen şu idi ki, Bush yönetimi Irak’ı vurmak konusunda "kararlı" ama vuracağı "tarih" ve bunun "şekli" belli değil. Ancak şimdi, Amerikan toplumunda, "vurmak veya vurmamak" konusunda dahi tereddüt var. Ve bu, herhalde yönetimi askeri bir operasyon için kararını vermeden "iki kere düşünmeye" sevk edecek. Kasım ayında Kongre seçimlerinin yapılacağı da göz önüne alınırsa, "Economist"in dün belirttiği gibi kararın kesin olarak belirlenmesinin 2003 yılına sarkması mümkün. 
     Doğru ise, rahatlatıcı... 
     
     







Vatandaşlık kültürü 


Hangi dağda kurt öldü ki... 


Minnacık Dev 


Derviş ne istiyor 


Manzara farklı değil 


Mucize 


Apo getirmişti, Apo götürüyor 


YÖK ve bir ibret belgesi 


Bu kez savaş şart mı 


Cem’e stres uzmanı geliyor 


İşte o zaman umutlanırdık... 


Derviş’in arayışı ve Irak 


Kardemir’i çöz, kazan 


Hayat mı O da ne demek 


Hırsızlık yapmış 


Onların LİBOR’u var, bizim de TİBOR’umuz 


</TEXT>
</DOC>
