<DOC>
<DOCNO> 87389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/son/soneko03.html </URL>
<DATE> 2002/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmit'te mutfak enflasyonu 
</HEADLINE>
<TEXT>

     İzmit'te yaşayan 4 kişilik bir ailenin mutfak giderinin Mayıs ayındaki artış ortalaması yüzde 1.3 oldu. 
     İzmit Ticaret Odası'nın fiyat hareketleri araştırmasına göre, fakirlik sınırına yakın bir ailenin dengeli ve ekonomik beslenmesi için Nisan ayında 228 milyon 303 bin 729 lira olan mutfak gideri, geçen ay 231 milyon 213 bin 859 liraya yükseldi. 
     Değerlendirmede baz alınan giderler arasında en yüksek artış yüzde 12 ile altın ve yüzde 10.5'lik artışla Euro fiyatlarında görüldü. En 
     düşük artış ise yüzde 1.2 ile züccaciye fiyatlarında olurken, sebze-meyve fiyatlarında ise yüzde 7.6 düşüş tespit edildi. Geçen ay, temel gıda maddelerinde yüzde 1.6, temizlik maddelerinde yüzde 3, kuruyemiş fiyatları yüzde 3.4, beyaz eşya ürünleri yüzde 2.4 artarken, balık, kırtasiye, giyim eşyası, ev tekstil eşyası ve sağlık harcamalarında artış kaydedilmedi. Yılın ilk 5 aylık döneminde, ailenin mutfak giderlerinde yüzde 12.3 oranında bir genişleme olduğu da tespit edildi. Bu arada, geçen yılın Mayıs ayında 1 milyon 122 bin 93 lira olan mutfak gideri, bir yıllık sürede yüzde 51 oranında artış gösterdi. 
     





</TEXT>
</DOC>
