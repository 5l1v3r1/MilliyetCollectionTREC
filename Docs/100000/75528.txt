<DOC>
<DOCNO> 75528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/son/sonspo23.html </URL>
<DATE> 2002/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon zor virajı döndü, Rize'yi 2-1 devirdi 
</HEADLINE>
<TEXT>

     Stat Hüseyin Avni Aker Hakemler Muhittin Boşat xx, Fahir Ersoy xxx, Evren Göleç xxx Trabzonspor Metin xxx, Kürşat xxx, Mehmet xx, Cem xxx, Osman xxx, Hasan xx, Somers xx, Gökdeniz xx, Aurelio xxx, Hami xxx, Da Silva xxx. 
     Çaykur Rizespor Murat xx, Kazım xx, Oumar xx, Koray xx, Recep xx, Serkan xx, Ünal xxx, Erhan Namlı xx, Ümit Ozan xxx, Tetteh xx, Hasan xx . 
     Birnci Süper Lig'de yapılan karşılaşmada Trabzonspor, Çaykur Rizespor'u 2-1 yendi 6. dakikada Hami'nin orta alandan uzun pasında ceza alanı içinde Osman göğsüyle topu Da Silva'ya indirdi. Bu futbolcu da yerden bir vuruşla kalecinin solundan meşin yuvarlağı filelere gönderdi 1-0. 
     12. dakikada Da Silva'nın pasında, topla birlikte ceza alanına giren Hami'nin sert vuruşunda, savunmaya çarpan top dışarıya çıktı. 
     14. dakikada Aurelio'nun pasında, ceza alanı içinde rakibinden sıyrılan Osman'ın şutunda, kaleci Murat 2 hamlede topu kontrol etmeyi başardı. 
     16. dakikada Ünal'ın pasında, ceza alanına doğru hareketlenen Ümit Ozan'ın şutunda, top kaleci Metin'de kaldı. 
     20. dakikada gelişen Çaykur Rizespor atağında, Ünal'ın ceza alanı dışından sert şutunda, kaleci Metin topun sahibi oldu. 
     45. dakikada Mehmet'in yaklaşık 25 metreden vurduğu sert şutta, kaleci Murat yerden köşeye giden topu güçlükle kornere çelmeyi başardı. 
     İlk yarı 1-0 Trabzonspor'un üstünlüğüyle sona erdi. 
     
     İKİNCİ YARI 

     47. dakikada gelişen Çaykur Rizespor atağında rakiplerinden 
     sıyrılarak ceza alanına giren Ünal, Cem tarafından düşürülünce maçın hakemi Boşat penaltı noktasını gösterdi. Atışı kullanan Koray, kaleci Metin'in sağından topu filelere gönderdi 1-1. 
     49. dakikada Hami'nin kullandığı serbest vuruşta kaleci Murat topa sahip oldu. 54. dakikada Hami'nin sağdan kullandığı serbest vuruşta, kaleci Murat'ın boşa çıktığı topta savunmada Koray, çizgi önünden topu uzaklaştırmayı başardı. 
     58. dakikada Ümit Ozan'ın ortasında iyi yükselen Hasan'ın sert kafa vuruşunda Metin son anda topa dokunarak tehlikeyi uzaklaştırdı. 
     59. dakikada Hami'nin pasında ceza alanı içinde topla buluşan Gökdeniz'in şutunda kaleci Murat'tan dönen topu, Da Silva filelere gönderdi ancak maçın hakemi Boşat bu futbolcunun ofsayt pozisyonunda bulunduğu gerekçesiyle golü geçerli saymadı. 62. dakika Çaykur Rizespor'dan Erhan Namlı sarı kart gördü. 69. dakikada Hami'nin soldan kullandığı serbest vuruşta ceza alanı içindeki Aurelio'nun kafa vuruşunda top direğin yanından az farkla auta gitti. 
     72. dakikada Ümit Ozan'ın pasıyla ceza alanı içinde kaleci ile karşı karşıya kalan Tetteh'in çapraz pozisyondaki vuruşunda Metin'i geçen topu gerilerden gelen Kürşat kornere gönderdi. 
     76. dakikada Erhan Namlı'nın ara pasında kaleciyle ceza alanı içinde karşı karşıya kalan Ümit Ozan'ın şutunda top yandan auta gitti. 78. dakikada Çaykur Rizespor'da Ümit Ozan sarı kart gördü. 
     79. dakikada Hami'nin soldan kullandığı serbest vuruşta ceza alanı içinde iyi yükselen Osman kafa ile topu filelere gönderdi 2-1. 
     Karşılaşma Trabzonspor'un 2-1 üstünlüğüyle sona erdi. 
     






</TEXT>
</DOC>
