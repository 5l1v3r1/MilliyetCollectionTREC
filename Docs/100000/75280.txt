<DOC>
<DOCNO> 75280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/son/sondun18.html </URL>
<DATE> 2002/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
13 Filistinli örgüt İsrail'e karşı birleşiyor 
</HEADLINE>
<TEXT>

     Filistin Halk Kurtuluş Cephesi FHKC , İsrail'in Ramallah'taki geniş çaplı operasyonu nedeniyle dünyadaki bütün İsraillileri tehdit etti. 
     Suriye'nin başkenti Şam'da açıklama yapan örgüt, ''Dünyanın dört bir yanındaki her bir İsrailli hedef olacaktır. İsrail tarafından başlatılan bu savaşa karşı bütün olanaklarımızla direnişi sürdüreceğiz ve Filistin halkı içeride ve dışarıda, her yerde vurmaya devam edecektir'' denildi. 
     Bu arada, 13 örgütü bünyesinde toplayan Ulusal ve İslami Güçler, Batı Şeria ve Gazze Şeridi'nde Filistin halkını savunmak için birleşme kararı aldı. 
     Bir Hamas yetkilisi, ''Filistinli Ulusal ve İslami Güçler bugün Gazze'de biraraya geldi ve bütün silahlı grupları, İsrail saldırılarına karşı birleşmeye, Batı Şeria ve Gazze Şeridi'ndeki Filistin halkını savunmaya çağırdı'' dedi. 
     

     
</TEXT>
</DOC>
