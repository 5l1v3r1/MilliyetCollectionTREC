<DOC>
<DOCNO> 59000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/ekonomi/eko04.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yürümeye başladık’ 
</HEADLINE>
<TEXT>

Hazine Müsteşarı, Türkiye’nin 2002’nin ikinci yarısında koşmaya başlayacağını söyledi 
     EKONOMİ SERVİSİ 

     Hazine Müsteşarı Faiz Öztrak, Türkiye’nin yoğun bakımdan çıkıp yürümeye başladığını, 2002 yılının ikinci yarısında koşmaya başlayacağını söyledi. Merkez Bankası Başkanı Süreyya Serdengeçti de yeni para programının cuma günü açıklanacağını duyurdu. 
     CNN Türk’te yayınlanan "E ve E" programına konuk olan Öztrak ile Serdengeçti, ekonomiye ilişkin değerlendirmelerde bulundu. Öztrak, programın kararlılıkla sürdürülmesi sonucu Türkiye’nin yoğun bakımdan çıkıp normal odaya geçmeyi başardığını, yürümeye başlayan ekonominin 2002’nin ikinci yarısında koşmaya başlayacağını söyledi. İkinci çeyrekte dibe vuran ekonominin, üçüncü çeyrekten itibaren iyileşme başladığını belirten Serdengeçti de "haftalık olarak izlediğimiz endikatörlere göre iyileşme kuvvetle muhtemel" yorumunda bulundu. 
     Serdengeçti ve Öztrak’ın çeşitli konulardaki sorulara verdikleri yanıtlar özetle şöyle 
     
IMF kaynağı      Öztrak Konu IMF’nin İcra Kurulu’nda görüşülmedi. Ancak IMF Başkanı Horst Köhler’in ek destek konusunda Kurul’a tavsiyesi var. Destek için Türkiye’nin de yüzde 35 enflasyon gibi taahhüdünü yerine getirmesi gerek. 
     
İç borçlar      Öztrak Bu yıl itfanın yüzde 75’i kadar borçlandık. Kamuya olan borçlar hariç bu oran yüzde 90’lardaydı. 2002’de tüm sisteme yapılan ödemelerin yüzde 75’i kadar borçlanma öngörüyoruz. Piyasadan ise borçlanmanın yüzde 80 - 85’ini yenilemeyi hedefliyoruz. Sonuçta, iç borcun GSMH’ye oranını k ğıda bağlı olan kısmını 10 puan hatta daha üzerinde düşeceğini tahmin ediyoruz. 
     
IMF’den gelecek yüklü yardımın faiz ve dövize etkisi      Serdengeçti Örtülü enflasyon hedeflemesini uyguladığımızın sinyallerini temmuzdan bu yana veriyoruz. Kısa vadeli faizler bundan sonra da enflasyona uygun olarak yönlendirecek. Piyasanın bono ve tahvil faizleri ile kısa vadeli faiz arasında bağlantı kurmaktan vazgeçmesi gerek. 
     
Irak      Serdengeçti Irak’a müdahale durumunda Körfez krizindekine benzer ilave likidite ihtiyacı olursa Merkez Bankası bu ihtiyacı karşılar. Para programı açıklanıyor 
     
Para programı      Serdengeçti 2002 yılında uygulanacak para programını, "Piyasa tedbirleri" adı altında cumaya kadar açıklayacağız. Merkez Bankası’nın elinde önemli araçlar var. Likidite fazlalığı, dövize müdahale, açık piyasa işlemleri gibi mekizmalarla çekilebilir. Hangi mekanizma kullanılırsa kullanılsın bunlar daha önce piyasaya açıklanacak. 
     
2002’de TL’nin değerlenmesi      Serdengeçti Kur aşırı değerlenirse ödemeler dengesinde sorun ya da kısa vadeli sermaye çıkışı olabiliyor. Böyle bir durumda daha sıkı para ve maliye politikası uygulanabilir. 
     



 EKONOMİ 














</TEXT>
</DOC>
