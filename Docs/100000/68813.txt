<DOC>
<DOCNO> 68813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/son/sondun04.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail, Filistin Sesi radyo ve televizyonun binasını havaya uçurdu 
</HEADLINE>
<TEXT>

     Gazze kentine giren İsrail birlikleriyle Filistinliler arasında çıkan çatışmalarda 4 Filistinli'nin öldüğü bildirildi. 
     Gazze'deki hastanelerde görevli doktorlardan edinilen bilgilere göre, şu ana kadar Filistinli 4 kişinin öldüğü, 33 kişinin de yaralandığını belirtildi. 
     Öldürülen Filistinliler'den birinin kimliği 20 yaşındaki Muhammed Amens olarak açıklandı. 
     Öte yandan, İsrail askerlerinin, ''Filistin'in Sesi'' radyo ve televizyonu merkez binasını, patlayıcılarla havaya uçurdukları bildirildi. 
     Filistinli yetkililer, daha önce ''Filistin'in Sesi'' merkez binasına girdiği bildirilen İsrail askerlerinin, binanın altına patlayıcı yerleştirdiklerini ve radyo ve televizyon istasyonlarının bulunduğu binayı havaya uçurduklarını söylediler. 
     İsrail, ''Filistin'in Sesi'' radyo ve televizyonunu, kışkırtıcı haber yapmakla suçluyordu. 
     






</TEXT>
</DOC>
