<DOC>
<DOCNO> 85355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/ekonomi/eko10.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
30 Kasım mutabakatında gecikme yok 
</HEADLINE>
<TEXT>

     ANKARA Milliyet 

     Maliye Bakanı Sümer Oral, TOBB ile hükümet arasında 30 Kasım 2001 tarihinde varılan mutabakatta yer alan konularda gecikme olmadığını söyledi. 
     TOBB Başkanı Rifat Hisarcıklıoğlu’nu ziyaret eden Oral, "Haziran sonuna kadar sonuçlanması gereken konuları bir hafta önce Maliye Bakanlığı’nda görüştük. Mutabakatta herhangi bir gecikme yok" diye konuştu. 
     
     Marj değişmiyor 
     Bakanlar Kurulu’nun vergi marjlarını yükseltme ve indirme yetkisini daraltmak için bir çalışma yapılıp yapılmadığı yönünde bir soru üzerine Oral, "Marjlar kanundan geliyor. Kanunda değişiklik yapılırsa gene Meclis’te yapılacak" dedi. Hükümet olarak bu konuda bir değişiklik yapılması yönünde konusunda düşünceleri olmadığını kaydeden Oral, "Marjlar genelde bir ihtiyaçtan dolayı doğar, marjı değiştirecek bir çalışmamız yoktur" diye konuştu. 
     



 EKONOMİ 




















</TEXT>
</DOC>
