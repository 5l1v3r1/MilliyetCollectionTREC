<DOC>
<DOCNO> 58346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/21/son/sontur03.html </URL>
<DATE> 2001/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hizbullah'ı çökerten disketler... 
</HEADLINE>
<TEXT>

     Beykoz operasyonunda ele geçirilen ve ancak Türkiye'de yüzde 12'lik bölümü çözülebilen terör örgütü Hizbullah'a ait bilgilerin yer aldığı 24 hasarlı bilgisayar disketinin çözüm işlemleri Amerika'da sürüyor. Amerika'daki çalışmalarla disketlerin çözülebilirlik oranının yüzde 70'e ulaşacağı belirtildi. 
     Beykoz operasyonunda evde bulunan terör örgütü mensuplarının silahla tarayarak imha etmeye çalıştıkları bilgisayar disketlerindeki bilgilere ulaşmak amacıyla yapılan çalışmalar yetersiz kaldı. 
     Disketlerdeki tüm bilgilerin elde edilmesi amacıyla Diyarbakır Emniyet Müdürlüğü, hasarlı 24 disketi ABD'ye gönderdi. 
     Yetkililer, Türkiye'de bilgisayar disketlerinin yüzde 12'lik bölümünün çözülmesi ile terör örgütü Hizbullah'ın yüzde 60'lık bölümünün çökertildiğini söylediler. Türkiye'de yapılan incelemelerde ancak yüzde 12'si çözülebilen disketlerin çözülebilirliğinin ancak yüzde 70'e ulaşabileceğini kaydeden yetkililer, disket bilgilerinin gelmesiyle terör örgütü Hizbullah'ın bir bölümünün daha deşifre edileceğini söylediler. 
     






</TEXT>
</DOC>
