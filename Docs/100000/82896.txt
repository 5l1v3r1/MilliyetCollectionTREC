<DOC>
<DOCNO> 82896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/dunya/dun01.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaron’un 17 kişinin öldüğü intihar saldırısına tepkisi 
</HEADLINE>
<TEXT>
Önce biz öldüreceğiz 
     DIŞ HABERLER SERVİSİ 

     İsrail’de Tel Aviv yakınlarında bir kasabada önceki gece eylemciyle birlikte 17 kişinin ölümü, 60 kişinin yaralanmasıyla sonuçlanan intihar saldırısının ardından ABD ziyaretini yarıda keserek ülkesine dönen İsrail Başbakanı Ariel Şaron, ’Bizi öldürmeye kalkanı, önce davranıp biz öldüreceğiz’’ dedi. 
     Rişon Letzion kasabasındaki bir bilardo salonuna düzenlenen saldırıyı öğrenir öğrenmez Amerikan Kongre üyeleriyle görüşmesini ve New York ziyaretini iptal edip ülkesine dönme kararı alan Şaron, "İsrail hiçbir zaman terör şantajına boyun eğmeyecektir’’ dedi. İsrail Başbakanı, "Bizi öldürmeye kalkanı, önce davranıp biz öldüreceğiz. Teröristler için güvenli bir yer, kaçacak bir yer yok’’ diye konuştu. 
     Bu arada, İsrail’in kuzeyindeki Hayfa kenti yakınlarında dün bir intihar saldırısı daha düzenlendi. Hiç kimsenin ölmediği saldırıda yalnızca intihar komandosu ağır yaralandı. 
     



 DÜNYA 












</TEXT>
</DOC>
