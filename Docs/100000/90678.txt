<DOC>
<DOCNO> 90678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/yazar/cem.html </URL>
<DATE> 2002/06/19/ </DATE>
<TIME>  </TIME>
<AUTHOR> İpek CEM  </AUTHOR>
<HEADLINE>
Esas kriter ulusal çıkarlar olmalı... 
</HEADLINE>
<TEXT>

     Allah’tan futbol var. Bir de o olmasa, moralimizi nasıl kabul edilebilir bir seviyede muhafaza edebilirdik Ancak bu coşku bile temel sorunlarımızı unutturmaya yetmiyor. 
     Günlük iniş çıkışlar ve minik sürprizler bir yana, Türkiye’nin bir yönetim boşluğu içinde olduğunu göz ardı edemeyiz. Bu yönetim boşluğu, ekonominin tam toparlanmaya başladığı, ve de AB gibi ülkenin geleceğini ilgilendiren bir konu üzerinde uzlaşma arayışlarına denk geliyor. Boşluk, yalnızca Sayın Ecevit’in rahatsızlığından değil, aynı zamanda Meclis’in dağılımı doğrultusunda ortaya çıkan üç başlı yönetim gerçeğinden dolayı ortaya çıkıyor. 
     
Ulus - devlet devri aşıldı      AB tartışmaları çerçevesinde kelime dağarcığımıza yerleşen yeni bir terim var Kriter. Biz bunu daha çok AB’ye girme kriterleri anlamında kullanıyoruz. Aslında gündemdeki görüş ayrılıkları da, bu kriterlere ne ölçüde uymak isteyip istemediğimizle çok bağlantılı. 
     Bir kriter daha var, hepsinden daha önemli - bu da ulusal çıkar kriteri. Ancak burada, yani ulusal çıkarın tanımında, sağ ve solun uç noktalarıyla görüş birliğine varmak zor. Onlara göre - farklı sebeplerden dolayı - AB ulusal çıkarlara ters düşen bir oluşum. Bu bağlamda, emperyalizmden, ulusal bağımsızlığın elden gitmesinden söz açılıyor. Ülkenin bölünmesi senaryoları korku filmi gibi herkese ezberletiliyor. 
     AB karşıtı kesimlerin görmediği, anlamadığı önemli bir süreç yaşanıyor dünyada. Bu süreç, ülkeleri daha iç içe biçimde yaşamaya, üretmeye ve paylaşmaya zorluyor. Yeni dünya, farklı bir yaşam, yönetim ve iletişim modeli etrafında kurgulanıyor. 
     Başımızı kuma gömüp, duymamayı, görmemeyi ve işitmemeyi tercih edebiliriz. Ama bu öreneğin endüstriyel devrimi yaşanmıyormuş gibi kabul etmeye benzer. Dünyadaki küreselleşme trendinden kaçamayız. Amacımız ondan faydalanmak ve onu iyileştirmek için çaba sarf etmek olmalı. 
     Birinci Dünya Savaşı’ndan sonra ortaya çıkan ulus - devlet kavramı artık aşılmak üzere. Yanlış anlaşılmasın - Türkiye AB üyesi olsa da - milli maçlardaki galibiyet sonrasında, 10. Yıl Marşı dinleyip coşacağız. Ama bunun ötesinde bir uluslararası birlikteliğin parçası haline geleceğiz. Artık dünyada ulus - devletler değil, bloklar etkin. Bunun istisnası ABD, Çin, Rusya gibi nüfus veya güç açısından bize göre büyük balıklar’. Bu ülkeler bile güçlerinin önemli bir bölümünü küresel ticaretteki konumlarından alıyorlar. 
     
Amaç daha güçlü Türkiye      Diğer konularda olduğu gibi, AB ile ilgili de başımızı kuma gömmeyi tercih ediyoruz. Olayı çığırından çıkarıp, bazı konuları gereğinden fazla büyütürken, çoğu kez neyi ve niye tartıştığımızı dahi bilmiyoruz. Maksat spor olsun ve taraftarlık ruhumuz kabarsın 
     Uluslararası dünyada bölgesel bir blokun da desteğiyle hareket eden Türkiye, daha güçlü bir Türkiye olacaktır. Bunu yapabilmek için az zaman ve çok iş var. 
     Her konuda kabulcü’ bir yaklaşımdan söz etmiyoruz. Ancak, ulusal çıkarlar ile genel AB kriterlerinin örtüştüğü savını da değerlendirmek lazım. 
     
     







Bir karar, iki haber 


İşte bu kadar... 


N zım anıldı 


Ecevit - Çiller diyaloğu 


Esas kriter ulusal çıkarlar olmalı... 


Hadi gidine gidine, Türkler geliyor 


H l tatil planı yapmadınız mı 


Bonoyu iyimserler alır 


Turizm ve deprem gıcığı 


İyi senaryo... 


Ezilenlerin şampiyonası... 


EGS Holding cephesinde son durum 


AB’nin kilidi Kıbrıs ne olacak 


Bunu onlara etmeyecektiniz 


Hav hav, hav, hav, hav hav, hav 


Çılgın şoför İhsan ve AB 


Tapu dairesine başvurun 


Devlet maaş ve faiz ödemekten başka bir iş yapamıyor 


</TEXT>
</DOC>
