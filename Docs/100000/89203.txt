<DOC>
<DOCNO> 89203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/son/sondun26.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Norveç Mahkemesi "İnsanın havlaması yasak değil" 
</HEADLINE>
<TEXT>

     Norveç'te bir mahkeme, insanların havlamasının yasak olmadığına karar verdi. 
     Oslo mahkemesi, uslu durmayan çocuklarının dikkatini çekmek amacıyla sokakta havlayan ve kamu düzenini bozduğu gerekçesiyle gözaltına alınan Trond S. Hansen'in serbest bırakılmasına karar verdi. 
     Başkent Oslo'nun merkezinde gelişen olaylar, Hansen'in akşam saatlerinde bir partiden dönerken, yaramazlık yaparak ağlayan çocuklarının dikkatini celbetmek için havlaması üzerine başladı. Bir görgü tanığı, gerçekten bir köpeğin çocuklara saldırdığını sanarak polisi aradı. Olay yerine gelen polis, Hansen'i kamu düzenini bozmak, sarhoşluk ve çocuklarını ihmalden gözaltına aldı. 
     Ancak mahkeme, iddialarla ilgili kanıt bulunmadığı için Hansen'in suçsuzluğuna karar verdi. 
     





</TEXT>
</DOC>
