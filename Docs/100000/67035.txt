<DOC>
<DOCNO> 67035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/son/sondun05.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Prenses Margaret ölmeden önce kendi cenaze törenini planlamış... 
</HEADLINE>
<TEXT>

     İngiliz Kraliyet ailesinin önceki gün ölen üyesi Prenses Margaret'in, 1998'de ilk kez felç geçirmeden önce kendi cenaze törenini detaylı olarak planladığı bildirildi. 
     The Times gazetesinin haberinde, Prenses Margaret'in, naaşının toprağa verilmesi ile davetli listesinden, okunacak ilahilere kadar ayrıntılı bir şekilde kendi cenaze törenini planladığı belirtildi. 
     Prenses'in bu isteklerini içeren belgenin çelik bir kasada saklandığı kaydedildi. 
     Gazetenin haberinde, Prenses'in, yakın çevresine, 1997'de trafik kazasında ölen Prenses Diana'nın görkemli cenaze töreninin tersine, kendi cenaze töreninin sade yapılmasını vasiyet ettiği bildirildi. 
     Bu arada The Sun gazetesi, ağır bir şekilde nezle olan ve Noel'den bu yana odasında yatmak zorunda kalan 101 yaşındaki Ana Kraliçe'nin, Prenses Margaret'in cenaze törenine katılmak istediğini belirtti. 
     Gazetenin haberinde, bu konudaki son kararı doktorların vereceği kaydedildi. 
     Prenses, 15 Şubat'ta aile arasında bir törenle toprağa verilecek. 
     






</TEXT>
</DOC>
