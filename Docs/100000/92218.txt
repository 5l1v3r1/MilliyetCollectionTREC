<DOC>
<DOCNO> 92218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/son/soneko20.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İMKB'de birinci seans nasıl geçti 
</HEADLINE>
<TEXT>

     İMKB Ulusal-100 Endeksi, önceki kapanışa göre 363.86 puan azalışla 1. seansı, 8,730.91 puandan tamamladı. 
     Hisse senetleri, 1.seansta ortalama yüzde 4.00 oranında değer kaybetti. 
     Birinci seansta yurtdışı piyasalardaki negatif ortam ve iç piyasada doların hızlı değer kazanması endeksin sert bir düşüşle güne başlmasına yol açtı. 
     Endeks, ilk seansa 129.24 puan düşüşle 8,965. puan seviyelerinden başladı. 1. Seansta ilk yarı 343.51 puan düşüşle 8,751.26 puandan geçildi. En düşük 8,688.49 puana kadar gerileyen endeks, dünkü kapanış değeri olan 9,094.77 puanın üstüne çıkamadı. Endeks seansı 8,730.91 puandan tamamladı. 
     Seans kapanışında mali endeks 573.76 puan azalışla 11,140.40 puana, sanayi endeksi 243.78 puan azalışla 8,278.95 puana ve hizmetler endeksi de 187.59 puan azalışla 5,469.12 puana geriledi. 
     Böylece mali grup hisseler önceki kapanışa göre ortalama yüzde 4.90, sanayi grubu hisseler ortalama yüzde 2.86 ve hizmetler grubu 
     hisseler de ortalama yüzde 3.32 değer yitirdi. 
     1. seansta işlem gören toplam 281 hisse senedinden 241'i değer 
     yitirdi. Sadece 15 hisse senedi değer kazanırken, 25 hissenin fiyatında değişiklik olmadı. Seansta, 74 trilyon 15 milyar 651 milyon liralık işlem hacmi oluştu. 1. seansta Garanti Bankası, Turkcell, Sabancı Holding, Petrol Ofisi ve Doğan Holding en yoğun işlem gören hisseler oldular. Borsa uzmanları, piyasa için sadece yurtiçindeki gelişmelerin değil yurtdışındaki gelişmelerin de yakından takip edilmesi gerektiğini ifade ederek, Avrupa borsalarında ciddi düşüşler gerçekleştiğini, bunların etkisinin dışında kalınmasının mümkün olmadğını kaydediyorlar. Başbakan Bülent Ecevit'in sağlık durumunun da yakından izleneceğini belirten uzmanlar, Yapı Kredi Bankası'nın ardından diğer endeks hisselerinin de tutunamamasının, piyasanın sert bir şekilde gerilemesind etkili olduğunu savunuyorlar. Uzmanlar, günün ikinci yarısında da satıcılı seyirin devam edeceğini, şu aşamada 8,700 seviyesinin destek görevini yerine getirdiğini ifade ediyorlar. 
     





</TEXT>
</DOC>
