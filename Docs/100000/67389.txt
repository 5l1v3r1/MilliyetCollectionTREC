<DOC>
<DOCNO> 67389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/yasam/yas04.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Karanlıklar ailesi gün ışığı gördü 
</HEADLINE>
<TEXT>

Yıllardır güneş yüzü görmeden yaşayan dört kadın, bir koca, 12 çocuktan oluşan aile’nin evleri komşuların ihbarıyla basılınca ortaya korku filmi’ gibi bir yaşam çıktı... 
     DIŞ HABERLER SERVİSİ 

     ABD’nin California eyaletinin San Rafael kenti sakinleri, yıllardır yanıbaşlarında süregiden bir k busla yüzleşti. San Rafael’de perdelerin sımsıkı örtüldüğü bir eve kapanarak güneş yüzü görmeden yaşayan 12 çocuklu, "dört karı ve bir kocalı" 17 kişilik aile ortaya çıkarıldı. 
     19 aylık çocuklarının bakımsızlıktan ölmesine neden olmakla da suçlanan Carol Bremner 44 , Mary Campbell 37 , Deirdre Wilson 37 , Kali Polk - Matthews 20 isimli dört kadın ve Winnfred Wright adındaki erkek tutuklanırken, yıllarca vitaminsiz, mineralsiz ve güneşsiz yaşamaktan bitkin düşen 1 - 16 yaşlarındaki 12 çocuk acil servise kaldırıldı. 
     
     Meraklı komşu 
     17 kişilik ailenin yaşadığı bölge sakinleri, uzun süredir izledikleri gizemli komşularının etrafındaki sır perdesinin aralanmasıyla rahat nefes alırken, Wright ve eşlerinin "ikinci derecede cinayet" ve "çocuklarının sağlığını tehlikeye sokmak" suçlarından yargılanacakları açıklandı 
     ABD’de günün konusu olan haberin ortaya çıkmasını sağlayan olaylar dizisi şöyle gelişti 
     Ailenin 19 aylık bebekleri kasımda hastalanınca, 4 kadın, çocuklarını hastaneye getirdi. Ancak kadınlar, doktorların tüm çabalarına rağmen bebeklerinin cesediyle eve dönebildi. Evde gizemli bir şeylerin döndüğünü yetkililere anlatan meraklı komşularsa, polisin 3 aylık bir araştırmanın sonunda evde arama yapmasını sağladı. 
     
     Susuyorlar... 
     Böylece korkunç gerçek de ortaya çıkarıldı. Polis eve girdiğinde, bitkinlikten ölmek üzere olan 12 çocuk buldu. Belki de doğdukları günden bu yana güneş yüzü görmeyen 12 çocuk hemen acil servise kaldırılırken, Wright ve eşleri tutuklandı. Hiçbiri okul yüzü görmeyen çocukların tamamının, California’da pek rastlanmayan ve D vitaminiyle kalsiyum eksikliğinin neden olduğu bir tür kemik hastalığına yakalandıkları da anlaşıldı. 
     Sanıkların hiçbiri ifade vermeyi kabul etmediğinden, çocukların Wright’a ait olup olmadığı ve ölen çocuğun annesinin kim olduğu, ancak DNA testleriyle belirlenebilecek. 
     



 YAŞAM 






















</TEXT>
</DOC>
