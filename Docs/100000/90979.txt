<DOC>
<DOCNO> 90979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/son/soneko04.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Haşhaş alım fiyatı belli oldu 
</HEADLINE>
<TEXT>

     Bakanlar Kurulu, 2003 yılı mahsulü haşhaş kapsülünün kilogram avans baş alım fiyatını 1 milyon 500 bin lira olarak açıkladı. 
     Bakanlar Kurulu'nun ''2002 Dönemi Haşhaş Kapsülü ve Tohumu Destekleme Alımı ve Satımı Hakkında Kararı'' Resmi Gazete'de yayımlandı. 1 Temmuz 2002 tarihinden itibaren yürürlüğe girecek olan karara göre, Toprak Mahsulleri Ofisi TMO Genel Müdürlüğü, çizilmemiş haşhaş kapsüllerine kilogramda 1 milyon 300 bin lira ödeyerek satın alacak. Bu fiyattan alınacak çizilmemiş haşhaş kapsülleri baş alım fiyatı rutubet oranı yüzde 12'den fazla olmayan ve yabancı madde oranı sıfırı geçmeyen kapsüllere uygulanacak. Ayrıca yabancı madde oranı yüzde sıfırdan fazla olanların toplam ürün içindeki oranına göre baş alım fiyatından indirim yapılacak. Bu indirim şartları ise TMO Genel Müdürlüğü'nce belirlenecek. 
     Bakanlar Kurulu, 2003 yılı mahsulü haşhaş kapsülünün avans baş alım fiyatını ise kilogramda 1 milyon 500 bin lira olarak belirledi. 
     Ayrıca 2002 yılı sonbaharından itibaren izin belgesi karşılığında haşhaş ekimi ve çizilmemiş hashaş kapsülü üretimi serbest bırakılan il ve ilçelerde belli oldu. 
     Buna göre, Afyon, Amasya, Burdar, Çorum, Denizli, Isparta, Karaman, Kütahya, Tokat, Uşak illerinin tamamı ile Ankara'nın Nallılan ilçesi, Balıkesir'in Balya, Bigadiç, Dursunbey, İvrindi, Kepsut, Savaştepe ve Sındırgı ilçeleri, Eskişehir'in Alpu, Beylikova, Çifteler, Gündüzyüzü, Han, Mahmudiye, Mihalıççık, Seyitgazi, Sivrihisar ilçeleri, Konya'nın Ahırlı, Akören, Akşehir, Beyşehir, Derbent, Doğanhisar, Hüyük, Ilgın, Kadınhanı, Karatay, Meram, Selçuklu, Seydişehir, Tuzlukçu ve Yalıhüyük ilçeleri, Manisa'nın Merkez, Demirci, Gördes, Köprübaşı, Kula, Sarıgöl ve Selendir ilçelerinde izin belgesi karşılığında haşhaş ekimi ve çizilmemiş haşhaş kapsülü üretimi serbest olacak. 
     2003 yılı için haşhaş kapsülü fiyatları ilan edilinceye kadar TMO 
     tarafından yeni mahsul bu kararda belirlenen 2003 yılı avans baş alım fiyatı ve şartları ile satın alınacak ve daha sonra fiyat farkı meydana geldiği takdirde bu miktar üreticiye ayrıca ödenecek. Bakanlar Kurulu, ayrıca 22 Haziran 2001 tarihli ve 2001 2622 sayılı kararmayi de yürürlükten kaldırdı. 
     





</TEXT>
</DOC>
