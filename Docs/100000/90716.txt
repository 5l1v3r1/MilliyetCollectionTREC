<DOC>
<DOCNO> 90716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/son/sondun24.html </URL>
<DATE> 2002/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Madrid'de bir kişi telefon kabini çaldı 
</HEADLINE>
<TEXT>

     İspanya'nın başkenti Madrid'de bir kişi, otomobiliyle bir telefon kabinini yerinden sökerek çaldı. 
     İçişleri Bakanlığı'ndan yapılan açıklamaya göre, söz konusu kişinin otomobiliyle bir telefon kabinine çarptığını gören görgü tanığının polise haber vermesi üzerine olay yerine gelen polis telefon kabinin yerinde olmadığını gördü. 
     Görgü tanığının açıklamaları yardımıyla ve hırsızın olay yerinde bıraktığı izleri takip eden polis, birkaç ev ötede hasara uğramış otomobilden bir kişinin demir parçaları çıkarmakta olduğunu gördü ve bu kişiyi gözaltına aldı. Gözaltına alınan kişinin evine giren polisler, evde yerinden yeni sökülmüş kabini buldular. 
     Yapılan soruşturmanın ardından, hırsızın daha önce de çeşitli suçlardan 29 kez gözaltına alındığı ortaya çıktı. 
     





</TEXT>
</DOC>
