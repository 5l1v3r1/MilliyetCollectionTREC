<DOC>
<DOCNO> 89810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/son/sondun03.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bizimkine benzeyen bir güneş sistemi bulundu... 
</HEADLINE>
<TEXT>

     Amerikalı gökbilimciler, Dünya'nın içinde bulunduğu Güneş Sistemi'ne benzeyen bir güneş sistemi keşfedildiğini açıkladılar. 
     Amerikan Uzay ve Havacılık Dairesi'nin NASA Washington'daki merkezinde basın toplantısı düzenleyen gökbilimciler, Dünya'nın içinde bulunduğu güneş sistemi dışında Güneş'e benzeyen ve ''55 Cancri'' olarak adlandırılan bir yıldız ve bu yıldızın yörüngesinde dönen Jüpiter'e benzeyen bir gezegen tespit ettiklerini söylediler. 
     Şimdiye kadar keşfedilen güneş sistemine benzer sistemlerde, yörüngenin ana gezegene yakın olduğunu belirleyen astronomlar, yeni bulunan sistemde Güneş Sistemi'ni anımsatan bir yörünge sistemi saptadı. 
     Yeni bulunan gezegenin yörüngesinde bulunduğu yıldıza uzaklığının Jüpiter'in güneşin yörüngesine olan uzaklığına yakın olduğu belirlendi. 
     Yengeç takım yıldızlarında bulunan 55 Cancri yıldızının, daha önce bir gezegeni olduğu astronomlar tarafından hesaplanıyordu. 
     Astronomlar, yeni buldukları gezegenin, yörüngesinde bulunduğu 55 Cancri yıldızına 5.5 AU uzaklıkta bulunduğunu saptadı. Jüpiter'in Güneş'e olan uzaklığı 5.2 AU olarak biliniyor. 
     Astronomların kullandığı 93 milyon mil uzaklık Dünya ile Güneş arasındaki uzaklık 1 AU olarak kabul ediliyor. 
     Yeni gezegenin yörüngesinde olduğu yıldızın etrafında 13 yılda döndüğü, Jüpiter'in ise Güneş'in etrafındaki dönüşü tamamlamasının 11.86 yıl olduğu belirtildi. 
     Yıldız 55 Cancri'nin dünyadan 41 ışık yılı uzaklıkta olduğu ve 5 milyar yaşında bulunduğu biliniyor. 
     Yeni araştırmalarda, 55 Cancri güneş sisteminin yörüngesinde dünya benzeri başka bir gezegenin bulunup bulunmadığı araştırılacak. 
     Konu ile ilgili olarak fotoğraf, animasyon ve daha fazla bilgi için, ''http exoplanets.org'' adresine başvurulabileceği kaydedildi. 
     





</TEXT>
</DOC>
