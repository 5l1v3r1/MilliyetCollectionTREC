<DOC>
<DOCNO> 90044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/15/son/sonspo09.html </URL>
<DATE> 2002/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilyalı Ronaldo, gol krallığına aday... 
</HEADLINE>
<TEXT>

     Brezilya Milli Takımı'nın yıldız futbolcusu Ronaldo, şampiyonada gollerinin süreceğini ve 1950 yılından sonra kupada gol kralı olan ilk Brezilyalı futbolcu olmaya aday olduğunu söyledi. 
     Ronaldo, gol kralı olmak için herşeyi yapabileceğini belirterek, ''Performansım iyi ve daha iyiye gidiyorum. Daha çok gol atabileceğime eminim'' dedi. 
     2 kez dünyada ''yılın futbolcusu'' seçilen Ronaldo, son maçta 
     FIFA'nın, maçtan sonra Brezilya'nın attığı ilk golün Kosta Rikalı Luis Martin'in kendi kalesine değil, Brezilyalı futbolcuya ait olduğuna karar vermesinden sonra 4 golle krallıkta 2. sırada bulunuyor. 
     2 yıldır dizindeki sakatlığı nedeniyle forma giyemeyen Ronaldo, şu 
     anda 1998 Dünya Kupası'ndaki toplam gol sayısına ulaşmış durumda. 
     Dünya Kupası tarihinde gol kralı olan en son Brezilyalı futbolcu 1950'de 9 atan Ademir'di. 
     Ronaldo, Brezilya'nın 5. kez Dünya Kupası'nı alacağı konusunda iyimser olduğunu da bildirdi. 
     Brezilya Milli Takımı'nda 3 golü bulunan Rivaldo da finale kalmaları durumunda önlerinde 4 maç daha olduğunu ve içlerinden birinin gol kralı olabileceğini kaydederek, ''Dünya Şampiyonu olmayı gerçekten istiyoruz'' diye konuştu. 
     Kosta Rika maçında Roberto Carlos, Roque Junior ve Ronaldinho'yu dinlendiren teknik direktör Luiz Felipe Scolari, bu 3'lüye Belçika maçında kadroda yeniden yer verecek. 
     





</TEXT>
</DOC>
