<DOC>
<DOCNO> 59076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/son/sondun04.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte gazetecilere göre 2001'in en önemli 10 olayı 
</HEADLINE>
<TEXT>

     Amerikan haber ajansı The Associated Press'in AP yaptığı bir ankete göre, dünya genelindeki gazeteciler, 11 Eylül saldırıları ve terörizme karşı savaşı, 2001 yılının en önemli 
     olayı olarak görüyor. 
     AP'ye abone, 24 ülkedeki 75 gazete ve yayın kuruluşu arasında yapılan ankette, gazeteciler, bu yılın ikinci büyük olayı olarak şarbon paniğini gösterirken, bu konuyu, İsrailliler ile Filistinliler arasında yeniden patlak veren şiddet olayları takip etti. 
     Araştırmanın sonuçlarına göre, gazetecilerin bu yılın en önemlileri olarak gördüğü ilk 10 olay şöyle sıralanıyor 
     1- ABD'deki 11 Eylül saldırıları ve ardından terörizme karşı 
     başlatılan savaş, 2- Şarbon paniği, 3- Ortadoğu'da şiddet, 4- George W. Bush'un ABD Başkanı olarak göreve başlaması, 5- Eski Yugoslavya Devlet Başkanı Slobodan Miloşeviç'in tutuklanması ve Lahey'e götürülmesi, 6- Dünya ekonomisinin zayıflaması, 7- Avrupa'da deli dana ve şap hastalığı vakaları, 8- AB'nin yükselen gücü, ortak para birimine geçilmesi, 9- Çin'in Dünya Ticaret Örgütü'ne kabul edilmesi, 10- G-8 zirvesinde çıkan olaylar ve Nepal'deki kraliyet ailesine yönelik katliam. 
     






</TEXT>
</DOC>
