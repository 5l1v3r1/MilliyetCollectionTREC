<DOC>
<DOCNO> 60653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/magazin/mag00.html </URL>
<DATE> 2002/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Çapa için kar değil şampanya yağdı .. 
</HEADLINE>
<TEXT>

     DENİZ ALTUNTAŞ 

     Kedi pastaya kıyamadı’ 
     SOSYETENİN gözde ismi İzzet Çapa’nın 37’nci doğum gününde şampanya su gibi aktı. Mine Soley’in sahne aldığı Cat Walk Ajda’daki doğum günü partisine ünlü isimler katıldı. Ancak gecenin yıldızı, partiye iki yaşındaki İran Sinsila cinsi kedisiyle katılan Ajda Pekkan oldu. Süperstar, hem ortağı hem de yakın dostu olan Çapa’nın doğum günü pastasını keserken ecel terleri döktü. Kedi şeklindeki doğum günü pastasına kıyamayan ünlü sanatçı, kuyruk kısmından bir parça keserek yakın dostuna kendi elleriyle yedirdi. 
     
     Şampanya banyosu’ 
     PASTA kesimi bittikten sonra İzzet Çapa, şampanya şişesiyle Muzi Karaata-Saffet Arıkan çiftine saldırdı. Elbiseleri ıslanan sosyetik çiftten bu kez Muzi Karaata, şarkıcı Birol’la savaşa tutuştu. Kısa süreli eğlencenin tüm tarafları kısa sürede şampanyayla ıslandı. Sosyete ve magazin dünyasının ünlü isimlerini bir araya getiren partide, Nilgün-Erhan Dumanlı, Buket-Hayrettin Taşdelen, Figen Erman, Yıldırım Mayruk, Yüksel Ak, Şenol İpek, Asuman Krause, Serkan Şedele, Fatih Ürek ve Rober Hatemo da yer aldı. 
     
     



 MAGAZİN 














</TEXT>
</DOC>
