<DOC>
<DOCNO> 96545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/son/sondun26.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Leyla adasında 75 İspanyol askeri bulunuyor... 
</HEADLINE>
<TEXT>

     Akdeniz'de yerleşim bulunmayan Leyla Perejil adacığına İspanya'nın dün sabah asker çıkararak Fas askerlerini tahliye etmesiyle adacığa 75 İspanyol askerinin yerleştiği bildirildi. 
     İspanya Savunma Bakanı Federico Trillo, Onda Cero radyosuna yaptığı açıklamada, dünkü operasyonun kara kuvvetlerine bağlı özel bir komando birliği tarafından yapıldığını kaydederek, bu askerlerin iki ülke arasındaki krizin sona ermesine kadar burada kalacaklarını belirtti. 
     Bakan Trillo, ordu birliklerinin halen ''alarm'' durumunda olduğunu, savaş gemilerinin ''gerekli görüldüğü müddetçe'' bölgede devriye gezmeye devam edeceğini söyledi. 
     İspanya Dışişleri Bakanı Ana Palacio, Fas'ın yeniden işgal etmeme sözü vermesi durumunda adacıktan çekilebileceklerini açıklamıştı. 
     





</TEXT>
</DOC>
