<DOC>
<DOCNO> 76314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/spor/spo03.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Cim-Bom korkarak çıktığı maçta üç puanı kaptı 
</HEADLINE>
<TEXT>
Bir aslan "OH" dedi 
Galatasaray 185 gün sonra ilk deplasman galibiyetini Trabzon karşısında Arif ve Hasan Şaş’ın golleriyle aldı, lig liderliğini puan farkıyla perçinledi 
     ÜÇ deplasman maçını arka arkaya oynayacak olan Galatasaray, Diyarbakır beraberliğinden sonra korkarak gittiği Trabzon’da üç altın puan buldu. Fenerbahçe ile arasındaki puan farkını üçe yükselten Sarı - Kırmızılı ekip 14. dakikada Arif ile öne geçti. Trabzonspor’un baskısı maç boyunca sürdü ancak net bir pozisyon bile bulamadı. Sahanın etkili ismi Hasan Şaş 89’da kendi getirdiği topu filelere gönderip, altı aylık deplasman orucunu bitirdi. 
     
"Önemli galibiyet"      GALATASARAY Yardımcı Antrenörü Yasin Özdenak, "Çok uzun aradan sonra Trabzon gibi zorlu deplasmanda üç puanı aldık, mutluyuz" dedi. Şampiyonluk yarışında önemli bir engeli geçtiklerini belirten Özdenak, "Futbolcularımız, taktiği harfiyen yerine getirip, yüreklerini sahaya koydular. Hepsini tebrik ediyorum. Mutlu sona ulaşacağız" ifadesini kullandı. 
     TRABZONSPOR Teknik Direktörü Briegel, "Kazanmak istiyorduk, ama başaramadık" diye konuştu. Alman hoca, "Yediğimiz ilk gol, topun bizde olması gereken bir pozisyondu. Hasan’ın düşmesiyle golü kalemizde gördük. İkinci yarı baskıyı kuran taraf hep bizdik. Ancak bulduğumuz pozisyonları da kendi kendimize engelleyip gol olmasını önledik" yorumunu yaptı. 
     
Nasıl Oynadılar      GALATASARAY 

</TEXT>
</DOC>
