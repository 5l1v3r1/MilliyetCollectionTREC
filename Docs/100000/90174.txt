<DOC>
<DOCNO> 90174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/16/son/sonspo01.html </URL>
<DATE> 2002/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Arsene Wenger'e göre Japonya, Türkiye'den daha şanslı... 
</HEADLINE>
<TEXT>

     İngiltere'nin Arsenal takımının Fransız teknik direktörü Arsene Wenger, Salı günü oynanacak Dünya Kupası ikinci tur karşılaşmasında Japonya'nın Türkiye karşısında avantajlı olduğunu söyledi. 
     Bir televizyon kanalı için yorumculuk yapan Wenger, Japonya'da yayımlanan bir spor gazetesine yaptığı açıklamada, maçın ''zor bir mücadele'' olacağını, ancak Japonya'nın ''nitelikli saha içi organizyonu sayesinde'' Türkiye'den avantajlı olduğunu belirtti. 
     Türkiye'nin büyük Avrupa takımlarında oynayan Hakan Şükür gibi çok iyi oyunculara sahip olduğunu söyleyen Wenger, ''Hakan Şükür ve Hasan Şaş gibi oyuncuların, deplasmanda oynadıkları önemli maçların baskısına alışık olduklarını'' ifade etti. 
     





</TEXT>
</DOC>
