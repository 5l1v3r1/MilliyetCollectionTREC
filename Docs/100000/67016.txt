<DOC>
<DOCNO> 67016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/yasam/yas02.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevgi’nin kanı’ bilime kan verdi 
</HEADLINE>
<TEXT>

Trafik kazasında ölen yavrusu için önerilen kan parası’yla okula laboratuvar yaptırılmasını isteyen baba, kızının adını sonsuza kadar’ yaşatacak... 
     MEHMET AYDIN Muş DHA 

     Geçtiğimiz haftalarda Türkiye, trafik kazasında ölen eşleri için alkollü sürücüden kan parası’ alan iki kadını tartışıyordu. Deha Berk Soyer ve Pınar Özen, kocalarının ölümüne sebebiyet veren alkollü sürücü İsmet Kandemir’den 75 milyar kan parası’ aldıkları için yakınlarınca ağır bir dille eleştirilmişlerdi. Gerçi hukukçular Soyer ve Özen’in davranışını doğru olarak değerlendiriyordu ama vatandaşlar tam tersini düşünüyordu Rüşvetle eş anlamlı ve ahlak dışı.’ 
     Bir kan parası’ haberi de dün Muş’tan geldi ama bu kez kan parası’ bilime kan veriyordu. 
     Geçen Kasım ayında meydana gelen bir trafik kazası ilkokul birinci sınıf öğrencisi tek yumurta ikizleri Sevgi ile Selva Boztepe’yi birbirlerinden ayırmıştı. İl Jandarma Alay Komutanlığı’nda görevli Başçavuş Yusuf Taşkın’ın kullandığı otomobille, el ele karşıdan karşıya geçmeye çalışan Sevgi ile Selva’ya çarptı. 
     Minik Sevgi oracakta can verirken Selva tam iki ay ecelle pençeleşti ve sonunda hayata döndü. Sevgi’nin ölümü ailesini olduğunu kadar kazaya neden olan Yusuf Taşkın’ı da yiyip bitirmişti. Biliyordu, giden can geri gelmeyecekti ama yine de bir şeyler yapmak istiyordu. 
     
Bu parayı kabul edemem’      Aklına son çare olarak Sevgi için ailesine kan parası’ ödemek geldi ve bu fikrini aileye açtı. Ancak baba Celal Boztepe, bu isteği nazik bir dille çevirdi. Yine de Taşkın’a bir öneri de bulundu "Bu para yavrumu geri getirmez ama onun adına bir şeyler yapabilirsiniz" dedi ve kızının kan parası’yla Alparslan İlköğretim Okulu’na bir laboratuvar kurulmasını istedi. 
     
En hüzünlü açılış töreni      Başçavuş Yusuf Taşkın da seve seve kabul ettiği bu teklifi için yaklaşık 7 milyar lira harcadı. Ve önceki gün Sevgi Boztepe Kimya Laboratuvarı’nın hüzünlü açılış töreni vardı Alparslan İlköğretim Okulu’nda. Törene katılanlar arasında Celal ve Nebahat Boztepe ile birlikte ikizi Sevgi’yi yitirdiği kazadan sağ kurutulan Selva’da vardı. Minik Selva tören boyunca gözyaşlarına hakim olamazken, Sevgi’nin ölümüne neden olan Başçavuş Yusuf Taşkın törene katılmadı. 
     



 YAŞAM 















</TEXT>
</DOC>
