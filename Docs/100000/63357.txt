<DOC>
<DOCNO> 63357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/21/spor/spo02.html </URL>
<DATE> 2002/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
FATİH İŞİ BİTTİ 
</HEADLINE>
<TEXT>

Başbakan Yardımcısı Mesut Yılmaz’ın devreye girmesi üzerine Galatasaray, Fenerbahçe’nin şartlarını kabul edip, Fatih Akyel’in oynamasına izin verdi 
     Hamdi Akın devrede 
     FENERBAHÇE ve Galatasaray arasında bir haftadır süren, Cim -Bom’un II. Başkan Fatih Altaylı’nın, "Rüştü ile takas ederiz" sözleriyle gerçekleşmesinin olanaksız olduğunu belirttiği Fatih Akyel’in transfer görüşmeleri sonunda noktalandı. Sarı - Lacivertli kulübün Asbaşkanı Hamdi Akın’ın ricası üzerine, transfere aracı olan Başbakan Yardımcısı Mesut Yılmaz’ın, Abdürrahim Albayrak’ı ikna ettiği öğrenildi. 
     
     250 bin dolar ödenecek 
     FATİH Akyel pazarlığında kararlı olan Galatasaray Yönetimi’nin, Mesut Yılmaz’ın ricasını kıramadığı belirtilirken, iki kulübün yöneticileri de transfer görüşmelerinin noktalanmadığı konusunda ağız birliği ettiler. Sarı - Lacivertli kulübün, Galatasaray’a 250 bin dolar bonservis bedeli ödeyeceği öğrenildi. Federasyon Başkanı Haluk Ulusoy’un da aracı olduğu transfer sonucunda, devreye FIFA girmeden uzlaşma ile sorun çözüldü. 
     
     OKTAY Hazırım 
     UZUN bir sakatlık döneminin ardından takımla birlikte çalışmalara başlayan Oktay, Lorant’tan görev bekliyor. Golcü futbolcu, Antalya kampının çok yararlı geçtiğini kaydetti, "Takıma yavaş yavaş ısınıyorum. İstanbulspor maçı olmasa bile Ankaragücü maçında oynamak istiyorum. Artık hazırım" diye konuştu. 
     
Yönetim alarmda      GALATASARAY ile puan farkının sekize çıkması üzerine Fenerbahçe yönetimi acil önlemler almaya karar verdi. Yöneticiler ilk olarak Teknik Direktör Lorant ile biraraya gelip takıma takviye konusunu görüşecekler. Alman hocanın futbolcu istemesi halinde transferde düğmeye basılacak. Ayrıca tüm oyuncuların özel yaşamları da kontrol altına alınacak. 
     
Lazetic’e yeni imaj      SAMSUNSPOR maçındaki futboluyla büyük eleştiri toplayan ve teknik heyetin tepkisini çeken Lazetic kafasını sıfıra vurdu. Soğuk havaya rağmen yeni imajıyla dün antrenmana çıkan ve herkesi şaşırtan Yugoslav futbolcunun, çalışmalarda keyifsiz olması dikkat çekiyor. Lorant’ın yarınki maçta bu oyuncuyu yedek kulübesine çekeceği belirtildi. 
     
Golcülere gözdağıTeknik Direktör Lorant, ilk ciddi uyarıları forvet elemanlarına yaptı, daha dikkatli olmalarını istedi 
     FENERBAHÇE Teknik Direktörü Werner Lorant’ın hışmına ilk olarak forvet oyuncuları uğradı. Alman hoca özellikle Samsun maçında uygun pozisyonları cömertçe harcayan golcülerinin dikkatini çekti ve daha dikkatli olmalarını istedi. Lorant, Oktay, Andersson, Serhat ve Rapajc’i özel olarak çalıştırırken, büyük çoğunluğu gole dönüşen vuruşlardan sonra keyiflendi. 
     
Kampa giriyorlar      FENERBAHÇE, bugün öğleden sonra yapacağı antrenman ile İstanbulspor maçının hazırlıklarını tamamlayarak kampa girecek. Teknik Direktör Lorant ise saat 14.00’de iki futbolcusu ile birlikte basın toplantısı düzenleyecek, medyanın sorularını yanıtlayacak. 
     



 SPOR 























</TEXT>
</DOC>
