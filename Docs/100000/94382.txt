<DOC>
<DOCNO> 94382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/son/sondun05.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistin Yönetimi anayasanın yürürlüğe girdiğini duyurdu 
</HEADLINE>
<TEXT>

     Filistin Yönetimi, Filistin Devleti'nin anayasasının yürürlüğe girdiğini duyurdu. Filistin Yönetimi'nden dün yapılan açıklamada, yürürlüğe girdiği ilan edilen Anayasa'da devletin başkentinin Kudüs, dininin İslam ve dilinin Arapça olduğu belirtildi. 
     Açıklamada, devletin çoğulcu rejim ve bağımsız yargı ilkesi temelindeki anayasada, şeriat kanunlarının yasamaya temel oluşturduğu belirtilirken, ''Devlet Başkanı Yaser Arafat tarafından Mayıs ayında çıkarılan ve ardından resmi gazetede yayımlanan Anayasa yürürlüğe girmiştir'' denildi. 
     Adalet Bakanı İbrahim Dughmeh, Gazze'de düzenlediği basın toplantısında, söz konusu anayasanın, Filistin Yönetimi'nin görevlerini tanımladığını ve Filistin devletinin anayasasını oluşturduğunu belirtilirken, basına dağıtılan metne göre, anayasa, çoğulculuk, bağımsız yargı ve seçilmişlerden oluşan parlamentoya sahip demokratik iktidarı öngörüyor. 
     Bakan Dughmeh, anayasanın ayrıca başkanlık seçimlerini ve parlamentonun hükümet üzerinde bir denetim rolü oynamasını da öngördüğünü söyledi. 
     





</TEXT>
</DOC>
