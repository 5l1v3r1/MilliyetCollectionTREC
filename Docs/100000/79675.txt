<DOC>
<DOCNO> 79675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/22/ekonomi/eko06.html </URL>
<DATE> 2002/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Benzin zamları LPG’ye yöneltti 
</HEADLINE>
<TEXT>

Tüketiciler benzine yapılan zamlardan korunmak için yeniden daha ucuz bulduğu LPG kullanımına yöneldi. Satışlar yüzde 100 arttı 
     Benzine gelen zamlardan sonra, vatandaş tekrar daha ucuz olan LPG’ye dönmeye başladı. Son benzin zamlarının ardından, LPG sistemleri satışı ikiye katlandı. 
     LPG’ye yapılan zamların ve getirilen verginin ardından durma noktasına gelen LPG sistem satışları, benzine yapılan zamların ardından adeta patladı. 
     Bu sistemleri araçlara monte eden küçük firmalar satışlarda yüzde 100’lere varan oranlarda artış olduğunu dile getirirken, bu sistemin hem satış hem de montajını üstlenen bazı firmalar 1-2 günlük sıranın bile oluştuğunu vurguluyor. 
     LPG tank sistemleri üreten bir firma ise durma noktasına gelen satışların son benzin zammı ile 5-6’ya katlandığını belirtiyor. Firma yetkilileri, daha önce ayda 300-500 civarında olan sistem satışlarında son zamanlarda bir günde bu rakamlara ulaşabildiklerini anlatırken, ancak hala ellerindeki stokları eritmeye çalıştıklarını da vurguluyorlar. 
     



 EKONOMİ 












</TEXT>
</DOC>
