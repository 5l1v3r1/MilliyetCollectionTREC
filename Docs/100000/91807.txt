<DOC>
<DOCNO> 91807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/son/sonspo23.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortega, Fenerbahçe taraftarlarına imza dağıttı 
</HEADLINE>
<TEXT>

     Fenerbahçe'nin 4 yıllık sözleşme imzaladığı Ariel Ortega, Fenerbahçe Şükrü Saraçoğlu Stadı'nda sarı-lacivertli taraftarlara imza dağıttı. 
     İmza törenin ardından kulüp binasından ayrılarak stada gelen Ortega, Fenerium Mağazası'nda sarı-lacivertli taraftarlara imza dağıtırken, çok sayıda taraftar, yıldız futbolcuya forma imzalatmak için adeta birbirleriyle yarıştı. 
     Ortega, Fenerium Mağazası'nda imza dağıttıktan sonra da yeni maraton tribünündeki locaları gezip, sahaya inerek zemine baktı. Bu arada Ortega'yı görebilmek ve imza almak için stada gelen yaklaşık 150 kişilik taraftar grubu, yaptıkları tezahüratlarla Arjantinli futbolcuya sevgi gösterisinde bulundu. Taraftarlar, Arjantinli futbolcuya yumruk şov yapması için tezahüratta bulunurken, Ortega, seyircinin bu isteğine bir kez yumruğunu havaya kaldırarak yanıt verdi. 
     Ortega'nın kendisine gösterilen ilgiden dolayı bir hayli sevinçli olduğu da dikkat çekti. 
     Sarı-lacivertli takımın yeni transferi daha sonra Samandıra Tesisleri'ni görmek ve futbolcu arkadaşlarıyla tanışmak için tesislere gitti. 
     





</TEXT>
</DOC>
