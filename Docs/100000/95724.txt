<DOC>
<DOCNO> 95724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/15/magazin/mag02.html </URL>
<DATE> 2002/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşasın yine pavyondayım’ 
</HEADLINE>
<TEXT>

Yeni rolünü bu sözlerle karşılayan Nilüfer Açıkalın, öykü yazarlığından sonra plastik sanatlara el attı. Güzel oyuncu, hayatın her yönünü anlamaya çalışan farklı bir portre... 
     Ahmet Tulgar BULUŞMALAR 

     Beyoğlu’nun arka sokaklarında dolaşan, sokak insanlarıyla sarmaş dolaş, sade ve güzel bir genç kadın... Sinemanın son yıllarda pek sevdiği çocuk-kadın tipolojisi için biçilmiş kaftan, iyi bir oyuncu. Ve magazin programlarında değil kitapçı raflarında adına rastlanan, dibe vurmuş insanların ısrarlı öykücüsü. 
     Nilüfer Açıkalın, Tarabya’daki lüks evi bırakıp Beyoğlu’nda bir işhanına taşındığından beri sürekli üretiyor. Bir süre önce yeni hik ye kitabı "Saklı Safkan"ı piyasaya çıkaran sanatçı, aynı dönemde bir de resim sergisi açtı. 
     Nilüfer Açıkalın şimdi de Sait Faik’in Cilveli Seher’ini oynamaya hazırlanıyor. "Ne güzel, yine pavyonlarda olacağım" diyor. 
     
     Siz bu edebiyat meselesine, yazarlığa sardırmış durumdasınız. Oyuncu olduğunuz, oyuncu olarak tanındığınız için edebiyatınızın ciddiye alınmadığı, yazdıklarınıza burun kıvırıldığı olmuyor mu 
     Direkt edebiyatımla ilgili, yazdığım hik yelerle ilgili beni yaralayacak herhangi bir eleştiri duymadım. Ben kendimin acımasız eleştirmeniyim. 
     
     Oyunculuğunuz, yazar kimliği almanızda hiç mi dezavantaj olmadı yani 
     Eğer dezavantajsa bile, ben bunu avantaja dönüştürmek zorundayım. Çünkü bu benim yaşama biçimim. Ben tutkuyla bağlandığım herhangi bir şeyden vazgeçecek bir tip değilim. 
     
     Oyunculukla yazarlık farklı. Biri dışa dönük, diğeri ise üretim aşamasında içe dönük ama. 
     Ama yine de benim oyunculuğum yazarlığıma katkı yapıyor. Yazar olmasaydım da bu kadar iyi oynayamazdım. 
     
Ah bir lobim olsa      Yazmaya bu kadar zaman ayırmasanız sizi çok daha sık izleriz değil mi 
     Hayır, bu o kadar kolay değil... Artık bir yönetmenin bir oyuncuyu beğenmesi yetmiyor. Bazı lobilerin onayı gerekiyor. 
     
     Sizin bir lobiniz olmadı mı 
     Hayır, çünkü ben anarşist tavırlı, sadece oyunculuk yapması gerektiği zaman oyunculuk yapan biri olduğum için beni herhangi bir lobi desteklemiyor. 
     
     Bir oyuncunun bir lobisi olması için ne gerekiyor 
     Bunu bir bilsem. Ama bu konuda araştırmalarım sürüyor 
     
     Lobiniz yok ama sizin de sevgiliniz ünlü bir sinema yönetmeni, Orhan Oğuz. "Bir film çek de bana başrol ver" demiyor musunuz ona 
     Ben çok gururlu bir kadınım, yapamam öyle şeyler. Ama Orhan benimle çalışmak istiyor. Çünkü beni bir oyuncu olarak beğeniyor. 
     
     Sizin Orhan Oğuz’la ilişkiniz biraz medyatik bir ilişki... 
     Evet, Orhan yüzünden oldu. Kamuoyuna çok sergiledi bizi. 
     
     H l sürüyor mu 
     Evet, rutin bir şekilde evlenme teklif ediyor bana. 
     
     Aslında tipolojik olarak şu andaki kadın oyuncu trendine, Nurgül Yeşilçay, Pelin Batu gibi çocuk-kadın tipine uygunsunuz... 
     Ama ben işte bu tip bir oyunculuğu istemiyorum. 
     
     Yeni kitabınızda da kahramanlar büyükşehrin örselediği marjinal tipler. Neden onlar 
     Dibe vurmuş, en uca kadar gitmiş insanlar beni cezbediyor. Ben onlarla arkadaş oluyorum. Onlar benim sokağımda yaşıyorlar. 
     
     Nerede yaşıyorsunuz 
     Beyoğlu’nun bir arka sokağında, pavyonların arasında. Orası İstanbul’un damarı. Bütün asil kanlar orada akıyor. Birçok kimsenin gece yürümekten korkacağı bir sokak. İlk başta "Sen nereden düştün " diyorlardı. Ama artık beni kabul ettiler. 
     
     Uzun süredir mi oradasınız 
     Orhan ile Tarabya’da lüks bir evde yaşıyorduk. Bir gün "Ben gidiyorum. İstersen gelirsin" dedim Orhan’a ve Beyoğlu’na geldim. O da beni takip etti. 
     
     Bir de sergi açtınız... 
     Evet, ben elime geçen kağıtları, konser biletlerini filan atamam ve biriktirim. Bunlardan kolajlar ürettim. Para kazanmak zorunda olduğum için de bir sergi açtım. 
     
     Magazin çevrelerinin istediği malzemeyi sağlayacak biri olmayı reddetmenizin temelinde yatan ne 
     Oyuncu olarak istediğim zaman sultan, sekreter, patroniçe, fahişe olabiliyorum. Oyunculuk yapmadığım zamanlarda da bıraksınlar da kendim olayım. 
     



 MAGAZİN 



















</TEXT>
</DOC>
