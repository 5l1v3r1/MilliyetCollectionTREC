<DOC>
<DOCNO> 71510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/08/son/sonspo01.html </URL>
<DATE> 2002/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasan Arat Adana'da açıkladı ''Üç süper yıldız alacağım'' 
</HEADLINE>
<TEXT>

     Beşiktaş Kulübü başkan adayı Hasan Arat, her kongre üyesinin iyi düşünerek oyunu vermesini, Beşiktaş'a sahip çıkmasını isteyerek, seçilmesi halinde dünya çapında 3 futbolcu transfer edeceğini söyledi. 
     Adana Beşiktaşlılar Derneği'nce, Seyhan Otel'de verilen yemeğe katılan Arat, yaptığı konuşmada, Beşiktaş'ın çok büyük bir kulüp olduğunu belirterek, atılacak her oyun Beşiktaş'ın geleceğini tayin edeceğini, yaklaşık 10 bin 400 delegenin oy kullanacağı seçimde, yeni başkanı 4 binden fazla oyun belirleyeceğini kaydetti. 
     Beşiktaş'ın başarısının her şeyden önde geldiğine ve bu sebeple yönetime aday olduğunu vurgulayan Arat, ''Beşiktaş, 100 yıllık bir kulüp. Beşiktaş'a yakışacak olan İnönü Stadı Projesi'ni, İstanbul'da açıklayacağız'' diye konuştu. 
     Başkan seçildiği takdirde siyah-beyazlı ekibe 3 tane dünya çapında futbolcu transfer edeceğini söyleyen Arat, konuşmasını şöyle sürdürdü 
     ''Beşiktaş, kuruluşunun 100. yılını önümüzdeki yıl yapacağı etkinliklerle kutlayacak. Siyah-Beyazlı ekibin 100. yıla şampiyon olarak girmesini ve kupayı kazanmasını temenni ediyorum.'' 
     






</TEXT>
</DOC>
