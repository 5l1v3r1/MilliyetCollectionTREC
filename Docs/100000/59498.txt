<DOC>
<DOCNO> 59498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/son/sonspo10.html </URL>
<DATE> 2001/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalyaspor'da yılın 4. teknik direktörü Çalımbay oldu.. 
</HEADLINE>
<TEXT>

     Antalyaspor'da bu sezon dördüncü teknik direktör dönemi başlıyor. 
     Teknik Direktör Mehmet Ali Öztürk'ün görevine son veren Antalyaspor yönetimi, Rıza Çalımbay ile anlaştı. Rıza Çalımbay'ın resmi imza töreninin, Ankara'da olan başkan Bekir Kumbul'un Antalya'ya gelişinde yapılacağı bildirildi. 
     Lige Cezmi Turan'la başlayan, ardından Hüseyin Kalpar ile yoluna devam eden Antayaspor'da, 4 hafta önce takımın başına getirilen Mehmet Ali Öztürk de görevinden alındı. Asbaşkan Mahmut Akkaş'ın görüştüğü Rıza Çalımbay'ın Antalyaspor'un teknik direktörlük önerisine ''evet'' yatını verdiği ve dün yapılan görüşme sonunda kesin anlaşmanın sağlandığı belirtildi. 
     Antalya Büyükşehir Belediye ve Antalyaspor Başkanı Bekir Kumbul, teknik direktör Mehmet Ali Öztürk'ün görevden alınışını, ''Takımda değişim gerekliydi'' diyerek açıkladı. Hüseyin Kalpar'ın istifası ile oluşan boşluğun Mehmet Ali Öztürk ile giderildiğini kaydeden Kumbul, ''Ama bu, zaten bir geçiş süreciydi. Eğer uyum ve başarı sağlansa Öztürk görevine devam edecekti. Olmadı'' dedi. 
     Antalyaspor'da yeni teknik direktörün Rıza Çalımbay olduğunu bildiden Kumbul, ''Ankara'daki çalışmalarım sırasında telefonla görüştüğüm yönetici arkadaşlarım bana anlaşma sağlandığını ve işin imzaya kaldığını söylediler. Akşam saatlerinde Antalya'da olacağım. 
     Dönüşüm sonrasında atılacak imza ile Rıza, bugün-yarın resmen Antalyasporlu olacak'' diye konuştu. 
     Antalyaspor'da problemin teknik direktörde aramaması gerektiğini söyleyen Mehmet Ali Öztürk ise şöyle konuştu 
     ''Bugün ben gidiyorum. Bu düşünce ile yarın benim yerime gelen de gider. Sorun teknik direktör değil, para. Genci, tecrübelisi bütün futbolcuların iki lafından biri, para. Takımda ruh kalmamış. 
     Futbolcularla anlaşma sağlanmasına rağmen, geçen yıl da benzeri anlaşmaların yapılıp sözlerin tutulmaması ile inanç kaybolmuş. 
     Futbolcunun yönetime güveni yok, ruh yok.'' 
     






</TEXT>
</DOC>
