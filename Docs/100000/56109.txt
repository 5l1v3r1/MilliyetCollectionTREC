<DOC>
<DOCNO> 56109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/guncel/gun02.html </URL>
<DATE> 2001/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İşkenceci polis gazete ilanıyla yakalanacak 
</HEADLINE>
<TEXT>

Zanlılara işkence yaptığı iddiasıyla hakkında soruşturma açılan polis memurunu bulamayan Emniyet Müdürlüğü, gazeteye ilan verdi 
     ANKARA ANKA 

     Emniyet Genel Müdürlüğü Merkez Disiplin Kurulu Başkanlığı, "işkence yapmak ve dayak atmakötan hakkında soruşturma başlattığı, ancak "tüm aramalara karşın adresi saptanamayan" eski polis Yunus Sağlam’ı bulabilmek için gazeteye ilan verdi. Afyon Emniyet Müdürlüğü’nde görev yaptığı sırada, 9 - 10 Mayıs 2001’de, gözaltındaki zanlılara Sağlam tarafından dayak atıldığı ve işkence edildiği iddiası ortaya atılınca, Emniyet konuyu soruşturmaya karar verdi. Merkez Disiplin Kurulu’na ulaşan dosya kapsamında Sağlam’ın iddialara karşı savunmasının alınması kararlaştırıldı. Ancak "bütün aramalara rağmen" adresi saptanamadı. Bu nedenle, tebligat yerine geçmek üzere Resmi Gazete’ye ilan veren Disiplin Kurulu Başkanlığı, Sağlam’ın 13 Aralık’a kadar savunmasını göndermesi gerektiğini belirterek, aksi takdirde bu hakkından vazgeçmiş sayılacağı uyarısında bulundu. 
     



 GÜNCEL 

























</TEXT>
</DOC>
