<DOC>
<DOCNO> 52507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/son/sontur22.html </URL>
<DATE> 2001/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sultans of the Dance İsrail yolcusu... 
</HEADLINE>
<TEXT>

     Türkiye'de sahne aldığı sürece büyük beğeni toplayan ''Sultans Of The Dance'' Dansın Sultanları , İsrail turnesine çıktı. 
     THY'ye ait bir uçakla bugün Tel Aviv'e giden grubun Genel Sanat Yönetmeni ve Kareografı Mustafa Erdoğan, Atatürk Havalimanı'nda yaptığı açıklamada, ilk yurtdışı turnesinde, 4'ü Tel Aviv, 2'si de Hayfa'da olmak üzere toplam 6 kez sahne alacaklarını söyledi. 
     İsrail'in, modern dans konusunda dünyanın ileri ülkelerinden biri olduğunu belirten Erdoğan, ''Çok yaygın bir dans kültürleri var. 
     İsrail turnesi bizim açımızdan çok iyi bir sınav olacak. 
     Başaracağımıza ve çok büyük beğeni toplayacağımıza inanıyorum'' dedi. 
     İsrail'de gösteri biletlerinin tamamının satıldığını ifade eden Erdoğan, daha sonra da Çin Halk Cumhuriyeti'ne gideceklerini kaydetti. 
     Erdoğan ayrıca, grubun, Almanya, Rusya ve ABD'de gösteriler yapacağını sözlerine ekledi. 
     






</TEXT>
</DOC>
