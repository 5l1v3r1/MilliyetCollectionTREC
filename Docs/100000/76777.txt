<DOC>
<DOCNO> 76777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/yazar/pulur.html </URL>
<DATE> 2002/04/06/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Türkçe ödülü Sezer'e verilmeli... 
</HEADLINE>
<TEXT>

     BU yıl Türkçe konusunda verilecek ödüllerin tümü Cumhurbaşkanı Sezer'e verilmeli... 
     Niye 
     Eğer yanılmıyorsak, ilk defa bir kanun "Türkçesi bozuk " gerekçesiyle Meclis'e iade edildi. 
     Avukat Erdoğan Turcer'in kulakları çınlasın, çoktandır kendisini göremiyorduk, geçen pazar günü televizyonlarda rastladık, Beşiktaş kongresinin başkanıydı.... 
     Onun bir lafı vardır, özellikle ANAP'ın ilk yıllarında söylerdi 
     "Komşu kızına mektup yazar gibi, kanun yazıyorlar " derdi... 
     
     O zaman komşu kızına yazılan mektup gibi kanunlardan belki komşu kızları bir şeyler anlardı ama, şimdikilerden, onlar bile anlayamaz... 
     
     CUMHURBAŞKANI Meclis'e "Bir daha görüşün, Türkçesini düzeltin " diye gönderdiği kanun hakkında Saadet Partili Cevat Ayhan'ı dinlerken bunlar aklımıza geldi. 
     Cevat Ayhan "Kanun tasarısı, bize Türkçenin bir cezasıdır" diye söze başladı 
     "Asıl kanunda, beyan dışı ibaresi vardı, bunu Türkçeleştireceğiz diye bildirim dışı yapmışlar. Sanki beyan dışı Türkçe değilmiş gibi... Tabii, değiştirirken cümlede fahiş bir hata olmuş, anlaşılır gibi değil " 
     Cevat Ayhan, anlaşılır gibi olmayan 40. maddenin b alt bendini okudu 
     "Bildirimde bulunulmadığının, kalan bina ve arazinin vergi ve cezalarının zaman aşımı..." 
     
     BİR şey anladınız mı 
     Cevat Ayhan'ın "acayip" dediği bu kelime salatasından bir şey anlamak mümkün mü 
     Cevat Ayhan, haklı eleştirisini bir öneriyle tamamladı 
     "Sayın bakanlar, Türkçeyi iyi bilen ve kullanan bir müşavir bulun, tasarılara dil bakımından baksın." 
     
     GÜN geçmiyor ki, Türkçenin başına bir şeyler gelmesin... 
     Tabii en önemlilerinden biri de, yabancı sözcükler, sanki Türkçesi yokmuş gibi... 
     "Türk Dili"nin nisan sayısında Eray Canberk güzel bir örnek veriyordu 
     "Spor terimlerimize bir yenisi katıldı asist. Bu sözcük İngilizce "assist" yardım etmek sözcüğünün Türkçesi olsa gerek Bunun yardım etmek anlamına geldiği iyice anlaşılır ve yaygınlaşırsa neler olabilir 
     Sözgelimi elindeki torbalarla merdivenleri çıkamayan bir yaşlı hanım teyze yanından geçen bir gence 
     - Kuzum evladım, şu torbaları taşımak için bana asist yapar mısın, diyebilir çünkü bu sözcük "asist yapmak" diye kullanılıyor . 
     Sözgelimi dalga geçen bir işçiye ustabaşı öfkeyle bağırıyor 
     - Dalga geçme de arkadaşlarına asist yap " 
     
     BİZ de modaya uyalım 
     "Allahım, sen şu Türkçeye asist et " 
     
     







Kışlada Kürtçe türkü 


Yoksulluk ve siyasal hırs epidemisi 


Borsada merak 


Bush'un verdiği ek süre 


Yeni nesil cesur kadın tipi 


Siyasette değişim ve Tayyip'e alternatif arayışı... 


Diyarbakır - Mardin 


Ecevit'in açıklaması gece neden değişti 


Vatandaşın sesine kim kulak verecek 


Demirel'den saldırıları durdurun çağrısı 


Oysa her şey öyle açık öyle net ki... 


Problemli krediler’ 


Türkçe ödülü Sezer'e verilmeli... 


Dilekçeci 68'ler 


Vurun Sezer’e 


Önce yatırım ve istihdam 


Bireysel terörü Yahudiler yaparken 


Gıdada da kıpırdanma var 


</TEXT>
</DOC>
