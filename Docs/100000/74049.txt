<DOC>
<DOCNO> 74049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/son/sonspo19.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da Hasan Şaş'ın durumu maç saatinde belli olacak 
</HEADLINE>
<TEXT>

     Birinci Süper Futbol Ligi'nde yarın Bursaspor'u konuk edecek olan Galatasaray, Florya Metin Oktay Tesisleri'nde kampa girdi. 
     Avrupa Şampiyonlar Ligi'nde FC Barcelona karşısında aldığı yenilgiyle Avrupa kupalarına veda eden sarı-kırmızılılar, Bursaspor karşısında alacağı galibiyetle, maç eksiğiyle liderliğini sürdürmek istiyor. 
     Kulüp doktoru Serhan Kurtulmuş, Ümit Karan'ın kasığında, Perez'in ise belinde hafif ağrılar bulunduğunu, FC Barcelona maçında kaval kemiğine darbe alan Hasan Şaş'ın ise durumun iyi olduğunu kaydederek, ''Hasan bu akşam bir kontrolden daha geçecek. Durumu iyi. Ama son kararı teknik direktör Mircea Lucescu verir'' dedi. 
     Galatasaray, bu akşam basına kapalı olarak gerçekleştireceği idmanla Bursaspor maçı hazırlılarını tamamlayacak. 
     Sarı-kırmızılı ekibin Bursasapor karşısına, Mondragon, Perez, Emre, Bülent Korkmaz, Ergün, Batista, Ayhan, Berkant, Hasan Victoria , Arif ve Ümit muhtemel 11'iyle çıkması bekleniyor. 
     Ali Sami Yen Stadı'nda saat 19.00'da başlayacak ve Digitürk Lig TV'den naklen yayınlanacak maçı, hakem Mustafa Çulcu yönetecek. 
     






</TEXT>
</DOC>
