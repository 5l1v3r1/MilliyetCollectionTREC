<DOC>
<DOCNO> 53857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/spor/spo05.html </URL>
<DATE> 2001/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
MİNDER RÜZGARSIZ 
</HEADLINE>
<TEXT>

Dünya Serbest Güreş Şampiyonası’nın ikinci gününde erkek ve bayan sporcularımız 10 galibiyet, 7 mağlubiyet elde etti 
     SOFYA’DAKİ Dünya Serbest Güreş Şampiyonası’nın ikinci gününde erkek ve bayan sporcularımız 10 galibiyet, 7 yenilgi elde etti. Dört güreşçimiz çeyrek finale yükselirken, Dünya Şampiyonu Harun Doğan’ın ilk turda Kazak İbragimov’a 7 - 2 yenilip elenmesi soğuk duş etkisi yarattı. Erkekler 63’de Mehmet Yozgat, Beyaz Rus’u 3 - 0, 69’da Ahmet Gülhan ABD’liyi 7 - 6, İspanyol’u 8 - 0, 130 kiloda Aydın Polatçı Polonyalı ve İsviçre’liyi 3 - 0 yenerek çeyrek finale yükseldi. 97’de ise Taşkın Özkale Japon’a 3 - 1 yenilmesine rağmen grup birinciliğine ulaştı ve çeyrek finale adını yazdıran diğer bir sporcumuz oldu. 
     54’TE Mevlana Kulaç, üçüncü maçında Moldovyalı rakibini tuşladı ancak grubunda ikinci sırada yer alınca dünya dokuzuncusu oldu. 76’da Gökhan Yavaşer Portekizli’yi 11 - 2 yendi. Grubundan birinci çıkan Yavaşer, İranlı’ya teslim olunca elendi. 85’te İsviçreli’yi 7 - 1’le geçen Ali Özen, Kazak’a 5 - 2 mağlup olunca şampiyonaya veda etti. Bayanlar 56’da Zeynep Yıldırım Polonyalı’yı 5 - 2 yenerek çeyrek finale çıktı. Ardından Ukraynalı’ya sayı tuşu oldu ve ilk dörde girme şansını kaybetti. 46’da Ayşe Güneri elenirken 51’de Uğurun Perçin, 62’de Dilek Erdoğan da ilk maçlarını kaybettiler. 
     



 SPOR 
























</TEXT>
</DOC>
