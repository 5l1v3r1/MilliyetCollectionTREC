<DOC>
<DOCNO> 61812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/son/sontur01.html </URL>
<DATE> 2002/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Çatalca'da 14 araç birbirine girdi...4 ölü, 9 yaralı 
</HEADLINE>
<TEXT>

     Çatalca'da meydana gelen zincirleme trafik kazasında, 4 kişi öldü, 9 kişi yaralandı. 
     TEM Otoyolu Karasu mevkiinde, Ceyhun Gürkan yönetimindeki 34 DH 022 plakalı otomobili sollamaya çalışan 42 FT 805 plakalı TIR, sürücünün viyadük altında yakılan lastiklerin dumanından etkilenmesi üzerine, bariyerlere çarpıp takla attı. 
     Takla atan TIR'a da 34 DH 022 plakalı araç çarptı. Daha sonra da 12 aracın karıştığı zincirleme trafik kazası meydana geldi. Bu arada 
     kazaya karışan 14 araçtan 3'ünün TIR olduğu öğrenildi. 
     34 DH 022 plakalı aracın sürücüsü Ceyhun Gürkan ile beraberindeki 
     Hüseyin Yılmaz, 34 CM 797 plakalı kamyonette bulunan Kadir Kurt ile kazaya karışan diğer bir araçtaki Osman Yaltan olay yerinde öldü. 
     Kazada ayrıca, Hakan Aköz, Erdal Özlekter, Seyfettin Özlekter, Ali Hikmet Şişman, Tuncay Şekerci, Hüseyin Beyazoğlu, Hasan Tunç, Mustafa Gümüştekir ve Ferhat Erol çeşitli yerlerinden yaralandı. 
     Yaralılar, Avcılar Özel Anadolu Hastanesi ile çevre polikliniklere sevk edilirken, ölenlerden Kadir Kurt, Ceyhun Gürkan ile Hüseyin Yılmaz'ın cenazeleri Çatalca Devlet ve Trafik hastaneleri, Osman Yaltan'ın cenazesi de Avcılar Özel Anadolu Hastanesi morguna kaldırıldı. 
     






</TEXT>
</DOC>
