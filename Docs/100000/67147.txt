<DOC>
<DOCNO> 67147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/ekonomi/eko05.html </URL>
<DATE> 2002/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Karakartal’dan yatırım çağrısı 
</HEADLINE>
<TEXT>

15 milyon Beşiktaş taraftarına seslenen Genel Sekreter Güreli, en az bir lot hisse alarak takımlarına katkı sağlamalarını istedi 
     ORHAN TEKEOĞLU 

     Beşiktaş Genel Sekreteri Hüsnü Güreli, Beşiktaş yöneticisi ve taraftarın halka arzda Beşiktaş Yatırımlar A.Ş hissenini alarak takıma büyük katkı sağlayacaklarını söyledi. Güreli, "Beşiktaş’ın 15 milyon taraftarı var. Yüzde 2’lik bölümüne ulaşsak bile halka arz kaynağını elde etmiş oluruz. Taraftarın, en az bir lot alarak takıma ortak olmasını ve kendini Beşiktaş taraftarı olarak hissetmesini istiyoruz" dedi. 
     
     Paralı yönetici 
     Hüsnü Güreli şunları söyledi 
     "Halka açılan takımların bundan böyle daha şeffaf ve profesyonelce yönetileceğini, her isteyenin istediği zamanda transfer haberi uçuramayacağını söyledi. Güreli, "Artık paralı yönetici dönemi kapanıyor. Projeli ve vizyon sahibi yöneticilerin dönemi başlıyor. Yöneticiler, bundan sonra daha dikkatli açıklamalar yapacaklar" dedi. Güreli, futbol takımının ancak ekonomik bir işletme olarak görüldüğa zaman k rlı bir işletmeye dönüşebileceğini belirterek, Beşiktaş’ta bundan sonra k r amaçlı profesyonel stratejiler izleneceğini söyledi. 
     
     Şirket, benim çocuğum’ 
     Halka arzda Beşiktaş taraftarının takımına ve hisseye gereken ilgiyi göstereceğini belirten Güreli, "Bu takımının taraftarı, Galatasaray’dan 11 puan geride olduğu bir zamanda bile 25 bin kişi ile takımını destekleyen bir taraftar. Beşiktaş’ın çok sadık bir taraftar kitlesi var" dedi. 
     Halka açılacak olan Beşiktaş Futbol Yatırımları A.Ş’yi Temmuz 1995 yılında kendisinin kurduğunu ve şirkete kendi çocuğu gibi baktığını kaydeden Güreli, "Halka arz da benim projem" dedi. 
     



 EKONOMİ 

















</TEXT>
</DOC>
