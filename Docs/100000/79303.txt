<DOC>
<DOCNO> 79303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/son/sonspo07.html </URL>
<DATE> 2002/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe - Trabzonspor maçı biletleri kapış kapış.. 
</HEADLINE>
<TEXT>

     Fenerbahçe'nin, Trabzonspor ile yapacağı Birinci Süper Futbol Ligi maçının biletlerine sarı-lacivertli taraftarlar yoğun ilgi gösterdi. 
     Fenerbahçe Şükrü Saracoğlu Stadı'nda 21 Nisan Pazar günü yapılacak maça 2 gün kala, kale arkası tribün biletlerinin tamamıyla bittiği, numaralı ve maraton tribünlerde de az sayıda bilet bulunduğu bildirildi. 
     Birinci Süper Lig'de, geçen hafta Beşiktaş karşısında elde ettiği galibiyetle şampiyonluk şansını sürdüren Fenerbahçe'de, taraftarların yaklaşık 52 bin kapasiteli stadı maç günü tamamıyla doldurması bekleniyor. 
     Bu arada konuk ekip Trabzonspor için numaralı tribünde ayrılan biletlerin fazla ilgi görmediği kaydedildi. 
     





</TEXT>
</DOC>
