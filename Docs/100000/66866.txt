<DOC>
<DOCNO> 66866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/siyaset/siy04.html </URL>
<DATE> 2002/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller halkı da tatlandıracak 
</HEADLINE>
<TEXT>

     BÜNYAMİN YIL Adana DHA 

     Adana’ya giden DYP Genel Başkanı Tansu Çiller 5 Ocak Alanı ve Çakmak Caddesi’ndeki işyerlerini tek tek ziyaret etti. Gen Kuyumcu’ya girdiğinde işyeri sahibi Şaban Gen, Çiller’e nazarlık taktı. Gönül Kardeşler tatlıcısında ikram edilen kabak tatlısının tadına bakan ve beğendiğini söyleyen Çiller, daha sonra kendisini gölge gibi izleyen Adana Milletvekili Halit Dağlı’nın ısrarı üzerine vatandaşlarla tatlı yedi. Çiller, Dağlı’nın sorusu üzerine, "Çok güzel. Ağzım tatlandı. İnşallah Kırat’ın, DYP’nin iktidarında milletin de ağzı böyle tatlanacak" dedi. Çiller, yolda karşılaştığı bir seyyar bayiden aldığı Milli Piyango biletini de yoldan geçen bir çocuğa hediye etti. 
     



 SİYASET 
















</TEXT>
</DOC>
