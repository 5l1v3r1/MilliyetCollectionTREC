<DOC>
<DOCNO> 82131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/son/sontur23.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Sağlık Bakanı "Ecevit yoğun bakımda"... Hastane "Hayır, değil" 
</HEADLINE>
<TEXT>

     Sağlık Bakanı Osman Durmuş, Başbakan Bülent Ecevit'in ''yoğun bakımda olduğunu'' söyledi. 
     Durmuş'un bu sözleri üzerine Başkent Üniversitesi Hastanesi Başhekimi Prof. Dr. Engin Erdal, Başbakan Ecevit'in yoğun bakımda olmadığını açıkladı. 
     Durmuş, Başkent Hastanesi'nden ayrılırken gazetecilere açıklamalarda bulundu. Durmuş, şunları kaydetti 
     ''Sayın Başbakanımız ani bir karın ağrısıyla Başkent Üniversitesi Hastanesi'ne kaldırılmış bulunuyor. Şuanda hekim arkadaşlarımız incelemelerini en üstdüzeyde sürdürüyorlar. Henüz karın ağrısının açıklayıcı kesin sebebini bulmuş değiller. Tetkikler ayrıntılı olarak devam ediyor. Genel durumu şu anda iyidir. Araştırmalar sebatla ve ısrarla sürdürülüyor. 
     Bu tür şeylerde çok basit bir nedenle açıklanabilecek bir karın ağrısı olabileceği gibi zaman içinde gelişebilecek gerçekçi bir nedende bulunabilir. O bakımından hastanede müşahade altında kalacak, hem de tetkikler sürdürülecek. 
     Bizde yakınen takip ediyoruz. Hekim arkadaşlarımız takip ediyor.'' Şu anda ettikler devam ettiği için kendisiyle bizzat görüşmediğini kaydeden Durmuş, Başbakan Ecevit'in bu geceyi hastanede geçireceğini kaydetti. 
     Durmuş, ''Kalp spazmı olabilir mi '' sorusuna, ''Kalple ilgili bir bulgu bulunamadı'' yanıtını verdi. 
     Bir karın ağrısının söz konusu olduğunu ifade eden Durmuş, ''Yoğun bakımda mı, normal odada mı sorusuna, ''Yoğun bakımda'' dedi. 
     Durmuş'un ''yoğun bakımda'' sözleri üzerine Başkent Hastanesi Başhekimi Prof. Dr. Engin Erdal, ''Ben bu hastanenin başhekimiyim. 
     Sayın Başbakan yoğun bakımda değil, sırt ve karın bölgesindeki ağrılarına yönelik tetkikleri devam ediyor'' açıklamasını yaptı. 
     





</TEXT>
</DOC>
