<DOC>
<DOCNO> 71866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/11/ekonomi/aeko.html </URL>
<DATE> 2002/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Hükümeti IMF’ye şik yet edecek 
</HEADLINE>
<TEXT>

TOBB bugün görüşeceği IMF heyetine Bankacılık sistemi çalışmıyor, aktif yönetim şirketi h l yok, en önemlisi de büyüyemiyoruz’ diyerek şik yetlerini sıralayacak 
     EYLEM TÜRK Çanakkale 

     IMF Türkiye Masası Şefi Juha Kahkohen ile IMF Türkiye Direktörü Odd Per Brek’ten oluşan Uluslararası Para Fonu IMF heyeti bugün Türkiye Odalar ve Borsalar Birliği Başkanı Rifat Hisarcıklıoğlu’nu ziyaret edecek. Öğlen saatlerinde gerçekleştirilecek ziyarette, IMF heyetine özellike üç konuda mesaj iletilecek. Hisarcıklıoğlu, hükümetle ve uygulanan programla ilgili eleştiri ve şikayetleri de IMF heyetine iletecek. 
     Bankacılık sisteminin çalışmaması ve aktif yönetim şirketinin devreye girmemesi ile ilgili konuları gündeme getirecek olan Hisarcıklıoğlu, "Mevcut uygulanan programda ile şikayetlerimizi de dile getireceğiz. Büyüyememe sorunumuzun çözümü için destek isteyeceğiz" dedi. 
     
     Programa ayar 
     Bir program yapıldığı zaman bu programdan vazgeçilemez’ diye bir düşüncenin yanlış olduğunu belirten Hisarcıklıoğlu, "Programdaki yanlışlıklar nelerse bunların düzeltilmesi lazım. Bir önceki programda da yapılan yanlışlıkta, yanlışta ısrar edilmesiydi" diye konuştu. Programın bir makine olmadığını ifade eden Hisarcıklıoğlu, şöyle devam etti 
     "Titreşim yaptığı zaman makinenin de vidası gevşetiliyor ya da sıkılıyor. Burada canlı bir organizma olan halk var. Bunların hareketlerine göre de programın vazgeçilmez olması mümkün değil. Program vazgeçilebilir. Tehlikeyi önleyebilir olması lazım. Ayrıca hızlı hareket edilmesi gerekir." 
     Hisarcıklıoğlu, IMF heyetine iletecekleri bir başka konunun da büyüme ile ilgili olacağını anlatarak, IMF’den artık pozitif büyümeyi isteyeceklerini belirtti. Hisarcıklıoğlu, öte yandan Eximbank kredileri konusunda ihracatçının sıkıntılar yaşadığını hatırlatarak, şöyle devam etti 
     
     Eximbank kredileri 
     "Eximbank bankalara risk limiti tanımış. Kredileri bu limitin altından veriyor. Ayrıca Eximbank’tan kredi almak için kendi bankanızdan teminat mektubu almanız gerekiyor. Bu teminat mektubunu da getirip Eximbank’a vereceksiniz. Eğer o bankanın limiti boş ise o zaman kredi alabiliyorsunuz. Bu tip dar boğazlar ihracatçıyı sıkıyor." 
     Bugünkü kriz ortamında herkesin bilançosunun dört dörtlük olmasını beklemenin yanlış olacağını belirten Hisarcıklıoğlu, "Ekonominin yüzde 8.5 küçüldüğü bir ortamda bilançoların parlak olmasını nasıl bekleyebiliriz Şu anda 300 milyon dolara yakın para kullanılamıyor. Performans kredilerinin uygulamaya geçirillmesi gerek. 3 bin 300 firma Eximbank’tan yararlanıyor. Ama toplamda 300 bin firma var" dedi. 
     
SSK primlerinde erteleme gündemde      TOBB Başkanı Rifat Hisarcıklıoğlu, SSK prim borçlanını ödeme kolaylığının sağlanması için geçtiğimiz hafta Çalışma ve Sosyal Güvenlik Bakanlığına başvuru da bulunduklarını belirterek, "Konu önümüzdeki hafta gündeme gelecek. Borçların erteleneceğini ümit ediyoruz" dedi. İspanya’nın Avrupa Birliği’ne giriş sürecinde İspanya Odalar Birliği’nin katkısının yüzde 70 olduğuna dikkat çeken Hisarcıklıoğlu, " Dönem başkanı olacak İspanya’nın desteğini alacağız" dedi. 
     



 EKONOMİ 
















</TEXT>
</DOC>
