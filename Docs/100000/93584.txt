<DOC>
<DOCNO> 93584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/guncel/gun08.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kırkpınar ağası kadın olur mu 
</HEADLINE>
<TEXT>

ÇAPRAZ ATEŞ 
     ASLI ÖKTENER 

     Araştırmacı yazar Oral Onur, Kırkpınar ağalığına bir kadının getirilmesine karşı çıkarak, bunun tarihi yağlı güreşlerin geleneğine aykırı olduğunu savundu. Onur, Kırkpınar’ın kadın ağası Zübeyde Kavraz’ın ağalığının da iptal edilmesini istedi. Kırkpınar’a kadın ağa olur mu, olmaz mı Görüşler şöyle 
     
     Osman Şansal Güreş Federasyonu Bşk. 
Kadından da ağa olur      Layıkıyla yapıyorsa, ağalığın şartlarını yerine getiriyorsa neden olmasın Kadın başbakan olmadı mı bu ülkede Kendisi, Kırkpınar güreşlerinin dünyaya tanıtımını yapacak. Güreşçilerin sorunlarıyla ilgilenecek. Kadın ağa olmaz’ diye bir şey yok. Her şeyin bir ilki vardır. 
     
     Güngör Mazlum Edirne Yerel Tarih Grubu 
Pavyoncu bile ağa oldu      Tarihimizde ilk bile olsa Kavraz’ın, Kırkpınar’a büyük faydaları olacağını tahmin ediyorum. Kendisini yakından tanıyorum. İyi bir fuar organizasyoncusu. Ağalık ağırlama, temsil olayıdır. Kadınların eli değdiği zaman her şey daha güzel olur. Bugüne kadar düşünülmemiş noksanlıkların düzelebileceği düşüncesindeyim. Biz ne ağalar gördük. Pavyon sahipleri, hayali kaçakçılar, kanunsuz işler yapan insanlar... 
     
     Sait Yavuz Eski Kırkpınar ağası 
Ağalık sponsorluktur      Hem de fevkalade olur. İhaleye beş kişi girdik. En son ben 80 milyar lira verdim. O da "82 milyar" dedi. Diğer üç aday çekileceğini söyledi. Dolayısıyla hanım ağa ile ben kaldık. Artırmaya bilerek devam etmedim. Bir ilki başlatmak istedim. Bu yıl ben birçok ilklere imza atmıştım, benim kaldığım yerden kendisi devam edecektir. Ağalık demek sponsorluk, finansörlük demektir. Bu Osmanlı’da 641 yıl önce başlamıştır. 
     
     Levent Erdoğan Yağlı Güreş Kulubü Bşk. 
Özünden uzaklaşıyor      Osmanlı’da kadınların sosyal hayatta yeri olmasına rağmen, bugüne kadar hiçbir kadın Kırkpınar hanım ağası olarak seçilmemiştir. Ne yazık ki uzun süredir Kırkpınar güreşleri özünden uzaklaşmaya başladı. Güreşin kıyafeti nedeniyle eşcinseller ilgi göstermişti. Şimdi de bir hanım ağanın gelmesi, Kırkpınar’ın er olma havasını bozacaktır. Hanımlar her yerde başarılılar, saygı duyuyoruz. Ancak Kırkpınar’a bir hanım ağanın seçilmesine kesinlikle karşıyım. Çünkü Kırkpınar’da hanımlar güreş tutmuyor. Eskiden Kırkpınar güreşlerinin organizatörü de, sponsoru da, hakemi de ağaydı. Ağanın büyük yetkisi vardı. Güreşte bir sorun olsa derhal ağaya başvurulurdu. Mutlak h kimdi. 
     Güreş, yapısı itibariyle erkek sporudur, onu yönetenin, idare edenin de erkek olması gerektiğini düşünüyorum. 
     
     Ali Ayağ Eski Kırkpınar Ağası 
Ağa, er kişi olmalı      Bundan 20 yıl önce, 2 yıl süreyle Kırkpınar ağalığı yaptım. Şimdi bir hanım arkadaş ağa oldu, hayırlı olsun. Bu gelenekte, 641 yıl içinde bu işin ağalığını yapan kadın olmadı. Güreş, erlerin güreşidir. Ağanın da er kişi olması lazım. Uygun olanı da budur. Ancak hanım arkadaş artık ağalığı almış bir kere. Söyleyecek bir şeyimiz yok. Allah yardımcısı olsun. Yağlı güreş içinde yaşanan eksikliklere bir an önce el atacaktır sanırım. 
     



 GÜNCEL 

















</TEXT>
</DOC>
