<DOC>
<DOCNO> 55564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/ekonomi/eko02.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı Ben bile iş veremiyorum 
</HEADLINE>
<TEXT>

CarrefourSA açılışında bir gencin iş istediği Sakıp Sabancı, Devlette de, özel sektörde de iş yok, bu felaket’ dedi 
     ANKARA Milliyet 

     Sabancı Grubu Yönetim Kurulu Başkanı Sakıp Sabancı, "Bugün devlette yer yok. Özel sektör orada da yok. İş yok, bu felaket" dedi. 
     Sabancı Grubu’nun, Fransız Carrefour Şirketi ile Türkiye’de kurduğu CarrefourSA hipermarket zincirinin 10’uncusu Ankara’da açıldı. Açılışın ardından marketi gezerken bir vatandaşın iş istemesi üzerine Sabancı, "Bugün devlette yer yok. Özel sektör orda da yok. İş yok bu felaket. Benden iş istiyor bir arkadaşım. Veremem, ne vereceğim binlerce insan. Yatırımlar devam edecek, bizim kaynaklarımız bize yetmez. Yabancı sermayeyi getirecek çok yatırım lazım" diye konuştu. 
     Korumaların Cevdet Tuncer adındaki vatandaşı Sabancı ile görüşmesinden sonra tartaklaması dikkat çekti. 
     Köşeye çekilmek yerine yola devam ederek istihdam yaratmak gerektiğini belirten Sabancı, "Herkes kendi kompartımanında görevlerini yapacak. Bizim kompartımanımızda hayırlı işlere devam borusu çalıyor" dedi. 
     
     Karakoyunlu’nun Sabancı vefası 
     Açılışa katılan Devlet Bakanı Yılmaz Karakoyunlu ise en sıkıntılı zamanında Sakıp Sabancı’nın yanında danışman olarak çalıştığını söyledi. Sabancı’dan çok şeyler öğrendiğini belirten Karakoyunlu, "Bu yüzden Sabancı Holding ve Sakıp Sabancı’nın kalbimde özel bir yeri var" dedi. Karakoyunlu Sabancı’ya, "Bu tür mağazalar halkın mağazasıdır. Gelin Sayın Sabancı, yüzde 15’ini, 25’ini halka satın" çağrısında bulundu. 
     
YATIRIMLAR ÜÇE KATLANACAK      Ankara’daki CarrefourSA açılışında konuşan Carrefour Yönetim Kurulu Başkanı Daniel Bernard, "Türkiyede bir kriz var ama bunun nedeni, Türkiye’nin genç ve dinamik bir ülke olması" dedi. Bernard, Türkiye’nin çok dinamik ve eğitimli bir gençlik ile başarılı müteşebbislere sahip olduğunu, dolayısıyla geleceğinin parlak olacağını söyledi. Bernard, Türkiye’den ihracat için özel bir ekip kurduklarını ve tarım ürünlerini şirketleri aracılığıyla pazarlamayı düşündüklerini kaydetti. Bernard, Türkiye’deki hipermarketlerin sayısını 2005 yılına kadar ikiye, hatta üçe katlamayı istediklerini belirtti. 
     



 EKONOMİ 























</TEXT>
</DOC>
