<DOC>
<DOCNO> 94390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/son/sondun13.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hacı Abdülkadir suikasti ''adli'' olabilir 
</HEADLINE>
<TEXT>

     Afganistan Devlet Başkanı Yardımcısı Hacı Abdülkadir suikastının siyasi değil, adli bir cinayet olabileceği belirtildi. 
     Adını açıklamayan Batılı bir diplomat, Abdülkadir'in, Pakistan sınırında afyon yetiştirilen Nangarhar eyaletinde, rakip savaş ağaları ve uyuşturucu kaçakçıları arasında birçok düşmanı olduğunu söyledi. 
     Nangarhar eyalet başkenti Gani Khiel'de afyon satıcılarının Abdülkadir'e düşman olduğu, çünkü Abdülkadir'in adamlarının bu yıl başında yöredeki afyona el koydukları ve el konulan afyonun yüzde 20'sini yakıp gerisini sattıklarına dair söylentiler bulunduğu belirtildi. 
     Bazı Afganlar da, Abdülkadir'in afyon ticaretinden zenginleştiğini ve Nangarhar'da bir kabile lideriyle arasında kan davası olduğunu öne sürdüler. 
     Afganistan'ın başkenti Kabil'de önceki gün düzenlenen suikastla ilgili 2 şüpheli yakalanmıştı. 
     





</TEXT>
</DOC>
