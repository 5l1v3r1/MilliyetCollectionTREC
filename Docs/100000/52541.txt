<DOC>
<DOCNO> 52541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/guncel/gun06.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda’da sözlük davası 
</HEADLINE>
<TEXT>

Rotterdam Mahkemesi, "Türk gibi kirli gözükmek" deyiminin ayırımcılık içermediği görüşüne vardı... 
     Hollanda'da Rotterdam Mahkemesi, Hollandaca bir sözlükte yer alan Türkleri aşağılayan bazı deyimlerin "ırkçılık içerdiği" gerekçesiyle yapılan suç duyurusunu işleme koymadı. Mahkeme, yayınevini haklı bularak şikayet edilen deyimlerin ayırımcılık içermediği görüşüne vardı. 
     Rotterdam'da yaşayan Cemal Sofuoğlu adlı bir Türk vatandaşı, geçen yıl, ülkenin en geniş kapsamlı sözlüğü konumunda bulunan Van Dale Sözlüğü'nde Türkleri tanımlayan kimi ifadelerin ayırımcılık içerecek şekilde yer aldığını bildirerek, sözlük hakkında işlem yapılması için suç duyurusunda bulunmuştu. 
     Rotterdam Mahkemesi’nden yapılan açıklamada, söz konusu deyimlerin incelendiği ve bu deyimlerin ne anlama geldiğinin anlatılmasında ayırımcılık yapılmadığı, dolayısıyla cezai yaptırımı içerecek bir işleme gerek olmadığı bildirildi. 
     



 GÜNCEL 















</TEXT>
</DOC>
