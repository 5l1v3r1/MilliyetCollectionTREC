<DOC>
<DOCNO> 69678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/astro/index.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Gergin dolunay 
</HEADLINE>
<TEXT>

Bugün 11.16 dolunay Satürn gölgesi altında gerçekleşiyor. Kısıtlama, disiplin ve ekonomik davranma gerekliliği var. Zorluklar altında da çok şey başarabiliriz. Koç’lar günlük işlere, düzen gerektiren konulara ve özellikle sağlıklarına daha fazla özen göstermeliler. Her şey istedikleri hızda ilerlemeyebilir. Boğa’lar yaratıcı konularda kendilerini ortaya koymak istiyorlar ama bu yolda bazı engellerle karşılaşabilirler. İkizler gergin olabilir ve bu yüzden sinirli tepkilerle başkalarını suçlayabilir. Evle ilgili konular gündeme gelmekte. Yengeç’ler düşüncelerini planlı biçimde toparlayabilir ve yakın çevresindeki konularda sorumluluk alabilir. Kısa yolculuk yapmak zorunlu hale gelebilir. Aslan’lar birikimlerini iyi kullanmanın yollarını aramalı. Gereksiz harcamalar yüzünden sıkıntı yaşamamak için akılcı davranmaları gerekmekte. Başak’lar ilişkilerinde hassas bir gündeler. Kendilerini yaptıkları işe odaklamaları ve sıkı çalışmaları gerekiyor. Sorumluluklar var. Başak - Balık arasında oluşan dolunay özellikle sağlık, hizmet ve yeteneklerimizi geliştirmek için bizi zora sokmakta. Detaylara özen göstermemiz gerekiyor. Terazi’ler ellerinde olmayan nedenlerden ötürü zorda kalabilirler. Sabırlı olmaları kolay olmayacak. Akrep’ler için gerçekçi olmak ve ona göre plan yapmak önemli. Grup ilişkilerinde bazı engeller ortaya çıkabilir. Yay’lar kendilerini iş ve evle ilgili zorunluluklar dolayısıyla kıstırılmış hissedebilirler. Daha toleranslı ve çalışkan olmak zorundalar. Oğlak’lar sıkı çalışmaya yatkın oldukları için günü verimli geçirebilirler. Bu arada yabancılarla ilişkiler ve farklı görüşler karşısında daha ılımlı olmalılar. Kova’lar parasal konularda kaynaklarını çarçur etmemeliler. Bu arada duygusal konularda da kendilerini kıstırılmış hissedebilirler. Balık’lar için de aynı şey söz konusu. Onlara yöneltilen eleştiriler var. Bu arada dikkat etmezlerse düşmanlıklarla da karşılaşabilirler. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
