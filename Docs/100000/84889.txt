<DOC>
<DOCNO> 84889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/19/son/sondun01.html </URL>
<DATE> 2002/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Eyvah... 11 Eylül'den daha büyük saldırı bekleniyor 
</HEADLINE>
<TEXT>

     Amerikan istihbarat kaynaklarının, El Kaide militanlarının 11 eylülden daha büyük bir saldırı hazırlığı içinde olduklarını gösteren mesajlar ele geçirdikleri belirtildi. 
     Bazı Amerikalı yetkililerin mesajları, ''El Kaide militanlarının, 11 eylüle benzer hatta ondan daha büyük bir saldırı dalgası hazırlığı içinde oldukları'' şeklinde değerlendirdikleri ifade edildi. 
     New York Times gazetesi bu konuda abonelerine gönderdiği uyarı mesajında, ''son aylarda El Kaide militanlarının haberleşmelerinin dinlenmesi sırasında ele geçirilen mesajların çok müphem ve genel nitelikli olduklarını, bu nedenle ABD Başkan George Bush ve terörle mücadele timlerinin, olası saldırının zamanlaması, yeri ve kullanılacak yöntem konusunda karanlıkta kaldıklarını'' kaydetti. 
     Gazete, ''Yetkililerin bu nedenle sadece savunmaya yönelik önlemler almakla yetindiklerini'' yazdı. 
     





</TEXT>
</DOC>
