<DOC>
<DOCNO> 96406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/son/sontur31.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hacettepe Üniversitesi Rektörü'nün evini soydular... 
</HEADLINE>
<TEXT>

     Hacettepe Üniversitesi Rektörü Prof. 
     Dr. Tunçalp Özgen'in evi soyuldu. 
     Prof. Dr. Özgen'in Kavaklıdere Komşu Sokak'taki evinin kapısının açıldığını fark eden kız kardeşi Pınar Orbey, karakola başvurdu. 
     Polise başvuran Orbey, tatilde olan ağabeyi Prof. Dr. Özgen'in evinden, kendi tespitine göre biri zümrüt, diğeri yakut iki kolyenin alındığını bildirdi. 
     Hırsızlık olayı üzerine, Ankara Emniyet Müdürlüğü Olay Yeri İnceleme Şube Müdürlüğü ekipleri, Prof. Dr. Özgen'in evinde parmak izi araştırması yaptı. 
     Kapının zorlanarak açıldığını belirleyen polis, olayla ilgili soruşturma başlattı. 
     





</TEXT>
</DOC>
