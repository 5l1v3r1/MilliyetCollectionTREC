<DOC>
<DOCNO> 89499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/son/sontur16.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Serpil Ömürcer eşinden boşanma davası açtı... 
</HEADLINE>
<TEXT>

     Ses ve sinema sanatçısı Serpil Örümcer, yaklaşık 1 yıl önce evlendiği eşi Hasan Ölük'ten ''şiddetli geçimsizlik'' nedeniyle boşanmak için mahkemeye başvurdu. 
     Örümcer'in avukatı Fırat Özgün tarafından Şişli Asliye Hukuk Mahkemesi'ne verilen dava dilekçesinde, çiftin, 6 aylık arkadaşlıktan sonra 16 Temmuz 2001 tarihinde evlendiği ve çocukları bulunmadığı belirtilerek, şöyle denildi 
     ''Davalı, arkadaşlık dönemi ve evliliğin ilk döneminde müvekkilime gösterdiği sevgi ve saygıyı, evliliğin son dönemlerinde göstermemektedir. Bu birliktelik çekilmez hale gelmiştir. Davalı, 4 ayrı kadınla birliktedir. Bu birlikteliklerinden 10 tane çocuğu vardır. Bu husus, evlenmeden önce gizlenmiştir. Davalı, işkence eğilimi olan bozuk bir kişiliğe sahiptir. Bu nedenle boşanmasını istiyoruz.'' Örümcer'in hiçbir geliri olmadığı, geçinmesi için belediyeden yardım gördüğü anlatılan dilekçede, bu nedenle davalıdan aylık 500 milyon lira nafaka talep edildi. 
     Davanın görülmesine, önümüzdeki günlerde Şişli Asliye Hukuk Mahkemesi'nde başlanacak. 
     Örümcer'in, kendisini alıkoyduğu yolundaki iddiası üzerine Batman'da gözaltına alınan işadamı Hasan Ölük, 30 Mart 2002 tarihinde sevk edildiği Batman Cumhuriyet Savcılığı'nca serbest bırakılmıştı. 
     Ölük, serbest bırakıldıktan sonra yaptığı açıklamada, Örümcer'in kendisine komplo kurduğunu iddia ederek, ''boşanma ve tazminat davası açacağını'' söylemişti. 
     





</TEXT>
</DOC>
