<DOC>
<DOCNO> 88965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/yazar/temelkuran.html </URL>
<DATE> 2002/06/10/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Kadınlar ve erkekler için futbol 
</HEADLINE>
<TEXT>
Çocukluğunu kim daha çok özlerse 
Erkekler, kadınların asla özleyemeyeceği kadar çocukluklarını özlerler. Kadınlar, çocukluklarına erkeklere göre hep daha uzaktır. Yeşil sahalarla aralarına koydukları mesafe de buradan gelir 
     Ümit Davala’nın bir yatılı okul gece şakası neticesi gibi duran Mohikan saçları... Kosta Rikalı kalecinin gerilmiş sinir tellerini tınn tınn ettiren tiz tondan çığırmaları... Profesyonel ligi bile olmayan Benin’den gelen hakemin herhalde Pele’ye olan benzerliğinden kendi kendine etkilenerek ara sıra topa girişleri... Gole giden Kosta Rika oyuncularıyla karşılaşınca aniden varoluş meselesini sorgulayası gelen ve derin bir tefekküre dalan savunma oyuncuları... Kaleci Rüştü’nün savunmadaki adamlara esasında temiz bir dayak atmayı gizli gizli isteyişi... Emre’nin, topu sahaya geri vermek için tutan Kosta Rikalı teknik adamı "O bizim mahallenin topu" hareketleriyle iteklemesi... Brezilya’nın dans zarafetiyle top oynayışından sonra insana iyice yapış yapış gelen Kosta Rika futbolu... 
     Sevimsiz, çamur gibi maçtı yani. Sonuç 1-1. Averaj filan karışık biraz. Ama nihayetinde Çin’i 2-0 falan yenmemiz gerekiyor. Bir de Brezilya’nın iyi niyetli davranıp Kosta Rika’yı farklı yenmesi lazım. Yani duruma kısaca şöyle diyoruz Kötü Daha iyimser bir tavırla şöyle de denebilir İyi değil 
     
İki erkeğin öpüşmesi      Diğer yandan insanlık halleri yine fevkalade ilham verici. Her ne kadar aksi sanılsa da erkeklerin, en erkek olmak zorunda olmadıkları zaman o "90 dakka". 
     Futbol genel olarak kadınlardan arındırılmış bir bölge olduğu için, sanki o kadar da erkek olmak zorunda değiller. Kadınların "erkek olmak zorunda bırakan" gözlerinden kurtulmak bir yana... Futbol aynı zamanda, erkeklerin birbirlerini değil, sahadaki topu izledikleri için de birbirlerinin gözünde "erkek" olmak zorunda olmadıkları bir hayat alanı. Yoksa hayatın hangi anında bir erkek bir başka erkeği bu kadar şehvetle öpebilir ki mesela Ve onlar hayatlarında top olduğu sürece 35 yaşına gelseler de "bizim çocuklar" olarak kalacaklar. İzleyici ise ancak bakarak, sinirlenip sevinerek müdahil olabildiği oyunu ve "oğlan çocuklarını", diyelim ki terlerini şişeleyerek yüceltecek. İzleyici, Oğlan Kardeşler Birliği’ne severek, daha çok severek, canını feda ederek’ dahil olacak. Böylece çocuk olmaya onlar da hak kazanacak. Nihayetinde futbol yani, erkekleştiren değil, cinsiyetsizleştiren bir oyun, sanıldığının tam aksine. 
     
22 çocuk-adam      Sevindiklerinde ve üzüldüklerinde bakın onlara. Hiç iş anlaşmaları yapan adamlara, kadınları döven "erkeklere" benziyorlar mı 
     Erkekler, kadınların asla özleyemeyeceği kadar çocukluklarını özlerler. Futbol gibi "22 adamın bir topun peşinden koşturduğu" bir oyun bu yüzden erkekleri içine alıverir kadınlar o esnada yeniden çocuk olmaya o kadar da hevesli değildir. Çünkü onların çocukluğu o kadar da kolay ve iyi geçmemiştir Çocuk olmadan kadın "olduruldukları", kadın olacakları kalpleri budana budana bellettirildiği için kadınlar çocukluklarına erkeklere göre daha uzak bir mesafededir. Yeşil sahalarla aralarına koydukları mesafe de buradan gelir. 
     Diğer yandan şunu da söylemek lazım Ümit Davala’nın saçları kadınlar tarafından hiç beğenilmemiştir Olmamış yani. 
     
     







Sol Kemalist bir Bozkurt 


Kirazlar - canerikleri 


Ecevit tansiyonu düşürdü 


Terörün ten rengi 


Ekonomide de, siyasette de Vay be ’ 


Adalet Bakanı, hukuk, şantaj ve bir kaset 


Emlak Vergisi ile ilgili soruları cevaplıyoruz... 


Ecevit Şenol’dan zinde 


Çocukluğunu kim daha çok özlerse 


Sağa kayan Avrupa Türkiye’yi dışlar mı 


Dış borç ile yaşadığımızdan Ayşe Hanım Teyzemin haberi yok 


</TEXT>
</DOC>
