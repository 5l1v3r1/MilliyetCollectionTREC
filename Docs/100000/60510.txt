<DOC>
<DOCNO> 60510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/04/spor/spo06.html </URL>
<DATE> 2002/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor’dan Cavcav’a suçlama 
</HEADLINE>
<TEXT>

Yeşil - Kırmızılı yönetim, bir maçlık saha kapatma cezasının arkasında Gençlerbirliği Başkanı’nın bulunduğunu ileri sürdü 
     PROFESYONEL Futbol Disiplin Kurulu’nun PFDK verdiği bir maç saha kapatma cezası Diyarbakırspor’u çileden çıkardı. Basın Sözcüsü Naci Sapan, Fenerbahçe maçında hiçbir olay yaşanmamasına rağmen saha kapatma cezası verilmesinin yanlı karar olduğunu savundu ve "Fenerbahçeli yöneticiler bize misafirperverlikten dolayı teşekkür mektubu göndermişti" dedi. 
     GENÇLERBİRLİĞİ Başkanı İlhan Cavcav’ın kararda büyük etkisinin olduğunu da iddia eden Sapan, sözlerini şöyle sürdürdü "Cavcav bu konuda çok açıklama yaptı. İkinci yarıdaki Gençlerbirliği maçı öncesi bu haksız cezanın bize verilmesinin nedeni bellidir. Bu türdeki kararlar ligi şaibe altında bırakır. Cezaya itiraz için Tahkim Kurulu’na başvuracağız." 
     



 SPOR 























</TEXT>
</DOC>
