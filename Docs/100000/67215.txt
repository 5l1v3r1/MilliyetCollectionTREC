<DOC>
<DOCNO> 67215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/yazar/akyol.html </URL>
<DATE> 2002/02/12/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Suudiler, İran ve Türkiye 
</HEADLINE>
<TEXT>

     BBC televizyonunda Tim Sebastian'ın "Hardtalk" adlı programında, dolar milyarderi Suudi Prensi Al Waleed bin Talal konuşuyor. 
     Yani Talal oğlu El Velid... 
     Ceketli, kravatlı, güleryüzlü, 35'lerinde bir prens... 
     İnsan hakları gibi konularda Sebastian sıkıştırdıkça Al Waleed diyordu ki 
     - Sayın Batı dünyası Biz müttefikiz ama ayrı, özgün bir kültürümüz var, buna saygı duyun 
     Sebastian, programlarına iyi hazırlanan bir TV gazetecisi... Al Waleed'in bir gazetede çıkmış "ifade hürriyetini daha da genişleteceğiz" şeklindeki sözlerini aktardı. Al Waleed inkar etmedi 
     - Evet, Anayasa'ya uygun olmak şartıyla... Bizim Anayasamız Kuran'dır... 
     Al Waleed'e göre, "Suudi rejiminde insan hakları ihlalleri olduğu iddiası tamamen yalandır". Rejim, Suudi halkın egemenliğine çok önem vermektedir Ama bunun illa seçimlerle, partilerle ortaya konulması şart değil 
     Vesaire... 
     
     AL WALEED'İN sözlerinde en çok ilgimi çeken "modernleşme"yi savunmasıydı Bakın işte, halkın hayat seviyesi, eğitim ve sağlık düzeyi nasıl yükseliyordu... 
     Doğrudur... Petrol gelirleri Suudi rejiminde halkın hayat seviyesini yükseltmiştir. Türkiye'de bile benzeri az olan teknik enstitüler, laboratuvarlar vardır. Gecekondu yoktur... 
     Al Waleed, İran'a da dokunduruyordu Batı, Suudi rejimi İran'la karıştırmamalıydı. 
     Bu da doğrudur Halk ayaklanmasıyla kurulan İran rejiminde, çok kısıtlı çerçevede de olsa halkın katıldığı seçimler vardır, parlamento vardır, muhalif aydınlar vardır. Petrol, devletindir. 
     Aşiret isyanıyla kurulan Suudi rejimi ise bol paralı bir aşiret idaresidir. 
     Mesele dinle, İslamla, Kuran'la, mezhep farkıyla ilgili değildir, sosyolojik ve politiktir. 
     
     MODERNLEŞMENİN eğitim, ticarileşme, kentleşme gibi ekonomik ve sosyal dinamikleri bir "orta sınıf toplumu" yaratır... İtaatkar köylülük sona erer, kişiliğini kazanan insanlar artık hak ve hürriyetlerini talep ederler. Demokrasi zorunlu hale gelir. 
     İran'daki güçlü liberal reform dinamiğinin altında siyasi bakımdan "halkın katıldığı seçimler", sosyolojik bakımdan eğitimli "orta sınıf"ın güçlenen demokrasi talebi vardır. 
     Çin'de de, ekonomik liberalleşmenin ardından, siyasi liberalleşme kaçınılmaz olacaktır. 
     Suudiler, petrol geliriyle halkı belli bir maddi tatmin düzeyinde tutuyor... Oluşmakta olan 'orta sınıf'ı hanedana bağlayan çıkar ağlarının örülmüş olması da şimdilik işe yarıyor... 
     Ama maddeten "orta sınıflaşan" bütün toplumlarda biraz sonra siyasi ve kültürel talepler başlar ve önüne geçilemez... 
     Ya aklı başında davranıp demokrasiye geçersiniz... Veya kendi elinizle devrimci ayaklanmalara, çatışmalara, kana yol açarsınız Çin için de, İran içinde de Suudiler için böyle 
     Türkiye Cumhuriyeti, en az 150 yıllık derinliği olan bir hukuk, idare ve eğitim modernleşmesi birikimine sahiptir. Eksiklerine rağmen, demokrasi ve orta sınıflaşma konusunda bütün İslam dünyasının, hatta bütün bölgenin en gelişmiş ülkesidir. 
     Onun için, Türkiye Doğu - Batı arasında 'köprü'den öteye bir sentez, bir 'model'dir... 
     
     







Suudiler, İran ve Türkiye 


Serbest bölge 


Derviş'in Irak kaygısı 


İstanbul toplantısı Batı'yla İslam uzlaşacaksa... 


Türkiye galası 


Meclis göreve 


İkinci öğretime de karşı çıkmıştık 


Forum ile yeni bir süreç başlıyor 


Alaturka bir casusluk öyküsü 


Bankalar ve yatırımcılar’ 


Enron, Mavi Akım, Bakü - Ceyhan ve Rus mafyası 


TESEV'in yolsuzluk araştırması 


Japon otomotivcilerin yoğurt yiyişi 


Bankaları yasa’ değil formül’ kurtarıyor 


Gümrüklerde dün rüşvet alınamadı 


</TEXT>
</DOC>
