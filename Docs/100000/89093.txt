<DOC>
<DOCNO> 89093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/ekonomi/eko05a.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yedi ay sonra 10 binin altı 
</HEADLINE>
<TEXT>

Devlet Bakanı Derviş’in işler iyi gitmiyor" şeklindeki açıklaması, piyasaları rahatsız etti. Borsa 7 ay sonra 10 bin puanın altına inerken, dolar 1 milyon 480 bin lira ile yılın en yüksek değerine ulaştı 
     ORHAN TEKEOĞLU 

     Koalisyonda AB konusunda son günlerde meydana gelen uyumsuzluk ve Başbakan Bülent Ecevit’in sağlık sorununa yönelik endişelerin yanısıra, Devlet Bakanı Kemal Derviş’in hafta sonunda Şile’de Ekonomistler Platformu’nda yaptığı konuşmada, işlerin iyi gitmediği yönündeki açıklaması piyasaların moralini bozdu. 
     Dün de Merkez Bankası Başkanı Süreyya Serdengeçti’nin erken seçim tartışmalarının para politikalarını olumsuz yönde etkileyeceği yönündeki uyarısı da endişeleri artırdı. 
     Borsa yedi aylık aradan sonra ilk kez 10.000 puanın altına inerken, dolar yılın en yüksek değerine çıktı. 
     Uzun süre 10.000 puanın altına inmemek için direnen borsa, Derviş’in "İşler iyi gitmiyor" açıklamasına sert tepki verdi. Gün içinde 9.769 0.66 cent puana kadar inen endeks günü yüzde 2.8’lik düşüşle 9.866’dan kapattı ve 1 Kasım 2001’den bu yana en düşük düzeyine geriledi. 
     
     Dolar yılın en yüksek değerinde 
     Dünkü gelişmelerden etkilenen dolar bankalarası piyasada 1 milyon 480 bin lirayı görürken yılın en yüksek değerine çıktı. Dolar serbest piyasada da haftasonuna göre 23 bin lira artarak 1 milyon 480 bin liraya çıktı. Bono fizleri de 2 puanlık artışla yüzde 65’e yükseldi. 
     
     Sürprizler yaşayabiliriz’ 
Oktay Aydın İnter Yat. Gn. Md. 
     Uzunca bir süredir iyimser gelişmeleri satın almayan borsa, son gelişmelerle birlikte yönünü iyice aşağıya çevirdi. Yüklü kredi pozisyonlarının bulunmaması aşağı doğru gidişi sınırlıyor. Öte yandan fiyatlar çok ucuzlamış durumda. Ankara’dan gelecek pozitif haberlerle bu piyasa hiç beklenmeyen anlarda sürpriz de yapabilir. 
     
     Siyaset ön plana çıktı’ 
Ali Güler Değer Menk. Borsa Sor. 
     Borsada h l büyük çaplı bir panik yaşanmadığı görülüyor. Bunun nedeni ekonominin şubat krizinden bu yana en iyi göstergelere sahip olması. Ama piyasalarda kan kaybı da sürüyor. Tekrar 10.300 direnci kırılmadığı sürece borsada yeni bir yükseliş trendi beklememek lazım. Belirsizlik sürerse endeks 8.650 desteğine kadar çekilebilir. 
     



 EKONOMİ 






















</TEXT>
</DOC>
