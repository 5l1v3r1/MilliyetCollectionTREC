<DOC>
<DOCNO> 80461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/guncel/gun10.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Atış poligonunda patlama 3 ölü 
</HEADLINE>
<TEXT>

     ANKARA Milliyet 

     Jandarma Genel Komutanlığı’nın Sincan’daki Atış Poligonu’nda, Güneydoğu’ya gönderilmek üzere bir TIR’a mühimmat yüklenirken patlama meydana geldi. Olayda iki er ve TIR şoförü yaşamını yitirdi. Biri astsubay olmak üzere beş asker de yaralandı. 
     Jandarma Genel Komutanlığı’ndan yapılan açıklamaya göre, olay dün saat 11.45 sıralarında Sincan Ziir’de bulunan mühimmat deposunda meydana geldi. Bir TIR’a askeri mühimmat yüklenirken, ilk belirlemelere göre teknik arıza nedeniyle bir muhimmatın infilak etmesi sonucu patlamanın meydana geldiği kaydedildi. Patlama sırasında yükleme yapan Jandarma Onbaşı Mural Al, Jandarma Er İlker Akkaya ve TIR şoförü İlhan Siber olay yerinde yaşamını yitirdi. Patlamada Jandarma Başçavuş Kubilay Yüksel, Jandarma Ordudonatım Astsubay Çavuş Kaan Akdağ, Jandarma Onbaşı Muammer Şenol, Jandarma Er Mehmet Aktaş, Jandarma Er Ahmet Akgül yaralandı. Yaralılar, askeri hastanelerde tedavi altına alındı. 
     



 GÜNCEL 

















</TEXT>
</DOC>
