<DOC>
<DOCNO> 92810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/29/yazar/sazak.html </URL>
<DATE> 2002/06/29/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Ankara takvim vermeli 
</HEADLINE>
<TEXT>

     AB’den yıl sonuna kadar müzakerelere başlama takvimi’ isteyen Ankara nedense aynı şeyi erken seçim’ konusunda yapmaktan kaçınıyor. 
     Başbakan Ecevit’in iki ay sonra katıldığı DSP Grubu’nda verdiği görüntü piyasalardaki güven ve istikrar’ beklentisine katkı yapmak bir yana belirsizliği’ biraz daha artırdı. Türkiye bu şekilde yönetilemez Ülkenin kredi notunu durağan’a çeviren yabancı analistler, hükümetin bu şekilde devam etmesindeki güçlükleri sorgulamaya başladılar. Döviz ve faizin yörüngeden çıkmasında Ecevit’in rahatsızlığı önemli etken. Başbakan iyileştim’ dese de Başkent Üniversitesi Hastanesi hekimleri dışında bu tanı’ya katılanların yüzdesi günden güne düşüyor. 
     Başbakan da, davranışlarıyla kamuoyunda oluşan iş göremez’ yargısına katkıda bulunuyor. 
     Ne yapılmalı 
     Yaz tatiline giren TBMM, eylül başında toplanarak 2003 baharını geçmeyecek bir tarihte seçim kararı alabilir. 
     Türkiye’de zaten parlamentolar beşinci yılı tamamlayamıyor. 
     18 Nisan 1999 seçimleriyle oluşan Meclis gelecek yıl dördüncü yılını tamamlamış olacak. Dolayısıyla bir erken seçim’den söz edilemez, geleneksel seçim takvimi uygulanıyor demektir. 
     Sonbaharda TBMM’de seçim kararı alınırsa belirsizlik’ ortadan kalkar ve gündemi tıkayan sorunların çözümüne geçilir. 
     Bunlar nelerdir 
     Öncelikle Türkiye’nin ulusal program’ haline getirdiği AB hedefinde sonuca gidilmesi. Kopenhag zirvesine dönük hazırlıkların tamamlanması. İdam, Kürtçe yayın ve eğitim gibi düzenlemelerin yapılması. 
     Siyasi Partiler ve Seçim yasalarının değiştirilmesi. 
     2002 yılı bu şekilde tamamlanırsa 2003 Ocak ayından itibaren de 3 aylık seçim takvimi işletilir. 
     Böylece yorgun kadrolar’ gider, parlamento kendini yeniler, halkın tercihleri doğrultusunda daha enerjik bir yönetim işbaşına gelir. 
     İyi ama kim gelecek 
     Gelecek konusundaki en büyük tereddüt bu soruda gizlidir. 
     Anketler Tayyip Erdoğan’ın AKP’sini birinci parti gösteriyor. AKP’nin oyları yüzde 20’nin üzerinde. DYP ve CHP barajı aşabilen partiler. 
     Kamuoyunda gelecek vaat eden isimler arasında Cem - Derviş ikilisi öne çıkıyor. Özellikle Ecevit sonrası’ DSP yapılanmasında bu isimlere şans tanınmasına toplum sıcak bakıyor. 
     Ecevitler’in ise - Rahşan Hanım direniyor - henüz seçenek oluşturma noktasında olmadıkları kesin. Seçim, DSP liderliği kadar ANAP hatta MHP’yi de ürkütüyor. Ekonomik kriz ve işsizliğin faturası koalisyon partilerine kesilecek. Baraj korkusu, seçimi engelliyor. 
     Ancak korkunun ecele faydası yok. 
     Zamanında demokratik seçenekler oluşturulamazsa toplum, sazlı sözlü kumpanyalar’ın şehir şehir dolaşarak iktidara talip olmaları gibi şizofrenik’ çözümlere kayabilir. Aldatılır 
     Sayın Ecevit’e tarihi bir görev düşüyor. 
     Onursal liderliğe çekilerek, ülkeyi geleceğe hazırlamak 
     Bunu yapmak çok mu zor 
     
     







Avrupa ve halk 


Gelin, dalgamızı geçelim... 


Koç Müzesi... 


TESEV’in araştırması 


Biz boşuna mı çalışıyoruz 


Güçlü hükümet seçimden nasıl çıkar 


Firavunlar yok 


Öğrenciler hata yapmayagörsün 


Hayat avuçlarımızın içinde... 


Yılın ilk yarısı 


Devletin malına sahip çıkmak... 


Ankara takvim vermeli 


Karamehmet neden para koymadı 2 


Suyumuzu niye kestiler 


Dolar çökmese 1.743.000 lira idi 


</TEXT>
</DOC>
