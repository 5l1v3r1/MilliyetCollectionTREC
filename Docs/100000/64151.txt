<DOC>
<DOCNO> 64151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/son/soneko06.html </URL>
<DATE> 2002/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
TEB - Citibank ortaklık görüşmeleri "buzdolabında"... 
</HEADLINE>
<TEXT>

     Türk Ekonomi Bankası TEB Yönetim Kurulu Başkanı Yavuz Canevi, Citibank ile ortaklık görüşmelerinde bir gelişme olmadığını belirterek, ''Hala öyle buzdolabında duruyor'' dedi. 
     TEB Yönetim Kurulu Başkanı Yavuz Canevi, ''Citibank ile görüşmenin sonuçları bu yıl içinde belli olur mu '' sorusu üzerine şunları kaydetti 
     ''Hiç bilemiyorum. O artık bizim için önemli değil. Bir yerde biz kendi yolumuza devam ediyoruz. Gördüğünüz gibi TEB, kendi başına ayakta durabilen bir banka. BDDK'yla da bir ilgimiz yok. Onun için Kentbank'tan da 20-21 şube alarak 75. yılda 75 şube sloganıyla yolumuza devam ediyoruz.'' Her iki bankanın şu anda birbirini incelemesinin de söz konusu olmadığını belirten Canevi, ''Şu ortamda olay sadece BDDK'ya konsantre olmuş durumda. Herkes BDDK'nın operasyonunu bekliyor. O bir bitsin ondan sonra önümüzü göreceğiz'' diye konuştu. 
     Yavuz Canevi, başka bir bankayla ilgilenip ilgilenmedikleri yönündeki soru üzerine de, şu anda somut birşey olmadığını ifade ederek, ''Dediğim gibi BDDK'nın bankacılık operasyonu bittikten sonra önümüzü görebileceğiz. O zaman tabii herşeyle ilgileniriz'' dedi. 
     






</TEXT>
</DOC>
