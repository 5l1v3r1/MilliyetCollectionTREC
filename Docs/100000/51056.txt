<DOC>
<DOCNO> 51056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/yazar/guclu.html </URL>
<DATE> 2001/11/07/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Bir öğrencinin umudu nasıl yok edildi 
</HEADLINE>
<TEXT>

     Cahit Çilesiz, geçen yıl lise 1'inci sınıfta öğrenim görüyordu. Müzik'ten not yükseltme sınavına girdi. Karne notu 65'ti. Yükseltme sınavından da 65 aldı. Oysa sınavı çok iyi geçmişti. Cevap anahtarının bir kopyasını eve getirdiği için soruları tek tek gözden geçirdi. Anlaşıldı ki 15 puanlık 9 soruya sıfır puan verilmiş. Hemen öğretmeniyle kontakt kuruldu. Dalgınlığına geldiğini, cevapların doğru olduğunu ve puanın yükseltilmesi gerektiğini söyledi. Bunun üzerine İzmir Milli Eğitim Müdürlüğü'ne dilekçe verildi. Aliağa'da bir komisyon oluşturuldu ve 65 olan sınav notu 80'e yükseltildi. 
     Bu gelişmelerden sonra İzmir Milli Eğitim Müdürlüğü bakanlığa durumu anlatan bir yazı yazdı ve gelecek emre göre hareket edeceğini bildirdi. Gelen cevap Bu aşamadan sonra bir şey yapılamaz. Bunun üzerine veli İzmir İdare Mahkemesi'ne başvurdu. Bu kez İzmir Karataş Lisesi müzik öğretmenlerinden oluşan ayrı bir komisyon kuruldu ve bu komisyon Aliağa'daki komisyonun aksine 9 soruya sıfır puan verdi. Bir üst mahkemeye başvurularak Aliağa'daki komisyonun ve öğretmenin dinlenmesi istendi. Ama üst mahkeme durumu ciddiye almayarak davayı reddetti. 
     Baba Muzaffer Çilesiz'in çocuğuyla ilgili özetlediği durum bu. Türkiye'de hukuki yollar tıkandı diyor. Geriye kala kala Avrupa İnsan Hakları Mahkemesi kaldı. Bakalım bu süreç ne zaman başlayacak .. 
     Peki Cahit, Müzik'ten 65 değil de eğer 80 alsaydı ne olacaktı 2.48 olan not ortalaması 2.50'ye yükselecek ve şu anda lise 1'i yeniden okuyor değil, lise 2'ye devam edecekti... 
     Olay sadece Cahit ile sınırlı kalsa bir hatadır olmuştur deyip geçersiniz. Ama aynı durumda binlerce öğrenci var. Mühendisliği düşünen ve bir daha hiçbir zaman Müzik dersi almayacak olan bir öğrencinin hayatı işte böyle birkaç puan yüzünden yok olup gidiyor. Ve işin garip tarafı bu sistemi yaratanlar hala koltuklarında oturuyor .. 
     
Kazandı belgesi ile ortada kaldılar      ÖSYM eskiden ciddi bir kurumdu. Ama YÖK'le birlikte o da tartışmalı bir hale geldi. Eskiden verdiği belgelerin bir kıymeti vardı. Artık ciddiye alan olmuyor. İşte son örneği ÖSS kılavuzuna İtalyan üniversitelerini de aldı. Öğrenci yerleştirdi. Ama öğrenciler gidip okuyamıyor. 
     Öğrencilerin önüne bin tane mazeret konuluyor. Hiçbirinin de tutarlılığı yok. Aynı hatanın yüzde birini öğrenci yapmış olsaydı. Yanmıştı. Tüm öğrencilik hakları ellerinden alınır ya da sınavı iptal edilirdi. Oysa, YÖK ve ÖSYM öğrencileri kapı kapı gezdirip mağdur etmenin ötesinde soruna çözüm getirici bir adım atamıyor. Bu YÖK ve ÖSYM mi gençlerin geleceğine yön verecek Bunlar mı dershaneye olan bağımlılığı azaltıp, sınavsız üniversite modelini hayata geçirecekler .. 
     
Kriz eğitimi vurmayacak      Kamu kurumlarına personel alımı eğitim ve sağlık dışında donduruldu. Her açıdan eleştirdiğimiz hükümetin aldığı bu önemli karar, henüz her şeyin hepten bitmediğinin bir göstergesi. Ama bir de ortaya takvim koyarlarsa, yüz binlerce genci rahatlatmış olacaklar. Hangi tarihte, hangi branşlardan, hangi fakültelerin mezunu kaç öğretmen alınacak Maliye ve Milli Eğitim bakanlıkları bir araya gelip bu sorunun cevabını bir an önce vermelidir .. 
     
     







İran ve Türkiye 


İsveçlilerle... 


Ürdün’den de asker istenmiş 


MHP'de 'iade-i itibar' sorunu 


Şarbondan sonra çiçek 


Bir öğrencinin umudu nasıl yok edildi 


KDV indirimi lobisi ihtiyatlı karşılandı 


Aşkın ömrü kaç yıl 


Bedel herkes için ağır... 


Meclis uyanmaya başlıyor mu 


"Komünist " 


Size birkaç parça mevduat satalım 


Yalan ve hakikat 


Yaşadık... Ondüle ve cila makinesi ucuzladı 


</TEXT>
</DOC>
