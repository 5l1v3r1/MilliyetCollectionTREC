<DOC>
<DOCNO> 53815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/ekonomi/eko08.html </URL>
<DATE> 2001/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Zordaki Kardemir’in işi fitre ve zekata kaldı 
</HEADLINE>
<TEXT>

Karabük Tiacret ve Sanayi Odası Başkanı Kemal Aydın, 30 milyar lira ile Kardemir’e zekat kampanyası açtı 
     ERGÜN BAŞKAYA Karabük DHA 

     Kardemir AŞ’nin içinde bulunduğu ekonomik krizden bir türlü kurtulamaması Karabük il genelinde her geçen gün sıkıntıları artırıyor. 160 milyon dolar borcu bulunan Karabük Demir Çelik Fabrikaları’nın kurtarılması için Karabük Ticaret ve Sanayi Odası Meclis Başkanı Kemal Arslan, fitre ve zekat verilmesini istedi. 
     Arslan, Kardemir’e "Karabük il genelinde yaşayan herkes bu sene İslam dininin şartlarına göre vermekle yükümlü oldukları fitre ve zekatları Kardemir’e bağışlasınlar. İnanıyorum ki insanlar samimi olsunlar, zekatlarını tam olarak verirlerse 500 - 600 trilyon lira tutarında bir meblağ ortaya çıkar. Ben bu olayı başlatıyor ve bu sene vermekle yükümlü olduğum 30 milyar lira tutarındaki zekatımı Kardemir AŞ’ye veriyorum’’ diye konuştu. 
     Kardemir AŞ Genel Müdür Yardımcısı Dursun Yaman ise konu hakkında herhangibir açıklama yapmayacağını belirtti. 
     Karabük İl Müftüsü Hanif Burun ise zekatın fakir şahıslara verilmesi gerektiğinin altını çizerken, "Kurum, kuruluş veya müesselere zekat verilemez’’ dedi. 
     



 EKONOMİ 























</TEXT>
</DOC>
