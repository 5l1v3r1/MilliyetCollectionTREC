<DOC>
<DOCNO> 55657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/son/sondun16.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da işsizlerin sayısı artıyor 
</HEADLINE>
<TEXT>

     Almanya'da işsizlerin sayısının Kasım ayında bir önceki aya göre 63 bin 500 artarak, 3 milyon 778 bin 900'e yükseldiği bildirildi. 
     Nürnberg kenttinde bulunan Federal Çalışma Dairesi'nin Başkanı Bernhard Jagoda, bugün yaptığı açıklamada, işsizlerin sayısının Kasım ayında, geçen yılın Kasım ayına göre 143 bin 700 artığına dikkati çekti. 
     Almanya'daki konjonktürün gerilemesinden dolayı Aralık ayında işsizlerin sayısının 4 milyona ulaşabileceğini belirten Jagoda, ancak 2002 yılının yaz mevsiminden itibaren konjonktürde canlanma 
     beklendiğini söyledi. 
     Dünya konjonktüründeki genel zayıflamanın özellikle Almanya'nın batısındaki eyaletlerde etkili olduğunu kaydeden Jagoda, bu eyaletlerde işsizlerin sayısının Kasım ayında bir önceki aya göre 55 bin artarak 2 milyon 467 bin 700'e, doğudaki eyaletlerde ise 8 bin artarak 1 milyon 321 bin 200'e yükseldiğini belirtti. 
     Jagoda işsizlik oranlarının da ülkenin batısındaki eyaletlerde yüzde 7,4, doğudaki eyaletlerde ise yüzde 16,9 oranında olduğunu söyledi. 
     






</TEXT>
</DOC>
