<DOC>
<DOCNO> 54409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/son/sontur10.html </URL>
<DATE> 2001/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD Başkanına tepki "Yunan ağzıyla konuşma" 
</HEADLINE>
<TEXT>

     Türk Sanayicileri ve İşadamları Derneği TÜSİAD Yönetim Kurulu Başkanı Tuncay Özilhan'ın ''Türkiye'nin Sayın Denktaş'ın uzlaşmaz tutumunu desteklemesini de doğru bulmuyoruz'' ifadesi, TÜSİAD'ın uzun yıllar Divan Başkanlığı'nı yapan duayeni Aydın Bolak'ın tepkisine neden oldu. 
     Aydın Bolak, Özilhan'ın Avrupa Birliği AB -Türkiye Karma Parlamento Komisyonu heyetiyle dünkü görüşmesi sırasında dile getirdiği açıklamalarının, TÜSİAD Topluluğu'nun mu, Başkan'ın düşüncesi mi olduğunu bilmediğini ifade ederek, şöyle dedi 
     ''TÜSİAD'ı bağlayacak bir beyanın, üyelerin çoğunluğunun kabul edeceği bir beyan olması lazım. Bu sağlandı mı bilmiyorum. Uzlaşmaz tutum ağır bir itham. Aynı şeyi Yunanlılar da söylüyor. Kıbrıs'ın bağımsızlığı için bunca sene uğraşan liderin tutumunun uzlaşmazlığı nedir Uzlaşsa ne olacak Kıbrıs'taki Rumlarla, Yunanlılarla dostluk mu tesis edilecek. Kıbrıs'ın teslimine evet mi diyecek. Klerides'i Kıbrıs'ın tek temsilcisi kabul ederseniz uzlaşılmaz bir şey kalmaz.'' Bolak, Türkiye'nin de Denktaş'tan farklı düşünmediğine işaret etti. 
     






</TEXT>
</DOC>
