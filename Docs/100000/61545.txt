<DOC>
<DOCNO> 61545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/yazar/civaoglu.html </URL>
<DATE> 2002/01/10/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
3. Milenyumda Ordu 
</HEADLINE>
<TEXT>

     Dün Genelkurmay'daki davette şu soru kafaları kurcalıyordu 
     "Genelkurmay Başkanlığı SAREM adlı fikir üretim platformunu, İngilizcesiyle think tank'i neden kurdu 
     Gerek duyduğu projeler için ABD'de olduğu gibi neden bizdeki bağımsız sivil kuruluşlar olan think tank'lere ısmarlama yolunu seçmedi " 
     Başında eski Dışişleri Bakanlığı Müsteşarı ve önemli postlarda görev yapan eski Büyükelçi Özdem Sanberk'in bulunduğu Türkiye Ekonomik ve Sosyal Etüdler Vakfı TESEV köklü ve saygın bir kurumdur. 
     Acaba... 
     TÜSİAD'la, özel kesimle fazla dirsek temasında gibi mi göründü 
     Öyle bakılmışsa... özel kesimden çok devlet ağırlıklı bir saygınthink tank kurumu da var. YÖK bağlantılı kısa adı SAEMK olan Stratejik Araştırma ve Etüdler Milli Komitesi önemli yayınları olan ciddi bir think tank.Emekli Hava Korgeneral Erdoğan Öznal tarafından yönetiliyor.Öznal'ın Genelkurmay'daki son görevi de stratejik araştırmalardı. 
     Bu ikisi gibi diğer bazı kurumlar da biliniyor. 
     SAREM'in bizlere yani medyaya tanıtımı, orada söylenenler, Orgeneral Kıvrıkoğlu'nun Fenerbahçe'nin yeni antrenörünü değerlendirmesine kadar sütunlarda, sayfalarda yer aldı. 
     Ama şu soru hala "resmen" cevapsız 
     "Peki neden Genelkurmay öncülüğüyle SAREM adlı think tank " 
     
Generallerin evrimi      Oysa önceki günkü bütün görüntülerin ardında sezdiğim söylemlerin satır aralarından okuduğum cevap "generallerin" evrimidir. 
     SAREM yeni milenyumda Silahlı Kuvvetler'in demokrasi dili olacak. 
     Osmanlı'da ve sonra Cumhuriyet Türkiyesi'nde ordunun ağırlığı yadsınmaz gerçektir. 
     Ama bu gerçeğin dile getirilişi demokrasi sürecinde değişmekte. 
     Dil önce ihtilaldi... 
     Sonraları muhtıra ve mektup... 
     Ve onlar artık geride kaldı. 
     Anayasal meşru platform olan Milli Güvenlik Kurulu, artık askerin görüşünü hiyerarşik eşitlikte sivil iktidarlarla paylaştığı kurumdur. 
     Ancak bu platform, yeni milenyumda artık dar gelmekte. 
     Çünkü, askerin kaygılarının, yaptığı araştırmaların, önerdiği formüllerin, MGK duvarları arasında kalması yeterli olmuyor. 
     Devleti ve orduyu yönetenlerin çok üstünde bir konuma gelen kamuoyu, müthiş bir rüzgar. 
     Kişiler ve kurumlar kamuoyu rüzgarlarını göğüslerken aşınıyor. 
     
Generallerin sürtünme katsayısı      Son yıllarda komutanlar ve kurum olarak ordu bu sürtünme katsayısını üstlerinde giderek daha fazla hissetmeye başladılar. 
     Duyarlı konularda, asker kesiminin Türkiye stratejik güvenliği açısından sakıncalı bulduğu görüşler tartışmalar gündemine taşındı... Ve taşınmakta. 
     Söz gelişi... 
     Kıbrıs... 
     AB ile uyum yasaları bağlamında "ana dil" söylemi ve TV - radyo yayını gibi türevleri. 
     İrtica ve irticanın maskeli dokunulmazları. 
     Ulusdevlet'in korunabilmesi. 
     AB Ordusu... 
     Vs. 
     Bunlar ve benzeri konularda başka başka think tank'ler, dernekler, vakıflar, hatta siyasi partiler tarafından kamuoyunun oluşturulması karşısında, sadece MGK'nın kapalı kapıları ardında görüş dile getirmek yeterli olmuyor. Kamuoyuna başka gerçeklerin de anlatılması gereği duyuluyor. 
     Hiçbir gerçek "tek" değildir ki... 
     Ayrıca... 
     Yeni milenyumda strateji saptamaları da artık Genelkurmay Tarih ve Stratejik Etüd Başkanlığı gibi bir alt üniteye bırakılamayacak kadar girift, derin ve ufuklu... 
     İzlenimlerime göre işte SAREM'in temel gerekçeleri bu ikisi... Yani 
     "Türkiye'nin stratejik yararları için tarihin, bugünün ve yarınların aynalarından süzülecek" dosyaları üretmek... Ve bunları komutanları siyasi tartışmalara taraf olmaktan çıkartarak, doğrudan yayınla ve açıklamalar yaparak, medyada tartışarak kamuoyuyla paylaşmak. 
     Subaylarının 5 bininden fazlası mastır ya da doktoralı olan bir camia 3. milenyumda demokrasiyle dansın uyumunu yansıtıyor. 
     
     







Arap ve Osmanlı 


Washington’dan 


Derviş'in resti 


Ulusal güvenlikte siville askerin işbirliği... 


İlaç doları açtı 


3. Milenyumda Ordu 


Üç kapı üç kilit 


Gaz Ucuz mu olsun, pahalı mı 


Mesele Saddam değil, ama... 


Sermaye Piyasası’na geçit yok... 


Bankalar Yasası kime ne getirecek, ne götürecek 


Seçim sonucuna uyulur, ama... 


Karayalçın ne yapacak 


Atıl havaalanları ve Türkjet 


Tüketici kredisi borçluları dertlerine çare arıyor 


Çörtük’ten para kaçırmak için İngiltere’ye sığındık 


</TEXT>
</DOC>
