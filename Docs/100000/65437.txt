<DOC>
<DOCNO> 65437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/son/sontur09.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrenciler okullarda "chat" yapabilecek 
</HEADLINE>
<TEXT>

     Milli Eğitim Bakanlığı, okullardaki "Bilgi Teknolojisi" sınıflarının, yani bilgisayar sınıflarının daha işlevsel hale getirilmesine ilişkin genelge yayımladı. 
     Bakan Bostancıoğlu bilgi teknolojisi sınıflarının daha işlevsel hale getirilerek, şu konularda önlemler alınması talimatını verdi 
     -Bilgisayar sınıfları teneffüslerde de açık bulundurularak, öğrencilerin kullanımına sunulacak, -Her öğrencinin bilgisayar etkinliklerini içeren dosyalar ayrı ayrı tutulacak ve bu çalışmalar müfettişlerce izlenecek, -Öğrenciler bilgisayar arkadaşlığı konusunda teşvik edilecek, -Bilgisayar kullanımında başarılı olan öğrenciler okul idarecileri ve öğretmenler tarafından ödüllendirilecek, -Bilgisayar bilgisini kapsayan bilgi yarışması yapılacak, Yetkililer, bilgisayar sınıflarının hafta sonları da dahil olmak üzere sürekli açık tutulacağını, böylece öğrencilerin hem bilgisayarı öğreneceklerini, hem dersleri konusunda araştırma yapabileceklerini hem de kendilerini çeşitli konularda geliştirme fırsatı bulacaklarını belirttiler. 
     Yetkililer, genelgede yer alan "bilgisayar arkadaşlığı" ifadesinin, öğrencilerin arkadaşlarıyla "chat" yapabilmeleri anlamına geldiğini kaydettiler. 
     






</TEXT>
</DOC>
