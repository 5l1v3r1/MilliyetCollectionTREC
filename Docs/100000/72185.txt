<DOC>
<DOCNO> 72185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/son/sonspo06.html </URL>
<DATE> 2002/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidolu Kings, Chicago'dan galibiyeti kaptı kaçtı 103 - 107 
</HEADLINE>
<TEXT>

     ABD Profesyonel Basketbol Ligi NBA'de Batı Konferansı Pasifik Grubu lideri Sacramento Kings, Doğu Konferansı Merkez Grubu sonuncusu Chicago Bulls'u deplasmanda 107-103 yendi, oyunda 20 dakika kalan Hidayet Türkoğlu, 6 sayı attı. 
     Chicago'daki maçta 5 şuttan 2'sini değerlendiren Hidayet ayrıca 2'si savunma 2'si hücum olmak üzere 4 ribaund aldı. 
     Bulls'la yaptığı son 6 maçı da kazanan Kings'de Predrag Stojakoviç 29 sayı, Chris Webber 26 sayı, 11 ribaund, Vlade Divac 14 sayı, 14 
     ribaund gerçekleştirdi. 
     Maçtan önce antrenör Bill Cartwright ile 3 yıllık sözleşme imzalayan Bulls'da ise Jalen Rose, takımını galip getirmek için yoğun çaba harcadı. Toplam 35 sayı kaydeden Rose, 13 ribaundla bu sezon yüksek ribaundlu maçını çıkardı ancak bu performansı galibiyete yetmedi. Bulls'da Eddy Curry, skora 17 sayı eklerken ''Çaylak'' Tyson Chandler, 12 sayı, 12 ribaundla hem 2. kez ''double-double'' yaptı hem de 5 blokla kariyerinde bir maçtaki en yüksek sayısına erişti. 
     Doğu Konferansı Atlantik Grubu ikincisi Boston Celtics, 5. 
     sıradaki Washington Wizards'ı deplasmanda 104-99 yendi. 
     16'sı 4. çeyrekte olmak üzere Paul Pierce, 37 sayı kaydederek bu 
     sezon 25. kez 30 sayının üstüne çıktı. Pierce, ayrıca takımda en fazla 9 ribaund alan oyuncu oldu. Bu sezon 2. kez üst üste 5. galibiyetini alan Bulls'da Antonie Walker ve Tony Delk 19'ar sayı üretti. Son 16 maçta 13 -bunların 7'si 9 maçtır sakatlığı nedeniyle oynayamayan Michael Jordan'ın olmadığı maçlarda yenilen Bulls'da ise Richard Hamilton 31, Courtney Alexander 24 sayı kaydetti. Sonuçlar şöyle 
     
     
Washington Wizards-Boston Celtics 99-104 Atlanta Hawks-Golden State Warriors 121-96 Memphis Grizzlies-Utah Jazz 79-78 Minnesota Timberwolves-Los Angeles Clippers 99-108 Chicago Bulls-Sacramento Kings 103-107 Dallas Mavericks-Seattle Supersonics 119-108 Denver Nuggets-San Antonio Spurs 78-93 
     






</TEXT>
</DOC>
