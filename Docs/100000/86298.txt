<DOC>
<DOCNO> 86298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/spor/spo06.html </URL>
<DATE> 2002/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Herkesin ilk favorisi 
</HEADLINE>
<TEXT>

Harika bir orta saha ve rüya gibi-Saviola’nın takıma girmediği-bir forvet. Arjantin çok seçenekli kadrosuyla bir numaralı favori. Ama onların da sıkıntıları yok değil 
     Mehmet Demirkol 

     Çaresizlikten Chamot’nun bile çağrıldığı bir savunma. En iyilerinin Ayala ve Samuel olduğu bir hat. Arjantin’in savunması takım ortalamasının çok altında. 4 yıl önce Owen’ın o muhteşem golü atmasında, sonra da Bergkamp’ın muhteşem sayısında bu oyuncuların becerileri çok önemliydi ama Chamot ve Ayala’nın yetersizlikleri de bir o kadar etkindi. Hem de o zaman kalede dünyanın en iyilerinden biri, Roa vardı, bugün ise çok büyük bir sıkıntı. Eldekiler, güven vermeyenler, Burgos, Cavellero ve Bonano. Bunlar üzerinde herkesin mutabık olduğu konular. 
     Şimdi de madalyonun diğer, elmas gibi parlayan yüzü Ortega, Batistuta, Crespo, Claudio Lopez’li bir forvet. Aimar, Almeyda, Veron, Zanetti, Simeone, Killy Gonzales ve Gallardo’lu bir orta saha... Zenginlikten, Saviola, Riquelme, D’Allesandro gibi genç ve pahalı yedekleri dışarıda bırakmak zorunda kaldılar. Bir rüya gibi. 
     Bielsa bu çok güçlü yanları zayıflıkları kapatmak için kullanabilen çok iyi bir hoca. Kullandığı 3-3-3-1’le müthiş bir derinlik ve topa sahip olma yüzdesi yaratıyor. 90 boyunca çok çalışıp, çok mücadele edip, çok atıp az yiyip, eksik kalmıyorlar. Buna kısaca Arjantin makinesi diyorlar. Elemelerde bir kez yenilip en yakın 5 yenilgiyle Ekvador 42 gol atıp en yakın 31 golle Brezilya , 15 gol yediler Uruguay’ın 13 . Bir tek kırmızı kart bile görmediler. 
     Bielsa’nın takımı dünyanın en formda milli takımı olarak gösteriliyor... Şu bir gerçek ki Arjantin 78’dekinden de 86’dakinden de iyi bir takım. Sadece Kempes, sadece Maradona değil. 90’da hiçbirşey oynamadan finale giden takımın ise çok ama çok üzerinde. 
     
Yıldız      Juan Sebastian Veron 
     Bir Arjantinli gazeteci onun Maradona’nın rolünü üstleneceğini söylüyor. Elemelerde 5 gol atıp çok golün asistini yapan Brujita Küçük büyücü kulüp takımlarında hiç üstlenmediği rolü, yani liderliği Uzakdoğu’da yüklenmeli. Bu sezon Manchester’da kendinden bekleneni verememişti. 26 maçta 5 gol atabildi. Aslında, o Estudiantes’de, Boca’da, Sampdoria, Parma, Lazio ve 98’de hep geleceğin yıldızıydı. Ve gelecek artık bugündür. 
     
Genel Bilgiler      Nüfus 34.8 milyon 
     Lisanslı futbolcu 1.5 milyon 
     Elemelerde forma giyen oyuncu 28 
     Elemelerin golcüsü Hernan Crespo 9 
     FIFA Sıralaması’nda 2. 
     

</TEXT>
</DOC>
