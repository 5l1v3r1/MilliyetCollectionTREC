<DOC>
<DOCNO> 71579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/09/guncel/agun.html </URL>
<DATE> 2002/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Mecburen Butto 
</HEADLINE>
<TEXT>

İstanbul Büyükşehir Belediyesi, Kadın Konferansı’na konuşmacı olarak önce Hillary Clinton’ı çağırdı. Ancak eski first lady 100 bin dolar isteyince Butto can simidi oldu 
     ELİF KORAP İstanbul 

     Hakkındaki yolsuzluk iddiaları nedeniyle ülkesi yerine İngiltere’de yaşayan eski Pakistan eski Başbakanı Benazir Butto, İstanbul Büyükşehir Belediyesi’nin daveti üzerine geldiği İstanbul’da "1. Uluslararası Kadın Kongresi"ne konuşmacı olarak katıldı. Eski ABD Başkanı Bill Clinton’ın eşi Hillary Clinton, 100 bin dolar istediği için onun yerine konferansa davet edilen Butto da kendisiyle röportaj yapmak isteyen gazete ve televizyonlardan 2 - 5 bin dolar arasında para talep etti. 
     
     Göstericiler otomobilini tekmeledi 
     Butto, konuşmasında Müslüman ülkede kadın lider olmanın zor olduğunu belirterek, "Askerler bir kadını selamlamaya hazır değildi. Kocam da benim siyasi kariyerim nedeniyle rehin tutulmaktadır" dedi. Konferansın ardından Kadın Koordinasyon Merkezi’ne gitmek üzere yola çıkan Butto, burada tatsız bir sürpriz yaşadı ama ne olduğunun farkına varamadı. Kadın mitinginin içine dalan makam otomobili, göstericiler tarafından tekmelendi, pet şişe yağmuruna tutuldu. Olayın ardından konuşan Butto, "Yabancı olduğum için ne olduğunu anlayamadım" dedi. 
     
Kadınlar Pink Floyd’la yürüdü      TAHSİN AKSU İstanbul 

     Abide - i Hürriyet Meydanı’nda Dünya Kadınlar Günü nedeniyle düzenlenen miting, binlerce kadını bir araya getirdi. Pink Floyd’un "The Wall" parçasıyla coşan kadınlar, erkeklerin meydanı terk etmesini istedi. Bunun üzerine erkeklerin çoğu çimlere oturarak eşlerini bekledi. Piyale Paşa Bulvarı’ndan toplanarak kortej oluşturan 5 bin kadın kadın, Abide - i Hürriyet Meydanı’na yürüdü. Yaklaşık 100 kadın kuruluşu, dernek, siyasi parti üyeleri ile üniversite öğrencileri, "8 Mart yetmez, dünyayı istiyoruz", "Kadınlara özgürlük" diye slogan attı. 
     
     Davul çalıp halay çektiler 
     Katılımcıların büyük çoğunluğunu ise HADEP’li kadınlar oluşturdu. Reng renk giysileriyle alana gelen HADEP’liler, sık sık Kürtçe eğitim, idamın kaldırılması ve barış taleplerini dile getirdi. Zılgıtlar ve davullar eşliğinde halaylar çekildi. "Feminist Kadın Çevresi" adlı grup da, mor renkli tek tip kıyafetlerle mitinge katılırken, üyelerin erkekler aleyhine bestelenmiş şarkılar söylemesi dikkati çekti. Miting sırasında fenalaşan bir kadın da hastaneye kaldırıldı. 
     
Şalvarspor sahaya indi      DHA 

     Burdur’un Güney Yayla Köyü’nde yöresel kıyafetleriyle futbol oynayan Şalvarsporlu kızlar, Dünya Kadınlar Günü’nde sahaya indi. Burdur Lisesi kız futbol takımı ile şehir stadyumunda maç yapan Şalvarspor, karşılaşmayı 1 - 0 kazandı. 
     
Şoray Değiştim      Sinema sanatçısı Türk n Şoray, Şişli Belediyesi, Doğan Burda Rizzoli DBR Kadın Dergileri ve Radyo Female işbirliğiyle Lütfi Kırdar Sergi Sarayı’nda düzenlenen "Kadın Festivali" kapsamında düzenlenen panele katıldı. Panelde konuşan Şoray, yıllardır oynadığı çeşitli sınıftan kadın rolleriyle birlikte kendisinin de değiştiğini söyledi. DBR Genel Müdürü Neslihan Tokcan da kadınlara erkeklerle birlikte eşit fırsatlar tanınması gerektiğini ifade etti. 
     
İETT’den yaşlılara İstanbul turu      ŞENOL DEMİRCİ 

     Kadınlar Günü’nü çeşitli etkinliklerle kutlayan İETT, huzurevlerinde yaşamını sürdüren 280 yaşlıya Boğaz turu yaptırıp kentin turistik mek nları ile müzelerini gezdirdi. İstanbul turunun ardından Dolmabahçe Sarayı’ndaki parkta yemek yiyip çay içen yaşlıların Kadınlar Günü’nü kutlayan Büyükşehir Belediye Başkanı Ali Müfit Gürtuna, onlara çiçek dağıttı. 
     
Mitingde Kuzu Kuzu’ krizi      İzmir’de Kadınlar Günü’ nedeniyle Alsancak Gündoğdu Meydanı’nda düzenlenen ve başta HADEP olmak üzere bazı parti ve derneklerin katıldı-ğı mitingin dağılımında Tarkan’ın "Kuzu Kuzu" parçası çalınınca ortalık karıştı. Bazı kadınlar oynamaya başlarken, çoğunluk tepki gösterdi. Polislerin, "Bu da müzik" diyerek şarkıyı sonuna kadar dinletmesinin ardından mitinge katılan 1500 kadın alanı boşalttı. 
     



 GÜNCEL 













</TEXT>
</DOC>
