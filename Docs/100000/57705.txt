<DOC>
<DOCNO> 57705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/18/spor/aspo.html </URL>
<DATE> 2001/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray II. Başkanı Fatih Altaylı, herkesi yaylım ateşine tuttu 
</HEADLINE>
<TEXT>
BOMBARDIMAN 
Terim pazarlıklarda bize, ilkelerime aykırı demedi. Mart’ta, ben gittikten sonra, Galatasaray’ı çalıştırabilir. TV yorumcusu olmak için, bilgisiz, cahil ve aptal olmak gerektiğini düşünüyorum. Bir şey bilmiyorlar. Hakan Ünsal, bonservis parası ödemeyecek kulüplerin, o parayı kendisine vereceklerini sanıyor 
     HALİL ÖZER 

     İstifa ettik’ 
     GALATASARAY II. Başkanı Fatih Altaylı, Fatih Terim’e teklif ile patlayan krizin her cephesine sert göndermelerde bulundu. Altaylı, Terim’le görüşmenin ardından yaşanan tatsızlık sonrası Özer Saracoğlu, Eren Talu ve kendisinin Başkan Mehmet Cansun’a istifalarını verdiklerini, ancak kabul edilmediğini söyledi. II. Başkan, sabaha kadar yaptıkları pazarlıklarda Fatih Terim’in, "Benim ilkelerime aykırı bir davranış olur. İtalya’da bana yapılanı, ben de Lucescu’ya yapmam" demediğini de belirtti. 
     
     Cansun aday olacak’ 
     FATİH Altaylı, Terim’in bu demecini okuduğunda öfkesine engel olamadığını ifade etti ve " Ben buradayken, Galatasaray’ı çalıştıramaz’ açıklamasını yaptım" dedi. Altaylı, "Mart’ta gidiyorum. Terim gelmek isterse, Mart’tan sonra Galatasaray’ı çalıştırabilir" yorumunu yaptı. II. Başkan, "Bu işin siyasetine soyunmadım. Mehmet Cansun, aday olacağı için böyle davranıyor olabilir" dedi. Altaylı, Galatasaray’da işlerin kötü gitmediğini, bugüne kadar oyunculara 11 milyon dolar ödediklerini de ekledi. 
     
     Gazetecilere saygılıyım’ 
     FATİH Altaylı, TV’de kendisini eleştiren yorumculara ağır mesajlar yolladı. II. Başkan şöyle konuştu "Gazetecilere saygı duyuyorum. Yönetimdeki görüşmeleri, ertesi gün ayrıntısıyla gazetelerden öğreniyorum. Beş saatlik toplantıda, dışarı çıktığımda kaçırdığım konuları, yönetici arkadaşlarımı değil, gazetecileri arayarak öğreniyorum. Ama TV yorumcuları ayrı. TV yorumcusu olmak için bilgisiz, cahil ve aptal olmak gerektiğini düşünüyorum. Hiçbir şey bilmiyorlar. Onlarla mahkeme önünde hesaplaşacağım." 
     
     Hata yapmadık’ 
     HAKAN Ünsal olayında hata yapmadıklarını belirten Altaylı sözlerini şu şekilde tamamladı "Hocasına yaptığı terbiyesizliği, cezasız bırakamazdık. Senelerce ceza verilmiyor diye yapılan eleştiriler, bu kez cezalandırdık diye yapıldı. Ona git, ama önce bizimle anlaş, seni istediğin şartlarda satacağız diyoruz. Olmaz diyor. Üç maç oynamasın, toplam 39 bin dolar maç başı parasından olacak. Takımla çalışmadığı için de 10 kilo alacak. Galatasaray’a bonservis parası ödemeyecek kulüpler, o parayı kendisine verecek sanıyor." 
     



 SPOR 
























</TEXT>
</DOC>
