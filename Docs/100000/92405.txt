<DOC>
<DOCNO> 92405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/son/sondun22.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Amgola'da her ay 60 kişi kara mayınlarından etkileniyor 
</HEADLINE>
<TEXT>

     Angola hükümeti, ülke genelinde 4-5 milyon mayının döşeli bulunduğunu ve her ay bu mayınlardan yaklaşık 60 kişinin yaralandığını ya da öldüğünü bildirdi. 
     Sosyal İşler Bakanı Joao Batista, ülkede yaklaşık 80 bin kişinin mayınlar yüzünden sakat kaldığını açıkladı. 
     Güneybatı Afrika ülkesi Angola'da yaklaşık 20 yıl süren iş savaşın ''mirası'' olan kara mayınları, Angola'nın Tam Bağımsızlığı İçin Ulusal Birlik UNITA gerillaları ile hükümet arasında üç ay önce varılan anlaşmayla iç savaşın sona ermesinden sonra sivillerin evlerine dönüşünde önemli bir engel oluşturuyor. 
     İç savaş sırasında mayınların çoğunun tarım alanlarına, yol kenarlarına ve ana askeri mevzi çevrelerine yerleştirildiği belirtildi. 
     Angola'nın 1975'de Portekiz'den bağımsızlığını kazanmasından sonra patlak veren iç savaş yüzünden, nüfusun üçte birini oluşturan yaklaşık 4 milyon kişi evlerini terk etti ve gıda yardımına muhtaç kaldı. 
     





</TEXT>
</DOC>
