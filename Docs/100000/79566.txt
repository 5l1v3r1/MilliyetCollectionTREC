<DOC>
<DOCNO> 79566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/spor/spo01.html </URL>
<DATE> 2002/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
DAUM BİLMECESİ 
</HEADLINE>
<TEXT>

Beşiktaş’ın Alman hocasının İtalyan Parma ile el sıkıştığı haberleri Ankara’da gündem yarattı. Ancak yöneticiler böyle bir anlaşma konusunda bilgileri olmadığını açıkladı 
     SİYAH - Beyazlı kulüpte geleceği tartışılan Christoph Daum’un ayrılmayı kesin olarak kafasına koyduğu ve transfer görüşmeleri yaptığı öğrenildi. Genel Menajer Sinan Engin ve Asbaşkan Yıldırım Demirören’in kendisini veto etmesiyle sıkıntıya düşen Alman hocanın ayrılmak istediği, Başkan Serdar Bilgili’nin ısrarlarına rağmen önümüzdeki sezon görev almayacağını yönetime ileteceği bildirildi. 
     DAUM’UN transfer görüşmelerine başladığı, ilk etapta Hakan Şükür’ün takımı Parma’dan gelen öneriye sıcak baktığı ifade edildi. Geçen sezon da Daum’a teklif götüren İtalyan ekibinin ısrarcı olduğu ve tarafların el sıkıştığı belirtildi. Ancak Menajer Sinan Engin, "Böyle bir anlaşmadan haberimiz yok. Kendisi de bize bilgi vermedi" dedi. Daum’a, Milan’ın da öneri sunduğu iddia edildi. 
     
Engin gözdağı verdiSiyah-Beyazlı takımın menajeri, oyuncuların performansının takımda kalıp, kalmayacaklarını belirleyeceğinin altını çizdi 
     LİGDE Şampiyonlar Ligi yarışından da kopan Beşiktaş’ın Gençlerbirliği karşısındaki futbolu yöneticileri kızdırdı. Genel Menajer Sinan Engin, Başkent’teki mücadelede futbolcuların Fenerbahçe derbisinin izlerini taşıdıklarını belirtti, "Allah hedefsiz bırakmasın. Ancak önümüzdeki sezon takımda kimin kalıp, kimin kalmayacağını oyuncuların sahadaki performansı belirleyecek" dedi. 
     ENGİN, önümüzdeki sezon kendilerini affettireceklerini savunup, "Kaliteli transferler yaparak, kadromuzu güçlendireceğiz. Beşiktaş camiasını üzmeye hakkımız yok. Yeni sezonda inşallah beklentilere cevap vereceğiz. Güçlü bir kadro kurup, çizilen hedeflere doğru ilerleyeceğiz" açıklamasını yaptı. Teknik Direktör Christoph Daum ise karşılaşmadan sonra basın toplantısı yapmadı. 
     
Erman’a yakışmadı      MAÇTAN sonra soyunma odasının yolunu tutan Erman, bir taraftarın sözlü tacizine uğradı. İçkili olduğu gözlenen taraftar, yaptığı hata nedeniyle genç futbolcuya bağırdı. Bu duruma sinirlenen Erman taraftara saldırıp, kafa attı. Beşiktaşlı oyuncu daha sonra bu hareketinden dolayı özür diledi. 
     



 SPOR 




























</TEXT>
</DOC>
