<DOC>
<DOCNO> 96070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/son/soneko26.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa kapanışa yakın toparlandı... 
</HEADLINE>
<TEXT>

     Güne yükselişle başlayan borsa, istifaların ardından artan belirsizlikle düşüş eğilimi gösterdi. 9.355 puana kadar gerileyen bileşik endeks, seansın sonuna doğru gelen alımlarla toparlandı. Endeks ikinci seansta 23.70 puan arttı, günü 9,555.65 puanda tamamladı. Hisse senetleri ikinci seansta, ortalama yüzde 0.25 oranında değer kazandı. İlk seanstaki 135.27 puanlık artış dikkate alındığında, borsa endeksi günün tamamında 158.97 puan yükseldi. Hisse senetlerindeki günlük değer artışı ise yüzde 1.69 oldu. 
     İkinci seansta işlem gören toplam 289 hisse senedinden 74'ü değer kazandı. 126 hisse senedi değer yitirirken, 89 hissenin fiyatında ise değişiklik olmadı. 
     Seansta, 151 trilyon 222 milyar 703 milyon liralık işlem hacmi kaydedilirken, iki seanstaki işlem hacmi toplamı da 361 trilyon 509 milyar 796 milyon lira oldu. 
     Sabancı Holding, Doğan Holding, Turkcell, İş Bankası C ve Vestel, seansın en yoğun işlem gören hisse senetleri oldular. 
     Piyasa genelinde alınmış olan pozisyonların endeksin 9,300 puan seviyesinin altına inmesini engellediğini belirten uzmanlar, buna karşın 9,600 seviyesindeki direnç bölgesinin de kendisini belirgin şekilde hissettirdiğini ifade ediyorlar. 
     

     
</TEXT>
</DOC>
