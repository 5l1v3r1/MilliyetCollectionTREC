<DOC>
<DOCNO> 89561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/spor/spo07.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Artık tango yok 
</HEADLINE>
<TEXT>

Dünya Kupası’nda Fransa’nın elenişinin ardından ikinci büyük sürpriz dün yaşandı. Şampiyonluğun güçlü adayı Arjantin, İsveç ile berabere kalarak tur kapısını açamadı 
     ARJANTİN ile berabere kalan İsveç, turnuvanın en büyük ikinci sürprizine imza atarak, Fransa’dan sonra şampiyonluğun diğer güçlü adayı Arjantin’i saf dışı bıraktı. İsveç 59. dakikada Svensson’un mükemmel frikiği ile 1 - 0 öne geçti. Arjantin’in baskısı beraberliğe yetti, 88. dakikada Ortega’nın kaçırdığı penaltıyı tamamlayan Crespo’nun golü dev ekibi elenmekten kurtaramadı. Yedek kulübeden Caniggia kırmızı kart gördü. A.Andersson’un şutu direkten döndü. 
     
Arjantin ağlıyor      DÜNYA Kupası’nda favori olarak görülen Arjantin’in gruptan bile çıkamaması, ekonomik krizin sarstığı bu ülkeye bir şok daha yaşattı. Sabahın ilk saatlerinde televizyon başına geçen Arjantinliler, İsveç beraberliği sonrası adeta yıkıldı. Bu maçla milli takıma veda ettiğini açıklayan Batistuta, "Üzgün ayrılıyorum, ama bu forma için elimden gelen herşeyi yaptım" dedi. Veron ise takımı adına tüm Arjantin halkından özür dilediğini söyledi. 
     



 SPOR 



































</TEXT>
</DOC>
