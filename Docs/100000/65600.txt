<DOC>
<DOCNO> 65600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/son/sontur11.html </URL>
<DATE> 2002/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Konvansiyonda Türkiye'yi Mesut Yılmaz temsil edecek 
</HEADLINE>
<TEXT>

     Avrupa Birliği'nin geleceğine ilişkin Konvansiyon'da Türkiye'yi hükümet adına ANAP Genel Başkanı ve Başbakan Yardımcısı Mesut Yılmaz temsil edecek. 
     Başbakan Bülent Ecevit, Avrupa Birliği'nin geleceğine ilişkin Konvansiyon Başkanı Valery Gıscard D'estaıng'in Türkiye'nin temsilcilerinin isimlerinin yedekleriyle birlikte iletilmesine ilişkin mektubuna bugün yanıt verdi. 
     Ecevit, Konvansiyon'da Türkiye'yi hükümet adına Başbakan Yardımcısı Mesut Yılmaz ile yedeği olarak AB nezdinde Türkiye Daimi Temsilcisi Büyükelçi Nihat Akyol'un temsil edeceğini bildirdi. Ecevit, TBMM adına da Türkiye'yi DSP Milletvekili Ali Tekin ve DYP Milletvekili Ayfer Yılmaz ile yedekleri olarak MHP Milletvekili Kürşat Eser ile ANAP Milletvekili Emre Kocaoğlu'nun temsil edeceğini belirtti. 
     






</TEXT>
</DOC>
