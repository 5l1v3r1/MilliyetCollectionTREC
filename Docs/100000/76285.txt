<DOC>
<DOCNO> 76285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/guncel/gun06.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İsveç’te töreye en ağır ceza MÜEBBET 
</HEADLINE>
<TEXT>

Uppsala kentinde kızı Fadime’yi öldüren Rahmi Şahindal töre’ değil, doğrudan infaz’ suçlamasıyla yargılandı ve ömür boyu hapis cezasına mahk m edildi... 
     İRFAN KURTULMUŞ Kopenhag 

     İsveç’te geçtiğimiz ocak ayında töre uğruna kızı Fadime Şahindal’ı öldüren Rahmi Şahindal, ömür boyu hapse mahk m oldu. 
     Uppsala kenti mülkiyet mahkemesinde Uppsala Tingsret dün verilen kararda, mahkeme katil baba Rahmi Şahindal’ı töre cinayeti suçu ile değil, doğrudan infaz suçlamasıyla yargılayarak müebbet hapis kararını verdi. Rahmi Şahindal ömür boyu hapis cezasının yanı sıra, olayın en büyük tanığı küçük kızına da 50 bin İsveç kronu tazminat ödemeye mahk m edildi. 
     Katil baba İsveç yargı sistemine göre 15 yıl hapis yattıktan sonra serbest kalacak. 
     İsveç’te büyük yankı uyandıran ve başta kraliyet ailesi olmak üzere hükümetten de birçok kişinin cenazesine katıldığı, 26 yaşında töreye kurban giden Fadime Şahindal olayında, katil babanın mahkeme tarafından töre cinayeti yerine infazla yargılanarak hüküm giymesi en çok savcı Anne Sjöblom’u sevindirdi. Sjöblum karar sonrası yaptığı açıklamada, "Bu tamamen bir cinayetti" dedi. 
     İsveç tarihinde ilk kez bir töre cinayetine ömür boyu hapis cezası verilen olay, baba Şahindal’ın, kızı Fadime’yi kafasına üç kurşun sıkarak öldürmesiyle gerçekleşmişti. 1998 yılında İsveçli sevgilisi Patrick ile yaşadığı için sürekli tehdit alan ve zaman zaman saldırıya uğrayan talihsiz Fadime, açtığı davada babasını mahk m ettirmişti. Aynı yıl Patrick bir trafik kazasında hayatını kaybetmişti. 
     
     Ailemize utanç verdi’ 
     Kızını öldürdükten sonra yakalanan baba Şahindal, kızını ailenin şerefini beş paralık yaptığı ve utanç verdiği için öldürdüğünü söylemişti. 
     



 GÜNCEL 























</TEXT>
</DOC>
