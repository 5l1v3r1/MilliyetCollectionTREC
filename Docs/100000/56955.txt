<DOC>
<DOCNO> 56955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/yasam/yas03.html </URL>
<DATE> 2001/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis heyecandan copluyor’ 
</HEADLINE>
<TEXT>

İçişleri Bakanı Yücelen’e göre, polis toplumsal olaylarda fazla heyecanını bastıramadığı için cop’una sarılıyor.. 
     ANKARA ANKA 

     İçişleri Bakanı Rüştü Kazım Yücelen, YÖK'ü protesto eylemlerinde yaşanan 'polisin coplu vahşet' görüntülerinin nedenini soran SP'li Sacit Günbey'e yazılı yanıt verdi. 
     Polisin, zor kullanma yetkisini yasalardan aldığını belirten Yücelen, yasalara aykırı eylemlerde, polisin topluluğu dağıtmak için müzakere, liderlerinden yararlanma, film ve fotoğraf çekimi gibi psikolojik yöntemlerin yanı sıra fiziki yöntemleri de kullandığını bildirdi. Fiziki yöntemleri 'sesli uyarı, su püskürtme, göz yaşartıcı gaz ve cop kullanmak' olarak özetleyen Yücelen, "Avrupa Birliği’nde de polis bu teknik ve taktikleri kullanır' dedi ve şöyle konuştu 
     "Zor kullanma anlarında amacını aşan olaylar ferdi hareketlerdir. Tamamen münferit bu ferdi hareketler de kasıttan değil, toplum psikolojisi içerisinde yer alan heyecanın bastırılamamasından kaynaklanmaktadır. Bu tür ferdi hareketlerin tamamen ortadan kaldırılması için başlatılan eğitim çalışmaları artırılarak devam ettirilecektir." 
     



 YAŞAM 






















</TEXT>
</DOC>
