<DOC>
<DOCNO> 99821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/03/son/sondun10.html </URL>
<DATE> 2002/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Çeçenler saldırdı 12 Rus askeri öldü, 13'ü yaralı... 
</HEADLINE>
<TEXT>

     Çeçen savaşçıların son 24 saat içinde düzenlediği saldırılarda 12 Rus askerinin öldüğü, 13 askerin de yaralandığı bildirildi. 
     Rusya'nın atadığı Çeçenistan hükümetinden isminin açıklanmasını istemeyen bir yetkili bugün yaptığı açıklamada, Çeçen savaşçıların Rus kontrol noktaları ve mevzilerine düzenlediği 15 saldırıda 4 askerin öldüğünü, 13 askerin yaralandığını, Rus askeri devriyelerine yapılan saldırılarda ise 6 Rus asker ve milisin öldürüldüğünü söyledi. 
     Aynı yetkili, saldırılardan sonra Rus askerlerinin başkent Grozni'nin yanı sıra Vedeno, Itum-Kale ve Achkhoi-Martan bölgelerinde arama tarama operasyonları yaptıklarını belirtti. 
     Interfax ajansı, bu operasyonlarda 8 Çeçen savaşçının öldürüldüğünü, askerlerin 11 silah, iki top mermisi ve 4 el bombası tüfeğine el koyduklarını bildirdi. 
     Ajans, güney Çeçenistan'da ise Rus askerlerinin Gürcistan'ın Pankisi bölgesinden Çeçenistan'a giren 60 savaşçıyı ''dağıttıklarını'', savaşçılardan 11'inin öldürüldüğünü ileri sürdü. 
     





</TEXT>
</DOC>
