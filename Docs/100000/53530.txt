<DOC>
<DOCNO> 53530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/22/yasam/yas03.html </URL>
<DATE> 2001/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Adını billboarda yazarım, var ya 
</HEADLINE>
<TEXT>

Deli gibi seviyor ama karşılık bulamıyordu Erol. Demet’e olan aşkını afiş yapıp sokaklara asınca muradına erdi... 
     FERAH IŞIK Denizli DHA 

     Denizli'de üniversite öğrencisi Erol Eren, altı aydır peşinden koştuğu ancak olumsuz yanıt aldığı sevgili adayına aşkını, afişle ilan edince hedefine ulaştı. 
     Kütahya Dumlupınar Üniversitesi Elektronik Mühendisliği Kontrol Sistemleri Bölümü üçüncü sınıf öğrencisi 21 yaşındaki Erol Eren, memleketi Denizli'de tanıştığı Demet adlı bir genç kıza gönül verdi. Ancak Demet, genç adamın aşkına karşılık vermiyordu. 
     Erol, pes etmeye niyetli değildi. Düşündü taşındı, sonunda bir reklamcıyla anlaşarak 1.80 x 1.18 boyutlarında bir afiş hazırlatıp Gazi Bulvarı Cumhuriyet Parkı önündeki billboarda astırdı. 
     Afişte şöyle diyordu genç adam "Demet'e... Ben h l o güzel gözlerinin esiriyim ve tek umudum, dudaklarından dökülecek o birkaç kelime. Sevgilim olur musun Seni ne kadar çok sevdiğimi bilmem anlatabildim mi " 
     
Soyadını söylemem      Vatandaşların ilgisini çeken bu afiş belli ki, Demet'i de etkilemişti ve genç kız telefonla nihayet Erol'u aradı. 
     Sevgilisi hakkında bilgi vermekten ısrarla kaçınan gözü kara şık Erol şunları söyledi "Sevdiğim kızın ne soyadını söylerim, ne de fotoğrafını gösteririm. Çünkü ailesinden çekiniyorum. Bu ekonomik krizde 300 milyon lira harcadım, ama değdi. Sevdiğim kız aşkıma karşılık verdi." 
     



 YAŞAM 























</TEXT>
</DOC>
