<DOC>
<DOCNO> 60516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/04/yasam/ayas.html </URL>
<DATE> 2002/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Dosya kapanmadı ama ailenin sabrı tükendi 
</HEADLINE>
<TEXT>
Şu katili bulun artık 
Hande Çinkitaş’ın hunharca öldürmesinin üzerinden bir yıl geçti. Ama polis, katili bulmak için bir arpa boyu yol alamadı 
     GÜLAY FIRAT İstanbul 

     İçerenköy’deki evinde vahşice katledilen Hande Çinkitaş 12 cinayeti bugün 1. yılını doldurdu, ancak katil veya katilleri h l aramızda dolaşıyor. Hande, babasının evinde boğazı kesilip, başı çekiçle ezilerek, vücudunda birden fazla bıçak darbesiyle vahşice öldürülmüş olarak, babası tarafından bulunmuştu. 
     Polis, Hande’nin avucunda bulunan iki saç teli, tırnakları arasındaki deri parçaları ile suç aleti üç bıçak ve çekicin üzerindeki parmak izlerinin cinayeti aydınlatacağı düşünmüştü. Ancak tüm bunlar olayı çözmeye yetmediği gibi, DNA testinde katile ait olduğu sanılan iki saç tellinin küçük kıza ait olduğunu ortaya çıkmıştı. 
     Cinayetin failini belirleyemeyen polis yetkilileri, dosyanın kapanmadığını belirttiler. 
     
     Babanın ümidi tükenmedi 
     Hande’nin annesi Handan Turgay’dan dört sene önce boşanan ve Şehnaz Çinkitaş’la evlenen baba Nezih Çinkitaş, "Katil bulunmuştur ümidiyle her gün cinayet masasını arıyorum. 4 Ocak’ta bugün önce kızımın öldürüldüğü eve gidecek, sonra, Hande’nin mezarını ziyaret edeceğim, belki oradan da cinayet masasına uğrarım" dedi. 
     İki haftada bir kızının mezarını ziyaret ettiğini söyleyen Nezih Çinkitaş sözlerini şöyle sürdürdü "Hande doğduktan bir yıl sonra İçerenköy’deki evi aldık. O zamana dek kira çilesi yaşamıştık. Kızımın uğuruna inandım, dedim ki, Ev 18’inde kızımın olacak.’ Ama o ev Hande’nin mezarı oldu. Cinayet aydınlanmadan evi satmayacağım." 
     
     Anneden ağır suçlama 
     10 aydır psikolojik tedavi gördüğünü ama acısının her geçen gün arttığını söyleyen anne Handan Turgay ise şöyle konuştu "Yavrumun nasıl bir cinayete kurban gittiğini 3,5 ay sonra öğrendim. Doktorlar bana anılardan kaç diyor. Bu mümkün mü Kızım öylesine hunharca öldürülmüş ki... Can düşmanım, babasının karısı. O kadın, kızımla konuşmuyordu. Bu cinayeti birine yaptırdığını düşünüyorum. Adalet istiyorum. Kızımın katilini bulmasını istiyorum." 
     



 YAŞAM 




















</TEXT>
</DOC>
