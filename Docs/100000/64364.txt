<DOC>
<DOCNO> 64364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/27/guncel/gun03.html </URL>
<DATE> 2002/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
N zım’ın aşkları bale oluyor... 
</HEADLINE>
<TEXT>

N zım Hikmet’in son zamanlarda çok konuşulan aşkları Devlet Opera ve Balesi tarafından sahneye taşınıyor... 
Ben şöyle dört başı mamur aşık olsam. Fakat, dedim ya, bana bağlı, bana bağlı olmayan şartlarıyla, hüsranı, hicranı, firakı, ümidi, imkanı, imkansızlığı, benim enfüsi durumum ve afaki hayat şartlarıyla, yani takım taklavatıyla dört başı mamur aşık olsam...      Aşkı böyle tanımlayan, yazdıkça şık olan, şık oldukça yine yazan N zım Hikmet ile aşkları ilk kez bale sahnesine taşındı. Onu terk edebilen tek kadın Nüzhet Hanım, en büyük aşkı Piraye, kalbini çalan dayı kızı Münevver Hanım ve ölümle ayrıldığı eşi Vera, Devlet Opera ve Balesi’nin yeni yapıtıyla izleyici karşısına çıkacak. N zım Hikmet’i anlatan "Mavi Gözlü Dev", 9 Mart’ta sahne alacak. 
     
     Korçan giydirecek 
     Koreografisini Uğur Seyrek’in hazırladığı, müziklerini ünlü besteci Turgay Erdener’in yazdığı eserde N zım Hikmet ve aşklarını modacı Bahar Korçan giydirecek. Eserin bir özelliği de bale sanatçılarının ilk kez sahnede şiir okuyacak olması. Tiyatro sanatçılarınca yetiştirilecek dansçılar, yapıtta N zım Hikmet’in şiirlerini okuyacak. Eserde N zım Hikmet’i Armağan Davran, Piraye’yi Arzu Dirin, Vera’yı Ayşe Fidanlık canlandıracak. N zım’ın diğer aşkları Nüzhet için Ayşegül Aydemir, Münevver için ise Gamze Erbaş seçildi. 
     
     Seyirci şaşıracak 
     N zım Hikmet’in iç dünyasının eserde ele alınacağını belirten koreograf Seyrek, "Onun ne düşündüğünü anlamamız imk nsız. Sadece tahmin ederek sahneye getirdik" diye konuştu. Başkoreograf Murat Şıkel ise makyaj desteğiyle seyirciyi şaşırtacaklarını söyledi. 
     



 GÜNCEL 






















</TEXT>
</DOC>
