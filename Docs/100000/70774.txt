<DOC>
<DOCNO> 70774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/04/son/sontur12.html </URL>
<DATE> 2002/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollywood'da bir Türk yönetmen 
</HEADLINE>
<TEXT>

     Amerikan sinema dünyasının kalbi Hollywood'da, bir Türk yönetmen senaryosunu kendisinin yazdığı film çekiyor. 
     Eski Devlet Tiyatrosu sanatçısı Aclan Büyüktürkoğlu 36 , American Film Institude AFI-Amerikan Film Enstitüsü için çektiği ve başrollerini yabancıların paylaştığı filmin adının "Condemned" olduğunu söyledi. 
     Büyüktürkoğlu, filmin başrollerinde Shane Goodwin Isaac , Tore Birkedal Pierro , Drew Nolan çocuk Isaac , Wendy Feiner anne , Nick Roberts'ın baba oynadığını belirterek, filmin kurgusunun tamamlandığını, ses dizaynına, besteciye ve renk düzenlemesi için laboratuvara gideceğini ve mayısta teslim edileceğini kaydetti. 
     Büyüktürkoğlu, "Filmin yalnızca ABD'de değil, Türkiye de dahil olmak üzere dünyanın hemen her yerindeki festivallerde gösterilmesi için girişimlerde bulunuyoruz. Sanırım bu konuda da başarılı olacağız" dedi. 
     Büyüktürkoğlu, ABD'ye gitmesinin tam bir tesadüf olduğunu belirterek, bu ülkeye yerleşmek için değil, tiyatro rejisi üzerine doktora yapmaya geldiğini ve CalArt's adlı okula kabul edildiğini belirtti. 
     CalArt's'dan ayrılıp AFI'ye başvurduğunu ve burada Robert Altman, Daron Aronofsky, David Lynch gibi ünlü yönetmenlerle tanıştığını ve bunun müthiş bir duygu olduğunu kaydeden Aclan Büyüktürkoğlu, "Hollywood'un önemli ve ünlü isimleri AFI ile temas halindeler. Sürekli seminerler düzenleniyor, fazladan dersler veriliyor, bireysel sohbetlere olanak tanınıyor, büyük stüdyoların WB, Universal, Fox, Paramount gibi yoneticileri ile dirsek temasında bulunuluyor. Hepsinden önemlisi AFI mezunlarına Hollywood'un her biriminde öncelikli görev alma imkanı tanınıyor" diye konuştu. 
     






</TEXT>
</DOC>
