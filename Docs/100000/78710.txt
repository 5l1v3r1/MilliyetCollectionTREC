<DOC>
<DOCNO> 78710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/son/sonspo15.html </URL>
<DATE> 2002/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'e gitmeyen Ülkerspor hükmen mağlup ilan edildi... 
</HEADLINE>
<TEXT>

     Basketbol Avrupa Ligi'nde geçtiğimiz hafta Maccabi Tel-Aviv'le oynayacağı karşılaşma için İsrail'e gitmeyen Ülkerspor'a ULEB'den ceza geldi. 
     İsrail'de yaşanan olaylar nedeniyle bu ülkeye gitmeyi reddeden turuncu-yeşillilerin, 2-0 hükmen mağlup ilan edildiği, fakat savunmasında haklı sebepler bulunduğu için para cezasının 10 bin Euro da tutulduğu açıklandı. 
     
     ÜLKERSPOR "BEKLEDİĞİMİZ GİBİ OLDU" 
     Ülkerspor Menajeri Lütfi Arıboğan, Maccabi Tel-Aviv'le yapmaları gereken Avrupa Ligi maçına gitmemeleri nedeniyle ULEB tarafından verilen cezayı normal karşıladıklarını söyledi. 
     İsrail'de yaşanan genginlik nedeniyle gitmeme gerekçelerini ULEB'in haklı bulduklarını anlatan Arıboğan, ''Ceza beklediğimiz gibi oldu. 2-0 hükmen mağlup ilan ederek 10 bin Euro'luk bir para cezası verdiler. Biz de bu cezayı normal karşıladık. Sürpriz olmadı'' diye konuştu. 
     





</TEXT>
</DOC>
