<DOC>
<DOCNO> 56518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/astro/index.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İlişkilerinize dikkat edin 
</HEADLINE>
<TEXT>

Bugün Ay, Akrep burcuna geçti ve Venüs arasındaki karşıt açının yakın ilişkiler açısından hepimize bazı testler getirdiğini söylemeliyiz. Venüs değer yargılarımızı, ilişki kurma kapasitemizi anlatır. Akrep burcundaki Ay ise duygusal açıdan patlayıcı ve tedirgindir. Venüs - Satürn karşılaşması bu alanda çözmemiz gereken konulara, sorulara işaret ediyor. Koç’lar gün boyunca yakın ilişkilerinde, ortaklıklarında daha akılcı olmaya özen göstermeliler. Sert tepkileri yüzünden yanlış anlamalara yol açabilirler. Boğa’lar da benzer gerginlikler altındalar. Muhalefetle karşılaşabilirler. İlişkilerinde güvene önem vermelerini öneriyoruz. İkizler ise bugün detaylara gömülebilir. Yapmaları gereken pek çok şey var ve bu durum keyiflerini kaçırabilir. Yengeç’ler diğerlerine göre daha rahat olmakla birlikte aşırı istekleri ya da gerçekçi olamamaları nedeniyle hayal kırıklığına uğrayabilirler. Parasal konularda da dikkatli olmalılar. Aslan’ları yorucu bir gün beklemekte. Gün içinde evle ilgili konular ve belki de buna eşlik edebilecek harcamalar söz konusu. Yapıcı olmaya özen göstermeliler. Başak’lar yeniliklere açıklar ama yeni anlaşmalar yapıyorlarsa bu onlara iyimserlik getirmekten uzak olabilir. Öğle saatlerinde 12.53 Ay bu kez Neptün’le kare açı oluştururken, duygusal karmaşa yaşayabiliriz. Bu saatlerde verilen sözler yanıltıcı olabilir. Terazi’ler bugün parasal konularda daha önlemci olmalılar. Harcamalarından pek memnun kalmayabilir. Birikimlerini korumaları gerekebilir. Akrep’ler burçlarındaki Ay nedeniyle hassaslar ve duygusal konularla karşı karşıya gelebilirler. Daha gerçekçi olmalarında fayda var. Yay’lar ise bugün karşılıksız çalışmak, fedakarlık etmek konusunda daha tepkisel davranabilirler. Maddi konularda gergin olabilirler. Oğlak’lar düşüncelerini paylaşmaya açıklar ama bazı çekinceleri ve huzursuzlukları da var. Parasal konularda arkadaşları ile uzlaşıya varmalılar. Kova bugün ön planda ve istediklerini yaptırmak istiyor ama çok sempati topladığı söylenemez. Duygusal tepkileri nedeniyle gerginlik yaratabilirler. Balık’lar yenilik yapmaya açıklar. Kendilerini daha iyi ifade etmenin yollarını aramalılar. Beklentilerini abartmamalılar. 

            Faks 287 74 37 
      







</TEXT>
</DOC>
