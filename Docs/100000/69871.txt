<DOC>
<DOCNO> 69871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/son/sontur12.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
"Genelevden niye yüzde 8 KDV alınıyor " 
</HEADLINE>
<TEXT>

     SP Kocaeli Milletvekili Mehmet Batuk, Hükümet'in genelev hizmetinden düşük oranda KDV alarak bu sektörü teşvik ettiğini öne sürdü. 
     Batuk, Maliye Bakanı Sümer Oral'ın cevaplandırması istemiyle TBMM Başkanlığı'na sunduğu soru önergesinde, Hükümet'in ilaçtan yüzde 18 oranında, ''geneleve gidip legal fuhuş yapanlardan'' ise yüzde 8 oranında KDV aldığını, bunun da vatandaşlar tarafından tepkiyle karşılandığını ileri sürdü. Batuk önergesinde, ''İlaçtan yüzde 18 KDV alan Hükümet'in genelevlerdeki yasal fuhuştan yüzde 8 KDV alması bu sektöre devlet tarafından özel destek uygulandığı şeklinde algılanmaktadır'' diyerek, mal ve hizmetlere kaç değişik oranda KDV uygulandığını sordu. 
     Sigara ve alkollü içkilerden ne kadar KDV alındığının açıklanmasını isteyen SP'li Batuk, önergesinde şu sorulara yer verdi 
     ''İlaçta yüzde 18 olarak tahsil edilen KDV'yi düşürmeyi düşünüyor musunuz Bu hususta hükümetinizin bir çalışması söz konusu mudur 
     Hükümetinizin ilaçtan yüzde 18 oranında KDV alırken genelevlerdeki KDV'yi yüzde 8'de tutması hangi gerekçe ile izah edilmektedir 
     Hükümetinizin düşük KDV tahsilatı dışında genelevlere uyguladığı başkaca teşvik ve kayırmacılık söz konusu mudur '' 
     






</TEXT>
</DOC>
