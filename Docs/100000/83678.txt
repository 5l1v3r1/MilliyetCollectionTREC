<DOC>
<DOCNO> 83678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/yazar/pulur.html </URL>
<DATE> 2002/05/13/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"IMF" yufka ekmeği yedi mi 
</HEADLINE>
<TEXT>

     VERGİNİN tartışıldığı bir paneldesiniz, en önde MALİYE Bakanı oturuyor, konuşmacılardan biri "Sayın Bakan’a soruyorum " diyor ve soruyor. 
     Ne soruyor 
     Soruya geçmeden önce, anlatacaklarımızın, hayali olmadığını söylemeliyiz. 
     
     PANEL, Türkiye Genç İş Adamları Derneği tarafından düzenlenmiştir, Maliye Bakanı Sümer Oral’dır, Bakan’a soru soran da Prof. Dr. Şükrü Kızılot’tur 
     "Sayın Bakanım, çocukluğunuzda, Manisa’da yufka ekmeği yediniz mi " 
     Bakan, Gülümser, çok yedim dercesine elini sallar "Tabii ki yedim, hem de çoook " 
     
     TAMAM, Şükrü Kızılot istediği pası almıştır, sıra, şut atıp, gole çevirmeye gelmiştir önce yufka ekmeğini ve özelliklerini anlatmaya başlar 
     "Evlerdeki tandırda yapılan, üst üste yığılan adeta kağıt inceliğindeki yufka ekmeğini, özellikle belli yaşın üzerindekiler çok iyi bilir. Sabah kahvaltısından ve öğle ile akşam yemeklerinden önce, yığındaki yufka ekmeklerinden birkaçı alınır ve üzerine su serpiştirilip ıslatıldıktan sonra sofraya getirilirdi. Bu hemen her öğünde böyleydi. Ancak, yemeğe misafir geleceği zaman durum farklıydı, annemiz sıkı sıkıya tembih ederdi, akşam eve misafir gelecek, babanız çarşı ekmeği alsın ya da göndersin. Bildiğiniz francala ekmeği olan çarşı ekmeğine biz misafir ekmeği derdik ve çok severdik. Akşama yemeğe misafir gelecek denildiğinde, biz en çok misafir ekmeği yiyeceğiz diye sevinirdik. Çünkü, yufka ekmek sabah, öğle ve akşam sürekli olarak yediğimiz, çarşı ekmeği ise özel günlerde yediğimiz, lüks ekmekti..." 
     
     YUFKA ekmeğiyle çarşı ekmeğinin vergi panelinde işi ne 
     Kızılot kaleyi açık bulur, şutunu atar 
     "KDV oranları belirlenirken, bizim misafir gelse de yesek dediğimiz çarşı ekmeği için yüzde bir, buna karşılık o her gün sabah, öğle ve akşam yediğimiz yufka ekmek için yüzde 18 KDV oranı belirlenmiş. Yani yufka ekmek lüks sayılmış. Belli ki, bu oranları hazırlayan, hayatında ne tandır görmüş, ne de yufka ekmeği yemiş." 
     
     KIZILOT, bu örneği vergi oranlarının değişmesi gerektiğini anlatmak için verir. 
     Oysa, vergi oranlarında indirim yapılamaz, diyenler ısrarla IMF’yi göstermektedirler. 
     Ne zaman "vergi oranları değişmelidir" denilse hemen itirazı basarlar 
     "IMF istemiyor " 
     Şükrü Kızılot da bunu kabul etmez 
     "Oran indiriminin neden yapılamayacağı konusunda, ısrarla gerekçe olarak gösterilen IMF, Türkiye gerçeklerini bilmez. Kendilerine, KDV indiriminin olumlu sonuçları ile birlikte, vergi oranlarında yapılacak indirimin olumlu sonuçlarını anlatalım. Onlar bizi değil biz onları ikna edelim. Edelim ki, ekonomide olumlu gelişmeler olsun, vergiler ekonominin önünü tıkamasın..." 
     
     IMF’yi ikna etmek mi 
     Zinhar, IMF’yi ikna etmek kimin haddine düşmüş... 
     IMF ikna edilemez, IMF’ye teslim olunur. 
     Adama 17 kere niyet mektubu yazıp, el açmışsın, her seferinde de "kusura bakma" deyip niyetinden cayıp, borç istemişsin, adamı nasıl ikna edeceksin 
     
     







14 Mayıs 


K h çıkarım gökyüzüne... 


İdam zirvesi 


Gurbetçi inşaatçı zorda 


Demirel kimin tetikçisi, ne istiyor 


İşte verginin yol haritası 


"IMF" yufka ekmeği yedi mi 


AB’den tarihi dönemeç 


Sülale boyu dikiz 


Anneler Günü’nde gençlik ve Derviş’e dair 


Eğilmez ve Kumcu’dan iki hikaye Ekonomi Politikası 


</TEXT>
</DOC>
