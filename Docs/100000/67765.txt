<DOC>
<DOCNO> 67765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/15/yasam/yas02.html </URL>
<DATE> 2002/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Müftü kaçtıkça deprem kovaladı 
</HEADLINE>
<TEXT>

Vehbi Akşit ve ailesi, son 5 yılda 3 yıkıcı depreme yakalandı ama hepsinden de sağ kurtuldular... 
     Öyle bir aile ki talihli’ ya da talihsiz’ diyebilmek için uzun uzun düşünmek gerekiyor. Afyon’un Başmakçı ilçesi müftüsü Vehbi Akşit ve ailesi, son 5 yılda tam 3 kez yıkıcı depremlere’ yakalandı. 
     1997’de Dinar depremini yaşadıktan sonra ailesiyle birlikte eşinin annesi ve babasının oturduğu Kocaeli’nin Körfez İlçesi’ne gelen Akşit ve çocukları, 1999’da onbinlerce insanın yaşamını yitirdiği Marmara depremine yakalandı. 
     
     Enkaz altında 36 saat 
     Oturdukları 4 katlı binanın yıkılması sonucu eşinin babasını kaybeden Akşit, çocuklarıyla birlikte tam 36 saat enkaz altından kurtarılmayı bekledi. Kurtarıldıktan sonra da ailesiyle birlikte yeniden Afyon’a döndü. Ancak deprem peşlerini bırakmıyordu. 3 Şubat’ta bu kez de Afyon’da yakaladılar depreme. Deprem onları adım adım izlerken, Aktaş ailesinin 8 yaşındaki kızları Elif ile 6 yaşındaki kızları Esra da kısacık yaşamlarında büyük depremleri yaşadı. 
     Vehbi ve Meral Akşit çiftinin kızları Elif ve Esra, Dinar depreminden yara almadan kurtulurken, Marmara depreminde enkaz altından tesadüfen çıktı. Yaralı kurtulan ve hayata yeniden merhaba diyen Elif ile Esra’nın kurtarılışını simgeleyen fotoğraflar, Çalışma ve Sosyal Güvenlik Bakanlığı’nın başlattığı "Kardeş Aile Kampanyası" nın afişlerinde yer aldı ve iki kardeş herkes tarafından tanındı. 
     



 YAŞAM 


















</TEXT>
</DOC>
