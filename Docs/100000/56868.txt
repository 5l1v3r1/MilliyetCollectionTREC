<DOC>
<DOCNO> 56868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/son/sontur10.html </URL>
<DATE> 2001/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağışlar barajlara az geldi 
</HEADLINE>
<TEXT>

     Keban, Karakaya ve Atatürk barajlarındaki su seviyeleri, son günlerdeki yağışlara rağmen istenilen düzeye gelmedi. 
     TEAŞ ve DSİ yetkilileri, aşırı yağışlar nedeniyle Türkiye'nin bazı bölgelerinde sel baskınları meydana gelirken, barajların bulunduğu havzaya düşen yağışın barajlar için yetersiz kaldığını bildirdiler. 
     Barajların bulunduğu havzaya, 10 günde metrekareye 25 kilogram yağmur düştüğünü, buna rağmen su seviyelerinin istenilen düzeye gelmediğini belirtten yetkililer, şu bilgileri verdiler 
     ''8 üniteli Keban Barajı'nın 845 olması gereken su kodu 820.59, 6 üniteli Karakaya Barajı'nın 692 olması gereken su kodu 675.05 ve 8 üniteli Atatürk Barajı'nda da 542 olması gereken su kodu 526 düzeyindedir. Enerji tüketiminin bu şekilde devam etmesi halinde bir süre sonra Karakaya ve Atatürk barajlarında enerji üretimine zorunlu olarak ara verilmesi gerekecektir. Keban Barajı'nda doluluk oranı yüzde 15 iken, Atatürk ve Karakaya barajlarında bu oran yüzde 10'dur.'' 
     






</TEXT>
</DOC>
