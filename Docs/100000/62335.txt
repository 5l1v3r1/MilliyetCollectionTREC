<DOC>
<DOCNO> 62335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/yasam/yas06.html </URL>
<DATE> 2002/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Emine hanımı kim kurtaracak 
</HEADLINE>
<TEXT>

Eşinin silahından çıkan kurşunla yaralanan ve parasızlıktan yatağa mahk m olan Emine Yaman’ın öyküsü, Yeşilçam filmlerini aratmıyor 
     NESLiHAN CUYAR İstanbul 

     Giresunlu Emire Yaman 33 , 11 yıl süren evliliğin ardından, 3 yıl önce, galerici eşi Ahmet Yaman’dan boşanmaya karar verdi. Ancak kavga ettikleri bir gün, eşinin silahından çıkan kurşun çenesine isabet edince, işler karıştı. 
     Omuriliği zedelenen Emine hanım, Trabzon’da tedavi görürken, cezaevinde bir ay kalan eşi de olay mahkemeye kaza olarak yansıyınca tahliye edildi. Tedavisi bir yıl süren Yaman, doktor tavsiyesiyle İstanbul’a getirildi. Ancak Ahmet Yaman, karısını ağabeyinin yanına bıraktıktan sonra Giresun’a döndü ve o andan sonra ortadan kayboldu. 
     Eşinden hiç haber alamayan Emine hanım, bir süre daha kardeşlerinin yanında kaldı ve yeşil kartla tedavisini sürdürdü. Ancak eşinin ardından kardeşleri de onu terketti. Kardeşlerinin de kendisine bakmaması üzerine sokaklara düşen Yaman, bir ay boyunca bir mescitte kaldı. 
     
     Komşuları sahip çıktı 
     Ancak yaraları daha da kötüleşince Emine hanıma, komşuları sahip çıktı. Esenler’de komşularının evinde kalmaya başlayan ve bir yılda 8 ev değiştiren Emine hanım, kaderine şöyle isyan etti "Tam 8 kardeşim var ama hiç biri sahip çıkmadı. Eşimle kaçarak evlenmiştim. Bu yüzden ailem bana karşı tepkili, ama dayanacak gücüm kalmadı. Bir yıldır çocuklarımı görmüyorum. Kızım Semanur spastikti. Bir yıl önce ölmüş. Şimdi çocuklarım Büşra 10 ve Samet’e 11 kavuşmak istiyorum..." 
     



 YAŞAM 

















</TEXT>
</DOC>
