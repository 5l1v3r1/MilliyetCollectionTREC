<DOC>
<DOCNO> 86533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/son/sondun18.html </URL>
<DATE> 2002/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Putin ''Roma deklarasyonu her derde deva değildir'' 
</HEADLINE>
<TEXT>

     Rusya Devlet Başkanı Vladimir Putin, ''Roma Deklarasyonu'' olarak adlandırılan NATO-Rusya Konseyi Sözleşmesi'nin imzalanacağı zirvede, ''Bu deklarasyon, birlikte çalışmak için bir temel ama her derde deva değil'' dedi. 
     Putin, ilk defa NATO üyesi ülkelerle aynı masada biraraya geldiği, Roma'daki Pratica di Mare askeri üssünde düzenlenen zirvede, ''Çok az bir zaman öncesine kadar bu tip görüşme düşünülemez bir şeydi. Ama NATO ve Rusya'nın birlikte çalışmaktan başka alternatifi yok'' diye konuştu. 
     ''Roma Deklarasyonu birlikte çalışmak için bir temel ama bize karşı tehditlere karşı koymamız için her derde deva değil'' diyen Putin ayrıca, Rusya'nın Avrupa'nın dışında kalamayacağının altını çizdi. 
     





</TEXT>
</DOC>
