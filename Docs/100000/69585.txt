<DOC>
<DOCNO> 69585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/son/sondun19.html </URL>
<DATE> 2002/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İnglizler, "eşcinsellik korkusu"nu yendi 
</HEADLINE>
<TEXT>

     İngilizlerin on yıl öncesine göre cinsel açıdan daha fazla maceracı ve daha az homofobik aşırı eşcinsellik korkusu oldukları bildirildi. 
     Ülke çapında 11 bin yetişkin arasında yapılan ve Sexually Transmitted Infection dergisinde yayımlanan araştırmaya göre, artık pek çok insan eşcinsel ilişkide yanlışlık görmüyor. 
     Yaşam biçimleri ile cinsel davranışların incelendiği araştırmaya katılanlar arasında erkeklerin yüzde 42'si, kadınların ise yüzde 60'ı eşcinsel ilişkide bir yanlışlık görmediklerini söyledi. On yıl önceki araştırmada ise erkeklerin dörtte biri, kadınlarınsa üçte biri aynı yanıtı vermişti. 
     Araştırmada, kadınların yüzde 19'u, erkeklerinse yüzde 37'si günlük ilişkiler kurulmasında sorun görmediklerini söyledi. 1990'daki araştırmadaysa bu yüzdelerin yarısı kadar insan rasgele ilişkiyi normal görüyordu. 
     Araştırmada, çok erken yaşlarda cinsel ilişkiye başlayanların sayısında da artış olduğu saptandı. 
     İngiliz toplumunda eşcinsel ilişkiye giren kadınların sayısı bir önceki araştırmada yüzde 3.5 iken, yeni araştırmada yüzde 6.7'ye çıktı. Erkeklerde ise eşcinselliğin yüzde 5'ten yüzde 8.5'e yükseldiği son araştırmada belirlendi. 
     






</TEXT>
</DOC>
