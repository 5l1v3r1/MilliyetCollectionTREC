<DOC>
<DOCNO> 65268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/astro/index.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Barış zamanı 
</HEADLINE>
<TEXT>

Bugün gökyüzünde dengeleyen ama aynı zamanda sosyal konularda adım atabileceğimiz enerjiler var. 10.44 Terazi burcuna geçecek Ay, İkizler, Terazi ve Kova için olumlu şartlar getirmekte. Koç’lar yeni heyecanlara açık olacak. Belki tek başına hareket etmek isteyenler için pek huzurlu olmasa da başkalarından öğrenebilecekleri çok şey var. Boğa’ların günlük işlerde tamamlaması, detaylara özen göstermesi gereken çok şey var. Hafta sonu yaklaşırken iki ayakları bir pabuca girebilir. İkizler şimdi rahat edecek. Son birkaç gündür süren gerginlik ve işle ilgili sorunlardan sonra hafiflemek ve hayattan zevk almak için keyifli bir gündeler. Yengeç’ler için eylem zamanı geldi. İş hayatında sorumluluklar ve rekabet bugün öne çıkıyor. Ailelerini de göz ardı etmemek zorundalar. Aslan’lar bugün daha rahatlar. Yakın çevrelerinde olup bitenler onlara iyimserlik getiriyor. Yaratıcılıklarını kullanabilirler. Başak’lar ise yaptıkları işin mutlaka parasal yönünü de düşünmeliler. Bugün güzel alışverişler yapabilirler. 
Akşam Ay - Jüpiter karesi var ve bu saatlerde abartı ve iyimserlik söz konusu. Büyük risklerden kaçınmalı. Terazi’ler son derece yaratıcı ve kişisel girişimler yapmak için güzel bir günde. Sosyal konularda çok şeye önayak olabilirler. Akrep’ler ise adımlarını biraz daha dikkatli atmalı. Hiç hesapta olmayan nedenlerden ötürü bazı değişiklikler yaşayabilirler. Yay’lar yeni planlarını somut hale getirmeye çalışmalı ve önerilere de açık olmalı. Sosyal konularda hareketli bir gün geçirebilirler. Oğlak’lar bugün çok hareketliler. Yapmaları gereken pek çok iş ve sorumluluk var. Geçmişten ders alarak hareket etmek isteyecekler. Kova’lar ise dağıtmaya yatkınlar. Şimdi biraz gevşeme, yenilik yapma ve öğrenme zamanı. Yabancılarla tanışabilirler. Balık’ların duygusal konularda aşırı verici olması bugün onları daha fazla yorabilir. Duygusal tatmin ve yakın ilişkiler açısından yoğunluk yaşayabilirler. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
