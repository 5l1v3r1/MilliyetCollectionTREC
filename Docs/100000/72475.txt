<DOC>
<DOCNO> 72475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/spor/spo01.html </URL>
<DATE> 2002/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
DAUM’A TEPKİ 
</HEADLINE>
<TEXT>

Beşiktaşlı eski yöneticiler, 31 Mart’ta yapılacak başkanlık seçimi için sürekli görüş belirten Alman hocaya sert çıktılar. Metin Keçeli, "Yönetimi savunmak Daum’a düşmez, o kendi işine baksın" dedi 
     BİLAL MEŞE 

     İşine baksın’ 
     BEŞİKTAŞ Teknik Direktörü Christoph Daum’un, seçimlere yönelik eleştirileri üyeleri ayağa kaldırdı. Başkan Serdar Bilgili ile başkan adayı Hasan Arat, Alman hocanın görüşlerine sessiz kalırken, kulüpte uzun süre yöneticilik yapan Metin Keçeli, "Bu tamamen yönetimin acizliğidir. Tarihimizde hiçbir teknik adam seçimlere karışmadı, karıştırılmadı. Yönetimi savunmak Daum’a düşmez, o kendi işine baksın. 20 senedir bu kulüpteyim, böyle bir şey yaşamadım" dedi. 
     
     Yönetime ihanet’ 
     ALMAN hocanın açıklamalarını eski yöneticilerden İhsan Kalkavan da yönetime ihanet’ olarak nitelendirdi. Kalkavan, "Teknik kapasitesi ve kalitesi tamam. Ancak seçimleri yönlendirici tavırlar içine girmesi ve tavır koyması hata. Ne demek varsa varım, yoksa yokum Seçimler için fevkalede tehlikeli bir tablo. Bu hizmet ettikleri yönetime ciddi bir ihanettir. Galatasaray’da da seçim var, ama Lucescu hiç konuşmuyor. Otursunlar, sadece işlerin yapsınlar" diye konuştu. 
     
     Düren’den savunma 
     İLETİŞİM Komitesi Başkanı Mete Düren, Teknik Direktör Daum’u seçim malzemesi yapan kişinin Hasan Arat olduğunu belirti. Düren, "Bu olayın gündeme gelmesinden sonra Daum, tepki gösterdi. Seçimlerin dışında tutulmasını istedi. Kaşıya, kaşıya iş bu noktaya kadar geldi. Bu sözler, sürekli gündemde tutulmasına tepkidir. Daum’un üzerinden rant yapmaya çalışan da muhalefettir. Daum’u göreve Bilgili getirdi, muhalefet değil" ifadelerini kullandı. 
     
Bilgili ile son kezBeşiktaş Başkanı, bundan sonraki seçimlerde aday olmayacağını ama hizmete devam edeceğini söyledi 
     ORHAN YILDIRIM 

     BEŞİKTAŞ Kulübü Başkanı Serdar Bilgili, son kez seçimlere gireceğini açıkladı. Siyah - Beyazlı kulübün, 60 milyon dolara yaklaşan bütçesiyle büyük bir camiayı yönetmenin zorluklarına değinen Bilgili, "Başlattığımız ve hepsi birer devrim olan projeleri tamamlamak için son kez görev isteyeceğim. Bir sonraki seçimde de bunları hayata geçirmiş bir başkan olarak herkese teşekkür edip noktayı kayacağım. Ama hizmet yarışında hep olacağım" diye konuştu 
     BAŞKANLIK seçimlerinin üç yıla çıkması için hazırlıklar yaptıklarını da kaydeden Bilgili, "Seçim tarihinin de Kasım ya da Aralık aylarında yapılmasını önereceğiz. Başkanlık büyük zaman, özveri ve sabır isteyen bir koltuk. Bu görevi uzun yıllar sırtında taşıyan Süleyman Ağabey’in ne sıkıntılar çektiğini şimdi çok daha iyi anlıyorum. Değerli kongre üyelerimiz bize son kez görev verirlerse, Beşiktaş’ı dünya kulübü yaparak veda edeceğim" dedi. 
     
Yeniden çift forvetDaum’un, Denizlispor maçında Ahmet Dursun ile İlhan’ı Mansız’ı birarada oynatacağı belirtildi 
     BEŞİKTAŞ Teknik Direktörü Christoph Daum, Denizlispor karşısına yine ikili forvetle çıkacak. Ahmet Dursun’u İlhan Mansız ile birlikte oynatacak olan Alman hoca, ofansif bir taktikle takımı sahaya çıkaracak. Bu arada Siyah - Beyazlı ekip, Denizlispor maçının hazırlıklarını dün de sürdürdü. Medyaya kapalı olarak gerçekleşen çalışmaya Almanya’dan dönen Daum da katıldı. 
     
1 Nisan’da yokum’      TEKNİK Direktör Christoph Daum, Serdar Bilgili’nin seçimi kaybetmesi halinde 1 Nisan’da görevini bırakacağı öğrenildi. Ünlü hocanın, Başkan Serdar Bilgili ve Asbaşkan Yıldırım Demirören ile yaptığı özel toplantıda, "En kötü günümde bana sahip çıktınız. Siz yoksanız ben de yokum. Seçimi kaybederseniz 1 Nisan’da hep birlikte gideriz" diye konuştuğu ileri sürüldü. 
     
İlhan Mansız ayın futbolcusu      BEŞİKTAŞ’IN golcü futbolcusu İlhan Mansız, "Pepsi Ayın Futbolcusu" yarışmasında, ocak ayının en iyi oyuncusu seçildi. Mansız’a ödülünün bugün Maslak Sportsnet’de yapılacak bir törenle verileceği belirtildi. Ayrıca, bu oyuncuya oy verenler arasında gerçekleştirilen çekiliş sonucunda Burdur’dan Şahin Ertem’in, Fiat Palio marka otomobil kazandığı, talihlinin de arabasının anahtarını, İlhan Mansız’dan alacağı bildirildi. 
     
Kongre Kulisi      Arat gençlerle 
     SEÇİM kongresi çalışmalarını sürdüren başkan adayı Hasan Arat, bugün Genç Beşiktaşlılar Derneği üyeleriyle buluşacak. Arat, derneğin saat 19.30’da Maçka Oteli’nde düzenleyeceği kokteyle konuk olacak. Dernek Başkanı İlhan Gölvan, seçimlerde Arat’ı destekleyeceklerini toplantı sırasında medyaya açıklayacak. 
     
     Platform’dan karar günü 
     BÜYÜK Beşiktaş Platformu, seçimlerde izleyeceği politikayı bugün açıklayacak. Uzun süredir liderlik konusunda sessizliğini koruyan Platform üyeleri, saat 14.30’da Kabataş Feriye Tesisleri’nde bir toplantı yapacak ve basına çeşitli açıklamalarda bulunacak. Platform’un bu seçimlere girmeyeceği ve iki yıl sonrasına hazırlandığı belirtildi. 
     
     Kazancı sahnede 
     YAKLAŞAN kongre öncesi listesine alacağı isimlerde şeffaflık politikası izleyen Hasan Arat, adaylardan Mehmet Kazancı ile bugün biraraya gelecek. The Marmara Oteli’nde saat 10.30’da Arat’ın düzenleyeceği basın toplantısına katılacak olan Mehmet Kazancı, soruları yanıtlayacak, hedeflerini açıklayacak. 
     
     Bayanlar baştacı 
     HASAN Arat, dün akşam The Marmara Oteli’nde siyah - beyazlı kulübün bayan kongre üyeleri ile biraraya geldi. Katılımın bir hayli yüksek olduğu kokteylde, Arat bayan üyelerle tek tek sohbet etti, seçim öncesi nabız yokladı. Arat, işbaşına gelmesi halinde bayan üyeleri tribüne çekmek için bir dizi proje hazırladı. 
     
     Bilgili’ye eleştiri 
     SEÇİMLERE az bir süre kala Beşiktaş Beyoğlu Grubu, Başkanı Serdar Bilgili ve yönetimini eleştirdi. Başkan Doğan Yakupoğlu, yaptığı açıklamada, "Başkanımız ve yöneticiler verdikleri sorumsuz ve hudutsuz vaatlerin sıkıntılarını büyük ölçüde yaşamaktadır. Bugünkü gergin ortamı yaratmayı, kendi başarısızlıklarının getirdiği sıkıntılı ruh hallerinin dışa vurması olarak görüyoruz" ifadelerini kullandı. 
     



 SPOR 

























</TEXT>
</DOC>
