<DOC>
<DOCNO> 66180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/yazar/okur.html </URL>
<DATE> 2002/02/06/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Bu yol başka yol... 
</HEADLINE>
<TEXT>

     Niyet mektubu’ geldi ama piyasanın kılı kıpırdamadı... Nasıl kıpırdasın, kıpırdayacak hal mi kaldı 
     Piyasa gerçeği 
     "Beklentiyi satın al, gerçeği sat..." 
     Zaten iki aydır tüm oyuncular bu mektubu içeren gelişmelerle yattı, gelişmelerle kalktı. 
     Sonunda da niyet mektubu imzalanınca çoğu dönüp bakmadı bile... 
     Çünkü sürpriz yok, bilinmeyen yok. 
     Türkiye bu yolda daha çok gidecek, çok yol kat edecek. 
     O yüzden piyasanın gündeminde 1 yıl vadeli tahvil ihalesi ve Merkez Bankası’nın enflasyon hedeflemesi vardı. 
     İhalede Hazine nasıl bir yol tutturacak 
     Tahminler, 1.5 katrilyonun üzerinde teklif geleceği biçimindeydi. 2.5 katrilyon teklif geldi. 
     710.7 trilyon lira net satış yapıldı. Faiz, ortalama bileşik bazda 69.54 oldu. 
     
Yüzler gülüyor      Hazine’de çifte bayram. 
     Hem kasaya 9.3 milyar dolar giriyor, hem sistemde güven yavaş yavaş kendini gösteriyor. 
     Ancak çifte bayramın çifte kavrulmuş fıstık gibi algılanmasını istemeyiz, bilesiniz... 
     Gerçeğimiz ortada 
     Borç yiğidin kamçısı demiş atalarımız. Başka diyen var mı, bilemiyoruz ama borcu borçla ödüyoruz, nefes alıyoruz. 
     Oysa derdimiz belli 
     Yüksek enflasyon... 
     O vakit beklentinin odağındaki kurum, Merkez Bankası. 
     Enflasyon hedeflemesine gidiş sürecinde ne yapılacak 
     Enflasyon hedeflemesi kamuoyuna nasıl anlatılacak 
     
Sosyal adalet      Ocak ayı enflasyonu bizi değil, "olumluluğu yönetme becerimiz" olmadığını açık açık söyleyen IMF’nin Avrupa Sorumlusu Michael Deppler’i bile tedirgin etti. 
     Yıl sonu hedefi yüzde 35, sosyal adalet hassas terazide... 
     Vergi, yolunacak kazların tepesinde... 
     Ya vergi ödemeyen büyük çoğunluk Onlara kim ne yapacak, asıl sorun bu... 
     Devlet Bakanı Kemal Derviş, Londra’da yabancı yatırımcılara konuşuyor. 
     Sıcak parayı istemiyoruz ama sıcak parasız bu iş olmuyor. 
     Cümle alem biliyor ki Londra merkezli günlük 50 milyon dolar para çoktan işliyor. Onların oyun senaryosu iki aydır çalışıyor. IMF parası sıcak paraya dayalı hesap bundan sonra piyasaların oyun planında baş köşede oturuyor. 
     Oysa bizim derdimiz başka 
     Kamunun verimli çalışması. 
     Kamu verimliliği artırılacak da, boş tutulan kadrolar ve çalışan sayısındaki azalma kamuoyunda nasıl bir seda bırakacak 
     Atıl kadrolar üçte bir, ekim sonuna kadar da toplamda üçte ikiye çıkacak... 
     Hazine, çalışıyor, envanter çıkaracak... 
     Şu an sayı yok, veri yok... 
     Bekliyoruz biz... Çünkü acı reçete artık bundan sonra yolda. Bu yol can acıtır, bilesiniz... 
     
     







Türkiye nereye 


Necati’den bize 


Kontrol mühendisleri ne iş yapar 


Kıbrıs-Avrupa hattında koalisyon liderleri 


Saddam ve çanak 


Öğretmen Yardımlaşma Kurumu 


Bitmeyen şişenin kapağına mantar tıkadık 


Türkiye'de değişimi ve insanları anlamak 


Şimdi de neden İran 


Bu yol başka yol... 


Amerika Irak harekatı için Kuveyt'e asker yığıyor 


Şair, besteci, sazende, virtüöz bir bakan rubailer... 


9 milyar dolarlı gündemimiz 


Akıl kayması, gönül kaçması 


9 milyar dolar, krize çözüm değil 


</TEXT>
</DOC>
