<DOC>
<DOCNO> 95639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/14/yasam/yas05.html </URL>
<DATE> 2002/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Balık değil, Terminatör 
</HEADLINE>
<TEXT>

Yüzgeçleriyle yürüyebilen’, su dışında 3 gün yaşayabilen yılankafa’ balığı, ABD’de atıldığı gölde türleri tüketti hükümet, balığa savaş açtı 
     DIŞ HABERLER SERVİSİ 

     Amerika’nın Maryland eyaletinde, iki yıl önce bir hayvan meraklısı tarafından küçük bir göle salınan yılankafa’ adlı iki yırtıcı Çin balığı, hızla çoğalıp tatlı sularda yaşayan yerli türleri süratle yiyerek tüketmeye başlayınca, balıklara karşı "federal" bir sürek avı başlatıldı. Amerika’nın Doğal Kaynaklar Bakanlığı’na bağlı Balık ve Yaban Hayvanı - Bitkileri Dairesi’ne bağlı ekipler, yılankafaları avlamak için seferber oldu. Anavatanları Çin olan, dünyanın üçüncü en uzun ırmağı Yangçe’de yaşayan "şiaolungtu" balıklarını avlamak için, tehdit altındaki başkent Washington’a yakın Maryland eyaletinde iki balığın ilk bırakıldığı göl elektrik şoklarından geçirildi. 
     
     Ayakları var 
     90 santim boya erişebilen renkli Çin balıkları, su dışında 3 gün yaşayabiliyor ve dahası ön yüzgeçlerini ayak gibi kullanarak yürüyebiliyor. Little Patuxent Minik İstilacı Irmağı, balığın bırakıldığı gölcükten sadece 23 metre uzaklıkta. Bu mesafenin yılankafa tarafından kat edilmesi işten bile değil. 
     



 YAŞAM 



















</TEXT>
</DOC>
