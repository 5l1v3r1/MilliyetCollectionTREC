<DOC>
<DOCNO> 59769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/31/dunya/dun01.html </URL>
<DATE> 2001/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Lejyoner Bekir görevde 
</HEADLINE>
<TEXT>

Afganistan’daki Fransız birliğinde görevli Bekir Yıldız, Mezar - ı Şerif Havaalanı’nda mayın temizliyor 
     FARUK ZABCI Mezar - ı Şerif DHA 

     Afganistan’da görev yapan Fransız askerleri arasında bir de Türk var. 20 yaşında lejyoner girdiği Fransız ordusunda, 14 yıldır görev yapan Bekir Yıldız, şimdi Taliban’ın mayınlarını temizliyor. 
     Fransa’nın Afganistan’a gönderdiği 100 kişilik özel birlik, bir süredir Mezar - ı Şerif Havaalanı’nın onarımı ve mayın temizleme çalışmalarını yürütüyor. Fransız birliğinden Afganistan’a gelen ilk askerler arasında bir de Türk’ün bulunduğunu öğrenince, görüşme olanağı aradık. Sonuçta onu, Mezar - ı Şerif Havaalanı’nda arkadaşları ve Amerikalı askerlerle birlikte mayın temizlerken bulduk. 
     Bekir Yıldız, 20 yaşındayken Türkiye’yi terk edip Paris’e gitmiş. Fransız ordusuna lejyoner yazılmış. Tam 14 yıldır da lejyoner rütbesi de "kıdemli çavuş". 
     Günlük çalışmaları sırasında sık sık Amerikalı komandolarla birlikte oluyor ve en tehlikeli iş olan mayın temizleme görevini yapıyor. İngilizce ve Arapça da biliyor. Afganistan’da görevlendirilmesinde Arapça bilmesi de etkili olmuş. 
     Fransız özel birliğindeki Kıdemli Çavuş Bekir Yıldız, şimdi Türk askerinin de Afganistan’a ulaşmasını dört gözle bekliyor. 
     



 DÜNYA 











</TEXT>
</DOC>
