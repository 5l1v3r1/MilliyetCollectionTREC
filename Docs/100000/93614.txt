<DOC>
<DOCNO> 93614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/spor/spo06a.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Çizme’de suçlama 
</HEADLINE>
<TEXT>

     İTALYA’NIN file bekçisi Toldo, Teknik Direktör Giovanni Trapattoni’ye ve takım arkadaşlarına kin kustu. Inter’in de kalesini koruyan ünlü oyuncu, Gök Mavililer’in 2002 Dünya Kupası’nda futbol oynamak yerine "tatil yaptığını" iddia etti. Turnuva boyunca Buffon’un yedeği olarak kulübede oturan Toldo, "Bunun da sorumlusu Trapattoni’ydi" dedi. 
     TOLDO, Trapattoni’ye saygı duyduğunu ancak takımdaki bazı oyuncuların özerkliği olduğunu savundu ve şöyle devam etti "Sadece ben değil, birçok arkadaşım bunu hissettik. Trapattoni için onları oyundan almak bile zordu. Bu da gelecekte İtalya Milli Takımı için büyük problem yaratacak. Ancak ben yine de Milli Takım’dan ayrılmayacağım." 
     
Japonya, Zico’ dedi      BREZİLYA futbolunun yaşayan efsanelerinden Zico, Japonya Milli Takımı’nın yeni teknik direktörü oluyor. 2002 Dünya Kupası’nda ikinci turda Milli Takımımız’a elenen Japonya’nın Fransız çalıştırıcısı Philippe Troussier’in görevi bırakmasıyla boşalan teknik direktörlük koltuğuna Zico’nun getirileceği açıklandı. 49 yaşındaki Zico’nun önümüzdeki günlerde dört yıllık sözleşmeye imza atacağı öğrenildi. 
     



 SPOR 



























</TEXT>
</DOC>
