<DOC>
<DOCNO> 84296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/16/yazar/cemal.html </URL>
<DATE> 2002/05/16/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Sayın Ecevit, hiç olmazsa bu kez... 
</HEADLINE>
<TEXT>

     Avrupa Birliği'yle ilişkiler rayından çıkarsa, Türkiye'den dışarıya ne kadar sermaye kaçışı olacak, hiç düşündünüz mü 
     Avrupa yolundan saparsak, Türkiye'ye gelmeyecek, Türkiye'den uzak duracak yabancı sermaye miktarını hiç aklınıza getirdiniz mi 
     Ve bu sermaye kaçışının ekonomik geleceğimize, aş ve işimize vuracağı darbeyi hiç merak ettiniz mi 
     Edenler var. 
     Hesaplayanlar var. 
     TÜSİAD'ın gelecek ay kamuoyuna açıklayacağı bir rapor tümüyle bu konuya ayrıldı. 
     Öngörüler parlak değil. 
     Türkiye Avrupa yolundan saparsa, dışarıya ciddi boyutlarda sermaye kaçışı yaşanacak. 
     Zaten devede kulak olan yabancı sermaye girişi daha da yavaşlayacak. Gümrük Birliği de güme gidebilecek. 
     Bu ne demek biliyor musunuz 
     İnsanımızın aş ve iş sorununun daha beter ağırlaşması demek. Türkiye'nin ekonomik büyümesi ve kalkınması için yaşamsal olan dış kaynaktan, yabancı sermaye yatırımlarından ülkemizin yoksun kalması demek. 
     Farkında mısınız bu gerçeğin 
     Yoksa önemli değil mi 
     Olabilir. 
     Sizin için zaten ekonomide yapısal değişim de önemli değildi. 
     Özelleştirme de önemsizdi. 
     Kamu bankaları partizanca amaçlar için kullanılırken, kamu kaynakları hesapsız kitapsız savrulup saçılırken de derdiniz değildi. 
     Bankacılık reformu konusunda ipe un serilmesi de umurunuzda olmamıştı. 
     Oysa bütün bunlar aşımızı, işimizi çok yakından ilgilendiriyordu. Bu gerçeği görmediniz, göremediniz. 
     Ya da kim bilir, kurulu düzenin devamı işinize geldi. 
     Ama günün birinde devlet büyükleri birbirleriyle kapıştığı vakit, devletin zirvesinde Anayasa kitapçıkları havalarda uçuştuğu vakit patlayan ekonomik kriz bir kabus gibi üstümüze çökünce, ancak o zaman ayıldınız, feryat etmeye başladınız. 
     Öyle değil mi 
     Ama iş işten geçmişti. 
     Dikkat edin. 
     Şimdi yine kritik noktadayız. 
     Bu kez Avrupa Birliği'yle Türkiye ilişkilerini küçümser bir eda içindesiniz. Vatan - millet - Sakarya edebiyatıyla Türkiye'yi Avrupa yolundan saptırma çabalarına kayıtsız kalıyorsunuz. 
     Yanlış tutum 
     Çünkü Türkiye'nin Avrupa yolundan sapması da aşımızı, işimizi kötüye götürecek. Çoluğumuzun çocuğumuzun geleceğini sekteye uğratacak. 
     Onun için AB'yi önemseyin. 
     Dönüm noktasındayız. 
     Ekonomide yapısal değişimi küçümsediğiniz için başımıza gelenleri aklınızdan hiç çıkarmayın. 
     Türkiye, AB yolundan sapmasın 
     Bunun için atılacak adımlar atla deve değil. İdamdı, Kürtçe yayındı, öğrenimdi, Kıbrıs'tı, bütün bunlar yapılabilir şeyler. Türkiye'nin birliği, bütünlüğü, güvenliği bunlardan dolayı tehlikeye girmez. 
     Aksine, Avrupa yolundan sapacak bir Türkiye'nin sorunları büyür. 
     Onun içindir ki 
     Siviliyle askeriyle Ankara ve Ecevit hükümeti bugün tarihsel bir sorumlulukla karşı karşıya... 
     Sayın Ecevit, 
     Avrupa Birliği'yle iligili olarak 1970'lerde kaçırdığınız fırsatı hiç olmazsa bu kez değerlendirin. 
     Yoksa yazık olacak 
     
     







İslamda tartışma 


Durmadan ırzına geçilen konular ve yakası açılmadık konular 


Şerefli tahlil.. 


Jandarma ve engelliler 


Sayın Ecevit, hiç olmazsa bu kez... 


Zeki Müren'in eşcinsellik tartışması rezalet 


Ecevit'e de 10 numara 


İçime çekmiyorum ki .. 


Varsayalım ki Ecevit ayrılma kararı aldı... 


Rusya artık "dost ve müttefik" 


Alacakaranlık Kuşağı Ülkesi 


Özerk borsa gerçeği’ 


Bu komplonun hesabı zor verilir 


İsveç elçimizin dedesi ve Fenerlilerin bayrak kavgası... 


Derviş'i DSP'ye davet 


Kitaplar arasında boğulmak 


İş bilenin kılıç kuşananın 


Tayyip Erdoğan tutuklattı 


</TEXT>
</DOC>
