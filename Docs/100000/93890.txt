<DOC>
<DOCNO> 93890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/son/sondun35.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin'de üniversite sınavına girecekler Konfüçyüs'e dua ediyorlar 
</HEADLINE>
<TEXT>

     Çin'de Komünist Parti'nin ÇKP büyük titizlik ve gizlilikle hazırladığı, göz korkutan merkezi üniversite sınavı, başkent Pekin'in 33 derece sıcaklığında geldi çattı. 
     İ.Ö. 551-479'da yaşayan, Çin tarihinin en büyük düşünürü ve siyaset kuramcısı Konfüçyüs'ün Çince Kongzıı Üstat Kong tapınağında toplanan binlerce öğrenci, Pazar günkü ateşli imtihan için cansiperane dua ediyor. 
     ÇKP devleti, 5 milyon 300 bin üniversiteli adayının yüzde 52'sini yüksek öğrenime yerleştirecek. 
     Pekin'in Konfüçyüs Tapınağı Ulu Eser Bölümü'nün önü binlerce küçük dua kitabesi, bisküvi ve ucuz içki şişeleriyle doldu. 
     Çok sayıda öğrenci, rüzgar olmadığı zaman havası ağır başkentin bunaltıcı nemi ve sıcağında sınavın ateşten gömleğini giyiyor. 
     Huzur veren tapınağa gelen 19 yaşındaki Yan Cengbo, ''Genelde dua etmem. Fakat bu sefer durum farklı'' dedi ve Çin atasözünü ekledi 
     ''Olacağa inanırsanız olur. İnanmazsanız olmaz.'' Liseyi bitiren Liu Zihui de, ''Dua etmiyorum ama Konfüçyüs'ün yüksek devlet öğretisi ve ahlakının simgelendiği burada havayı teneffüs etmenin bile bana talih getireceğine inanıyorum'' diye konuştu. 
     





</TEXT>
</DOC>
