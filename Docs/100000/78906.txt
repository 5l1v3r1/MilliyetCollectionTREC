<DOC>
<DOCNO> 78906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/son/soneko26.html </URL>
<DATE> 2002/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Moody's, Akbank'ın görünümünü pozitife çevirdi 
</HEADLINE>
<TEXT>

     Derecelendirme kuruluşu Moody's, finansal güçlülük notu D olan Akbank'ın görünümünü durağandan pozitife çevirdi. 
     Akbank'ın açıklamasına göre, Moody's'ten konuyla ilgili yapılan açıklamada, şu görüşlere yer verildi 
     ''Türkiye'de mali sistemin yeniden yapılandırılmasına yönelik düzenlemelerin yarattığı gecikme nedeniyle, diğer bankalar gibi Akbank da 2001 yılına ait bilançosunu henüz açıklamadı. Buna rağmen Moody's olarak, Akbank'ın Kasım 2000 ve Şubat 2001 krizlerinde rakiplerinden daha iyi bir performans gösterdiğini düşünüyoruz. 
     Banka bu dönemde güçlü aktif kalitesini korudu, yüksek düzeydeki sermaye yeterlilik rasyosunu sürdürdü ve krizin ardından başlayan, müşterilerin kaliteli bankalara yönelişinden yararlandı.'' Moody's ayrıca, tüm bu olumlu özellikler nedeniyle Akbank'ın ülkenin bulunduğu ortamdaki negatif etkilerin üstesinden gelerek, rakipleri arasında daha karlı bir duruma geleceğini görüşünü dile getirdi. 
     





</TEXT>
</DOC>
