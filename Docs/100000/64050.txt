<DOC>
<DOCNO> 64050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/ekonomi/eko11.html </URL>
<DATE> 2002/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Dersimizi iyi çalışalım’ 
</HEADLINE>
<TEXT>

Sektörel Dernekler Platformu Başkanı Keşçi, ABD ile şubattaki görüşmelere iyi hazırlanmak gerektiğini söyledi 
     EKONOMİ SERVİSİ 

     Sektörsel Dernekler Platformu İcra Kurulu Başkanı Güngör Keşçi, Başbakan Ecevit’in ABD gezisinde reel sektör olarak hedefledikleri sonuçlara ulaştıklarını söyledi. 
     Ekonomi Muhabirleri Derneği İstanbul Şubesi’nin düzenlediği toplantıda konuşan Keşçi, "Bize düşen dersimizi iyi çalışıp 26 - 27 Şubat’ta başlayacak görüşmelere hazırlıklı gitmek ve iki - üç ay içinde görüşmeleri tamamlayıp kısıtlamasız ve vergisiz bir ticaret anlaşmasına bağlamak" diye konuştu. 
     Toplantıya katılan Makine İmalatçıları Birliği Başkanı Sedat Silahtar oğlu ise 2001 yılında üyelerinin yurtiçi satışlarında yüzde 50, toplam istihdamda ise yüzde 16 azalma görüldüğünü belirtti. 
     Reklamcılar Derneği Başkanı Faruk Ata soy da 2001’de reklam yatırımlarının yüzde 50 düşüşle 50 milyon dolar olarak gerçekleştiğini ve kadroların yüzde 25 küçüldüğünü bildirdi. Atasoy, "2002 için umutluyuz. Bu yıl reklam yatırımlarında yüzde 30’luk bir artış öngörüyoruz" dedi. Türk Elektronik Sanayicileri Derneği Başkanı Fikret Yücel de renkli TV satışlarının iç pazarda yüzde 44.1 düştüğünü anlattı. 
     



 EKONOMİ 
















</TEXT>
</DOC>
