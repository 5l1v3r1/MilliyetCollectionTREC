<DOC>
<DOCNO> 79872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/23/guncel/gun01.html </URL>
<DATE> 2002/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hiç süt içmedikleri için newline hastalanmışlar 
</HEADLINE>
<TEXT>

Sütten hastanelik olan öğrencilerin sorunu laktoz alerjisiymiş. Bugüne dek ana sütü dışında süt içemeyen minikler, laktozu sindirememiş... 
     ÜMRAN AVCI İstanbul 

     Devlet Bakanı Hasan Gemici tarafından başlatılan "1 Milyon Çocuğa Süt Kampanyası" 2000 yılı Türkiyesi’nde anne memesini bıraktıktan sonra ağzına süt koymayan çocukların bulunduğu gerçeğini de gün ışığına çıkardı. Sütten zehirlenme iddialarının asılsız olduğunu savunan uzmanlar, rahatsızlıkların "laktoz alerjisi"nden kaynaklanmış olabileceğini söyledi. 
     
     Sütün kendisi panzehirdir’ 
     Sütaş Yönetim Kurulu Başkanvekili ve Genel Müdürü Muharrem Yılmaz, "Laktozun sindirilememesi nedeniyle 10 binde, 100 binde bir insanda da olsa, süt içtikten sonra bağırsak, mide bozuklukları olabilir. Günde 200 mililitre içilecek sütü ise bünye yavaş yavaş kabul eder" dedi. Türkiye Süt Et Sanayiciyleri Birliği Set - Bir Genel Sekreteri Erkan Benli ise sütün bir panzehir olduğunu, cümle içinde bile sütle zehiri bir arada görmenin yanlış olduğunu vurgulayarak, "Süt içerisindeki laktozu laktaz enzimi parçalar. Bazı çocuklarda bu enzim az olabilir" diye konuştu. 
     
     Bir kutu süt hasta etmez’ 
     A.Ü. Ziraat Fakültesi Süt Teknolojisi Bölümü Başkanı Prof. Dr. Emel Sezin de konuyla ilgili şunları söyledi "Sterilize edilen bu sütlerde bırakın çocuğu, sütü bozucu etken bile yok. Sütler bir yıla kadar dayanabiliyor. Süt içmeyen çocuklarda laktaz enzimi yetersizliği oluyor. Böyle bir durumda kusma karın ağrısı görülüyor. Ayrıca bir kutu sütle rahatsızlanma olmaz. Muhtemelen bu çocuklar bedava diye birkaç kutu içmişlerdir. Zamanla bünyeleri süte alışacaktır zaten..." 
     
     Doktorlar Enzim eksikliği 
Bu alerji doğuştan da olabilir      Şişli Etfal Hastanesi’nden Dr. Engin Seber de "laktoz alerjisi"nin doğuştan geldiğini belirterek, "Daha çok çocuklarda görülür. Vücuttaki enzim eksikliğinden kaynaklanır. Zaman zaman alerji ve ishale hatta kusmaya neden olabilir. Hiç süt içmeyen çocuklar sütü ilk kez içtiklerinden alerjinin farkına geç varmış olabilirler" dedi. Cerrahpaşa Tıp Fakültesi’nden Prof. Ahmet Rasim Küçükusta da, "Doğuştan laktoz eksikliği olan çocuklar var. Süt içildiği zaman şişkinlik, gaz şikayeti olur. Süt kampanyası iyi kampanya. Halkı boş yere ürkütmeyelim" diye konuştu. 
     



 GÜNCEL 



















</TEXT>
</DOC>
