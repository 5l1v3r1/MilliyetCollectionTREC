<DOC>
<DOCNO> 52319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/son/sontur21.html </URL>
<DATE> 2001/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Erzurum'da iftar vakti ses bombasıyla duyurulacak 
</HEADLINE>
<TEXT>

     Yurdun çeşitli yerlerinde belediyeler, Ramazan ayı öncesi bir dizi önlem aldılar. 
     Erzurum Yakutiye Belediye Başkanlığı yetkilileri, 3 yıldır olduğu gibi bu yıl iftar vaktinin tarihi Erzurum Kalesi'nden ses bombasıyla duyurulacağını söylediler. Ses bombası atılması için gerekli hazırlıkların tamamlandığını ifade eden yetkililer, geçen yıldan kalan ses bombalarının Ramazan ayında kullanılacağını kaydettiler. 
     Erzurum Büyükşehir Belediyesi yetkilileri, Ramazan ayında davul çalmak için izin isteyen davulcunun bulunmadığını belirterek, ''Zaten çok az sayıda davulcu vardı. Bunlardan da kimse bizden izin istemedi'' dediler. 
     Erzurum Büyükşehir Belediyesi ve alt kademe belediyeleri, Ramazan ayı boyunca zabıta denetimlerini artıracaklar. Erzurum'da zabıta denetimlerinin gece saat 23.00'e kadar süreceği bildirildi. 
     






</TEXT>
</DOC>
