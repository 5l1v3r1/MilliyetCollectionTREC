<DOC>
<DOCNO> 88042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/yazar/asik.html </URL>
<DATE> 2002/06/05/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Ya seversin... 
</HEADLINE>
<TEXT>

     MHP, idamın kaldırılması ve Kürtçe eğitim konularında muhalif tutumunu sürdürüyor. DYP Tunceli milletvekili Kamer Genç arkadaşımız Fahrettin Fidan’a bu konuda düşüncelerini aktarıyor 
     - Önce şunu belirteyim ki, MHP samimi değil. Üç yıldır Apo’nun idamı konusunu Meclis’e getirmeyen bu hükümet, dolayısıyla MHP değil mi Geçen seçimde vatandaştan, Apo’yu ancak biz asarız, diye oy aldılar, üç yıl bu vaatlerini hatırlamadılar... Şimdi seçim yaklaşmaya başladı ya, vatandaşın gözünü boyamak için bir şeyler yapmaları lazım... Kimse bu numarayı yutmaz. 
     - Sizce MHP’nin ne yapması lazım 
     - Çok sevdikleri ve kullandıkları sloganın gereğini yapmaları lazım ya sev ya terk et Bu koalisyonu sevmediklerini her gün söylemeyi bıraksınlar da yapabiliyorlarsa terk etsinler bakalım. - Terk ederler mi 
     - Göze alabileceklerini sanmıyorum. Çünkü iktidarın nimetleri çok tatlı... Her gün bir sürü adamlarını bir yerlere yerleştiriyorlar. İhaleler alıyorlar... Ayrıca bazı yolsuzluk davalarının zaman aşımına uğraması, bunun için de bir süre daha iktidarda kalmaları lazım. Bugün bağırıp çağırmaları kimseyi aldatmasın... Vatandaşın gözünü boyamaya çalışıyorlar, olay bu kadar basit. 
     
     Hakları ve zevkleri elinden alınan gençler, onların yerine daha tehlikeli ve gizli olanları koyarlar. 
     J.J.Rousseau 

     Soru Milli takımın destekçileri neden hep gayrı milli firmalar 
     
Günün fıkrası...      Vatandaş, sokak ortasında oturmuş ağıt yakıyormuş - Ooyyy, gitti dağ gibi başbakanım... Ben nidem, kime gidem 
     Görenler 
     - Yahu, demişler, sen ne diyorsun Doktorları az önce açıklama yaptı başbakanımızın durumu iyiymiş... 
     Vatandaş hemen karşıdaki döviz tahtasını göstermiş 
     - Görmüyor musunuz dolar ha babam yükseliyor... Başbakanımızın durumunu doktorlar, dolardan daha iyi bilecek değiller ya 
     Can Ozan 

     
Müdür Bey keyifli...      Dünya futbol Şampiyonası bize TRT Genel Müdürü Yücel Yener i izleme fırsatı da sağladı. Yücel Bey hakkındaki yolsuzluk iddiaları karşısında susar durur. Ancak Kore’de kameralara konuşuyor. Milli Takım’a başarı diliyor. Kameralar onu tribünde maç izlerken de gösteriyor. Yücel Bey’in keyfi yerinde... Okurlarımız Genel Müdür’ün oraya kimin parasıyla gittiğini soruyor... Ne önemi var Trilyonların savrulduğu bir kurumda Genel Müdür’ün birkaç haftalık futbol keyfinin lafı mı olur 
     
Kutluyoruz...      Memleketin manzara-i umumiye’si malum... Peki, bu malumun rakamlarla ilanı Onu da AKP’nin hazırladığı, "Türk Ekonomisinde Başlıca Temel Sorunlar ve Acil Çözüm Önerileri" başlıklı kitaptan aktaralım. 

</TEXT>
</DOC>
