<DOC>
<DOCNO> 91009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/son/sonspo05.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya Başbakanı Schröder ABD'yi yeneceklerinden emin 
</HEADLINE>
<TEXT>

     Almanya Başbakanı Gerhard Schröder, 17. Dünya Kupası'nda çeyrek finalde karşılaşacakları ABD'yi rahat yeneceklerini savundu. 
     Gerhard Schröder, NDR Radyosu'na yaptığı açıklamada, ''Karşılaşma 2-0 Almanya'nın üstünlüğüyle sona erer'' dedi. 
     Eski bir futbolcu olan Schröder, ''Takımımız savaşmaya hazır. 
     Galibiyet uzak değil. ABD'yi yenme şansımız çok yüksek'' diye konuştu. 
     Schröder, Almanya'da ekim ayında yapılacak seçimler için başlatacağı kampanyayla ilgili televizyon konuşmasını, milli takımın Paraguay ile yaptığı 2. tur maçı nedeniyle ertelemişti. 
     Seçimlerle ilgili ilginç bir rastlantıya da dikkati çeken Schröder, Almanya'da görevde bulunan başbakanların, milli takımın Dünya Kupası'nı aldığı ve Avrupa Şampiyonu olduğu yıllarda yapılan her seçimi yeniden kazandığını vurguladı. 
     





</TEXT>
</DOC>
