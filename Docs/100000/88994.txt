<DOC>
<DOCNO> 88994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/son/sondun27.html </URL>
<DATE> 2002/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İLO'ya göre küreselleşme istihdam yaratmakta başarısız oldu 
</HEADLINE>
<TEXT>

     Uluslararası Çalışma Örgütü ILO Genel Direktörü Juan Somavia, devam eden küreselleşme sürecini ''tek amaçlı'' olarak nitelendirerek, mevcut küreselleşme modelinin istihdam yaratmakta başarısız olduğunu belirtti. 
     İsviçre'nin Cenevre kentinde devam eden 90. Uluslararası Çalışma Konferansı'na yıllık raporunu sunan Somavia, dünyadaki işsizliğe dikkat çekerek, önümüzdeki 10 yıl içinde 500 milyon kişiye istihdam yaratılması gerektiğini, ancak kimsenin sorunu çözecek bir program sunmadığını kaydetti. 
     Çalışanları temsil eden ILO'nun, çözüm geliştirmesi için öncelikli ve istekli bir konumda bulunduğunu belirten Somavia, özel ve kamu sektörünün ortak politikalarının, sorunun çözümünü mümkün kılabileceğini savundu. 
     Somavia, farklı bir küreselleşme için üzerinde çalışılması gereken alanları şöyle sıraladı 
     149   Yerel kalkınmaya ve yerel pazara önem verilmeli, yerel 
     girişimcilik desteklenmeli. Sosyal güvenlik ve kurumların oluşturacağı birliklerle, yerel kapasitenin kullanımına önem verilmeli. Uluslararası ticaret ve yabancı yatırım önemli, ancak tecrübeler gösteriyor ki, sadece 15 kalkınmakta olan ülke bundan yararlanabiliyor. Bu nedenle, sürdürülebilir yerel ekonomik kalkınmaya hız verilmeli, dengeli yatırım politikaları izlenmeli ve bu arada uygun uluslararası bağlantılar sürdürülmeli. 
     149   Küçük özel işletmelerde çalışanların potansiyelleri verimli hale 
     dönüştürülmeli. Hükümetler küçük işçiler ve küçük yatırımcılarla sürekli iletişim halinde olmalı. 
     149   Bütün insanlara temel ekonomik ve sosyal güvenlik sunulmalı, iş 
     devamlılığı güvenceye alınmalı. 
     149   Uluslararası kuruluşlardan kendi sistemimizin hedefleri için 
     politika tutarlılığı isterken, uygulama politikalarında çoğulculuk teşvik edilmeli. Başarıyla yönetildiği taktirde pazarlar açılabilir, devletler kendi seçeneklerini değerlendirme ve kendi kararlarını alma hakkına sahiptir. Bugünün ''tek amaçlı'' küreselleşmesinin her şeye yanıtı var, ancak temel insan hakları için söyleyecek hiçbir şeyi yok. Evrensel değerler homojenlik ve kültürel egemenlik değildir. ILO'nun sunduğu vizyon, insanların yaşamını iyileştirmek için paylaşılan değerlerin oluşturduğu politikalardır. Bir kalkınma çerçevesi veren bu vizyon, değişen küresel ekonomi ve çalışma yaşamına cevap verebilir. 
     149   Süreçte yer alan ve reform stratejileri oluşturan bütün 
     kurumlar, uluslararası kuruluşlar, hükümetler, kooperatifler, sendikalar, sivil toplum örgütleri ve kiliseler kamu güvenini kazanmak zorundadırlar. Uluslararası kuruluşların hesap verebilmeleri, günümüz küresel gündeminin en önemli unsurudur. ILO'nun her kesim ve anlayışla diyalog içinde olduğuna dikkat çeken Somavia, buna hem Davos, hem de ona karşıt düzenlenen Porte Allegro Sosyal Zirvesi'ne aynı anda davet edilmesini gösterdi ve ILO'nun çözümlerde öncelikli konumuna dikkat çekti 
     





</TEXT>
</DOC>
