<DOC>
<DOCNO> 92499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/son/sontur16.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit, Cumhurbaşkanı Sezer ile biraraya geldi 
</HEADLINE>
<TEXT>

     Başbakan Bülent Ecevit, Cumhurbaşkanı Ahmet Necdet Sezer ile görüşmek üzere Çankaya Köşkü'ne geldi. 
     Ecevit, TBMM'de partisinin grup toplantısına katıldıktan sonra Başbakanlığa ait makam minibüsüyle saat 12.35'te Çankaya Köşkü'ne giriş yaptı. 
     Cumhurbaşkanı Sezer ve Ecevit'in programında yer almayan görüşmeye ilişkin olarak Cumhurbaşkanlığı Basın Merkezi, saat 12.33'te Sezer'in günlük programına ek yaparak, görüşmenin saat 12.40'ta gerçekleşeceğini duyurdu. 
     Başbakan Ecevit ile Cumhurbaşkanı Sezer'in Çankaya Köşkü'ndeki en son olağan görüşmesi, Ecevit'in rahatsızlanmasından iki gün önce 2 Mayıs 2002 Perşembe günü yapılmıştı. 
     Cumhurbaşkanı Sezer, Ecevit'in rahatsızlanmasından sonra, hem Ecevit'e geçmiş olsun dileğinde bulunmak hem de haftalık olağan görüşmeyi yapmak üzere 8 Mayıs 2002 tarihinde Başbakan Ecevit'in Oran Şehri'ndeki konutuna gitmişti. 
     





</TEXT>
</DOC>
