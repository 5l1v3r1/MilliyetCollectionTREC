<DOC>
<DOCNO> 97824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/25/ekonomi/eko06.html </URL>
<DATE> 2002/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Euro, Avrupa’nın itici gücü olacak 
</HEADLINE>
<TEXT>

The Economist Intelligence Unit analizinde, yıl sonunda 1.05 dolar olması beklenen euro’nun büyümeyi destekleyeceği belirtildi 
     EKONOMİ SERVİSİ 

     The Economist Intelligence Unit’in EIU euro’nun seyri ve gelecekteki performansı üzerine yaptığı değerlendirmesine göre, euro dolar karşısında güçlenmeye devam edecek. 
     Araştırmada, euro’nun sene sonunda ortalama 1.05 dolara çıkacağı kaydediliyor, 2003 ortalama değerinin ise 1.063 dolar olacağı tahmin ediliyor euro’nun dünkü değeri 0.99 dolar . 
     Güçlü bir euro’nun ithalatın maliyetini azalttığını ve böylece tüm Avrupa’da enflasyonda azalmaya olanak sağladığı vurgulanan araştırmada, tüketici fiyatlarında Mayıs 2000’den bu yana ilk defa yüzde 1.8’e kadar gerilediğinin ve Avrupa Merkez Bankası’nın ECB 2003’te daha düşük değerler beklediğinin de altı çiziliyor. Böylece ECB’nin nominal faizleri düşük tutabileceği vurgulanıyor. Avrupalı tüketicilerin tasarruf yerine tüketime yöneleceği belirtilen araştırmada bunun canlanmayı sağlayacağı vurgulanıyor. EIU’nun tüketimin artışı sonucu AB büyüme ortalaması öngörüsü ise yüzde 2.6. 
     
     Kötümser senaryo 
     Euro ile ilgili kötümser senaryoya göre de hızlı değer artışı Avrupa’nın ticarette karşılaştırmalı üstünlüğüne zarar verebilecek. EIU, ABD’de meydana gelen talep azalmasının ve daralmanın da Avrupa’nın ihracatına zarar verebileceğine dikkat çekiyor "Euro ne kadar değerlenirse büyüme rakamları da o kadar düşer." 
     Euro’nun mali piyasalardaki istikrarsızlık sonucu performansının istikrarsız olacağı belirtilen araştırmada, değer kazanmasının bir nedeninin de ABD’deki şirket yolsuzlukları olduğu bildirilerek, "ABD’de işlerin yoluna girmesi halinde euro aynı yükselme trendini devam ettiremeyebilir" deniliyor. 
     



 EKONOMİ 





















</TEXT>
</DOC>
