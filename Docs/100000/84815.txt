<DOC>
<DOCNO> 84815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/19/dunya/dun01.html </URL>
<DATE> 2002/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Tunus saldırısını El Kaide üstlendi 
</HEADLINE>
<TEXT>

     DIŞ HABERLER SERVİSİ 

     Geçen ay Tunus’ta 21 kişinin ölümüne yol açan havra saldırısının sorumluluğunu El Kaide örgütü üstlendi. Örgütün komutanlarından Abdülazim El Muhacir, EşŞark ElAvsat gazetesine, saldırıyı düzenleyenin örgüt üyelerinden Nizar Nuar adlı bir intihar komandosu olduğunu açıkladı. Nuar’ın takma adının Seyf olduğunu belirten Muhacir, tüm dünyada onun gibi intihar komandoları olduğunu söyledi. Muhacir, saldırının ABD’ye, Afganistan’da yürüttüğü operasyonlara rağmen örgüte verilen desteği ortadan kaldıramadığını kanıtladığını belirterek, "Örgütümüz, dünyanın bir noktasına bağlı değil. Dünyaya yayılmış haldeyiz" dedi. 
     Afganistan’da devrilen Taliban yönetiminin lideri Molla Ömer’in, önceki gün aynı gazetede Usame Bin Ladin’in hala hayatta olduğunu yönündeki açıklamaları yayımlanmıştı. 
     Tunus’un Cerba adasındaki havra duvarında meydana gelen patlamada, 14’ü Alman 21 kişi hayatını kaybetmişti. 
     



 DÜNYA 











</TEXT>
</DOC>
