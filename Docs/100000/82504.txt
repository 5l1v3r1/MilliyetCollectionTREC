<DOC>
<DOCNO> 82504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/guncel/gun07.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Marmara’da 3 saatlik kabus 
</HEADLINE>
<TEXT>

Altı kafadarın kürek çekme’ tartışması pahalıya patladı. Kürek denize düşünce kayık sürüklendi. Denizde mahsur kalan gençler, cep telefonu sayesinde kurtuldu 
     İSMAİL ERBEN İstanbul 

     Maltepe Binbaşı Necati Bey İlköğretim Okulu öğrencileri Hulusi Karakuş 17 , Hakan Yıldırım 16 , Sinan Yenigürbüz 15 , Harun Sarı 15 , Fatih Zoroğlu 15 ve Rahmi Doğanoğlu 13 dün saat 15.00 sıraları kiraladıkları yaklaşık iki metrelik kayıkla Maltepe’den denize açıldı. Sahilden uzaklaşan çocuklar, "küreği kimin çekeceği" tartışmasına girişince, Kınalıada-Maltepe arasında küreklerden birini denize düşürdüler. Korkan çocuklar küreği alamayınca, kayık, akıntı ve rüzgarla sürüklendi. Yıldırım’ın yanındaki cep telefonuyla "112 Acil Yardım Hattı"nı araması üzerine, Deniz Arama Kurtarma DAK ekibi olay yerine geldi. Açılmalarından yaklaşık üç saat sonra kurtarılan çocukların sağlık durumlarının iyi olduğu açıklandı. 
     



 GÜNCEL 





















</TEXT>
</DOC>
