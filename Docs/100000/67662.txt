<DOC>
<DOCNO> 67662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/son/sonspo13.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor Başkanı "Şikeye adı karışan başkanlar istifa etmeli" 
</HEADLINE>
<TEXT>

     Bursaspor Kulübü Başkanı Erdoğan Bilenser, futbolun entrikalara karışmasının kötü bir durum olduğunu belirterek, ''Bu tür konulara ismi karşıan kulüp başkanı istifa etmeli'' dedi. 
     Erdoğan Bilenser, basında yer alan ''Şike çetesi'' haberine ilişkin basın mensuplarına yaptığı açıklamada, takımların bu tür olaylara karışmadan kendi güçleriyle bir yerlere gerekmesi gerektiğini söyledi. 
     Haberde Bursaspor'un Gençlerbirliği ile ligin ilk yarısında yaptığı maçın da şike yoluyla kazanıldığı yönünde iddialar bulunduğunu kaydeden Bilenser, şunları söyledi 
     ''Bursaspor-Gençlerbirliği maçının son 8 dakikasını izledim. O nedenle hakemin hakkında yorum yapamıyorum. Haberi üzüntüyle karşıladım. Futbolun bu tür entrikalara karışması kötü tabii ki. Eğer bu tür konularda kulüp başkanlarının da ismi geçiyorsa, kulüplerin temize çıkabilmesi için kulüp başkanlarının istifa etmesi gerekir.'' 
     






</TEXT>
</DOC>
