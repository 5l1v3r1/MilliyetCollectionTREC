<DOC>
<DOCNO> 50254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/son/sontur13.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürbüz Çapan'ın babası gözaltında 
</HEADLINE>
<TEXT>

     Esenyurt Belde Belediyesi'ndeki yolsuzluk iddialarına ilişkin soruşturma çerçevesinde görevden uzaklaştırılan Belediye Başkanı Gürbüz Çapan'ın babası Mahmut Çapan'ın da aralarında bulunduğu 7 kişi gözlem altına alındı. 
     İstanbul DGM Cumhuriyet Savcılığı'nın talimatıyla soruşturmayı sürdüren İl Jandarma Alay Komutanlığı Kaçakçılık ve Organize Suçlar Şube Müdürlüğü timleri, Mahmut Çapan ile birlikte, Belediye Fen İşleri Müdür Vekili Engin Polat, inşaat teknikerleri Kamil Durdağı ve Mustafa Yolcu, tahsildar Ferit Ali Atmacık ve daha önceden aranan Hasan Gündüz ile Yılmaz Aydın'ı gözlem altına aldı. 
     Gözlem altına alınan 7 kişinin, Zekeriyaköy Jandarma Karakolu'na götürüldüğü öğrenildi. 
     
</TEXT>
</DOC>
