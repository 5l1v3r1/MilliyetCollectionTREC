<DOC>
<DOCNO> 71944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/11/son/sondun14.html </URL>
<DATE> 2002/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush'un dan 305 351 man 305 baz 305 Avrupa ülkelerini hay 305 rs 305 z olmakla suçlad 305 
</HEADLINE>
<TEXT>

     Amerikan lideri George Bush'un danışmanı Richard Pearle, bazı Avrupa ülkelerini Irak konusunda ''hayırsız'' olmakla suçladı. 
     BBC'ye demeç veren savunma danışmanı Pearl, ''ABD, soğuk savaş döneminde Avrupa'yı savundu, ama şimdi Irak'la mücadelede bazı Avrupalı müttefiklerimiz karşılıklılık esasına fazla itibar etmiyorlar, bizi desteklemiyorlar'' dedi. 
     Pearl, ''Atlantik ittifakı, SSCB'den gelen tehdit karşısında barışı sağlarken ABD oradaydı ve elindeki bütün olanaklarla ittifakın öteki üyelerini destekledi. Bugün ise tehdit altında olan biziz, ama aynı karşılığı gördüğümüzü söyleyemeyeceğim'' diye konuştu. 
     Ülke adı zikretmeyen Bush'un danışmanı, ''Bazı Avrpalı dostlarımız, kendi güvenliklerine pek önem veriyorlar, ama iş ABD'nin güvenliğine gelince ortada gözükmüyorlar...'' dedi. 
     Pearl'ün demeci, Başkan Yardımcısı Dick Cheney'nin Londra ziyareti dolayısıyla yayınlandı. Cheney, bugün İngiliz Başbakanı Tony Blair'le Irak konusunu görüşecek. Basına göre, Cheney Blair'e Bağdat'ın kitle imha silahlarına sahip olduğuna ilişkin yeni kanıtlar sunacak. 
     İngiliz gazeteleri, Cheney'in Türkiye'yi de kapsayan ziyaretinin Irak'a karşı girişilecek harekatta müttefiklerin desteğini kazanmaya yönelik olduğunu kaydettiler. 
     






</TEXT>
</DOC>
