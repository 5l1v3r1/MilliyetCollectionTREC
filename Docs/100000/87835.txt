<DOC>
<DOCNO> 87835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/yazar/sazak.html </URL>
<DATE> 2002/06/04/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Anadolu solu ve türban 
</HEADLINE>
<TEXT>

     CHP lideri Deniz Baykal’ın Kanal 7’de çıktığı programı cuma gecesi başka kanallardaki eğlence programlarına karşın 5 - 6 milyon kişi izlemiş. 
     Baykal, 1999’daki seçim yenilgisinin de etkisiyle CHP’nin oy tabanını klasik sol seçmenin dışında genişletmeye çalışıyor. Anadolu sol’u kavramı bu stratejinin ürünüdür. 
     Milliyet Ankara Büro Şefi Serpil Çevikcan ile söyleşisinde Baykal, türbanlı kadınlar’dan da oy istediğini belirterek iddialı bir açılım sergilemişti. Baykal’ın çıkışı hayli yankı uyandırmış ve şu tartışmayı gündeme getirmişti 
     Türban sorununu sahiplenen partiler doğal olarak Tayyip Erdoğan’ın AKP’si ile Fazilet... 28 Şubat sürecinde haksızlığa uğradıklarını düşünen ve halen başörtüsü ile okullarına gidemeyen bu kitleye Deniz Baykal ne vaat edecek de oylar CHP’ye kayacak 
     Baykal’ın İskele Sancak’ programındaki sözleri bu açıdan önem taşıyordu. CHP lideri artık türban gerilimine son vermek gerektiğini’ savununca şunu sorduk 
     Kız öğrencilerin üniversiteye türbanla gitmesine olanak tanıyacak mısınız ’ 
     Deniz Bey bu soruya net bir yanıt veremedi, CHP’nin laik çizgiyle ters düşmek istemediği için türban konusundaki duyarlılığa dikkat çekmekle yetindi ve önce gerilimi düşürelim sonra bakarız’ demeye çalıştı. 
     Peki, türbanlı kadınları ikna edebildi mi 
     Tıp fakültesi eğitimi görürken yasak nedeniyle eğitimini yurtdışında tamamlayan ailesi Mersin’de SHP - CHP kökenli Dr. Emine Kübra Okur’dan elektronik postayla aldığımız mesaj bu konuda eğilim verebilir 
     Sayın Baykal somut olarak başörtüsü sorunu için ne yapacaklarını açıklamak istemedi dürüst davranarak. Çünkü olur da iktidara gelirlerse, hani söz vermiştiniz oylarımızı isterken cümlesine delil olacak bir şey söylemekten kaçındı. Sayın Baykal da bugün oyları alıp köprüyü geçtikten sonra önceleri Çiller’in, son olarak da MHP’nin yaptığı gibi bu konuyu siyasete alet ediyorsunuz, simge olarak takıyorsunuz başörtüsünü, kızım başınızı açıp öyle okuyun mu diyecek o ünlü takiye sözünü kanıtlayarak... Diyelim ki birileri siyasete alet ediyor, benim şahıs olarak bunda ne günahım var ’ 
     İstanbul özlemiyle duygularını böyle dile getirmiş Dr. Okur. 
     Anlaşılan Baykal CHP’nin laik tabanını da, türbanlı gençleri de tatmin edememiş. Kanal 7 izleyici muhalefet söylemini de zayıf bulmuş. Ecevit’le ilgili nezaketinin sosyal demokrat çevrelerde olumlu bulunduğunu belirtmeliyiz. 
     KORE GAZİLERİ Brezilya’ya 2 - 1 yenilen Milli Takımımız iyi başladığı ve son beş dakikaya kadar iyi götürdüğü maçı Türk gibi’ bitirdi Hakemle dalaşma refleksinden nedense kurtulamıyoruz. Rüştü’nün kurtarışlarının sonucu tartışmalı penaltı olmamalıydı. Yıldıray’ı dışarı alarak Hasan Şaş’a ikinci gol şansını tanımayan Şenol Güneş ise hakkındaki tereddütleri adeta doğruladı. Yazık oldu Dileriz ilk maç sonucu, gruptan çıkmamızı engellemez. 
     
     







Maç ve millet’ 


Çırak kimmiş 


Çakmakoğlu İdamda ısrarlıyız 


Serinkanlı düşünmek ve sakin geçiş... 


Top ve sehpa 


Bir mektup ve bir şirket 


Brezilya’yı niye yenemedik 


Milli Takım forması ve Türk gibi oynamak 


AB ile Türkiye’de ilk zirve 


Anadolu solu ve türban 


Yeni hükümetin şekline göre devam mı, tamam mı ’ belli olacak 


Karamehmet taş üstüne taş koydu 


</TEXT>
</DOC>
