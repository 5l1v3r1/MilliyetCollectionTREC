<DOC>
<DOCNO> 66850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/guncel/gun04.html </URL>
<DATE> 2002/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Mendilci kız gitti, genç bir piyanist geldi 
</HEADLINE>
<TEXT>

Sokaklarda yaz kış demeden mendil satan 9 yaşındaki Amine, çocuk merkezi sayesinde piyano çalmayı öğrendi 
     Faruk BALIKÇI DİYARBAKIR DHA 

     Babası çalışmadığı için Diyarbakır sokaklarında bir süre öncesine kadar mendil satan Amine Sayılı’nın 9 hayatı, 75. Yıl Çocuk ve Gençlik Merkezi’ni tanımasıyla değişti. Sokakta çalışan binlerce çocuktan sadece biri olan ve iki yıl öncesine kadar yaz kış demeden mendil satan Amine burada piyano çalmayı öğrendi. Amine’nin şimdiki hedefi ise iyi bir piyanist olmak. 75. Yıl Çocuk ve Gençlik Merkezi’ndeki görevlilerin mendil satarken tanıştığı Amine’nin hayatı bir anda değişti. İki yıldan beri merkezdeki sosyal aktivitelere katılan Amine’nin yetenekleri birer birer keşfedildi. 
     
     Müzik herşeyim 
     Flüt çalmayı da öğrenen Amine bir gün iyi bir piyanist olmayı istediğini belirterek "Artık sokaklarde mendil satmıyorum. Piyano ve flüt benim her şeyim" diye konuştu. Müdür Vekili İsmail Sarı, 1990’dan sonra Diyarbakır’da sokakta çalışan çocuk sayısında artış olduğunu ve merkezlerinden 416 çocuğun yararlandığını söyledi. 
     



 GÜNCEL 




















</TEXT>
</DOC>
