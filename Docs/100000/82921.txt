<DOC>
<DOCNO> 82921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/guncel/gun07.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Araştırma başlatıldı... 
</HEADLINE>
<TEXT>
Bakanlık ölü dişi’ne el koydu 
     ELİF KORAP İstanbul 

     Sağlık Bakanlığı, gazetemizde yayımlanan yurtdışından Türkiye’ye denetimsiz olarak organ - doku alım satımı yapıldığı haberi üzerine araştırma başlattı. Bakanlık tarafından yapılan açıklamada Türkiye’ de bir bedel ya da başkaca bir çıkar karşılığı organ ve doku alınıp satılmasının yasak olduğu anımsatıldı. Bu arada çeşitli firmalar tarafından muhtelif dokuların Türkiye’ye ithali için Sağlık Bakanlığı’na çeşitli başvurular olduğu da doğrulandı. 
     Tedavi Hizmetleri Genel Müdürü Dr. Tahsin N. Ecer imzalı açıklamada özetle şöyle denildi 
     "Bir kimse sağlığında vücudunun tamamını veya organ ve dokularını, tedavi teşhis ve bilimsel amaçlar için bıraktığını resmi veya yazılı vasiyetle belirtmemiş ise sırasıyla ölüm anında bulunan eşi, reşit çocukları, anne veya babası, kardeşlerinden birisinin, bunlar yoksa yanında bulunan herhangi birinin muvaffakatıyla ölüden organ ve doku alınabilir. Kanuna aykırı şekilde organ ya da doku alan, saklayan, aşılayan ve nakledenlerle bunların alım satımını yapanlar hakkında iki yıldan dört yıla kadar hapis cezasına hükmolunur." 
     



 GÜNCEL 



























</TEXT>
</DOC>
