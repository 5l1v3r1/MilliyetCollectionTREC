<DOC>
<DOCNO> 76280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/guncel/gun00.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Belge yolda kaldı 
</HEADLINE>
<TEXT>

Uzanların, SEAT otomobillerinin ithalatı sırasında gümrük kaçakçılığı yaptığı iddiasını araştıran müfettişler, tam iki yıldır yurtdışından belge bekliyor... 
     ANKARA Milliyet 

     Uzan ailesiyle ilgili bu olay, DSP İstanbul Milletvekili İsmail Aydınlı’nın Adalet Bakanı Hikmet Sami Türk’e "Ailenin SEAT otomobillerinin ithalatçısı oldukları dönemde gümrük kaçakçılığı yaparken yakalandıkları ve bundan dolayı haklarında bir işlem yapılmadığı öne sürülmektedir. Bu iddia doğru mudur " sorusunu yöneltmesiyle ortaya çıktı. 
     
     Zamanaşımını bekliyor 
     Türk, konuyla ilgili daha önce İstanbul, Kadıköy ve Üsküdar başsavcılıklarının takipsizlik kararı verdiklerini kaydetti. Adalet Bakanı, bunun üzerine dosyanın Adalet başmüfettişlerince yeniden incelemeye alındığını belirtti. Türk’ün verdiği bilgiye göre, Adalet Başmüfettişliği, Gümrük Müsteşarlığı Teftiş Kurulu’na 2000 yılında yazı yazdı ve ithalat belgelerinin sahte olup olmadığını sordu. Müsteşarlık da, belgelerin aslının gönderilmesi için yurtdışına yazı yazdı. Ancak bu yazıya yaklaşık 2 yıldır yanıt alınamadı. Müsteşarlık, Adalet Bakanlığı’na gönderdiği yazıda, belgelerin beklenmesinden vazgeçilmediğini, zamanaşımı doluncaya kadar beklemeye devam edileceğini bildirdi. 
     
Faizsiz bankacılık cezasız mı kalacak      İmar ve Adabank’ın da sahibi olan Uzanlar’ın mudilerinin akıbeti de Aydınlı’nın soru önergesine konu oldu. Aydınlı, Türk’e "Mudilerine, yüksek faiz vaadiyle yatırdıkları dolar ve markları faiz ödemeksizin geri verdikleri iddia edilen Uzanlar hakkında bir işlem yaptırmayı düşünüyor musunuz " sorusunu da sordu. Savcılıklardan yeni bilgi geldikçe aktaracağını kaydeden Türk, şu bilgileri verdi 
     
     Soruşturma sürüyor 
     "Başbakanlık Hazine Müsteşarlığı’nın ihbarıyla Sigorta Murakabe Kanunu’na muhalefet suçundan 6 kişi hakkında yürütülen hazırlık soruşturması sonunda 24. 4. 2001’de yetkisizlik kararı verilerek evrakı gönderdiği Şişli C. Başsavcılığı’nın 09. 5. 2001 tarihinde yetkisizlikle dosyayı Beyoğlu C. Başsavcılığı’na gönderdiği, Beyoğlu Başsavcılığı’nca soruşturmanın sürdürüldüğü ... anlaşılmıştır." 
     
Telefon kampanyası mağdurları ne oldu      İsmail Aydınlı, Hikmet Sami Türk’e, "Ailenin sahibi bulunduğu Star Gazetesi’nin açtığı kampanyada telefonlarını alamayan on binlerce kişi olduğu iddiası karşısında bakanlık olarak ne düşünüyorsunuz, bunları ihbar sayacak mısınız " sorusunu da yöneltti. Telefonlarla ilgili soruşturmaların bazılarının yetkisizlikle başka başsavcılıklara gönderildiğini belirten Türk, bazıları ile ilgili de takipsizlik kararı verildiğini söyledi. 
     
Zamanaşımına uğrayınca kurtulacaklar      Seat otomobillerini ithal ederken gümrük kaçakçılığı yaptıkları iddia edilen Uzan ailesi, yurtdışından beklenen belge iki yıldır bir türlü gelemediği için h l haklarında verilecek kararı bekliyor. Müsteşarlık ise hiç gelmeyecek belgeleri... 
     



 GÜNCEL 























</TEXT>
</DOC>
