<DOC>
<DOCNO> 94006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/guncel/gun01.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hizbullah operasyonunda Gaffar Okkan’ın katili ölü ele geçti 
</HEADLINE>
<TEXT>
Çocuğunu kalkan yaptı 3 POLİSİ ŞEHİT ETTİ 
Elazığ’daki hücre evine yapılan baskında öldürülen militanın çatışmada kullandığı silahın, Okkan suikasti sırasında makam otomobilinden gaspedildiği saptandı 
     ŞAHİSMAİL GEZİCİ, ŞEYHMUS ÇAKAN, ÖZGÜR CEBE ELAZIĞ, DHA 

     Elazığ’da terör örgütü Hizbullah’a ait hücre evine düzenlenen baskında bir komiser ile 2 polis memuru şehit düşerken Gaffar Okkan suikastına katılan Hüseyin Sarıağaç 34 öldürüldü. 
     Örgüte üye iki kardeşi daha önce ölü ele geçirilen Sarıağaç’ın nikahsız eşi ile 3 çocuğunu kalkan yaptığı çatışmada kullandığı MP - 5 makineli tabancanın Okkan suikastı sırasında makam otomobilinden gaspedildiği belirlendi. 
     Elazığ Emniyet Müdürlüğü Terörle Mücadele ve Özel Harekat Şubesi birimleri 155 Polis İmdat’a önceki akşam yapılan Mustafapaşa Mahallesi Uygur Sokak’taki bir eve şüpheli kişilerin girip çıktığı ve terörist olabilecekleri ihbarı üzerine harekete geçti. 
     Ekipler saat 02.30’da 3 3 nolu evin çevresini sararken evdeki kadın ve çocukların zarar görmemesi dikkate alınarak "Teslim ol" çağrısı yapıldı. Çağrıya ateşle karşılık verilirken komiser Cihan Karadavut 37 ile polis memuru Mehmet Ali Şahin 33 şehit oldu, polis memuru Cevdet Yeşilay da ağır yaralandı. Şehit komiserin teyze çocuğu Yeşilay da, Fırat Tıp Merkezi’nde yapılan tüm müdahalelere karşın kurtarılamadı. 
     
     2 kardeşi de çatışmada ölmüş 
     Çatışmada elindeki bombanın pimini çeken terörist nikahsız eşi Ünsilet Özcan ile çocukları Hanifi 5 Zeynep 8 ve Zehra’yı 3 , canlı kalkan olarak kullanmak istedi. Ancak güvenlik güçlerinin soğukkanlı müdahalesiyle kendisi öldürülürken ailesinin burnu bile kanamadı. Çatışmadan sonra teröristin Okkan’ın ölmeden 9 gün önce açıkladığı 26 kişilik tetikçi listesinde yer alan ve suikasta katılan Hidayet’ ve Halo’ kod adlı kişi olduğu anlaşıldı. 
     Suikasta kendisi ile birlikte katılan kardeşi Hasan Sarıağaç’ın geçen yıl Diyarbakır’da öldürülmesinden sonra kenti terkettiği anlaşılan teröristin diğer kardeşi İbrahim Halil Sarıağaç’ın da 1994’te yine çatışmada öldürüldüğü belirlendi. 
     
Teröristin portresi      Diyarbakır Çınar nüfusuna kayıtlı Hüseyin Sarıağaç, son dönemde örgüt içinde "muhabereci" olarak biliniyordu. Sözde askeri kanat sorumlusu deşifre edilince pasif göreve alındı. Sarıağaç, İstanbul Beykoz’da Hüseyin Velioğlu’nun öldürülmesinden sonra deşifre olan tetikçilere sahte kimlik çıkarıp metropollere hicret’ etmelerini sağlıyordu. 
     
HAYATIMIZ PAHASINA’      Şehitler için Elazığ Emniyet Müdürlüğü’nde tören düzenlendi. Fenalık geçiren Karadavut’un eşi Tülay Karadavut ile Şahin’in hamile eşi Aysel Şahin diğer polis eşlerince sakinleştirilidi. Emniyet Müdürü Atilla Germiyanlıoğlu, acılarının büyük olduğunu belirterek, " Hayatımız pahasına da olsa çocuklara zarar gelmemesi için olağanüstü gayret gösterdik. Çocukları kurtardık, ama meslektaşlarımız şehit oldu. Bu hainler amaçlarına hiçbir zama ulaşamayacak" dedi. Törenin ardından şehitlerin cenazeleri uçakla Ankara’ya gönderildi. Karadavut’un Yozgat’ın Yerköy ilçesinde, Şahin’in de Kırıkkale’de toprağa verileceği belirtildi. 
     
Sezer Acımız büyük      ANKARA Milliyet 

     Cumhurbaşkanı Ahmet Necdet Sezer, Elazığ’da Hizbullah terör örgütüyle çatışmaya giren, Komiser yardımcısı Cihan Karadavut ile polis memuru Ali Şahin’in şehit edilmesi üzerine başsağlığı mesajı yayımladı. Sezer mesajında, "Emniyet güçlerimizce yapılan operasyonda iki polisimizin şehit edilmesi ve bir polisimizin de yaralanmasından büyük üzüntü duydum" dedi. 
     TBMM Başkanı Ömer İzgi de mesajında şunları kaydetti 
     "Demokratik laik Cumhuriyetimizi zaafa uğratmak isteyen her türlü terör örgütüne karşı göğsünü siper ederek, canını ortaya koyan güvenlik güçlerimiz, ülkemizin huzur ve güvenine, vatandaşlarımızın can ve mal emniyetine yönelik tüm girişimlerin üstesinden gelecektir." 
     



 GÜNCEL 
























</TEXT>
</DOC>
