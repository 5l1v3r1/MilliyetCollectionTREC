<DOC>
<DOCNO> 63370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/21/yasam/yas04.html </URL>
<DATE> 2002/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Saygıner, en zor vuruşu da başardı 
</HEADLINE>
<TEXT>

Dünyaca ünlü bilardocu Semih Saygıner ilginç şovuyla izleyici gençleri büyüledi 
     Kemal ATLAN ESKİŞEHİR, DHA 

     DÜNYACA ünlü bilardo oyuncusu Semih Saygıner’in Eskişehir’deki şovunu izleyen bilardoseverler gözlerine inanamadı. Hayal Kahvesi’nde piyasaya yeni çıkan CD’sinin tanıtımını yapan Semih Saygıner birbirinden ilginç vuruşlar yaptı. Şovuna, soyadını açıklamak istemeyen Banu adlı üniversiteli kızı bilardo masasına yatırarak başlayan Saygıner, topları genç kıza dokundurmadan yaptığı vuruşlarla büyük alkış aldı. 
     USTA bilardocu, ardından bilardo masası kenarındaki banda madeni 100 bin liralık ve bir su bardağı koydu. Saygıner, masanın diğer ucundan yaptığı vuruşla madeni parayı sektirip bardağın içine düşürmeyi başardı. Gösteriyi izleyen Eskişehir Büyükşehir Belediye Başkanı Prof. Dr. Yılmaz Büyükerşen, Semih Saygıner’e lületaşından yapılan bir pipo armağan etti, 
     
     



 YAŞAM 


















</TEXT>
</DOC>
