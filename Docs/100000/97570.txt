<DOC>
<DOCNO> 97570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/23/son/sontur22.html </URL>
<DATE> 2002/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İsmail Cem, Hüsamettin Özkan ile görüştü... 
</HEADLINE>
<TEXT>

     Yeni Türkiye Partisi Genel Başkanı İsmail Cem, İstanbul Milletvekili Hüsamettin Özkan ile TBMM'de biraraya geldi. 
     TBMM eski Başkanvekili Ali Ilıksoy'un kullandığı makam odasında yapılan görüşmeden sonra gazetecilerin, ''partinize yeni milletvekili katılımı bekliyor musunuz '' şeklindeki sorusunu yanıtlayan Cem, ''Şu anda böyle bir şey yok'' dedi. 
     İsmail Cem, ''Kemal Derviş'in partinize gelmesi konusunda bir gelişme var mı '' ve ''CHP ile temasta bulunacak mısınız '' sorularını ise yanıtsız bıraktı. 
     
     MÜFTÜOĞLU YTP'YE KATILDI 
     Öte yandan, Ankara Numune Hastanesi eski başhekimlerinden ve 9. 
     Cumhurbaşkanı Süleyman Demirel'in özel doktoru Osman Müftüoğlu YTP'ye katıldı. 
     YTP İzmir Milletvekili Hakan Tartan'ın TBMM'deki odasında Müftüoğlu'nu kabul eden Cem, ''Müftüoğlu her zaman birlikte olmak istediğimiz birisidir. Müftüoğlu'nun bizimle birlikte Yeni Türkiye'ye, Türkiye'ye büyük katkısı olacaktır'' dedi. 
     Osman Müftüoğlu ise YTP'nin Türkiye'ye sevgi ve kardeşlik getireceğini bildirerek, ''Türkiye'yi aydınlık yarınlara götüreceğine inandığım YTP'ye katıldım. Yeni hareket ülkenin çağdaşlaşması için önemli katkı sağlayacaktır'' diye konuştu. 
     Gazetecilerin sorularını yanıtlayan Cem de Müftüoğlu'nun partide kurucu üye olacağını, Müftüoğlu gibi isimleri partilerinde görmekten memnunluk duyduğunu ifade etti. 
     





</TEXT>
</DOC>
