<DOC>
<DOCNO> 51362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/ekonomi/eko10.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Vekiller isyan etti Uçak biletleri el yakıyor 
</HEADLINE>
<TEXT>

     ANKARA Milliyet 

     Ulaştırma Bakanı Oktay Vural, milletvekilleri "Uçak biletleri inanılmaz derecede pahalı. Uçakla bir yere gidemez olduk" diye isyan edince zam zorunlu’ yanıtını verdi. Telekom ve THY’nin bu dönemde özelleştirilemeyeceğini belirten Vural, şimdiye kadar PTT hizmetlerinde şarbonlu mektuba rastlamadıklarını söyledi. 
     Ulaştırma Bakanlığı’nın 2002 Mali yılı bütçesi görüşülürken, başta AK Parti Bitlis Milletvekili Zeki Ergezen olmak üzere milletvekillerinin çoğu uçak fiyatlarından yakındı. 
     Ergezen’in "Telefon ve uçak ücretleri çok fazla. Benim aylık telefon ve benzin param 1 milyar 100 milyon lirayı buluyor. Bitlis’e geçenlerde uçakla gidemedim, eşim ve çocuğumla otobüsle gittik" yönündeki sözlerini Vural şöyle yanıtladı 
     "Telefon ücretleri uluslararası alana bakıldığı zaman pahalı değil. Uçak taşıma ücretleri pahalı değil, ücretler rekabet ortamında ucuzlayacak." 
     
     Telecom Italia gitmez’ 
     Oktay Vural, 15 Kasım 2001 tarihine kadar GSM kuruluşlarının roaming dolaşım ile ilgili kararlarını bakanlığa sunacaklarını bildirdi. İş - Tim’in İtalyan ortağının Türkiye’den gideceğine ilişkin bir konuşma olduğunu ifade eden Vural, "Abone başına 30 dolarlık maliyet 8-10 dolara düştü. Böyle bir ortamda, maliyete katlanarak gitmeyeceklerdir" dedi. 
     



 EKONOMİ 


















</TEXT>
</DOC>
