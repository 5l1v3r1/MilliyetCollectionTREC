<DOC>
<DOCNO> 60549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/04/son/sondun06.html </URL>
<DATE> 2002/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü yıldıza şok... Plak şirketi Mariah Carey'e ''git'' dedi... 
</HEADLINE>
<TEXT>

     Pop müziğin ünlü ismi Mariah Carey'nin son albümü hayal kırıklığı yaratınca plak şirketi, 15 milyon dolar karşılığında sanatçıdan ayrılmasını istedi. 
     Internetteki ''peoplenews'' sitesinin L.A Times'a dayanarak verdiği habere göre, Mariah Carey ile şirketi EMI Virgin Records arasındaki ipler iyice gerildi. Son albümü ''Glitter''ın satışlarından 6 milyon pound yaklaşık 12 trilyon lira zarar ettiren Carey, şirket içinde sorun yarattı. 
     Carey'nin Sony imzalı ''Music Box'' adlı albümünün tüm dünyada 20 milyon adet satmasına güvenerek Nisan ayında dört albümlük anlaşma imzalayan şirket, şimdi bu anlaşmadan caymaya karar verdi. Sanatçıya 15 milyon dolar ödeyerek sözleşmeyi bozmayı planlayan şirket, güzel yıldızın zorluk çıkarmasından endişe ediyor. 
     Carey'nin menajerlerinin ise, ünlü şarkıcıyı şirketten ayrılması karşılığında zengin edecek zorlu bir pazarlığa hazırlandığı belirtildi. 
     






</TEXT>
</DOC>
