<DOC>
<DOCNO> 93942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/son/sonspo11.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Aston Villa, Alpay'ı bırakmak istemiyor... 
</HEADLINE>
<TEXT>

     Dünya Kupası'nda gösterdiği performansla yurtiçi ve yurtdışından çok sayıda kulübün transfer listesine giren Alpay'ı, formasını giydiği İngiliz Aston Villa Kulübü bırakmak istemiyor. 
     Aston Villa Teknik Direktörü Graham Taylor, kulübün ''www.avfc.co.uk'' adresinden ulaşılabilen resmi internet sitesinde yer alan açıklamasında, Alpay için kendilerine şu ana kadar hiçbir kulüpten resmi bir teklif gelmediğini belirtti. 
     Takımdaki diğer oyuncular gibi, Dünya Kupası için 1 aylık izin verilen Alpay'ı da 29 Temmuz'da başlayacak yeni sezon hazırlık çalışmalarına beklediklerini ifade eden Taylor, yıldız oyuncunun transferine ilişkin spekülasyonları şöyle değerlendirdi 
     ''Herhangi bir kulüp bize ciddi bir teklifte bulunursa ve fiyat telaffuz ederse, o zaman düşünürüz. Ama, şu ana kadar hiçbir kulüpten gelen bir şey yok. Alpay'ın Dünya Kupası'nda gösterdiği performansın farkındayım. Açıkça söylemeliyim ki, Alpay'ı kaybetmek istemiyoruz ve kaybetmeye razı olmayacağız.'' 
     





</TEXT>
</DOC>
