<DOC>
<DOCNO> 99934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/04/yazar/pulur.html </URL>
<DATE> 2002/08/04/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kıssadan hisse... 
</HEADLINE>
<TEXT>

     Adam yaşlanmış, önce isimleri, sonra semtleri, sonra da elini, ayağını karıştırmaya başlamış... Elini tutup "Bu ne " diye soranlara "bacak " diyormuş, ya da kulağını soranlara "göz ", "kolunu" soranlara "parmak" diyormuş... 
     Yakınları adamı hastaneye götürmüşler, tedavi uzun sürmüş, sonunda doktorlar hastayı denemeye karar vermişler 
     "Bu ne " 
     "El " 
     "Bu ne " 
     "Ayak " 
     Adam her soruya doğru cevap vermiş, doktorlar çok sevinmiş 
     "Sen artık iyileştin, gözün aydın " 
     Adam böbürlenmiş, elini kıçına vurmuş 
     "Buna kafa derler doktor, kafa " 
     Kıssadan hisse... 
     Önümüzdeki günlerde kıçını, kafa sananlar çoğalacak, malum, seçim var da 
     
     ADAY, seçim öncesi, bir köyün kahvehanesinde konuşuyor, "Ey ahali " diyormuş 
     "Şu karşıda otlayan atları görüyor musunuz İşte, oy verdiğiniz adaylar, o atlar gibi olmalı, asil, mağrur ve çalışkan. Bize at lazım, at " 
     Aşağıdan biri bağırmış 
     "Eşek olmaz mı " 
     Aday dönmüş 
     "Niye olmasın, buyur " 
     Kıssadan hisse... 
     Adayın, bu cevabının bir eksiği var 
     "Eşekten de aday olur, niye olmasın Yeter ki genel başkan istesin " 
     
     ASLAN, ormanların kralı olduğuna inanmış, kabara kabara yürürken karşısına tavşan çıkmış 
     "Söyle bakalım, buranın kralı kim " 
     "Sizsiniz efendim " 
     Biraz daha yürümüş, maymuna sormuş 
     "Bu ormanın kralı kim " 
     "Sizsiniz, başka kim olabilir ki " 
     Biraz sonra karşısına fil çıkmış, aslan yelesini kabartıp, ona da sormuş 
     "Söyle bakalım, ormanın kralı kim " 
     Filin zaten canı sıkılıyormuş, aslanı, hortumuyla kavradığı gibi karşı kıyıya atmış... 
     Aslan dönmüş 
     "Ne kızıyorsun yahu, bilmiyorsan, bilmiyorum, de " 
     Kıssadan hisse... 
     Bakalım seçimin ertesi günü, kendisini kral sananlar, oy vermeyenlere ne diyecekler 
     
     İNEK başını kaldırmış, bakmış, kartal ters uçuyor, yani kanatları yere değil, havaya bakıyor, merak edip sormuş 
     "Niye öyle uçuyorsun yahu " 
     "Memlekette değişim başladı, yeniden yapılanıyoruz, Avrupa’ya uyum sağlayacağız " 
     İneğin aklı pek basmamış ama bir de ben deneyeyim, demiş... 
     Ne yapsın, sırt üstü yatıp yürüyemez ya, başlamış, gerisin geriye yürümeye... 
     Arkasını görmediği için ayının inine girmiş, canını zor kurtarmış... 
     Çıkınca kartala bağırmış 
     "Ulan canımı ayının elinden zor kurtardım, başlarım şimdi senin değişimine, yeniden yapılanmana " 
     Kartal dalga geçmiş 
     "Salak, yeniden yapılanma, değişim, bizim gibi yüksekten uçanlar içindir... Senin gibiler, isterse düz gitsinler, isterse yan gitsinler, onlar için bir şey değişmez " 
     Kıssadan hisse, diye yorumlamaya gerek var mı 
     
     







Dam üstünde saksağan... 


Ata ve bilim... 


Ecevit, Baykal ve Derviş 


Derviş’i bekliyorlar 


Akıl kriterleri 


Kendi taklidini oynayan kadın 


İşte bir ibret belgesi daha 


Kıssadan hisse... 


Güneşli bir gün 


YTP, sanatçılarla cıvıtırsa iş değişir 


Siz bu oyunları beceremiyor gibisiniz 


Ekonomiden memnunsak neden seçime gidiyoruz 


"Convergence Play" 


</TEXT>
</DOC>
