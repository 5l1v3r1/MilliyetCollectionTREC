<DOC>
<DOCNO> 96844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/son/sontur08.html </URL>
<DATE> 2002/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Financial Times, Cem Uzan'ın siyasete girmesini böyle değerlendirdi 
</HEADLINE>
<TEXT>

     Borçlarını ödemedikleri gerekçesiyle Motorola ve Nokia şirketlerince haklarında dava açılan Uzan ailesinden Cem Uzan'ın siyasete atılması, yurt dışında yankı yaptı. Financial Times gazetesi, Cem Uzan'ın siyasete girmesiyle ailesinin Türk hukuk sisteminin boşluklarından daha kolayca yararlanacağı kaygısının bulunduğunu belirtti. 
     Financial Times gazetesi, 2.5 milyar dolarlık borcu ile ilgili olarak hakkında dava açılan Cem Uzan'ın politikaya atıldığını belirtirken kurduğu Genç Parti'nin "yabancı düşmanlığını içeren bir milliyetçilik türünü benimsediğini" öne sürdü. 
     Uzan hakkında dava açan şirketlerin bir temsilcisi Financial Times'e verdiği demeçte, Cem'in milletvekili seçilmesi olasılığından duydukları kaygıyı dile getirirken "Cem Uzan siyasete girerse, bu ailesinin Türk hukuk sisteminin bosluklarını istismar etme yeteneğini güçlendireğinden ve kazanabileceğiz tazminatların ödenmesini zorlaştıracağından korkuyoruz" dedi. 
     Financial Times, Motorola ve Nokia'nın Uzan ailesinden alacaklarını alabilmek için geçen Ocak ayında New York'ta dava açtıklarını, davayı kazanabilmeleri için Uzanların borçlarını ahlaksız davraşnışları nedeniyle ödemediklerini kanıtlamaları gerektiğini" belirtti. 
     Bu arada, Uzan ailesinin dünya çapındaki varlıklarını donduran ve bu varlıkların açıklanması emreden mahkeme kararına, varlıklarının yok edilmesi tehlikesi bulunmadığı gerekçesiyle itiraz eden Uzanların dün Londra'da yapılan duruşmaya katıldıklarını bildiren gazete, Motorola'nın avukatlarının Cem Uzan tarafından sunulan bir belgede banka hesaplarının Türkiye'de herhangi bir gayrimenkul gözükmediğine dikkat çektiler. 
     Londra'daki mahkemenin kararının Pazartesi günü açıklanacağını da kaydeden gazete, New York'taki mahkeme yargıcının Motorola ve Nokia'nın Uzan ailesinin mahkemenin kararını yerine getirmedikleri iddiasıyla yaptıkları başvuruları konusunda yakında bir karar vermesi beklendiğini de bildirdi. 
     





</TEXT>
</DOC>
