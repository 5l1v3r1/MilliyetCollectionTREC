<DOC>
<DOCNO> 54591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/son/sontur12.html </URL>
<DATE> 2001/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Jandarma aracı Tır'ın altında kaldı... 
</HEADLINE>
<TEXT>

     Bursa'da, devriye görevinden dönen askerleri taşıyan bir minibüsün TIR'ın altında kalması sonucu 1 uzman erbaş ile 1 er şehit oldu, 5'i er 6 kişi yaralandı. 
     Alınan bilgiye göre, Bursa'dan İstanbul'a giden Mehmet Kavak yönetimindeki 33 FU 904 plakalı kamyon ile karşı yönden gelen Sıtkı Evren'in kullandığı 77 AC 803 plakalı kalıp beton perde yüklü TIR, Demirtaş Kavşağı'nda kırmızı ışıkta bekleyen er Erhan Kahraman'ın kullandığı, Demirtaş İlçe Jandarma Komutanlığı'na ait 716236 plakalı askeri minibüse çarptı. 
     Beton kalıp perde yüklü TIR'ın altında sıkışan askeri minibüste bulunan ve devriye görevinden dönmekte olan 7 askerden Jandarma Uzman Çavuş Hamit Dinçer ile Jandarma Er Murat Çiçekli olay yerinde şehit oldu. 
     İl Jandarma Komutanlığı'na bağlı askerler ile sivil savunma ekiplerinin birlikte yürüttükleri yaklaşık 3 saatlik çalışma sonucu, araçların içinde sıkışan askerler Nuri Kürtçüoğlu, Erhan Kahraman, Abdullah Bozkuş, Bayram Delibaş, Satılmış Yiğit ile TIR sürücüsü Sıtkı Evren yaralı olarak kurtarıldı. Askerler, Bursa Askeri Hastanesi'ne, TIR sürücüsü de Devlet Hastanesi'ne kaldırıldı. 
     






</TEXT>
</DOC>
