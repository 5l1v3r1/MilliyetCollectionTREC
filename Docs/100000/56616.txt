<DOC>
<DOCNO> 56616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/son/sondun17.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail, Arafat'ı Filistinlilere devirtmek istiyor 
</HEADLINE>
<TEXT>

     Filistin Lideri Yaser Arafat'ın öldürülmemesi ve devrilmemesi için uluslarası kamuoyundan sert uyarılar alan İsrail'de, ''Bırakalım Arafat'ı Filistinliler devirsin. Refarandumla ya da darbeyle'' görüşü ağırlık kazanmaya başladı. 
     Gözlemcilere göre, bu çerçevede bir yandan Filistin Yönetimi'ne ait kurumlara askeri saldırılar sürdürülerek Arafat'ın gücü azaltılırken, diğer yandan Arafat'ın Filistinlilerce bir refaranduma ya da bir darbe sonucu sürgüne zorlanması planlanıyor. 
     İsrail'in, Arafat'ı, Hamas ve İslami Cihad'a karşı harekete geçmeye zorlayarak, bu kesimde Arafat'a tepkiyi artırırken, atılan bu adımların yeterli olmadığını ve Arafat'ın Filistinlileri bir felakete sürüklediğini belirterek, ılımlı Filistinlilerin de Arafat'a olan desteğini azaltmaya çalıştığı gözleniyor. 
     
     Arafat'ı devirin kampanyası 

     Yahudi yerleşimcileri temsil eden Yeşha Konseyi, Batı Şeria'daki karayollarındaki ilan panolarını ''Arafat'ı devirin. Umudu yeniden tazeleyin'' yazılı pankartlarla donatarak, bu kampanyayı başlattı. 
     İsrail'de basılan Filistin Kul Arap gazetesi de ''Reis evine git'' başlıklı başyazısında, bütün dünya liderlerinin artık Arafat'a hakaret yarışına girdiklerini belirterek, Arafat'ın bu kaderine Filistin halkını ortak etmeyerek, sahneden çekilmesi çağrısı yaptı. 
     Bu tür çağrıların artması bekleniyor. 
     






</TEXT>
</DOC>
