<DOC>
<DOCNO> 62921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/yazar/tamer.html </URL>
<DATE> 2002/01/18/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Petrol geliri, Dubai için artık önemsiz 
</HEADLINE>
<TEXT>

Dubai'nin gelirlerinin 92'si ticaret ve turizmden. Petrolün payı 8'e inmiş 
     Körfez ülkelerinin parayı sokağa attıkları yolunda genel bir kanı vardır Batı'da. Bu izlenimin en azından Dubai için geçerli olmadığını söyleyebilirim. 
     Dubai Emirliği'ne hükmeden El Maktum ailesi, petrolle gelen uçsuz bucaksız serveti gayet akıllıca kullanıp, petrolün tükeneceği günlere şimdiden hazır hale gelmişler. 
     Sizlere Dubai Emirliği'nin toplam gelirleri içinde petrolün payının 2001 yılında sadece yüzde 8 olduğunu söylesem, eminim ki epey şaşırırsınız. Dubai'ye gitmeden önce, oradaki refahın petrolden kaynaklandığını zannediyordum. Şimdiyse o küçücük emirlikte bugün ulaşılmış bulunan standartlarda, vizyon sahibi bir Şeyh'in izlediği akıllı politikaların paradan daha etkili olduğunu düşünüyorum. Petrol yataklarının diğer emirliklere göre daha az ve daha kısa sürede tükenecek olması ise olayı hızlandırıcı itici güç olmuştur. 
     Dubaililer, 1971'de kurulan emirliği 1999'daki ölümüne kadar yöneten Şeyh Raşid'i herhalde hep minnetle anacaklar. Zaten şimdi de dillerinden düşürmüyorlar. Bizim için Atatürk neyse, onlar için de Şeyh Raşid aynısı. Koyduğu kurallar çok katı bulunabilir, ama bir bedevi topluluğundan dünyanın en yüksek standartlarında yaşayan modern bir toplum yaratmak istiyorsanız, galiba başka çareniz de yok. 
     Atatürk'ün koyduğu kurallar da çok katı değil miydi Ama bugün daha iyi anlaşılıyor ki, hedefine ulaşabilmesi için Atatürk'ün de o katı kuralları koymaktan başka çaresi yoktu. Zaten onu düne kadar eleştirenler, bugün hakkını teslim ediyorlar. 
     
Emirates Havayolları, kilidi açan anahtar      Dubai'de bana anlatılanları dinlerken, zaman zaman kendimi Binbir Gece Masalları'nın diyarında dolaşıyor zannettim. 
     Emirates Havayolları'nın kuruluş öyküsü de böyle bir şey... 
     Dubai Havaalanı uzun yıllar, Yeni Dünya ile Uzakdoğu arasındaki uzun mesafe uçuşlarında sadece yakıt ikmali için kullanılan sıradan bir yermiş. Sonraları yakıt ikmaline ek olarak transit uçaklar Dubai Havaalanı'nda mola vermeye de başlamışlar. 
     80'li yılların ortalarında Emirates Havayolları'nın kurulmasıyla ise sadece havaalanının değil, tüm Dubai'nin kaderi değişmiş. Ama zaten Şeyh Raşid de Dubai'nin kaderi değişsin diye kurdurmuş Emirates Havayolları'nı. 
     Abu Dabi Emirliği'nin sahibi bulunduğu Golf Air'e nispet yaparcasına... 
     Ve kısa sürede de Golf Air'i gölgede bırakarak... 
     Sanmayın ki Şeyh Raşid, kendi havayolu şirketini kurdurmak için etrafa paralar saçmış. Tek bir uçağın fiyatının 90 milyon dolardan başlayıp 200 milyon dolara kadar uzandığı bir ortamda, "Buyurun size 10 milyon dolar ve işe başlayın" demiş. Evet hepsi o kadar. Onlar da bu 10 milyon dolarla değişik finansman modellerini kullanarak havayolunu kurmuşlar. 
     Emirates Havayolları o ilk 10 milyon dolardan sonra hep kendi yağıyla kavrulmuş. Bizim THY gibi sırtında siyasi yumurta küfeleri bulunmadığından hep kar etmeyi başarmış. Bugün 36 uçağa sahip. Yaş ortalaması 2.5 olan uçaklarıyla dünyanın en genç havayolu. 
     Haftada 4 gün yapılan İstanbul - Dubai seferlerinde 1 Ekim'den bu yana A 310'ları kaldırıp, sadece son model A 330 - 200'leri hizmete sokmuşlar. 350 dolar ödeyip ekonomi sınıfında uçanlar da, business sınıfı yolcuları gibi koltuk arkalarındaki ekranlarda film seyredip, uçağın telefonlarından diledikleri yerle konuşabiliyorlar. 
     Benim ilk kez bu uçakta gördüğüm yenilik ise, uçağın pistten kalkış ve inişini her yolcunun önündeki ekrandan baştan sona izleyebilmesi. 
     15 yıl önce sadece yakıt ikmali için uğranan Dubai Havaalanı'na bugün yılda 13.5 milyon yolcu geliyor. Bu yolcuların 7.5 milyonunu Emirates Havayolları taşıyor. 2015 yılı için hedef, Dubai Havaalanı'na iniş yapan yolcu sayısını 51.5 milyona yükseltmek. Hedef iddialı, ama o hedefe soyunanlar da en az hedef kadar iddialılar 
     
YARIN - Havayoluyla gelen zenginlik      
     
     







Asker ve sosyoloji 


Abdülaziz ve... 


Gezinin bilançosu 


Ecevit'in başarılı gezisi ve ABD ile yeni sayfa 


Tekere çomak 


Bush Ecevit'e öğrencileri sordu 


Washington haberleri olumlu 


ABD ile çok boyutlu ilişkiler 


Acılardan ders çıkarmayı başarmalıyız 


Yatırım fonları 


"Cüppeni yak, ama asla satma..." 


Bireysel silahsızlanma... 


Ecevit rahatlamış dönüyor 


Petrol geliri, Dubai için artık önemsiz 


ENRON, UNOCAL ve Dünya işleri 


Olmayan yasak kalktı 


</TEXT>
</DOC>
