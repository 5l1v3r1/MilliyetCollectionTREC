<DOC>
<DOCNO> 85212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/21/yazar/civaoglu.html </URL>
<DATE> 2002/05/21/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
No 709’un sicili 
</HEADLINE>
<TEXT>

     Başkent Hastanesi 709 no’lu oda, Türkiye’nin yazgısını değiştirebilir. Tarihe "Türkiye’nin AB’ye üyelik yolunu açan kararların alındığı oda" ya da "AB’ye üyelik umudunun son nefesini verdiği oda" olarak geçebilir. 
     Hangisi Türkiye’nin gelecek nesilleri tarafından kutsanacak Hangisi Türkiye için daha ışıltılı 
     İşte Başkent Hastanesi 709 no’lu odada yapılacak liderler toplantısının altı çizilerek vurgulanması gereken önemi. 
     709 numaradan "Başbakanımız yarı mobilize" gibi sağlık bildiriminden çok, askeri ya da polisiye motorize örgütlenme çağrısı yapan "kitsch" rüküş açıklamalar bir yana... Asıl beklenti AB yolculuğunun mobilize edileceği zirve kararlarıdır. 
     
3 anahtar      Bir kez daha sıralayayım 
     - İdam cezasının kaldırılması. 
     - Anadilde radyo - TV. 
     - Anadil öğrenimi. 
     Bu üç konu AB’ye karşı Türkiye’nin elinde 3 anahtar olabilir. 
     Türkiye olarak kendimize güvenelim. 
     En zorlu sorun "idam cezasının kalkmasıdır." 
     Avrupa’da yasalarında h l idam cezası bulunan Türkiye’den başka ülke yok. 
     Türkiye de elbette uygarlık liginin dışında kalacak değil. 
     Ancak... 
     30 bin insanımızın kanının sorumlusu Abdullah Öcalan bunun önündeki engel... 
     İlke olarak idam cezasının karşısındayım... Gene de Öcalan faktörü girdiğinde kafaların karışmasını anlıyorum. 
     Duygusal tepkileri yürekten paylaşıyorum. 
     
Apo’dan son günah mı      Fakat... 
     Dirisiyle 30 bin cinayetinden sonra Öcalan, idamıyla da genç nesillerimizin geleceğini mi katletsin 
     İdam sehpasında onu sallanırken görmek rahatlatıcı olduğu gibi kendimizi aldatmaktır da. Çünkü sonuçta ipe Türkiye’nin 200 yıllık Avrupa misyonu ve genç nesillerimizin Avrupa hayali çekilmiş olacaktır. 
     İdam cezası kalkmamış bir Türkiye ile üyelik görüşmesi başlamaz. Tren kalkabilir. 
     Bu gerçeğin bilincinde olmalıyız. 
     Peki... 
     İdamdan kurtulsun... Üç beş yıl sonra elini kolunu sallayarak aramızda mı dolaşsın 
     Hayır. 
     Kesinlikle hayır. 
     Avrupa’nın "ağırlaştırılmış müebbed cezasını" uygulamalıyız. 
     Anayasa’da bir değişiklik yapılır. 
     Abdullah Öcalan ve onun durumunda olanlar için, ağırlaştırılmış müebbed hapis cezası Anayasa’nın "değiştirilemez maddeleri" arasına konur. 
     Yani... 
     Tıpkı "devletin şekli cumhuriyet" ve "temel ilkesi laiklik" gibi, hiçbir şekilde, hiçbir oy çoğunluğuyla, hatta TBMM’nin oybirliğiyle bile bu Anayasa maddesi değiştirilemez. Öcalan affedilemez, onun cezası indirilemez, ertelenemez... 
     Yaşamının son saniyesine kadar hücresinde kalması güvenceye alınır. 
     Daha önce de yazdım, İtalya’nın mafya babası, yeraltında bir çelik kutuda yaşamının son saniyesine kadar tutulacak. 
     Çelik kutudaki bir terör konservesi... 
     Keşke bu karar çıkabilse. 
     Topluma iyi anlatılır. 
     Anadilde öğrenim ve Anadilde radyo - TV yayını için de, olası sömürüyü, kötüye kullanımı önlemek mümkün. 
     
Tarihi hata sicili      Ecevit 1970’li yıllarda tarihi hata yapmıştı. 
     AB’nin o zamanki adı Ortak Pazar’dı. 
     Yunanistan’la birlikte Türkiye’nin de tam üyeliği için ısrarlı çağrılarda bulunuyordu. 
     Buna karşılık Ecevit "Onlar ortak, biz pazar olmayız. Sanayileşmiş Avrupa, tarım ülkesi Türkiye’yi bahçıvan yapmak istiyor" diye karşı çıkmıştı. 
     Bugünkü nesiller o vahim tarihi yanlışlığın kurbanlarıdır. 
     Oysa, Türkiye’de fert başına milli gelir, şimdi 10 bin doların üstünde olacaktı. 
     Yabancı sermaye akacaktı. 
     TC vatandaşı Avrupa pasaportu taşıyacaktı. 
     Vize kuyrukları olmayacaktı. 
     PKK’lara kim kulak verirdi 
     Bölünme lafı kimin aklından geçerdi 
     Ecevit, 1970 sicilini temizleyecek çabayı içtenlikle gösteriyor. 
     Keşke 2002’de de direnerek aynı tarihi yanlışı Devlet Bahçeli yapmasa. 
     Gelecek nesillerin yazgısı, Bahçeli’nin vizyonunda ve sağduyusunda izdüşümü bulmalı. 
     
     







En büyük düşman 


Topkapı sefası 


Zirvenin gündemi 


Ankara sesimizi artık duymuyor 


No 709’un sicili 


Kaçak binada liderler zirvesi 


Kolejlere girişte yeni arayışlar 


Hastalık ve... Dış politika 


Depresyondayım, unutuldum, aldatıldım... 


Kamu vakıfları bataklığı 


Erkan Mumcu’nun çıkışı 


Mumcu ANAP’ı bırakmaz, siyaseti bırakır 


İstikrar bize haram 


Seçimlerden önce partiler tartışılıyor 


</TEXT>
</DOC>
