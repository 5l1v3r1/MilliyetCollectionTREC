<DOC>
<DOCNO> 94474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/son/sontur03.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
NTV kameramanı düğünde tabancayla vurulup öldürüldü... 
</HEADLINE>
<TEXT>

     NTV'de kameraman olarak çalışan Hüseyin Yıldız, düğününde uğradığı silahlı saldırı sonucu hayatını kaybetti. 
     Alınan bilgiye göre, Yıldız, Kartal Rahmanlar Eski Üsküdar Caddesi'nde bulunan Şadırvan Restorant'daki düğününde, teyzesinin oğlu Hüseyin Kaplan ile tartıştı. 
     Tartışmanın büyümesi üzerine taşıdığı silahı çeken Hüseyin Kaplan, Yıldız'ı göğsünden, sırtından ve kalçasından vurdu. 
     Ağır yaralanan Yıldız, kaldırıldığı Dr. Lütfi Kırdar Kartal Eğitim ve Araştırma Hastanesi'nde, müdahaleye rağmen kurtarılamadı. 
     Polis, olayın ardından saldırganı gözaltına aldı. 
     Kaplan'ın, cinayeti bulundurma ruhsatlı tabancasıyla işlediğini belirten polis yetkilileri, saldırgan ile Hüseyin Yıldız arasında eski bir husumet bulunduğunun belirlendiğini, soruşturmanın sürdürüldüğünü söylediler. 
     





</TEXT>
</DOC>
