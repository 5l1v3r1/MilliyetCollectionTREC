<DOC>
<DOCNO> 75979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/son/sondun35.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Diplomatları Ramallah'a sokulmadı 
</HEADLINE>
<TEXT>

     İsrail askerleri, 14 Avrupa Birliği AB diplomatının Ramallah'a girmesine izin vermedi. 
     İsveç'in İsrail Başkonsolosu Catherina Kipp, diplomatların Ramallah'ta bulunan AB vatandaşlarına gıda, su ve tıbbi malzeme götürdüklerini söyledi. 
     Kipp, su ve gıda sıkıntısı çeken yabancıların kentte kapana kısıldığını, buna rağmen İsrail askerlerinin diplomatların kente girişine izin vermediğini kaydetti. 
     İsveç Başkonsolosu Kipp, Ramallah'ta yaklaşık 30 İsveç vatandaşının bulunduğunu kentte toplam kaç Avrupalı olduğu kesin olarak bilinmiyor. 
     Yabancılara yardım etmek amacıyla bölgeye gelen İngiliz ve Amerikalılara ait bir konvoy da Beytüllahim dışında durduruldu Bu arada, İsrail Dışişleri Bakanlığı Sözcüsü Emmanuel Nachshon, can güvenliklerini korumak için diplomatların Ramallah'a girişinin engellendiğini açıkladı. 
     Askeri bir sözcü de, Ramallah'tan ayrılmak isteyen yabancılara bu fırsatın verileceğini, sokağa çıkma yasağının kaldırılarak kentten ayrılmalarının sağlanabileceğini söyledi. 
     






</TEXT>
</DOC>
