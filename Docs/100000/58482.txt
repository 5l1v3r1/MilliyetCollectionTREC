<DOC>
<DOCNO> 58482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/son/sonspo11.html </URL>
<DATE> 2001/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor 4 - Antalyaspor 1 maç bitti 
</HEADLINE>
<TEXT>

     Birinci Süper Futbol Ligi'nde İstanbulspor, Antalyaspor'u 4-1 yenerek, ligin ilk devresini 3 puanla kapadı. 
     Birinci Süper Futbol Ligi'nde İstanbulspor, Antalyaspor karşısında ilk yarıyı 1-0 önde kapadı. 
     2. dakikada soldan ceza alanı içine giren Ferdi'nin son çizgiye 
     kadar inerek yaptığı ortada kaleci Atacan topu çeldi. Savunma oyuncuları topu uzaklaştırdı. 10. dakikada sağdan Petkov'un güzel ortasında arka direkte bulunan Zubanoviç, aynı güzellikte hiç bekletmeden topu sert bir vuruşla filelere gönderdi ve İstanbulspor'u 1-0 öne geçiren golü attı. 18. dakikada sağdan serbest vuruş kullanan Eyüp topu kaleye gönderdi. Zdravkov'un yumrukladığı meşin yuvarlağı ceza alanı dışında önünde bulan Dursun'un sert şutunda, top üstten auta gitti. 43. dakikada sağ taraftan Eyüp'ün orta şut karışımı vuruşunda top üstten auta çıktı. 45. dakikada Şenol'un orta sahadan uzun pasında Atilla'dan önce kaleci Zdravkov topu önledi ve maçın ilk yarısını İstanbulspor 1-0 önde tamamladı. Bu arada, maçın başlama düdüğünden önce futbolcular ve hakemler saha ortasında, taraftarlar da tribünde geçen günlerde trafik kazasında hayatını kaybeden Denizlisporlu Doğan Seyfi Atlı için 1 dakikalık saygı duruşunda bulundu. İstanbulsporlu bazı futbolcuların da kollarına siyah bant taktıkları görüldü. 49. dakikada İstanbulsporlu İlker sarı kart gördü. 50. dakikada Nuri'nin ceza alanı dışından kullandığı serbest atışta, top üstten auta gitti. 54. dakikada İlker'in ara pasıyla ceza alanı içinde topla buluşan Ferdi'nin vuruşunda, meşin yuvarlak kaleci Atacan'da kaldı. 56. dakikada soldan Güven ortaladı. Penaltı noktası üzerinde Ferdi'nin kafa vuruşunda, top yan direğin dibinden auta çıktı. 58. dakikada İlker'in sağ kanattan yaptığı ortada, ceza alanı içinde Ferdi topa kafayla vurdu ve meşin yuvarlak filelerle kucaklaştı 2-0. 60. dakikada Antalyaspor'da, Muzaffer'in yerine İbrahim x oyuna dahil oldu. 62. dakikada sağdan Zubanoviç'in güzel ortasında, penaltı noktası üzerinde Ferdi'nin kafa vuruşunda, top az farkla üstten auta gitti. 63. dakikada İstanbulspor'da Güven, yerini Engin'e xx bıraktı. 65. dakikada Selçuk'un orta alandan verdiği pasta topla buluşan Ferdi, ceza alanına girerken dengesini yitirince, meşin yuvarlak Bushaj'ın önünde kaldı. Bu futbolcunun ceza alanına girdikten sonra vuruşunda, top kaleci Atacan'ın koltuk altından ağlara gitti ve İstanbulspor 3-0 öne geçti. 68. dakikada Bushaj'ın sağdan ortasında, ceza alanı içinde Ferdi'nin güzel vuruşunda, top 4. kez Antalyaspor filelerine gitti 4-0. 70. dakikada İstanbulspor'da, İlker'in yerine Yalçın xx , 74. dakikada Zubanoviç'in yerine Andre xx , Antalyaspor'da ise 76. dakikada Mehmet Öncan'ın yerine Mustafa x oyuna dahil oldu. 81. dakikada Andre'nin soldan ortasında, kaleciyi geçen topa Ferdi'den önce dokunan İbrahim, topu kornere attı. 82. dakikada Petkov'un soldan kullandığı köşe atışında, ceza alanı içinde Engin topa vurdu. Dursun, topu çizgi üzerinden uzaklaştırdı. 84. dakikada Antalyaspor'da, Eyüp'ün yerine Faruk oyuna girdi. 87. dakikada İstanbulspor ceza alanı içinde oluşan karambolde, topa en son vuran Atilla, Antalyaspor'un tek golünü attı 4-1. Karşılaşmanın kalan dakikalarında başka gol olmadı ve İstanbulspor, Antalyaspor'u 4-1 yendi. 
     






</TEXT>
</DOC>
