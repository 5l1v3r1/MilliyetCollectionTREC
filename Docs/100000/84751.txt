<DOC>
<DOCNO> 84751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/18/son/sondun15.html </URL>
<DATE> 2002/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamas'tan şartlı ateşkes önerisi 
</HEADLINE>
<TEXT>

     Aşırı dinci Hamas örgütü, İsrail'in sivil Filistinlilere saldırılarına son vermesi halinde, İsrailli sivilleri vurmaktan vazgeçeceğini bildirdi. 
     Suudi gazetesi El Cezire'ye demeç veren Hamas'ın kurucu lideri Şeyh Ahmed Yasin, ''Biz sivillerin öldürülmesine ilk karşı çıkanlarız. Ama İsrail, Cenin ve başka yerlerde halkımıza karşı kıyıma giriştiği için karşılık vermek zorunda kalıyoruz'' dedi. 
     Şeyh Yasin, ''İsrail sivillere saldırmaya son verirse, biz de askeri eylemlerimizi durdurmaya hazırız'' diye konuştu. 
     Hamas lideri, Filistin lideri Yaser Arafat'ın 7 Mayıs'ta Tel Aviv'de düzenlenen, 17 kişinin öldüğü intihar eylemini ''terörizm'' olarak nitelendirmesini üzüntüyle karşıladığını da belirtti. 
     





</TEXT>
</DOC>
