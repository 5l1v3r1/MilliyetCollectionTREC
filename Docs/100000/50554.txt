<DOC>
<DOCNO> 50554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/04/son/sondun10.html </URL>
<DATE> 2001/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumsfeld "Asker gönderilmesi Türk hükümetinin kararıdır" 
</HEADLINE>
<TEXT>

     ABD Savunma Bakanı Donald Rumsfeld, Afganistan'a Türk askerinin gönderilmesinin, Türk hükümetinin kararı olduğunu söyledi. 
     Özbekistan'ın başkenti Taşkent'e dün gece gelen ve bu sabah Savunma Bakanı Kadir Gulamov ile yaptığı görüşmenin ardından Cumhurbaşkanı İslam Kerimov tarafından kabul edilen Rusmfeld, düzenlediği basın toplantısında, çeşitli soruları yanıtları. 
     Rumsfeld, ''Türkiye'nin Afganistan'a göndereceği askerlerin ne şekilde ve hangi amaçlarla kullanılacağı'' yolundaki bir soru üzerine, ''Benim başka ülkeler adına konuşmam doğru olmaz. Ben de, Türk hükümetinin Kuzey İttifakı'nın eğitimi amacıyla Afganistan'a asker göndereceğini medyadan öğrendim. Bu konudaki açıklamayı Türkiye hükümetinin kendisi yapar'' dedi. 
     Türk askerinin Afganistan'a gönderilmesinin ABD tarafından istenip istenmediğine ilişkin bir soru üzerine de, Rumsfeld, ''Bu, Türk hükümetinin kararıdır'' dedi. 
     Rumsfeld, Cumhurbaşkanı İslam Kerimov ile yaptığı bu ikinci görüşmenin ''verimli geçtiğini'', Afganistan ve El Kaide konususunda ''iyi bilgiler'' aldığını söyledi. Terörle mücadelede Özbekistan'ın desteğini takdir ettiklerini belirten Rumsfeld, Afganistan'a yardımların sürdüğünü anlattı. 
     Afganistan'da Amerikan kara birliğinin olup olmadığına ilişkin bir soruyu yanıtlayan Rumsfeld, ''Afganistan'da, subaylardan oluşan küçük bir birliğimiz var. Ancak bunlar, iletişim ve insani yardımın düzgün yapılabilmesi için bulunuyorlar'' diye konuştu. 
     Rumsfeld, Tacikistan'ın ABD'ye ne ölçüde destek olacağı sorusunu ise ''Ben, destek veren her ülkenin ne şekilde destek olacağını açıklayacak durumda değilim'' şeklinde yanıtladı. 
     






</TEXT>
</DOC>
