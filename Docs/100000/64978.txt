<DOC>
<DOCNO> 64978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/son/sondun18.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni Zelanda'nın ilk kadın Başbakanı politikayı bırakıyor 
</HEADLINE>
<TEXT>

     Yeni Zelanda'nın ilk kadın başbakanı Jenny Shipley, genel seçimler öncesinde siyaseti bırakacağını açıkladı. 
     Shipley, yaptığı açıklamada, ''Fark yaratmak ve Yeni Zelanda halkının görüşünü geliştirmek için siyasete girdim. Amacıma ulaştığımı bilerek ayrılıyorum'' dedi. 
     Parlamentoya 1987 yılında giren Shipley, siyaset hayatında muhafazakar Ulusal Parti'nin lideri ve kabine bakanı olarak görev aldı. 
     Papaz kızı ve eski bir öğretmen olan Shipley, asıl ününü, 1990'lı yılların başında Sosyal Güvenlik Bakanlığı yaptığı dönemde emekli maaşlarını ve diğer ödenekleri kısarak kazandı. 
     Eski Başbakan Jim Bolger döneminde bakan olarak görev yapan 49 yaşındaki Shipley, daha sonra 2 yıl başbakanlık yaptı. 1999 yılındaki genel seçimlerde İşçi Partisi'nin kadın lideri, şimdiki başbakan Helen Clark tarafından yenilgiye uğratılan Shipley, geçen yıl partisinin milletvekillerinin desteğini çekmesinin ardından aniden Ulusal Parti liderliğinden de istifa etmişti. 
     






</TEXT>
</DOC>
