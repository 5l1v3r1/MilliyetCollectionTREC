<DOC>
<DOCNO> 90966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/son/sondun37.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Komisyonu "Avrupa AIDS yayılıyor" 
</HEADLINE>
<TEXT>

     AIDS salgınına ilişkin bilimsel araştırmalarının sonuçlarını açıklayan AB Komisyonu, Avrupa'da AIDS virüsü taşıyanların sayısının arttığını bildirdi. 
     AB ülkelerinde 560 bin AIDS'li bulunduğunu, bu rakamın sürekli arttığını, 2001 yılında artışın 30 bin olduğunu belirten Komisyon, virüs taşıyanların yüzde 25'inin kadın olduğunu kaydetti. 
     AIDS'li hamile kadınların durumunun giderek ciddiyet kazandığını, virüsün doğacak bebeğe bulaşması olasılığının, alınabilecek önlemlerle yüzde 20'den yüzde 2'ye düşürülebileceğini duyuran Komisyon, hasta anne adaylarının sezaryenle doğum yapmaları ve çocuklara süt emzirmemeleri gibi öneriler getirdi. 
     AB Komisyonu, AIDS hastalığının 2001 yılında, dünyada 3 milyon insanın ölümüne neden olduğunu, bunların 1,1 milyonunun kadın, 580 bininin 15 yaşından küçük çocuk olduğunu bildirdi. 
     Komisyon, bugün dünyada 40 milyon AIDS virüsü taşıyan insandan 17,6 milyonunun kadın olduğunu duyurdu. 
     





</TEXT>
</DOC>
