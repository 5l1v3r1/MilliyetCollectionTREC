<DOC>
<DOCNO> 72318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/yazar/okur.html </URL>
<DATE> 2002/03/13/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
TOBB’da ince siyaset 
</HEADLINE>
<TEXT>

     Türkiye Odalar ve Borsalar Birliği TOBB , 25 Mayıs’ta önemli bir sınav verecek. Çünkü bu tarihte TOBB’da seçim var. Seçimle birlikte yeni yönetim yoluna devam edecek. 
     Şimdi diyeceksiniz ki daha seçime 2.5 ay var. Siz neden yazı yazıyorsunuz 
     Haksız değilsiniz. 
     Ancak TOBB demek, siyasetle iç içe olmak demek. TOBB demek ekonomik programla ilgili olarak hükümetlere verilen desteğin ya da muhalefetin yansıması demek. TOBB demek Anadolu’unun sesi demek. 
     Ancak üzerinde durduğumuz önemli bir detay var. TOBB hükümetle iç içe, dayanışma halinde programa destek veriyor. Ama taban, özellikle yüzde 35’lik enflasyon hedefine uyum konusunda eski alışkanlıklarını bırakma niyetini taşıyor mu Yani 30 yıldır enflasyonist politikalarla ciro yaratma becerisi gösterenler düzen değişikliğine uyum sağlamada samimi olacaklar mı 
     Büyük sınav... 
     O yüzden TOBB’u yakından analiz etmek kaçınılmaz. 
     350 oda ve borsayı, 1 milyon 200 bin üyeyi temsil eden TOBB, geçmiş dönemde çizdiği stratejilerle merkez sağın kalesi anlamına geliyordu. Bugün TOBB için merkez sağın neresinde sorusuna yanıt bulmak gerçekten zor görünüyor. Taban, "Milliyetçi Demokratik Sol Parti" yelpazesinde buluştuk diye espri yapıyor ama ekonomik krizin TOBB’daki dengeleri nasıl değiştirdiğine bakıldığında görünen köy kılavuz istemiyor. Çünkü "kimse eski konumunu kaybetmek istemiyor." 
     Ancak dikkatli ve temkinli bir politika, "ince siyaset" derinden devam ediyor. 315 odayı dolaşan TOBB Başkanı Rıfat Hisarcıklıoğlu, kapısını 24 saat oda başkanlarına açık tuttuğu için takdir görüyor. Başkana kolay ulaşmanın hazzını yaşayanlar dengeleri asla unutmuyor. 
     Kilit kurum Sanayi Bakanlığı... 
     Denge, TOBB’un yasal bir kanuna sahip olmaması. Bu konuda çalışmalar tamamlanmak üzere. 5590 sayılı yasanın iptal olmasıyla birlikte toplanan komisyon önemli bir noktada uzlaşamıyor. Topu, Sanayi Bakanı Ahmet Kenan Tanrıkulu’na atıyor. 
     Sonuçta yönetimi delege mi seçecek, yoksa konsey üyeleri mi 
     Çünkü buna göre muhalif olanlar sesini yükseltip meydana çıkacak. Aksi taktirde kimse konuşmayacak. Herkes biliyor ki Hisarcıklıoğlu, çizdiği vizyonla, kurduğu dengelerle, özellikle kredilerin yeniden yapılandırılmasıyla ilgili izlediği strateji ile taban nezdinde itibarlı. 
     
200 problemli kredi      İşte Halkbank’ta 30 bin kişiyi kapsayan 20 milyar ile 200 milyar lira arasındaki kredi problemlerine çözüm gelmesi. 200 kurumu kapsayan milyon dolarlık kredilerin Londra Yaklaşımı kapsamına alınma sözü verilmesi. BDDK ve IMF’nin KOBİ’lerin Londra yaklaşımına girdiği yolunda açıkça verdikleri sözler. Londra Yaklaşımı konusunda detaylı yeni bir çalışmanın yapıldığının anlatılması. 
     Bilmem anlatabiliyor muyuz 
     
     







Devlet ve toplum 


Kar fırtınası... 


İsrail'e kim dur diyecek 


Demokrasinin grisi olmaz 


İş yok ama takma bacak verebiliriz 


Kravatlı PKK 


Orta öğretim başarı puanı 


Bankalara sermaye desteği çözüm mü 


Siyanür, hukuk, siyaset, ticaret 


Teröre karşı atom mu 


Amerika, AB üyeliğimize karşı mı 


TOBB’da ince siyaset 


Çocuk pornosu ve savcılık tutumu 


"Medeniyet öğren ayı " 


Holdingler kadın yönetici fukarası 


Eğlenceli Avrupa Dersleri 


Vergiyi siz vermeyeceksiniz 


Bu yıl enflasyon inecek ise büyüyemeyiz 


</TEXT>
</DOC>
