<DOC>
<DOCNO> 79477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/son/sonspo10.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Sefa Sirmen yeniden Kocaelispor Başkanlığına seçildi 
</HEADLINE>
<TEXT>

     Kocaelispor'un 21. olağanüstü idari kongresinde, Sefa Sirmen yeniden başkan seçildi. 
     Saraybahçe Nikah Salonu'nda, bin 200 üyeden 240'ının katılımıyla yapılan kongrede, Kocaeli Valisi Erdal Ata hami başkan, Sefa Sirmen ise 12. kez kulüp başkanlığı görevine getirildi. 
     Hikmet Erenkaya, Musa Coşkun, Can Ulusoy, Veysi Adnan Yavuz, Özer Altan, Halil Konuk, Mustafa Soyer, Mehmet Tüysüz, Özcan Yalçınkaya, Mehmet Gökmen, Turgay Yılmaz, İrfan İnanöz, M. Ali Sancak, Tuncer Baydar, Mehmet Yıldız, Osman Kuyu, Bedrettin Satır, Tunay Güray, Ziver Gül ve Fuat Taşer seçildi. 
     Denetleme Kurulu ve Haysiyet Divanı'nın 5'er üyesinin de belirlendiği kongrede, kulübün 2002-2003 yılı bütçesi de 17 trilyon 850 milyar lira olarak oy birliğiyle kabul edildi. 
     Başkan Sirmen, seçimden sonra yaptığı konuşmada, Kocaelispor'un, kent için 2 yıldır önemli bir psikolojik rehabilitasyon görevini üstlendiğini belirterek, ''Bu sezona oldukça iddialı giren Kocaelispor, Türkiye Kupası'nı kazanarak bunu kanıtlamıştır. Ancak, maddi sorunlar dolayısıyla, ligde istediğimiz sonucu elde edemedik'' dedi. 
     Başbakan Bülent Ecevit ile Devlet Bakanı ve Başbakan Yardımcısı Mesut Yılmaz, Spordan Sorumlu Devlet Bakanı Fikret Ünlü, DYP Genel Başkanı Tansu Çiller, CHP Genel Başkanı Deniz Baykal, Futbol Federasyonu Başkanı Haluk Ulusoy, Fenerbahçe Kulubü Başkanı Aziz Yıldırım, Gaziantepspor Kulübü Başkanı Celal Doğan ve Diyarbakırspor Kulübü Başkanı Mücahit Can'ın kutlama telgrafları gönderdikleri kongrede, yalnızca Fenerbahçe Kulubü'nün çelengi dikkati çekti. 
     





</TEXT>
</DOC>
