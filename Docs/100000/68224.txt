<DOC>
<DOCNO> 68224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/18/spor/yozer.html </URL>
<DATE> 2002/02/18/ </DATE>
<TIME>  </TIME>
<AUTHOR> HALİL ÖZER  </AUTHOR>
<HEADLINE>
Lidersiz olmuyor 
</HEADLINE>
<TEXT>

     DERBİDEKİ kırmızı kartların ikisi, sabahtan akşama kadar tartışılabilir. Ancak hiçbir olay, Galatasaray’ın kötü futbolunu ört bas edemez. 
     Sarı - Kırmızılı takım, artık korkulan takım hüviyetinden uzaklaştı. İyi top kullanan, savunma derinliklerine sızma yeteneğine sahip tüm takımlar, Galatasaray’ı kolaylıkla zorlayabilirler. Denizlispor maçından bu yana kötü futbol devam ediyor. Ergün, Capone, Arif ve Ümit Karan futbol kişiliklerini kaybediyorlar. Lucescu sakatların yerine, yeni oyuncu monte edemiyor. Takım bir liderden yoksun. Öfkenin önüne geçemiyorlar, sahip oldukları tecrübeyi kullanamıyorlar. Lucescu’nun bir an önce takımı toparlaması gerekiyor. Çünkü bundan böyle geri dönüş yok. Şampiyonlar Ligi ve Türkiye Ligi’nde yapılacak hatalar, bu işin faturasını daha da yükseltir. Sadece Lucescu değil, futbolcuların da şapkalarını önlerine koyup, iyice düşünmeleri gerekiyor. 
     



 SPOR 





























</TEXT>
</DOC>
