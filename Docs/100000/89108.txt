<DOC>
<DOCNO> 89108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/guncel/gun07.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversitede 9 bin kitap kayıp 
</HEADLINE>
<TEXT>

İstanbul Üniversitesi’ndeki kitaplıkların birleştirilmesi sırasında binlerce kitabın kaybolduğu anlaşıldı 
     BURCUM DEVREZ İstanbul 

     İstanbul Üniversitesi Rektörü Prof. Dr. Kemal Alemdaroğlu, eleştirilere uğrayan seminer kitaplıklarının fakülte kütüphanesi ile birleştirilmesi sırasında 9 bin kitabın kayıp olduğunun anlaşıldığını belirterek, işlem yapacağını bildirdi. Edebiyat Fakültesi’nin 14 seminer kitaplığının fakülte kütüphanesiyle birleştirilmesi sonucu oluşturulan Kütüphane, Alemdaroğlu tarafından hizmete açıldı. Kütüphanenin oluşumuna ilişkin yaşanan tartışmaları hatırlatan Alemdaroğlu, kitaplıkların 6’sında memur bulunduğunu, diğerlerinin ise anahtarlarının hocaların cebinde olduğunu, hocaların kitapları istediğine verip istemediğine vermediğini, dolayısıyla böyle bir kütüphanecilik yönetiminin var olamayacağını ifade etti. 
     



 GÜNCEL 















</TEXT>
</DOC>
