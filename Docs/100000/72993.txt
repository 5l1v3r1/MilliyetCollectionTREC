<DOC>
<DOCNO> 72993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/16/son/sontur09.html </URL>
<DATE> 2002/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Karısını başka bir erkekle yakalayınca silaha sarıldı 
</HEADLINE>
<TEXT>

     Aydın'ın İncirliova İlçesi'nde bir kişi, evinde eşini bir gençle yakalayınca, pompalı tüfekle ölüm saçtı. 
     Öfkeli koca, eşini ve birlikte olduğu genci pompalı tüfekle öldürdü. 
     Alınan bilgiye göre, İncirliova İlçesi İstasyon Mahallesi'nde oturan Cemil Gezer 24 , eşi Alev Gezer'i 25 , evde Ferhat Süzen 24 
     ile yakaladı. Gezer, evde bulunan ruhsatsız pompalı tüfekle eşi ve birlikte olduğu şahsı başından vurdu. Gezer, Aydın Asayiş Şube Müdürlüğü ekipleri tarafından kısa sürede yakalandı. Olaydan sonra Süzen ve Gezer ailesinin yakınları arasında gergin anlar yaşanırken, Emniyet yetkilileri ölen kişilerin cesetlerini güvenlik açısından Aydın Devlet Hastanesi morguna kaldırdı. Devlet Hastanesi önünde toplanan kalabalığı polis dağıtmakta güçlük çekti. İncirliova'dan gelen araçların şehir içerisine girmesine de izin verilmedi. Olayla ilgili soruşturmanın sürdürüldüğü bildirildi. 
     






</TEXT>
</DOC>
