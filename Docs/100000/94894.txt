<DOC>
<DOCNO> 94894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/son/soneko17.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, dünkü kapanışa göre 28.33 puan artarak 1. seansı, 8,776.25 puandan tamamladı. 
     1.seansta hisse senetlerinin ortalama değer artışı yüzde 0.32 olarak gerçekleşti. 
     İlk seansa 8,765.60 puan seviyelerinden başlayan endeks, seansın ilk yarısını 117.25 puan artışla 8,865.17 puandan geçti. Seansı 8,776.25 puandan tamamlayan endeks, en düşük 8,726.29 puana gerilerken, en yüksek olarak da 8,972.65 puanı gördü. 
     Seans kapanışında mali endeks 85.96 puan azalışla 10,646.98 puana gerilerken, sanayi endeksi 105.44 puan artışla 8,778.44 puana ve hizmetler endeksi 89.73 puan artışla 5,488.45 puana yükseldi. 
     Böylece mali grup hisseler önceki kapanışa göre ortalama yüzde 0.80 oranında değer yitirirken, sanayi grubu hisseler ortalama yüzde 1.22 oranında, hizmetler grubu hisseler de ortalama yüzde 1.66 oranında değer kazandı. 
     1. seansta işlem gören toplam 283 hisse senedinden 159'u değer kazanırken, 42'si değer yitirdi. 82 hissenin fiyatında değişiklik olmadı. 
     112 trilyon 992 milyar 516 milyon liralık işlem hacmi oluşan 1. seansta, Yapı Kredi Bankası, İş Bankası C , Altınyağ, Arçelik ve Doğan Yayıncılık en yoğun işlem gören hisseler oldu. 
     Uzmanlar, yüksek açılışın ardından 9,000 puan sınırında bir kez daha satışların geldiğine işaret eden uzmanlar, özellikle bu bölgede satışların yoğunlaşmasının endeksin tekrar 8,800 seviyesine kadar gevşemesine neden olduğunu kaydediyorlar. 
     Piyasada yüksek sayılabilecek işlem hacmi ile 9,000 puan seviyesinin üzerine çıkılamamasının tedirgin edici olduğunu savunan uzmanlar, erken seçim olasılığının giderek artmasıyla birlikte belirsizliğin aşılacağına dair beklentilerin fazlalaştığını, erken seçim konusunda belli bir tarih ortaya çıkıncaya kadar piyasaların çok sert yukarı hareket yapmasının beklenmediğini ifade ediyorlar. 
     





</TEXT>
</DOC>
