<DOC>
<DOCNO> 72059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/guncel/gun13.html </URL>
<DATE> 2002/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Katil hizmetçi yakalandı 
     Bostancı’daki evinde 4 ay önce boğularak öldürülen kuyumcu Cercis Alkan’ın katili yakalandı. Katilin evin hizmetçisi olduğunu belirleyen polis, 3 külçe altın, 15 bilezik ve kolye ile kaçtığı saptanan hizmetçi Anna Aleksyan, Interpol’e yapılan başvuru sonucu Ermenistan’da tutuklandı. 
     
     Ağaç düştü 2 kişi öldü 
     Ağacın altında kalan 2 kişi öldü. Giresun Yağlıdere’de Enver Bayram 47 , kestiği ağacın ikiye ayrılıp üstüne düşmesi sonucu öldü. Rize’nin Çayeli ilçesinde de Davut Şahin 59 , kestiği ağacın ters tarafa düşmesi nedeniyle hayatını kaybetti. 
     
     Kirletene af yok 
     Danıştay 6. Dairesi, Çevresel Etki Değerlendirmesi Yönetmeliği’ndeki şartları taşımayan işletmelere, bu şartları yerine getirmeleri için bir defaya mahsus süre verilmesini öngören düzenlemeyi iptal etti. Karara göre, yönetmelik şartlarını yerine getirmeyen işletmenin faaliyetlerinin durdurulması gerekecek. 
     
     Dayak yedi ödülü aldı 
     TEDAŞ’ın kaçak elektrik kullananlara karşı yürüttüğü mücadelede hep ön saflarda yer alan, bu nedenle defalarca dayak yiyen Kaçakla Mücadele Şefi İbrahim Arslan, yılın personeli seçilerek, ödüllendirildi. Arslan, ödülünü TEDAŞ Müessese Müdürü Yavuz Heray’dan aldı. 
     



 GÜNCEL 



















</TEXT>
</DOC>
