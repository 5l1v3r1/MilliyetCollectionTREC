<DOC>
<DOCNO> 65577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/son/sonspo04.html </URL>
<DATE> 2002/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkent derbisine doğru 
</HEADLINE>
<TEXT>

     Ankaragücü ile Gençlerbirliği, yarın yapılacak başkent derbisinde ligde 54. kez karşı karşıya gelecek. 
     Ezeli rakipler arasında ligde bugüne dek yapılan karşılaşmada, Ankaragücü 22 galibiyet alırken, Gençlerbirliği 16 maç kazanabildi. 2 takım arasındaki 15 maç ise berabere sonuçlandı. 
     Sarı-lacivertliler, rakip kaleye 78 gol atarken, kırmızı-siyahlılar 66 golde kaldı. 
     Bu sezon ilk yarıda yapılan maçta ise Gençlerbirliği, Ankaragücü'nü 5-2 gibi farklı bir skorla yenmeyi başardı. 
     Fenerbahçe galibiyetiyle ligdeki çıkışını sürdüren ve puan sıralamasında dördüncülüğe kadar yükselen Ankaragücü'nde, teknik direktör Ersun Yanal, derbi maç öncesinde sakat ve cezalı oyuncuların çokluğu nedeniyle kadro kurmakta zorlanıyor. 
     Gençlerbirliği karşılaşmasında kart cezaları bulunan Kennedy, Özgür ve Burak ile sakatlıkları süren Rogerio ve Sedat, maç kadrosunda yer alamayacak. 
     Ligde alt sıralardan kurtulma mücadelesi veren Gençlerbirliği'nde ise en büyük sorun, Afrika Kupası maçları için milli takımlarına giden oyuncular. 
     Milli takımlarında bulunan Ahmet Hassan, El Saka ve M'Bayo'nun yanı sıra, kart cezalısı olan Cafer, Ankaragücü karşısında forma giyemeyecek. 
     






</TEXT>
</DOC>
