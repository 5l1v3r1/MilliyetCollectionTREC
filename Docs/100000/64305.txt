<DOC>
<DOCNO> 64305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/son/soneko09.html </URL>
<DATE> 2002/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Geçen hafta hangi yatırım aracı kazandırdı, hangisi kaybettirdi 
</HEADLINE>
<TEXT>

     Piyasalar, geçen hafta boyunca bankalara kaynak aktarımı ile reel sektöre destek yasasına ilişkin beklenti ve gelişmelere odaklandı. 
     Borsada hafta boyunca sığ işlem hacimleri ile endeksin 13,000 puan ve altında gerçekleşen sıkışık hareketleri dikkat çekti. 
     Haftaya yüzde 2.94 oranında düşüşle başlayan İstanbul Menkul Kıymetler Borsası'nda İMKB , Salı, Çarşamba ve Perşembe günleri boyunca 12,600-13,000 puan aralığında sıkışık ama artışla tamamlanan seanslar yaşandı. 
     Hisse senetleri Salı günü ortalama yüzde 0.08, Çarşamba günü ortalama yüzde 2.14 ve Perşembe günü de ortalama yüzde 0.90 oranında değer kazandılar. Perşembe günü sonunda endeks 13,026.08 puandan kapandı. 
     Haftanın son günü de endeksin 12,700-13,000 puan aralığında seyrettiği gözlendi. 13,000 puan seviyelerinde satışların dikkat çektiği Cuma günkü işlemler sonucunda hisse senetleri günlük bazda ortalama yüzde 1.19 oranında değer yitirdiler. Endeks 12,871.10 puandan haftayı tamamladı. Hisse senetlerinin haftalık ortalama değer kaybı yüzde 1.08 oldu. 
     
     Özetle yatırım araçları 
     Son haftalarda altın ve dövizde görülen düşüş eğilimi geçen hafta da sürdü. 
     Geçen hafta İstanbul serbest piyasada Türk Lirası karşısında ABD Doları'nın fiyatı yüzde 1.26, Euro'nun fiyatı yüzde 2.93 ve Alman Markı'nın fiyatı da yüzde 2.95 oranında düştü. 
     24 ayar külçe altının gram satış fiyatı yüzde 2.75 oranında, 
     Cumhuriyet altınının satış fiyatı da yüzde 3.57 oranında geriledi. 
     Yatırım fonlarının seyrini izleyen A.A Fon Endeksi ortalama yüzde 0.61 oranında artış kaydetti. 
     Mevduat faizlerinde önceki hafta sonuna göre ortalamalarda küçük çapta düşüşler oldu. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.93, bir haftalık reponun net getirisi de yüzde 0.98 olarak gerçekleşti. 
     
     Borsa... 
     İMKB Bileşik Endeksi, bir önceki hafta sonuna göre 141.10 puanlık düşüşle 13,012.20 puandan, 12,871.10 puana geriledi. Hisse senetlerinin haftalık ortalama değer kaybı yüzde 1.08 oldu. 
     İMKB Ulusal-Mali Endeksi 164.55 puan artarak 17,142.14 puandan 17,306.69 puana yükselirken, İMKB Ulusal-Sanayi Endeksi 259.64 puan 
     düşerek 11,121. puandan 10,861.89 puana ve İMKB Ulusal-Hizmetler Endeksi de 339.39 puan düşerek 8,445.26 puandan 8,105.87 puana indi. Böylece, mali grup hisseleri ortalama yüzde 0.96 oranında değer kazanırken, sanayi grubu hisseleri ortalama yüzde 2.33 oranında ve hizmetler grubu hisseleri de ortalama yüzde 4.02 oranında değer yitirdi. 
     
     Kazananlar ve kaybedenler... 
     Borsada geçen hafta işlem gören 293 hisse senedinden 93'ü değer kazandı. 165 hisse senedi değer yitirirken, 35 hisse senedinin de değeri değişmedi. 
     En yüksek oranlı artış, yüzde 63.64 ile hafta içinde tahtası tekrar işleme açılan İhlas Holding hisselerinde oldu. Eminiş Ambalaj hisseleri yüzde 34.55 oranındaki artışla ikinci, Arat Tekstil hisseleri de yüzde 22.37 oranındaki artışla üçüncü olarak sıralandı. 
     En yüksek oranlı düşüş yüzde 26.25 ile İhlas Gayrimenkul Yatırım Ortaklığı hisselerinde oldu. Yüzde 18.31'lik düşüşle Akın Tekstil hisseleri ikinci, yüzde 17.18'lik düşüşle de İş Bankası A hisseleri üçüncü sırada yer aldı. 
     İMKB Ulusal Pazar'da geçen hafta toplam 473 milyar 917.3 milyon adet hisse senedi işlem gördü ve karşılığında 1 katrilyon 776 trilyon 359.8 milyar liralık işlem hacmi gerçekleşti. 
     ''Mali Sektöre Olan Borçların Yeniden Yapılandırılması ve Bazı Kanunlarda Değişiklik Yapılması Hakkında Kanun''un 3 maddesinin yeniden görüşülmek üzere TBMM'ye iade edilmesinin piyasada satış baskısına neden olabileceğini ifade eden uzmanlar, hafta sonu Ankara'dan gelecek olan açıklamaların gösterilecek tepkide etkili olacağını kaydediyorlar. 
     
     Dövizin seyri 
     İstanbul serbest döviz piyasasında alınıp satılan döviz türlerinden ABD Doları geçen hafta Türk Lirası karşısında yüzde 1.26 oranında, Euro yüzde 2.93 oranında ve Alman Markı da yüzde 2.95 oranında değer yitirdiler. 
     ABD Doları'nın Türk Lirası satış fiyatı 17 bin lira düşerek 1 milyon 334 bin liraya, Euro'nun satış fiyatı 35 bin lira düşerek 1 milyon 161 bin liraya ve Alman Markı'nın satış fiyatı da 18 bin lira düşerek 592 bin liraya geriledi. 
     Cuma günü kapanışta, öteki döviz türlerinden İngiliz Sterlini'nin Türk Lirası satış fiyatı yüzde 2.66 oranında düşerek 1 milyon 900 bin liraya, İsviçre Frangı'nın Türk Lirası satış fiyatı yüzde 2.20 oranında düşerek 800 bin liraya ve Fransız Frangı'nın Türk Lirası satış fiyatı da yüzde 3.00 oranında düşerek 178 bin liraya indi. 
     Bugün öğle saatlerinde İstanbul serbest piyasada ABD Doları 1 milyon 350 bin, Alman Markı 600 bin ve Euro da 1 milyon 170 bin liradan satılıyordu. 
     
     Altın 
     Geçen hafta Kapalıçarşı'da alınıp satılan 24 ayar külçe altının gram satış fiyatı yüzde 2.75 oranında, Cumhuriyet altınının satış fiyatı da yüzde 3.57 oranında düştü. 
     Kapalıçarşı'da külçe altının gram satış fiyatı 340 bin liralık düşüşle 12 milyon 10 bin liraya, Cumhuriyet altınının satış fiyatı da 2 milyon liralık düşüşle 81 milyon liraya indi. 
     İstanbul Altın Borsası'nda İAB işlem gören 24 ayar altının gram fiyatı da yüzde 2.84'lük düşüşle 12 milyon 193 bin 500 liraya geriledi. 
     
     Yatırım fonları 
     Yatırım fonlarına katılma belgeleri bir önceki haftaya göre ortalama yüzde 0.61 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi bin 476 puan artarak 242,948 puandan 244,424 puana çıktı. 
     Fonlar arasında en çok değer kazanan katılma belgeleri, yüzde 2.54'lük artışla İş A Tipi Mali Endeks Fonu, yüzde 2.17'lik artışla 
     Kentbank B Tipi Tahvil Bono Fonu ve yüzde 1.'lük artışla Koçbank A Tipi İMKB-30 Endeks Fonu oldular. 
     Geçen haftanın en çok değer yitiren ilk üç katılma belgesi yüzde 3.11'lik düşüşle Ata A Tipi İMKB-50 Endeks Fonu, yüzde 2.21'lik 
     düşüşle Garanti B Tipi Yabancı Fon ve yüzde 2.13'lük düşüşle YKY A Tipi Mali Kurumlar Fonu olarak sıralandı. 
     
     Tahvil - Bono - Faiz - Repo... 
     Hazine geçen hafta 3 ay vadeli referans ihalesi ve 2 yıl vadeli, 3 ayda bir kupon ödemeli devlet tahvili ihalesi düzenledi. 
     3 ay vadeli referans ihalesinde nominal 939.1 trilyon lira 
     tutarında teklif gelirken nominal satış 910.8 trilyon lira oldu. 
     İtfa tarihi 24 Nisan 2002 olan 3 aylık referans bono ihalesinde net satış tutarı ise 795 trilyon lira oldu. İhalede basit yıllık faiz yüzde 58.25, bileşik faiz ise yüzde 72.25 oldu. 
     2 yıl vadeli, 3 ayda bir kupon ödemeli devlet tahvili ihalesine, 2 
     katrilyon 383.8 trilyon liralık teklif geldi. 
     İhalede 1 katrilyon 185.7 trilyon liralık nominal satış gerçekleşirken, net satış miktarı 1 katrilyon 176.2 trilyon lira oldu. 
     Hazine'nin tahvil ihalesinde, maksimum dönemsel faiz yüzde 16.75 olurken, kamuya 33.7 trilyon liralık satış yapıldı. 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bonoların haftalık net getirileri ise yüzde 0.79 ile yüzde 1.02 arasında gerçekleşti. 
     Geçen hafta mevduat faizlerinde küçük çapta düşüşler oldu. 
     Önde gelen ve değerlendirmeye alınan 10 kamu ve özel bankanın faiz oranlarının ortalamaları dikkate alınarak yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.93 oldu. 
     Önceki hafta sonunda ortalama faizi yüzde 62 dolayında olan haftalık reponun net getirisi yüzde 0.98 olarak gerçekleşti. 
     






</TEXT>
</DOC>
