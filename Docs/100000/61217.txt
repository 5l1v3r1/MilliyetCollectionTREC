<DOC>
<DOCNO> 61217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/son/soneko29.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
IMKB'nin ikinci seansı böyle geçti 
</HEADLINE>
<TEXT>

     İMKB Ulusal-100 Endeksi 1. seansa göre 52.56 puan azalışla 2. seansı 14,878.91 puandan tamamladı. 
     2. Seansta hisse senetleri ortalama yüzde 0.35 oranında değer 
     kaybetti. 
     Seans, 1. seanstaki 68.04 puanlık düşüşün ardından, 0.76 puanlık düşüşle 14,930.71 puan seviyesinde açıldı. Seansın ilk yarısı 151.45 puan düşüşle 14,780.02 puandan geçildi. Seans içinde en düşük 14,745.17 puanı gören endeks, en yüksek nokta olarak 15,071.84 puanı 
     gördü. 
     Hisse senetleri günün tamamında ise yüzde 0.80 oranında değer kaybetti. 
     Kapanışta mali endeks 113.86 puan artışla 20,074.37 puana yükselirken, sınai endeks 51.65 puan düşüşle 12,265.23 puana, hizmetler endeksi de 358.36 puan düşüşle 9,469.14 puana geriledi. 
     Böylece ilk seansa göre mali grup hisseler ortalama yüzde 0.57 değer kazanırken, sınai grubu hisseler yüzde 0.42, hizmetler grubu hisseler de yüzde 3.65 değer yitirdi. 
     2. seansta işlem gören toplam 289 hisse senedinden 62'si değer 
     kazanırken, toplam 176 hisse senedi değer kaybetti. 51 hissenin fiyatında ise değişiklik olmadı. Seansta, 480 trilyon 364 milyar 578 milyon liralık işlem hacmi oluşurken iki seansın işlem hacmi toplamı da 874 trilyon 371 milyar 710 milyon lira olarak gerçekleşti. 2. seansta Yapı Kredi Bankası, Doğan Holding, İş Bankası C, Doğan Yayıncılık ve Turkcell en yoğun işlem gören hisse senetleri oldular. 
     






</TEXT>
</DOC>
