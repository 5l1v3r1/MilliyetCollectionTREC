<DOC>
<DOCNO> 74493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/son/sondun29.html </URL>
<DATE> 2002/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Oscar alan "Tarafsız Bölge" Bosnalıları sevindirdi 
</HEADLINE>
<TEXT>

     Bosna'daki savaşı hicveden ''Tarafsız Bölge'' Nicija Zemlja filminin, en iyi yabancı film Oscar ödülünü alması Bosnalıları sevindirdi. 
     Ortak Devlet Başkanlığı'ndan yapılan açıklamada, ''Bosna Hersek için daha iyi bir gelecek ve perspektif düşleyen herkesle bu sevincimizi paylaşmak istiyoruz'' denildi. 
     Altın Küre En İyi Yabancı Film ve Cannes Film Festivali En İyi Senaryo ödülleriyle toplam 29 ödül alan filmin yönetmeni Saraybosnalı Danis Tanovic. 
     Bosna Savaşı'nda kendilerini düşman hattı içinde bulan Boşnak ve Sırp iki askerin öyküsünün anlatıldığı filmde, savaşın anlamsız olduğu vurgulanıyor. 
     Saraybosnalı ekonomi uzmanı Muammer Muliç, Tanovic'in aldığı Oscar ödülünün, ülkenin yeniden birleşmesi için yıllarca sürdürülen bütün siyası görüşmelerden daha yararlı olduğunu söyledi. 
     






</TEXT>
</DOC>
