<DOC>
<DOCNO> 98267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/27/guncel/gun12.html </URL>
<DATE> 2002/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz Enerji’nin gerekçeli kararı 
</HEADLINE>
<TEXT>
Kimse aldığına rüşvet demez 
     ANKARA Milliyet 

     Beyaz Enerji soruşturmasında ANAP’lı Cumhur Ersümer’in ismi sık sık geçti. İddianamede de bürokratları yasadışı işlemlere yönlendirdiği’n- den söz edildi, ancak bakan olduğu için hakkında dava açılamadı. Geçen haftalarda sonuçlanan davanın gerekçeli kararında Ersümer’in ismi yine yer almadı. 
     Ankara 4. Ağır Ceza Mahkemesi, 16’sı, 11 yıl 2 ay 5’er gün hapse mahk m olan 24 sanıklı Beyaz Enerji davasının gerekçeli kararının yazımını tamamladı. 
     
     Çete suçu yok 
     Kararda, eski Devlet Bakanı Birsel Sönmez ile eski Müsteşar Yardımcısı Sedat Aban’ın da aralarında bulunduğu sanıkların çete suçunu işlemedikleri belirtildi, rüşvete ilişkin şu değerlendirmeler yapıldı "Unutulmamalıdır ki hepsi enerji sektöründe büyük holdinglerin yetkilisi olan sanıkların, santral başvurularında kendi şirketlerinin tercih edilmesi ve şirket menfaatleri doğrultusunda davranılması için görevli sanıkların vaat ve taahhütlerini yerine getirdikleri tartışmasızdır. Çünkü, büyük rantlar getiren bu santrallardan başvuruların kabul edilmesi için sanıklara vaat ve taahhüt edilecek miktar olarak dosyamıza yansıyan meblağlar olmuştur. İki taraflı suç olan rüşvette her iki tarafın da alınan paranın rüşvet adıyla alındığını söylemesi elbette beklenemez. Çünkü, alan da veren de suçlu konumundadır." 
     
     



 GÜNCEL 





















</TEXT>
</DOC>
