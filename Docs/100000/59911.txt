<DOC>
<DOCNO> 59911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/31/ekonomi/eko05.html </URL>
<DATE> 2002/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Şener Ödeme planını Ali’ler yüzünden yaptık 
</HEADLINE>
<TEXT>

Başbakan Yardımcısı Şener, zorunlu tasarrufta, Ali Babacan ve Ali Çoşkun’un çelişkili açıklamaları nedeniyle ödeme planı açıklamak zorunda kaldıklarını söyledi 
     SEÇKİN ÜREY Ankara 

     Başbakan Yardımcısı Abdüllatif Şener Memur - Sen Başkanı Fatih Uğurlu’yu kabulünde, zorunlu tasarruf ödeme planını, Sanayi Bakanı Ali Coşkun ve Devlet Bakanı Ali Babacan’ın tartışması yüzünden hazırladıklarını söyledi. 
     Şener, ana para kesintisinin temmuzda, nema birikiminin de tüketici fiyat artışları oranında korunarak 2004 - 2007’de taksitle ödenmesine ilişkin plan için "Bundan daha kısa zamanda yapılacak ödeme hem Hazine’nin nakit dengesini, hem bütçeyi zora sokar" diyen Şener şöyle devam etti "Aslında, bizim gündemimizde hesabın tasfiyesi yoktu. İki bakan arasında basının önünde yaşanan polemikler yüzünden kamuoyunda baskı oluştu. Basın mensupları bizleri gördüğü her yerde nemaları sormaya başladı. Planı hazırlamak zorunda kaldık. Yeterli kaynağımız yok. Mevcut ödeme planı yapabileceğimiz en iyi plan. Bunun için bütün imk nları zorladık." 
     
     Plan imzada 
     Sanayi Bakanı Çoşkun zorunlu tasarrufların şubat - martta ödeneceğini belirtirken, Devlet Bakanı Babacan "Böyle bir kararımız yok. Zorunlu stasarrufla ilgili çalışmalar sürüyor" demişti. 
     Bu arada, zorunlu tasarruf ödeme planı ile ilgili kanun Bakanlar Kurulu’nda imzaya açıldı. 
     



 EKONOMİ 















</TEXT>
</DOC>
