<DOC>
<DOCNO> 60756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/son/sontur18.html </URL>
<DATE> 2002/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Her yerde kar var, Iğdır'da ise kuraklık tehlikesi... 
</HEADLINE>
<TEXT>

     Yurdun büyük bölümünü etkisi altına alan yoğun kar yağışı yaşamı etkilemeye devam ederken, Iğdır'da bahardan kalma günler yaşanıyor. 
     Doğu'nun Çukurovası olarak bilinen ve bölgedeki iller arasında daha sıcak iklim yapısına sahip olan Iğdır'da, kar yağışının diğer illerdeki gibi etkili olmaması en çok, parkları ziyaret eden vatandaşlarla karla mücadele için daha az para harcayan belediyeyi mutlu ediyor. 
     Bahar mevsimi görüntüsünün hakim olduğu şehirde vatandaşlar, karsız kışın tadını parklarda çay içerek çıkarıyorlar. 
     İlk karın bir ay önce düştüğü ve etkisini kısa sürede kaybettiği Iğdır'daki çiftçiler ise karsız geçen kış mevsimini tedirginlikle izliyor. 
     Kuraklıktan endişe eden ve kar yağmasını bekleyen çiftçiler, yeterli kar yağmaması halinde ürünlerinden istedikleri verimi alamayacaklarını ifade ediliyorlar. 
     Bu arada, bölgedeki diğer illerde, etkisini kaybeden kar yağışının bugünden itibaren tekrar başlayacağı bildirildi. 
     






</TEXT>
</DOC>
