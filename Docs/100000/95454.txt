<DOC>
<DOCNO> 95454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/spor/spo01.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
LUCESCU Şimdi Kartal’ın yıldızları sırada 
</HEADLINE>
<TEXT>

Beşiktaş’ın hocası, daha önce büyük işler yaptığını vurguladı. Hasan Şaş’ı kendisinin yarattığını söyleyen Rumen Teknik Direktör, "Buna, burada da devam edeceğim" dedi 
     Yenilere övgü 
     SİYAH - Beyazlı ekibin Rumen hocası, İsviçre kampını değerlendirdi, taraftarın yüzünü gülderecek bir kadro oluşturduklarını söyledi. Lucescu, "Sorunlu oyuncu istemiyorum. Nouma’yı söz verdiği şekilde olursa isterim. Pancu şu anda Romanya’nın en iyi golcüsü. Kritik golleri var, her bölgeden çok etkili. Cordoba ve Zago güç kaynağımız. İtalya’da Zago hep en iyi savunma oyuncuları arasında gösterildi. Sakatlığı eskiden kalma bir şanssızlık. Sergen’den de çok memnunum. Ona güveniyorum" diye konuştu. 
     
     "Tecrübe kazandım" 
     TRANSFERDE Real Madrid, Milan, Barcelona gibi ünlü kulüplerin kapısını çaldıklarını hatırlatan Mircea Lucescu, takviyelerden memnun olduğunu ifade etti. Türkiye’yi çok iyi tanıdığını belirten Beşiktaş’ın hocası, "Neyin nasıl döndüğünü artık çok iyi biliyorum. Galatasaray ve Fenerbahçe’nin önüne geçeceğiz. Onların şu an bizden önde olmaları bir şey değiştirmez. Yeni bir sistem deniyorum. Oyunumuzu rakibe kabul ettirip, psikolojik baskı ve presle sonuca gideceğiz" açıklamasını yaptı. 
     
     "Öncülük yaptım" 
     LUCESCU, cazip tekliflere rağmen Beşiktaş’ı tercih ettiğinin altını çizerek, şöyle konuştu "Türkiye’da çok büyük işler yaptım. Bugün Avrupa’nın peşinde koştuğu Hasan Şaş gibi bir yıldız yarattık. Yaratmaya da devam edeceğiz. Ayrıca Rumen hocaların önünü açtım. 100. yılda şampiyon olmak için rakiplerden daha çok çalışmalıyız. Kamptan çok memnunum. Ancak her şey toz pembe değil. Henüz işin başındayız. Taraftarlar bu sezon çok farklı oynayan, maçtan hiç kopmayan, agresif takım izleyecek". 
     
CONCEICAO MÜJDESİBeşiktaş yönetimi, İspanyol kulübü Real Madrid’in yıldız isminin transferini bitirme aşamasına geldi. Her konuda anlaşma sağlanırken, Brezilyalı süper starın hafta içinde İstanbul’a imzaya geleceği bildirildi 
     ORHAN YILDIRIM 

     Pürüzler çözüldü 
     SİYAH - Beyazlı yönetimin transfer atağı sürüyor. Rumen Pancu’yu bir yıllığına kiralayan Beşiktaş’ın, uzun süredir temasta oldukları Real Madrid’in Brezilyalı yıldızı Conceiçao’nun da transferini bitirmek üzere olduğu bildirildi. Yapılan görüşmeler sonunda hem İspanyol kulübü, hem de Sambacı ile anlaşma sağlandı. Bir yıllığına kiralık olarak renklere bağlanacak olan Conceiçao, Pancu ile birlikte salı veya çarşamba İstanbul’a gelecek. 
     
     Capone hazır 
     YÖNETİM, dün Rapid Bükreşli Daniel Pancu ve Conceiçao’nun transfer çalışmalarını Borsa’ya da bildirdi. Pascal Nouma ile yapılan pazarlıklar sürerken, bu transferin de birkaç gün içinde netlik kazanacağı ifade edildi. Öte yandan Teknik Direktör Lucescu’nun, Inter’le temasa geçip, Galatasaray’ın eski yıldızı Okan Buruk’u istediği öğrenildi. Capone’nin de, Rumen hocayı arayarak, gelmek istediğini ilettiği ifade edildi. 
     
Kartal süper      ÖNÜMÜZDEKİ sezon için hazırlıklarını İsviçre’de sürdüren Siyah - Beyazlılar, 3. Lig takımlarından Chenais’i 3 - 0 mağlup etti. K.Yasin, Tunç İbrahim , İskender, Sezar, Tamer Khlestov , Evren, B.Yasin, Allan İlhan Şahin , Erman, Ali, Engin kadrosuyla mücadele eden Beşiktaş’ta golleri 1 ve 65. dakikalarda Engin ve 35. dakikada Evren kaydetti. Bu arada hakemin dalgınlığıyla ilk yarı 45 dakika oynandı, ikinci devrede ise normal prosedüründe 30 dakika mücadele edildi. Kartal sabah da medya mensuplarıyla yaptığı maçı 8-7 kaybetti. 
     



 SPOR 

























</TEXT>
</DOC>
