<DOC>
<DOCNO> 80307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/yazar/tamer.html </URL>
<DATE> 2002/04/25/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Patentlinin yerine jenerik ilaç, bize mahsus değil 
</HEADLINE>
<TEXT>

     Sağlık harcamalarında açık ara başı çeken Amerika'da bile ilaçların patent süreleri dolduğunda daha ucuz jenerik eşdeğerlere geçiş söz konusuyken, Türkiye'de Bağ - Kur "en ucuz eşdeğere geçiş" kararı alınca neden kıyamet kopuyor ki 
     Kişi başına GSMH'si 30 bin dolarlara vurmuş Amerika bile bu hesabı yapıyorsa, kişi başına milli geliri 3 bin dolardan 2 bin dolara düşmüş Türkiye elbette yapacaktır. Ancak kaliteden taviz vermeden ve bilimsel çerçeveden de çıkmadan... 
     
     Bio eşdeğerlik 
     Türk Eczacıları Birliği Başkanı Mehmet Domaç, Türkiye'de üretilen ilaçlarla ilgili bio eşdeğerlik çalışmalarının bir kısım ilaçlar için tamamlandığına, bazı ilaçlarda ise sürdüğüne dikkat çektikten sonra, "Tüm ilaçlar için bio eşdeğerlik çalışmalarının tamamlanması 1 - 1.5 yılı bulur," diyor. 
     Bağ - Kur ödemelerde tıkandığı için en ucuza geçişe biraz da mecburen onay verdiklerini dile getiren Domaç, "Pekiyi ya Emekli Sandığı " dediğimde "O teklif de önümüze geldi, ama Emekli Sandığı'nın ödeme gücü Bağ - Kur gibi değil. Tüm ilaçlarda bio eşdeğerlik çalışmaları tamamlandıktan, yani 1 - 1.5 yıl sonra bu mümkün olacak" diyor. SSK'da ise bu uygulama zaten kısmen de olsa epeyce bir süredir yapılıyor. 
     
     Kriterler önemli 
     Domaç'ın da altını çizdiği gibi bu en ucuz eşdeğer meselesi "çok ince bir denge". Çünkü dünyada olduğu gibi Türkiye'de de Eczacıbaşı, Fako, Abdi İbrahim gibi son derecede kaliteli jenerik ilaç üreten markaların yanı sıra bio eşdeğerliği kuşku götürür, ciddiyetten yoksun, kaliteye önem vermeyen üreticiler de var. Ve hiç kuşkunuz olmasın, ilaç harcamalarının yüzde 75'inin hasta adına devlet tarafından ödendiği SSK, Bağ - Kur ve Emekli Sandığı reçeteleri bir ülkede "en ucuz eşdeğer"e geçildikten sonra, zaten var olan dandik ilaç üreticilerine yenilerinin eklenmesi sürpriz olmayacaktır. 
     Sağlık Bakanlığı'nın attığı bu radikal adım, özünde doğru, ama hangi kriterlere göre ve nasıl uygulanacağı çok önemli. Örneğin aradan sızmaya çalışacak kalitesiz ilaçlara karşı ne tür önlemler ve denetimler öngörülüyor Zira ilaçta kalitesizlik, buzdolabı ya da ayakkabıdaki kalitesizliğe benzemez. Tedavi süresini uzatmaktan, istenmeyen yan etkilere çok ciddi sonuçları olabilir. 
     
     Banka denetimi gibiyse 
     Gerçi Sağlık Bakanı Osman Durmuş, yıl sonuna kadar bio eşdeğerliliği sağlanamayan ilaçların piyasadan toplatılıp ruhsatlarının da iptal edileceğini açıkladı, ama ruhsatları sürecek ilaçlar için denetimlerin yeterli olacağı ne malum İlaç üreticilerini denetleyenler de bankalarımızı denetleyenler gibi çıkarsa vay halimize Pardon vay sağlığımıza... 
     Dünyada ilaçların keşfedildiği ülkelerin sayısı 2 elin parmaklarını geçmiyor ABD, Almanya, Japonya, Fransa, İtalya, İngiltere, İsviçre ve İsveç. Patentin yaratıldığı bu ülkelerde bile sağlık harcamalarıyla baş edilemediği için jenerik ilaçlara geçiliyor, ama oralarda kalite için konmuş çok ciddi standartlar var. Ve muhtemelen de GMP Good Manufacturing Practices İyi Üretim Uygulamaları standartlarına göre ilaç üreten jenerik firmalar arasından en ucuz eşdeğer seçiliyor. 
     Türkiye'de durum ne olacak Örneğin piyasadaki ilaçlar arasında hekimlerin hiç tercih etmedikleri, çok az satan adı sanı bilinmeyen bir jenerik firmanın ürettiği ilaçlardan biri, tek özelliği "en ucuz" olması nedeniyle standart olabilecek mi Yoksa x ya da y ilacında piyasa hacminin belli bir oranını oluşturanlar arasından mı en ucuz olanı tercih edilecek 
     Mehmet Domaç'ın da uyardığı gibi hassas dengeler iyi gözetilmediği takdirde çok ciddi dava konuları bile ortaya çıkabilir. 
     
     







Le Pen dersleri 


Kendi yarattığı kasırgalarla şenlenen gemi, Fransa... 


Malatya savaşı 


Askerin beklentisi ve temel sorun 


Tayyip Erdoğan inandırıcı olamıyor ama... 


Emekli aylıklarında hak, hukuk, adalet yok 


Hadi canım sende 


Başka Pen'le karıştırmayın lütfen 


Bankalar h l beklemede 


Sihirli değnek yok, ama... 


28 Şubat, "ikinci tur" muydu 


Taban ve tavan meselesi’ 


Vergin kadar konuş 


Kim okur bu yazıyı 


Seçim yasasına öncelik 


Patentlinin yerine jenerik ilaç, bize mahsus değil 


Sahte belge ile devleti soyan ceza görmesin mi 


</TEXT>
</DOC>
