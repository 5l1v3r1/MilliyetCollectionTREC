<DOC>
<DOCNO> 85375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/siyaset/siy01.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
1 GÜNDE TAM MOBİLİZE 
</HEADLINE>
<TEXT>

Başbakan Bülent Ecevit’in sağlık durumunu önceki gün yarı mobilize’ olarak açıklayan Başkent Hastanesi, dün Ecevit’in tam mobilize’ olduğunu bildirdi. Bu açıklamanın ardından zirve gerçekleşti 
     ANKARA Milliyet 

     Kaburgasındaki travmatik kırık ve bacağında damar iltihaplanması teşhisleri nedeniyle yattığı Başkent Üniversitesi Tıp Fakültesi Hastanesi’nde beşinci gününü geçiren Başbakan Bülent Ecevit, dün de "rutin" sağlık kontrolünden geçti. Hastanenin açıklamasında Ecevit’in sağlık durumuyla ilgili olarak şöyle denildi 
     
     Kırık şik yeti kalmadı 
     "Ecevit’in kaburga kırığına bağlı şik yetlerin kalmadığı, sol bacağında mevcut tromboflebit bulgularında önemli gerilemeler olduğu tespit edilerek, hastane içinde tam mobilizasyonu uygun görülmüştür. Tedavi planlandığı gibi devam etmektedir ve Başbakanımız günlük çalışmalarını sürdürmektedir." 
     Başkent Hastanesi yetkilileri, Ecevit’in sağlık durumuyla ilgili açıklamada "yarı mobilize" teriminin kullanılmasına ilişkin eleştirilere ise tepki gösterdi. Yetkililer, bazı doktorların tıpta bu terimi ilk kez duyduklarını söylemelerini şaşırtıcı bulduklarını ifade etti. 
     
     Kutan’dan jest 
     SP Genel Başkanı Recai Kutan, dünkü grup toplantısında, afet kararnamesi konusunda hükümet hakkında verdikleri gensoru önergesini, Başbakan Bülent Ecevit’in sağlık sorunları nedeniyle geri çektiklerini söyledi. 



 SİYASET 










</TEXT>
</DOC>
