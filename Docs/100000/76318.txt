<DOC>
<DOCNO> 76318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/spor/spo15.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Yalova’dan tepki      ANAP Milletvekili Yüksel Yalova, bir hukukçu olarak Aziz Yıldırım’a verilen cezanın gerekçesini anlayamadığını söyledi. Yalova, "Cezanın neden verildiği açıkca belirtilmeli. Bence haksız ve art niyetli. Tahkim ile Disiplin Kurulu’nun güvenilirliği zedelenmiştir. Bu kararla federasyonun yanlı olduğu izlenimi daha da artmıştır" dedi. 
     
Ünlü’den mesaj      SPORDAN Sorumlu Devlet Bakanı Fikret Ünlü, Aziz Yıldırım’ın aldığı cezaya uymasını istedi. Ünlü, "Herkesin kurallara uygun hareket etmesini bekliyoruz. Ama sayın Yıldırım maç günü kapıya geldiğinde görevli kendisine ne diyecek Aziz bey kuralları bilir. Uyacağına inanıyorum" dedi. 
     
Emre ve Okan kadroya girdi      UEFA Kupası yarı final ilk maçında bugün Hollanda’nın Feyenoord takımıyla karşılaşacak olan Inter’de, Emre ve Okan maç kadrosuna alındı. Bu arada Ümit Davala’nın takımı Milan da deplasmanda Alman B.Dortmund ile karşılaşacak. 
     
Yunanistan mayın arıyor      2004 Olimpiyatları’nın evsahipliğini üstlenecek olan Yunanistan’da saha, salon, pist ve olimpiyat köyü gibi alanlarda ordu birliklerinin mayın arama çalışması yaptığı belirtildi. Yunan basını askerlerin 2. Dünya Savaşı’ndan kalmış olabilecek mayınları bularak imha ettiğini yazdı. 
     
Derya finalde      DÜNYA Kısa Kulvar Yüzme Şampiyonası’nda 100 metre sırtüstünde Derya Büyükuncu finale yükseldi. Rusya’nın başkenti Moskova’da dün başlayan şampiyonanın elemelerinde 53.05’lik dereceyle yarı finale kalan Büyükuncu, akşam seansındaki yarı finalde de 52.99 ile ilk sekiz arasına girerek final yüzmeye hak kazandı. 
     



 SPOR 






























</TEXT>
</DOC>
