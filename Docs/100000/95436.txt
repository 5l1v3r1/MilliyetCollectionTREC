<DOC>
<DOCNO> 95436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/siyaset/siy05.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
DSP, DYP’nin altına düştü 
</HEADLINE>
<TEXT>

Parlamentoda bir ilk gerçekleşti. İktidar partisinin milletvekili sayısı, anamuhalefet partisi DYP’nin altına düştü. Gülay, Özdoğu ve Aygün istifa etti 
     ANKARA Milliyet 

     DSP’deki kopmalar sürerken iktidar partisinin milletvekili sayısı anamuhalefet partisi DYP’nin altına düştü. Dünkü istifalarla DSP’nin sandalye sayısı 84 oldu. Hüsamettin Özkan’ın istifasıyla başlayan süreçte DSP’den kopmalar dün de bu partinin genel sekreterlik görevini yürüten, Çankaya Köşkü’ndeki Avrupa Birliği’yle ilgili zirveye Başbakan Bülent Ecevit’in yerine katılan Manisa Milletvekili Hasan Gülay, Ankara milletvekilleri Esvet Özdoğu ile Oğuz Aygün ile sürdü. 
     Özdoğu geçtiğimiz günlerde DSP’li kadın milletvekilleriyle birlikte Başbakan Bülent Ecevit’e destek amacıyla düzenlenen basın toplantısında, destek açıklamasını okumuştu. 
     DSP’den istifa eden Ankara Milletvekili Oğuz Aygün, partide, "parmak kaldırıp indiren bir adamdan öte bir şey olamadığını" söyledi. Aygün, istifa kararını açıklamak üzere Meclis’te düzenlediği basın toplantısında "DSP’de entrika, ayak oyunları ve dedikoduların olduğu"nu savunarak, "Partide, biz olalım ama küçük olsun’ anlayışı h kim" diye konuştu. Aygün, DSP’nin "eriyen bir parti" olduğunu söyledi. 
     



 SİYASET 

























</TEXT>
</DOC>
