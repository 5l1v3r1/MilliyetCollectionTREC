<DOC>
<DOCNO> 59822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/31/yasam/yas04.html </URL>
<DATE> 2001/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz futbolcular doktorluk ’ 
</HEADLINE>
<TEXT>

Önce bir büyücü’ Newcastle United’ın uğursuzluğunu kırdı, şimdi de federasyon, Dünya Kupası’nı kazanabilmeleri için Beckham’dan başlayıp bütün Milli Takımı hipnotize ettiriyor... 
     NEVSAL ELEVLİ Londra 

     Dünya Kupası’nı kazanmayı kafasına koyan İngiltere Futbol Federasyonu, başarıyı milli takım oyuncularını hipnotize ederek sağlamaya çalışacak. 
     News Of The World’ gazetesinin haberine göre, 2002’de Güney Kore ve Japonya’da yapılacak Dünya Kupası karşılaşmalarından önce, kaptan David Beckham ve takım arkadaşları hipnotize edilerek zafere inandırılacak. Futbol Federasyonu’nun milli takıma zafer telkininde bulunması için, tanınmış psikiyatr Willi Railo’yu görevlendirdiği öğrenildi. Railo, Beckham ve arkadaşlarını, yenilmez bir takım olduklarına inandıracak. Takımın kuvvetli noktalarının ortaya çıkmasını da sağlayacak olan Norveçli psikiyatr Railo, şunları söyledi "Onlara nasıl düşünmeleri gerektiğini öğreteceğim. İçlerinde negatif bir şey kalmayacak. " 
     
     Beyinleri yıkanacak 
     Beyin yıkama işleminin Beckham, Michael Owen ve Paul Scholes ile başlayacağını söyleyen Railo, "Onların moralinin yerinde olması takıma da ilham verecektir" diye konuştu. 
     Tedavi planını cumartesi günü açıklayan Railo, oyuncuları önce derin bir gevşemeye sokacak. Yarı uyku halindeyken oyuncuları rahatsız eden unsurları bulup kulaklarına neler hissetmeleri gerektiğini fısıldayacak. Railo, maçlara kadar da ücret almayacak. 
     



 YAŞAM 













</TEXT>
</DOC>
