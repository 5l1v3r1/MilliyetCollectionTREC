<DOC>
<DOCNO> 68094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/17/yasam/yas03.html </URL>
<DATE> 2002/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine töre infazı 
</HEADLINE>
<TEXT>

Gaziantep Adliyesi önünde, kan davası kurşunları bir can aldı, bir kişiyi de ağır yaraladı 
     MEHMET TAŞÇIOĞLU NİHAT DÜZGÜN DHA 

     Güneydoğu’nun kapanmayan yarası töre cinayetlerine bir yenisi eklendi. Saldırıya, Şanlıurfa’da yaklaşık dört ay önce işlenen cinayet yol açtı. Suruç’tan pamuk toplamak için dört ay önce Gaziantep’in Sakçagözü beldesine giden Ahmet Yavuz 55 , tarla sahibi Uso Çalışkan 52 ile tartıştı. Çıkan kavgada Çalışkan, Yavuz’u tabancayla öldürdü. Gaziantep 2’nci Ağır Ceza’da önceki gün görülen davada Çalışkan, 20 yıl ağır hapis cezasına çarptırıldı. 
     
     İntikam alındı’ 
     Bu dava görülürken, öldürülen Yavuz’un 15 yaşındaki oğlu M.Y. de yakındaki Balıklı Park’ta bekleyen babasının katili Çalışkan’ın yeğenleri Bilal Erol ile Ayhan Çalışkan’a kurşun yağdırdı. Çalışkan öldü, Erol ağır yaralandı. 
     Polisin kısa bir sürede yakaladığı M.Y., asıl hedefinin Uso Çalışkan olduğunu söyledi. Çalışkan’ı duruşmada öldürmeyi planladığını belirten M.Y., bundan önceki üç duruşmaya silah sokamadığını, parkta kanlılarını görünce töre’ gereği babasının intikamını aldığını itiraf etti. 
     



 YAŞAM 














</TEXT>
</DOC>
