<DOC>
<DOCNO> 83783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/son/sontur12.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesut Yılmaz'ın annesinin sağlık durumu iyi... 
</HEADLINE>
<TEXT>

     Florance Nightingale Hastaneleri Genel Koordinatörü Dr. Mücahit Atmanoğlu, dün rahatsızlanarak hastaneye kaldırılan Devlet Bakanı ve Başbakan Yardımcısı Mesut Yılmaz'ın annesi Güzide Yılmaz'ın sağlık durumunun iyi olduğunu bildirdi. 
     Florance Nightingale Hastanesi'nde basın toplantısı düzenleyen Dr. 
     Atmanoğlu, Güzide Yılmaz'ın kalbiyle ilgili herhangi bir sorun olmadığını, ancak midesindeki şikayetten dolayı bu sabah ''andoskopik tetkik'' yapıldığını söyledi. Dr. Atmanoğlu, ''Mideden bazı biyopsiler alındı. Safra kesesi ileri tetkikleri yapıldı'' dedi. 
     Hastanın çok rahat olduğunu ve yakınlarıyla şakalaştığını anlatan Dr. Atmanoğlu, ''Bir an evvel taburcu olmak istiyor. Hastanın hiçbir hayati problemi yok, sağlık durumu çok çok iyi'' diye konuştu. 
     Dr. Atmanoğlu, Güzide Yılmaz'ın yaşı ve geçmişteki hastalıklarına bağlı bazı sorunları nedeniyle genel bir check-up'tan da geçirildiğini ifade ederek, ''Zannediyorum bundan da çok önemli hayati konular çıkmayacak'' dedi. 
     Dr. Mücahit Atmanoğlu, Güzide Yılmaz'ın bugün öğleden sonra taburcu edileceğini kaydetti. 
     Bu arada, sabah erken saatlerde hastaneye gelerek kayınvalidesine refakat eden Başbakan Yardımcısı Yılmaz'ın eşi Berna Yılmaz da, hastane çıkışında yaptığı açıklamada, ''Çok şükür kalbiyle ilgili en ufak bir şey yok'' diye konuştu. 
     Turgut Yılmaz ile ANAP İstanbul İl Başkanı İbrahim Taşkın da hastaneye gelerek Güzide Yılmaz'ı ziyaret ettiler. 
     





</TEXT>
</DOC>
