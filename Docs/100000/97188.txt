<DOC>
<DOCNO> 97188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/dunya/dun01.html </URL>
<DATE> 2002/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan bombaları 800 sivil öldürdü 
</HEADLINE>
<TEXT>

     DIŞ HABERLER SERVİSİ 

     ABD’nin Afganistan’da teröre karşı yürüttüğü savaşta, yetersiz istihbarat ve gereğinden fazla güç kullanılması yüzünden yüzlerce sivilin öldüğü öne sürüldü. Afganistan’da faaliyet gösteren "Global Exchange" isimli yardım kuruluşunun hazırladığı raporu yayınlayan New York Times’a göre, altı ayda ABD güçleri tarafından "yanlışlıkla" öldürülen sivillerin sayısı 800’ün üzerinde. Bu sayının Afganistan’ın ücra köşelerinden yeni rakamların da gelmesiyle çok daha artabileceği söyleniyor. 
     Savaş ağalarına fazla güvenmişler 
     ABD Savunma Bakanlığı Pentagon’u Afgan fraksiyon liderlerinden gelen istihbarata fazla güvenmekle suçlayan "Global Exchange", bunun sonucunda masum sivillerin ABD bombalarının hedefi haline geldiğini bildirdi. 
     ABD savaş uçakları en son ay başlarında Uruzgan eyaletindeki bir köy düğününü bombalayarak 46 kişinin ölümüne neden olmuştu. 
     



 DÜNYA 











</TEXT>
</DOC>
