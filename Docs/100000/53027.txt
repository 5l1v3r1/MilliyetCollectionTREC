<DOC>
<DOCNO> 53027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/19/son/sondun07.html </URL>
<DATE> 2001/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban bütün eyaletleri kaybetti 
</HEADLINE>
<TEXT>

     Taliban grubunun Afganistan'daki bütün eyaletlerin kontrolünü kaybettiği bildirildi. 
     Taliban'a karşı savaşan Birleşik Cephe'nin Kuzey İttifakı 
     İran'ın Meşhed kentindeki sözcüsü Muhammed Muhakkik, bütün eyaletlerin Taliban'dan kurtarıldığını, son olarak Kandahar, Helmand ve Zabul eyaletlerinin de Kuzey İttifakı'na yakın olan yerel halk güçlerinin eline geçtiğini ileri sürdü. 
     Taliban liderlerinin bulunduğu Kandahar kentinin düşüp düşmediği konusunda bilgi vermeyen Muhakkik, son olarak Taliban'ın Uruzgan eyaletinin başkenti Terincot'u ele geçirmeye çalıştığını, ancak Kuzey İttifakı ve komutan Hamid Garzi'ye bağlı güçlerce geri püskürtüldüğünü söyledi. 
     Garzi, Kunduz kentinde ise 30 bin kadar Taliban askerinin 20 kilometrelik bir bölgede mevzilendiklerini ve halkın kenti terk etmesini engellediklerini kaydetti. 
     Çatışmaların halen devam ettiğini belirten Garzi, ABD uçaklarının Kunduz civarını birkaç kez bombaladıklarını da bildirdi. 
     
</TEXT>
</DOC>
