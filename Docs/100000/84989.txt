<DOC>
<DOCNO> 84989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/spor/spo03.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Son darbe 
</HEADLINE>
<TEXT>

Mondragon için Beşiktaş ile kapışan Galatasaray, Kolombiyalı kalecinin yanı sıra hafta içinde Pascal Nouma’ya da imza attırma hazırlığında 
     ERHAN TELLİ 

     Kolları sıvadılar 
     GALATASARAY ile Beşiktaş arasındaki çekişme giderek kızışıyor. Beşiktaş’ın Mondragon’a talip olmasının ardından, Galatasaray’ın da misilleme olarak Pascal Nouma’yı gündemine alması, iki kulübü karşı karşıya getirdi. Cim-Bom bu hafta içinde Fransa’ya giderek hem Mondragon hem de Nouma’nın işini bitirmek istiyor. Yönetimin hedefi iki yıldıza da aynı anda imza attırmak. 
     
     Tercihi Aslan 
     CİM-BOM, Nouma konusunda, Beşiktaş’ın Mondragon için uyguladığı taktiğin aynısını uyguluyor. Siyah-Beyazlılar, Nouma’ya yıllık 600 bin dolar önerirken, Galatasaray, golcü oyuncuya 1 milyon dolar teklif etti. Ayrıca yöneticilerin Nouma ile temasa geçtikleri de iddia edildi. Fransız futbolcunun, Şampiyonlar Ligi nedeniyle ilk tercihinin Galatasaray olduğu, Marsilya ile anlaşılması durumunda Türkiye’ye dönmeyi kabul ettiği açıklandı. 
     
     Jancker de gözde 
     YÖNETİM, "9" numaralı forma için Fransız golcünün yanı sıra Jancker’i de düşünüyor. Ancak Sarı-Kırmızılı yöneticilerin gönlü Nouma’da. Teknik Direktör Fatih Terim’in, bu oyuncunun sürekli olay çıkarması ve problemli gece hayatı olması yüzünden bazı tereddütler yaşadığı öğrenildi. Başarılı hoca, bu yüzden Jancker’e de sıcak bakıyor. Nouma’nın Galatasaray’a gelmesi halinde problem çıkarmayacağı konusunda garanti verdiği de öğrenildi. 
     
Okan’a Ümit modeliCim-Bom, bonservisi pahalı olan Interli futbolcuyu, Ümit Davala gibi 1 yıllığına kiralamayı planlıyor 
     OKAN yuvaya dönüş hazırlığında... Geçtiğimiz yıl Galatasaray’dan Inter’e transfer olan tecrübeli futbolcu için Fatih Terim’in isteğiyle çalışmalar hızlandırıldı. İtalyan Kulübü ile yapılan ilk görüşmelerden olumlu yanıt alan Cim-Bom, bonservisi pahalı olduğu için Okan’ı da Ümit Davala gibi 1 yıllığına kiralayacak. 
     INTER ilk görüşmelerde teklife sıcak yaklaşmasına karşın Galatasaray’dan süre istedi. Bu konuda teknik direktör Cuper’in raporunu bekleyen İtalyan Kulübü, kalması yönünde bir istek gelmesi durumunda, kiralık bile olsa Okan’ı elden çıkarmayacak. Dünya Kupası’nın bitiminde bu transfer netleşecek. 
     
Bir şarkısın sen      FUTBOL dışında diğer sektörlerde de fırtına gibi esen Galatasaray, şampiyonluk kasediyle müzik piyasasını kasıp kavurdu. Doğan Music Company DMC tarafından hazırlanan "Galatasaray Taraftar Albümü", D R Mağazaları’nda en çok satılan ikinci albüm oldu. Yerli kaset satışlarında birinciliği ise Galatasaray Lisesi’nde müzik öğretmenliği yapan ünlü sanatçı Candan Erçetin elde etti. Candan Erçetin ve Galatasaray’ı Mazhar Alanson’un yeni albümü takip etti. 
     
Madsen sesleri      CÜNEYT KARAKAYA 

     GALATASARAY yabancı transferinde Brondby’nin golcüsü Peter Madsen’i gündemine aldı. Forvette oynayan 26 yaşındaki futbolcunun Sarı-Kırmızılı takımda forma giymeye sıcak baktığı öğrenildi. Galatasaray’ın, Danimarkalı futbolcuya seneliği 300 bin dolar olmak üzere 3 yıllık anlaşma teklif ettiği iddia edildi. 
     
Song işi yattı      KAMERUNLU Song’un transferi için temaslarını sürdüren Galatasaray, Milli Takım resti yüzünden yıldız futbolcudan vazgeçti. Kamerun Milli Takımı’nın özellikle Afrika Kupası’nda oynayacağı maçlara gitmeme şartı koşulan Song’un bu teklife yanaşmadığı öğrenildi. Bu gelişme üzerine teknik direktör Fatih Terim transferden vazgeçti. 
     



 SPOR 

























</TEXT>
</DOC>
