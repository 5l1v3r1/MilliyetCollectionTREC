<DOC>
<DOCNO> 99764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/03/spor/bbas.html </URL>
<DATE> 2002/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
BİR DAHA OLMASIN 78 - 85 
</HEADLINE>
<TEXT>

A Milli Basketbol Takımı, Dünya Kupası’nda aynı grupta yer aldığı Brezilya’ya boyun eğdi. Sambacılar karşısında tel tel dökülen Ay - Yıldızlı ekip kötü sinyaller verdi 
     AY - Yıldızlı ekibimiz, Efes Pilsen Mini Dünya Kupası’ndaki üçüncü maçında Brezilya karşısında tutunamadı, sürekli önde götürdüğü maçı kaybederek final şansını zora soktu. Maç boyunca tutuk bir oyun ortaya koyan, Machado ile Anderson Varejao’yu bir türlü durduramayan millilerimiz, son çeyrekte sinirlerine de hakim olamayınca yenilmekten kurtulamadı. 
     RAKİBİNİ yakaladığı anlarda hücumda aceleci atışlar kullanan Milli Takımımız, maçın dönüm noktalarında da özellikle dış atışlarda isabet bulamadı. Brezilya’nın sert savunması karşısında başta İbrahim olmak üzere şutörlerimiz, Hidayet ve Mirsad dışında sayı üretemeyince maçı lehine çeviremedi. Türkiye bugün yarı finalde Yugoslavya’nın karşısına çıkacak. 
     
İbrahim şoku      A Milli Takımımız’ın Brezilya ile yaptığı maçın 37. dakikasında İbrahim’in burnu kırıldı. Varejao ile yerde top kapma mücadelesi veren yıldız oyuncunun burnuna sert darbe geldi. Hemen International Hospital’a kaldırılan İbrahim ameliyata alındı. Doktor Burhan Uslu, İbrahim’in Dünya Şampiyonası’na yetişeceğini açıkladı. 
     İBRAHİM’İN burnunun kırıldığı pozisyon sonrası, iki takım oyuncuları arasında gerginlik yaşandı. Coach Aydın Örs, "Bu maçın önemi büyüktü. Çünkü rakibimizle Dünya Şampiyonası’nda da karşılaşacağız. Kondisyon sorunumuz yoktu. Ancak 3. periyotta oyundan düştük. Hazırlık maçlarını iyi olmak için yapıyoruz" dedi. 
     
Kanada zorlanmadı 99-70      MİNİ Dünya Kupası’nda Cezayir ile karşılaşan Kanada fazla zorlanmadı. Karşılaşma boyunca oyunun hakimiyetini elinde bulunduran Kanada ilk yarıyı 51 - 34 önde kaparken, karşılaşmadan da 99 - 70 galip ayrıldı. 21 sayı atan Ross maçın yıldızı oldu. 
     
Günün programı      Abdi İpekçi Salonu 
     14.45 Angola - Bulgaristan 
     17.00 Cezayir - Çin 
     19.15 Brezilya - Kanada 
     21.30 Yugoslavya - Türkiye 
     



 SPOR 



























</TEXT>
</DOC>
