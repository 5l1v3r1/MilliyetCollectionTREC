<DOC>
<DOCNO> 58808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/ekonomi/eko08.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Para, paradan değil işten kazanılacak...’ 
</HEADLINE>
<TEXT>

Marketlerin artık sırça köşkte peynir ekmek satmayacağını belirten Acar, Paradan para kazanma dönem bitti’ dedi 
     Tansaş’ın dün yapılan Olağanüstü Genel Kurulu’nda kayıtlı sermaye tavanı 100 trilyon liradan, 300 trilyona yükseltildi. Şirketin ödenmiş sermayesinin de 66 trilyondan 198 trilyona çıkarılacağı öğrenildi. Genel kurula, Doğuş Holding Yönetim Kurulu Üyesi, Tansaş ve Macrocenter Yönetim Kurulları Başkanı Aclan Acar ile Tansaş Genel Müdürü İlhan Can da katıldı. 
     
     Abartılı harcama yok’ 
     Acar, sermaye artışından sağlanacak kaynakla şirketin banka borçlarının ödeneceğini belirterek, "Bu operasyonla şirketin banka borçlarını yarı yarıya azaltıyoruz" dedi. Acar, Tansaş’ın banka borçlarının faizsiz 108 milyon dolar, leasing borçlarıyla bunun toplam 130 milyon dolar olduğunu açıkladı. 
     Paradan para kazanma döneminin sona erdiğini belirten Acar, şöyle konuştu 
     "Siz bir bakkalsınız, bunu unutmamak lazım. Yeni dönemde abartılı harcama yapmayacaksınız. Mağazalar artık sırça köşkler içinde peynir ekmek satmayacak. Paradan para değil, işten para kazanacağız." 
     2002’de Macrocenter’ın İzmir ve Ankara’da birer ya da ikişer, Tansaş’ın da Çeşme’de iki mağaza daha açacağını bildiren Acar, "Tansaş ve Tanet bu yılı yaklaşık 450 milyon dolar ciroyla kapatacak. 2002’de 800 trilyon lira ciro ve 25 bin metrekare büyüme hedefliyoruz" dedi. 
     



 EKONOMİ 























</TEXT>
</DOC>
