<DOC>
<DOCNO> 67504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/son/sontur22.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Başsavcılık Fogg'un e-mailleri için soruşturma başlattı 
</HEADLINE>
<TEXT>

     Ankara Cumhuriyet Başsavcılığı, AB Türkiye Temsilcisi Büyükelçi Karen Fogg'un internet üzerinden yaptığı yazışmaların kamuoyuna açıklanmasıyla ilgili olarak inceleme başlattı. 
     Edinilen bilgiye göre, Başsavcılık, Fogg'un e-maillerinin açıklanması suretiyle ''haberleşme özgürlüğünün ihlali'' iddialarıyla ilgili olarak inceleme başlattı. Konuyla ilgili bir başsavcı vekilinin görevlendirildiği, inceleme sonunda bir suç veya suçlu tespit edilmesi durumunda ilgililer hakkında gerekli yasal işlemlerin yapılacağı belirtildi. 
     İşçi Partisi İP Genel Başkanı Doğu Perinçek, 9 Şubat Cumartesi günü düzenlediği basın toplantısında, Fogg'un, internetten gizli yazışmalar yaparak, ulusal devleti hedef alan faaliyetler yürüttüğünü öne sürmüştü. Perinçek, yazışmalarla ilgili ellerinde belgeler olduğunu açıklamıştı. 
     






</TEXT>
</DOC>
