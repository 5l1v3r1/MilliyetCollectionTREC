<DOC>
<DOCNO> 59881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/31/son/sonspo14.html </URL>
<DATE> 2001/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Siirt Jetpa "Sergen 2004'e kadar bizim futbolcumuzdur" 
</HEADLINE>
<TEXT>

     İkinci Futbol Ligi A Kategorisi'nde mücadele edden Siirt Jet-Pa Spor'da, kulüp başkanı DYP Siirt Milletvekili Takiddin Yarayan, Galatasaray'da oynayan Sergen'in, 2004 yılına dek kendi futbolcuları olduğunu söyledi. 
     Takiddin Yarayan, kulüp binasında düzenlediği basın toplantısında, Galatasaray Kulübü'nün gelirlerine Sergen'in kiralanmasından dolayı alacakları 250 bin dolara karşılık ihtiyati tedbir koyacaklarını bildirdi. 
     Sergen'in 31 Mayıs 2002'de Galatasaray ile olan sözleşmesinin sona ereceğini anlatan Yarayan, ''Sergen, 2004 yılına kadar Siirt'in malıdır. Ne Galatasaray ne de Beşiktaş çekiştirsin, bu futbolcu Siirt forması giyecektir'' dedi. 
     Antalya'da 2 Ocak Çarşamba günü kampa gireceklerini ifade eden Yarayan, şöyle konuştu 
     ''Gençlerbirliği'den Emre, Kocaelispor'dan Soner ve Bursaspor'dan Vedat ile 1'er yıllık sözleşme imzaladık. Sezon başındaki hedefimiz neyse yine aynıdır. Takımın başında ben varım. Takımı bırakacağım söylentileri yalandır. Takıma talipli varsa olağanüstü kongreye gideriz. Bugüne kadar harcadığımız 4 trilyon lirayı ödemeye kimin gücü varsa yönetime talip olsun.'' 
     






</TEXT>
</DOC>
