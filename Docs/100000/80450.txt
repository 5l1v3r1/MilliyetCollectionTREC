<DOC>
<DOCNO> 80450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/ekonomi/eko07.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Fahiş zam, yargıdan döndü 
</HEADLINE>
<TEXT>

     Ankara 4. İdare Mahkemesi, köprü ve otoyol zammında yürütmesini durdurdu. Söz konusu zam, 23 Haziran 2001’de yapılmıştı. 
     Tüketiciyi Koruma Derneği TükoDer Başkanı Mehmet Sevim, TükoDer’in, Bayındırlık Bakanlığı ile Karayolları Genel Müdürlüğü aleyhine boğaz köprüleri geçiş ücretlerindeki yüzde 40, otoyol ücretlerindeki yüzde 200’lük zammın fahiş olduğu gerekçesiyle Ankara 4. İdare Mahkemesi’ne dava açtığını hatırlattı. Mahkemenin, oybirliğiyle yürütmeyi durdurma kararı verdiğini bildiren Sevim, şunları söyledi 
     
     Zam geri alınmalı’ 
     "Mahkeme kararında, zamların tüketicinin korunması ile ilgili kanuna aykırı olduğu, kişilerin ekonomik çıkarlarına zarar vereceği, girdi maliyetlerindeki artışın zam oranında artmadığı gibi gerekçeler gösterdi. Bakanlık ve Karayolları’nın zamdan önceki tarifelere dönmesi gerekiyor. Bir hafta itiraz süreleri var. Bölge İdare Mahkemesi de itirazı bir hafta içinde değerlendirmeli. Biz 15 gün bekleyeceğiz. Kararın kesinleşmesi halinde uygulamazlarsa etkinliklerle buna tepki göstereceğiz.’’ 
     



 EKONOMİ 




















</TEXT>
</DOC>
