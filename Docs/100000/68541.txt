<DOC>
<DOCNO> 68541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/astro/index.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk dördün heyecanı 
</HEADLINE>
<TEXT>

Bugün 14.00 gerçekleşecek olan ilk dördün hızlı ve olaylı bir güne işaret ediyor. Sabah İkizler burcuna geçen Ay iletişim, hareket ve düşünce alışverişini hızlandırmakta. Bununla birlikte planlara sadık kalmak zor olabilir. Koç’lar için düşüncelerini ortaya koymak, planlı olmak ve aynı anda birden fazla şeyi tamamlamaya çalışmak önem taşıyor. Konuşmaları ile ilgili uyandırabilecekleri bir gündeler. Boğa’lar parasal konularda ılımlı olmak zorunda. Ani kararlar bazı problemleri de beraberinde getirebilir. İkizler kuşkusuz Ay sayesinde öne çıkıyor ve çok da gergin. Kişisel konular ve girişimler için hızlı hareket etmek zorundalar. Hassas Yengeç’ler ise bugün iki kere dikkatli olmak zorundalar. Yeniliklere açıklar ama aşırı risklerden uzak durmalılar. Ellerinde olmayan nedenlerle sorunlar yaşayabilirler. Aslan’lar son birkaç yorucu günün ardından çok daha rahatlar. Çabalarının karşılıklarını görebilecekler. Başak’lar dikkatli olmak zorundalar. Ellerinde çok iş var ama bu arada zaman bulmakta zorlanıp panik yaşayabilirler. Bugünkü ilk dördün ardından akşam pek çok şeyi daha rahat yoluna koyabileceğimiz şartlar var. Ay - Merkür rahat açısı yaratıcı düşüncelere işaret ediyor. Terazi’ler rahat bir gündeler. Onlar esnek davranarak sürprizlerden yararlanabilirler. Akrep’ler duygusal beraberliklerinde yanlış anlamalara açıklar. Sakin ve tutarlı olmaya bakmalılar. Ani tepkiler zarar getirebilir. Yay’lar için hareketli ve gergin bir gün olabilir. Özellikle yakın ilişkiler, evlilikler, ortaklıklar gündeme geliyor ama tartışmalar yaşayabilirler. Oğlak’lar kendilerine özen göstermeliler. Çoktandır ihmal ettikleri sağlıkları bugün olumsuz sinyaller verebilir. Kova’lar yaratıcılıklarını kullanabilecekleri şartlar yakalayabilirler. Riske girmeye daha eğilimliler. Bunu dengede tutmaları gerekiyor. Aşk hayatlarında olumlu bir elektrik var. Balık’lar kritik bir gündeler. Hızlı hareket edip tutarlı olmak zorundalar. Duygusal gerginliklerini ilişkilerine yansıtabilirler. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
