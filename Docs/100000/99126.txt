<DOC>
<DOCNO> 99126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/son/soneko15.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜPRAŞ, kurşunlu normal benzin üretimine son veriyor... 
</HEADLINE>
<TEXT>

     Türkiye Petrol Rafinerileri A.Ş TÜPRAŞ , yarında itibaren, kurşunlu normal benzin üretim ve satışına son verecek. 
     TÜPRAŞ Genel Müdürü ve Yönetim Kurulu başkanı Hüsamettin Danış'ın verdiği bilgiye göre, ürün kalitesini iyileştirmek ve AB standartlarına uyum sağlayabilmek amacıyla, 1989-2004 yıllarını kapsayan Yatırım Master Planı çerçevesinde 2 milyar doları bulan yatırımların 1.3 milyar dolarlık bölümünün tamamlanırken, 700 milyon dolarlık bölümü ise devam ediyor. 
     Bu kapsamda TÜPRAŞ'ta, özellikle kurşunsuz benzin üretiminde kapasite artışı sağlayacak yatırımlardan, 2001 yılında İzmir Rafinerisi CCR Reformer ve İzomerizasyon üniteleri ile bu yılın Nisan ayında İzmit Rafinerisi İzomerizasyon ünitesi devreye alırken, bunların devreye girmesiyle yıllık kurşunsuz süper benzin üretim kapasitesi yaklaşık 1.6 milyon ton artırıldı. 
     İlk aşamada, rafinerilerde halen üretilmekte olan normal, kurşunlu ve kurşunsuz süper benzin olmak üzere 3 tip benzinin iki tipe indirilmesi için, ilgili kurum ve kuruluşlarla temaslarda bulunularak, kurşunlu normal benzinin üretimden kaldırılması konusunda görüş birliğine varıldı. 
     Normal benzin kullanan araçların süper benzin de kullanabileceği dikkate alınarak, yarından itibaren normal benzin üretim ve satışına son verilmesi kararlaştırıldı. 
     
     BENZİN TÜRLERİNDE KURŞUN MİKTARI DA AZALTILIYOR 

     Ayrıca ürünlerdeki kurşun içeriği de, kurşunlu süper benzinde 0.4 gr litreden lt 0.1 gr lt'ye, kurşunsuz benzinde de 0.013 gr lt'den 0.005 gr lt'ye düşürülerek, benzin üretiminde kullanılan kurşun bileşiklerinin yılda toplam 320 ton daha az kullanılması sağlanacak. 
     AB ülkelerinin kurşunlu benzin kullanımını yasakladığı göz önüne alındığında Türkiye'de kurşunlu benzin çeşidinin bire indirilmesi önemli bir gelişme olacak. 
     Dünya Bankası desteği ile yapılan bir çalışmada, Türkiye'de normal benzin üretim ve satışına en erken 2006 yılında son verileceği öngörüldüğü halde, 4 yıl öncesinden bu hedefe ulaşıldı. 
     Söz konusu çalışmada kurşunlu süper benzinin üretimden kaldırılarak tek tip kurşunsuz benzin üretimine geçilmesi için de 2012 yılı hedef alınırken, Tüpraş'ın programında, Türkiye'deki araçların kurşunsuz benzin kullanabilmesi halinde, 2005 yılı hedef alındı. 
     





</TEXT>
</DOC>
