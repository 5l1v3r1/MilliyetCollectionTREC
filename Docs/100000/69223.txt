<DOC>
<DOCNO> 69223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/24/siyaset/asiy.html </URL>
<DATE> 2002/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Tahammül ediyoruz’ 
</HEADLINE>
<TEXT>

Bahçeli, "İdam konusunda üç liderin imzası var. Bu sözlerin anlamı kalmamış ise Türkiye’de çok şeyi gözden geçirmek gerekir" dedi 
     ANKARA Milliyet 

     Başbakan Yardımcısı Devlet Bahçeli idam cezasının kaldırılmasına Meclis’te "hayır" diyeceklerini belirtirken DSP ve ANAP’ın muhalefetle işbirliği yapmasına tepki göstererek "Her konu bu hale dönüştüğü takdirde, o zaman koalisyon da bu şekle paralel olarak şekil alır" dedi. Bayramlaşma sırasında Bahçeli, güncel konularla ilgili şu görüşleri dile getirdi 
     İDAM 1984’ten bu yana TBMM’de ölüm cezası onaylanmamakta. Savaş, çok yakın savaş tehdidi, terör suçları dışında idam cezasının verilmemesi anayasa değişikliğinde ifade bulmuştur. İdam konusunda bize göre Anayasa değişikliği şart. Böyle olmazsa üç ay önce anayasayı niye değiştirdik Bir açıklama bekliyoruz. Kısa vade dolmadan, orta vadedeki bir konuyu Türkiye’nin gündemine getirebilmek için hangi amaç güdülmektedir. TBMM’ye konu geldiği vakit terör suçlarında idam cezasının kaldırılması yönünde olumlu oy kullanmayacağız. 
     KOALİSYON Hükümet programı ve protokolünde yer almayan konular üzerinde liderler toplantısında bir uzlaşma sağlanamazsa MHP Türkiye’nin istikrarının devamı ve kalıcılığı için koalisyon ortaklarına, Bu konuda uzlaşmaya varılamamıştır, ancak arzuladığınız takdirde TBMM’de bu uzlaşmayı arayabilirsiniz’ diyor. Anlaşmazlık konuları bir liste haline gelirse, her konu bu şekle dönüştüğü takdirde o zaman koalisyonun bu şekle paralel olarak bir şekil alması da tabii olur. MHP’nin tahammül ve sabır noktası çoktur. İdam konusunda üç liderin imzalı metni var. Bu sözlerin bu belgede bugün için anlamı kalmamış ise Türkiye’de çok şeyi gözden geçirmek gerekir. Koalisyonda bunlar arasında bir unsurdur. 
     Anayasada belirtilen sürenin sonunda seçimin yapılmasını istiyoruz. Sayın Yılmaz 2003’te seçim istiyor. Anlaşılan Mesut Bey’in acelesi var. 
     



 SİYASET 










</TEXT>
</DOC>
