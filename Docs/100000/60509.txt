<DOC>
<DOCNO> 60509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/04/spor/spo04.html </URL>
<DATE> 2002/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
GÖKDENİZ İSYAN ETTİ 
</HEADLINE>
<TEXT>

Trabzon’un genç yıldızı, Antalya kampından ismini sürekli transfer gündeminde tutan kulüplere mesaj gönderdi, "Artık yeter. Üzerimde oyun oynamasınlar" dedi 
     GÖKDENİZ, transfer haberleri nedeniyle yöneticiler ile de arasının açıldığını vurgulayıp, "Haklı olarak hesap soruyor. Artık yeter. İsmim üzerinde oyun oynanmasın. Trabzon özlediği başarıları yakalayacak. Bu durumda üç büyük kulüpten birine gitmem macera olur" diye konuştu. Öte yandan sakat Osman ve Augustine idmanlara çıkmazken, Brezilyalılar’ın da bugün kampa katılacağı bildirildi. 
     
Bushi’de işlem tamam      TRABZONSPOR yönetimi, sonunda Bushi transferini "mutlu sonöla noktaladı. Önceki gün yapılan pazarlıkta İstanbulspor’daki alacakları için de garanti istemesi üzerine Arnavut golcünün transferi beklemeye alınmıştı. Dün önce İstanbulsporlu yöneticilerle görüşen Bushi ile Bordo - Mavili kulübün Başkan Yardımcısı Ahmet Ağaoğlu öğleden sonra yeniden bir araya geldi. 
     AĞAOĞLU, alacağının yarısını karşılama garantisi verince, golcü futbolcu 1.5 yıllık sözleşmeye imza attı. Ahmet Ağaoğlu, Bushi’nin bugün Antalya kampına katılacağını belirtip, "Kalitesi ortada. Karşılıklı fedakarlıkla bu transferi çözdük" diye konuştu. Bu arada sol kanada düşünülen Brezilyalı Andersson’un da bugünden itibaren Antalya kampında denemeye alınacağı bildirildi. 
     



 SPOR 























</TEXT>
</DOC>
