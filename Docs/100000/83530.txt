<DOC>
<DOCNO> 83530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/12/spor/spo05.html </URL>
<DATE> 2002/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Oyunlara özel kapanış 
</HEADLINE>
<TEXT>

     7. Ulusal Özel Olimpiyat Oyunları bugün gerçekleştirilecek 4 x 100 metre bayrak finali ve basketbol final karşılaşmalarının ardından kapanış töreniyle son bulacak. Türkiye’nin çeşitli bölgelerindeki engelli merkezlerinin yanı sıra, Azerbaycan, Avusturya, Kazakistan ve KKTC’den yaklaşık bin 300 engelli sporcunun katıldığı oyunlar şölen havasında geçti. 
     BURHAN Felek Spor Sitesi Ekrem Koçak Atletizm Sahası’nda organize edilen oyunlarda ikinci gün atletizm, yüzme, basketbol, masa tenisi ve artistik cimnastik branşlarında müsabakalar yapıldı. Zihinsel Engelliler Spor Federasyonu Başkanı Tarık Bitlis, hedeflerinin daha çok sporcu ve gönüllü ortaya çıkarıp, toplumun dikkatini çekmek olduğunu söyledi. 
     
Dev adamın özlemi      BİRKAN Şenyurt, 2.12 metrelik boyu ile oyunların ilgi odağıydı. Bursa Nilüfer Mesleki Eğitim Merkezi, kendisinin zihinsel engelini basketbolla aşmasına zemin hazırlamış. Genç basketbolcu gelecekte 12 dev adamdan biri olmanın hayali ile yaşıyor. İbrahim Kutluay’ı çok beğeniyor, "Ama ben ondan hem daha uzun, hem de daha iyiyim" diyor. 
     



 SPOR 























</TEXT>
</DOC>
