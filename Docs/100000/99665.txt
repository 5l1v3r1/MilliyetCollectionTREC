<DOC>
<DOCNO> 99665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/son/sonspo08.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor... Augustine, bugün idmana katıldı 
</HEADLINE>
<TEXT>

     Trabzonspor, yeni sezon hazırlıklarını bugün yaptığı çalışmayla sürdürdü. 
     Teknik Direktör Samet Aybaba yönetiminde, Mehmet Ali Yılmaz Tesisleri'nde yapılan çalışmaya, sakatlıkları bulunan Mehmet Yılmaz ve Ali Şen katılmadı. Bu oyuncuların durumlarının ciddi olmadığı açıklandı. 
     Geçen sezon sonunda gittiği ülkesinden dün dönen Nijeryalı oyuncu James Augustine ise bugün bordo-mavili takımın yaptığı çalışmada yerini aldı. 
     Bordo-mavililer, kondisyon ağırlıklı geçen çalışmada aşırı sıcak ve nemli hava nedeniyle oldukça zorlandılar. Çalışma sonrasında futbolcular ve teknik direktör Samet Aybaba, denize girerek serinlemeye çalıştılar. 
     Bordo-mavililer, akşam yapacağı çalışma ile yeni sezon hazırlıklarını sürdürecek. 
     Öte yandan Trabzonspor, yarın Hüseyin Avni Aker Stadı'nda Gürcistan'ın Dinamo Batum takımı ile hazırlık karşılaşması yapacak. 
     





</TEXT>
</DOC>
