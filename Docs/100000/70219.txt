<DOC>
<DOCNO> 70219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/son/soneko14.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Öİ Başkanı Bayar "Petrol Ofisi'nin halka arzından mennunuz" 
</HEADLINE>
<TEXT>

     Özelleştirme İdaresi Başkanı Uğur Bayar, ''şu anda Petrol Ofisi'nin halka arzı normal seyrinde devam etmektedir. Hiçbir sıkıntımız yoktur. Gelişmeler de bizi fevkalede memnun etmektedir'' dedi. 
     Uğur Bayar, Petrol Ofisi'nin halka arzı ve gündemdeki diğer özelleştirmelerle ilgili olarak Özelleştirme İdaresi'nde basın toplantısı düzenledi. 
     Bayar, Petrol Ofisi'nin özelleştirmesinde gerçekleşen rakamlar hakkkında bilgi verirken ilk iki günlük talebin fevkalede umut verici olduğunu bildirdi. Uğur Bayar, ''Türkiye'nin ve piyasaların içinde bulunduğu ve düzelmekte olan ama hala bazı tedirginliklerin yaşandığı ve Türkiye'nin bu boyutta yaptığı ilk büyük halka arzı olması bakımından bence ilk iki günün gerçekleşen talebi fevkalade umut vericidir'' dedi. 
     Başta konsorsiyum lideri İş Yatırım olmak üzere bütün konsorsiyum bankalarına ciddi talep geldiğini belirten Bayar, bunun fevkalede sevindirici bir gelişme olduğunu bildirdi. 
     Pazar günü Özelleştirme İdaresi'nden yetkililer ve Petrol Ofisi üst düzey yönetimi ile uluslarası road show'a tanıtım toplantısı 
     çıkılacağını bildiren Bayar, şöyle dedi 
     ''Milano'dan başlayarak, Milano'dan Zürih'e, Zürih'ten Hollanda'ya-Roterdam'a, Roterdam'dan Frankfurt'a, Frankfurt'ta hem fonlarla, hem de oradaki önemli Türk finans çevreleriyle de bir toplantı yapılacaktır. Oradan İskoçya-Edinburg'a, Edinburg'dan Londra'ya, Lonra'dan Dublin'e, Dublin'den tekrar Londra'ya dönülecektir. Bunlar bir hafta içinde olacak. 
     İkinci hafta da Amerika road-show'una çıkılacaktır. Amerika'da da New York, Boston, San Fransisko, Şikago gibi daha henüz programı tam ortaya çıkmamış merkezler ziyaret edilecektir.'' Şu anda Petrol Ofisi'nin halka arzının normal seyrinde devam ettiğini de belirten Bayar, burada hiçbir sıkıntı bulunmadığını belirterek, ''Gelişmeler de bizi fevkalede memnun etmektedir'' dedi. 
     İlk halka arz olması bakımından hem piyasaların test edilmesinde POAŞ'ın özelleştirilmesinin önemli olduğunu belirten Bayar, ''Piyasalar umutlanmak için iyi projeleri bekliyor. İyi projeler piyasanın düzelmesini bekliyor. Dolayısı ile bizim hem yıllardır piyasalara sunduğumuz ürünler, büyük projeler bakımından, hem de piyasalara bir moral vermek bakımından bir mesuliyetimiz olduğunu düşünerek bu proje ile devam ediyoruz. İnşallah sonuçları da ülkemezi için hayırlı olur'' diye konuştu. 
     
     Tüpraş'ın özelleştirilmesi 
     POAŞ'ın hemen ardından Tüpraş'ta bulunan yüzde 65.76 oranındaki hissenin bir kısmının üçüncü kez halka arzına ilişkin çalışmaların da devam ettiğini belirten Bayar, bunun hemen ardından da zannediyorum 45 gün sonra da Mayıs başında, Mayıs ortasında bitirilmek üzere Tüpraş'ın 3. halka arzının yapılacağını bildirdi. 
     Tüpraş'ın özelleştirilmesine büyük önem verdiğini belirten Bayar, ''Çünkü ilk defa bir kamu şirketinin halka arzlar marifetiyle kamu hissesi yüzde 51'in altına düşürülmüş olacaktır. Bu yeni doğru yönetişim modelleri bakımından da ilk defa Türkiye'de ve bir kamu şirketinde uygulanıyor olacaktır'' dedi. 
     Şirketin 29 Mart'ta yapılacak ilk genel kurulunda halen halka açık bulunan yüzde 34 hisesinin iki üye ile temsil edilmesine imkan tanınacağını bildiren Bayar, ''dolayısı ile belki de ilk defa halka açık devlet şirketinde, halka açık hisseleri elinde tutan kişiler tarafından temsil edilebilecektir'' diye konuştu. 
     Tüpraş'ta 3. halka arzdan sonra bu oranın yüzde 51'in üzerine çıkacağını böylece üç üye ile temsil edileceğini belirten Bayar, daha sonra bunun dört üyeye çıkacağını belirtti. Böylece devletin bundan sonra Tüpraş'ta alacağı kararlarda en azından halka açık hisselerin onayını da almak zorunda kalacağını ifade eden Bayar, bunun piyasa mekanizmalarının işlemesi bakımından da fevkalede önemli bir proje olacağını söyledi. 
     Bayar, ayrıca Petkim'in üçüncü veya dördüncü çeyrekte en az yüzde 51'inin blok satışının da programlandığını bildirdi. 
     






</TEXT>
</DOC>
