<DOC>
<DOCNO> 68040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/17/ekonomi/eko01.html </URL>
<DATE> 2002/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz varmış AŞK olsun 
</HEADLINE>
<TEXT>

Sevgililer Günü’nde satışlar geçen yıla göre yüzde 5 arttı. Çarşı Mağazaları Genel Müdürü Selim Yekta Işık, bu artışı, Kriz döneminde çok şey değişti. Eşler birbirlerini yeniden tanıdı. Aile bağları, sevgi yakınlaşma bu dönemde öne çıktı’ diyerek değerlendiriyor 
     AÇIK KOYU SOHBETLER 
EYLEM TÜRK 

     Çarşı Mağazaları Genel Müdürü ve Alışveriş Merkezleri ve Perakendeciler Derneği Başkanı Selim Yekta Işık, ekim - kasım - aralık aylarında indirim yapıldığı için sektörde ocak ve şubatta ne olacak ’ endişesi olduğunu söyleyerek, "Bu endişeye fazla katılmadım. Çünkü kurban bayramı ve sevgililer günün destekleyici bir yönü oldu" dedi. 
     Bu yıl "Sevgililer Günü"nün çok enteresan geçtiğini belirten Işık, "Geçen yıllara göre reel artış yaşandı. Tamam reklam kampanyaları yapıldı, tanıtımlar yapıldı ama daha farklı bir şey var bana kalırsa. Kriz döneminde pek çok şey de değişti. Eşler birbirlerini yeniden tanıdılar. Aile bağları, sevgi yakınlaşma bu dönemde öne çıktı" diye konuştu. 
     Kriz döneminde insanların, sevdiklerine daha bir özen gösterdiğinin ortaya çıktığını vurgulayan Işık, "Geçen yıl Sevgililer Günü krizden önce bir tarihteydi. Buna rağmen bu yılki sevgiler gününde satışlar geçen yıla göre adet bazında yüzde 5 arttı. TL bazında değil ama adet bazında artış oldu. Demekki insanlar bütçelerini denkleştirip küçük de olsa bir hediye aldılar sevdiklerine" diye konuştu. 
     
İndirim kampanyalarının tüketiciye etkisi ne oldu 
     Kampanyalarla tüketicide güven erozyonu oldu. Sektörün yapması gereken de maliyetleri aşağıya çekmek. Tedarikçilerle birlikte maliyetleri nasıl aşağı indiririzi tartışıyoruz. Ürünleri satılabilir fiyatından fiyatlandırmaya çaba gösteriyoruz. Ekim kasım aralık döneminde indirim yapıldığı için sektörde bir endişe vardı. Ocak şubatta ne yapacağız diye. Bu endişeye fazla katılmadım. Kurban Bayramı ve Sevgililer Günü’nün destekleyici bir yönü olacağını tahmin ediyordum. 
     
Destekledi mi peki 
     Evet. Sevgililer Günü çok enteresan geçti. Geçen yıllara göre reel artış yaşandı. Tamam reklam kampanyaları yapıldı, tanıtımlar yapıldı ama bunun arkasında daha farklı bir şey var bana kalırsa. Kriz döneminde pek çok şey de değişti. Eşler birbirlerini yeniden tanıdılar. Aile bağları, sevgi yakınlaşma bu dönemde öne çıktı. Sert rüzg rların estiği, yalnızlık, işsizlik dönemleri sevenleri yakınlaştırdı. Galiba insanlar bu dönemde Sevgililer Günü’nde sevdiklerine daha bir özen gösterdiler. Biliyorsunuz ki geçen yıl Sevgililer Günü krizden önce bir tarihteydi. Buna rağmen bu yılki sevgiler gününde satışlar geçen yıla göre adet bazında yüzde 5 arttı. Demekki insanlar bütçelerini denkleştirip küçük de olsa bir hediye aldılar sevdiklerine. İnsanlar birbirlerine yakınlaştılar. 
     
Kriz alışveriş alışkanlıklarına nasıl yansıdı 
     İlk önce evin erkeği etkilendi. En çok etkilenen erkek konfeksiyonu oldu. Çocuk giyiminde fazla düşüş olmadı. Aileler çocuklarına harcama yapmaya devam ettiler. Kadınlar ise modayı bırakmak istemediler. Ama büyük parça yerine küçük parça alışveriş yaptılar. Gıdada sepet oranları düştü. 
     
Çarşı’nın 2002 hedefleri neler 
     2002 için kriz senaryosu üretmedik. Kriz olmayacağını varsayarak yola çıktık. Şu anda 13 mağazamız var. Dolaylı işçilerle birlikte 3 bini buluyor çalışanımız. 2002’de büyüme diye bir hedefimiz yok. K rlılığımızı ve verimliliğimizi artırmak istiyoruz. 2001’e göre ciroda bir artış bekliyoruz. Sektörde ise bu yılın 2000 yılının seviyesine çıkacağını tahmin etmiyoruz. 
     
2001’i oldukça sıkıntılı geçiren perakende sektörü 2002’de ne bekliyor 
     Evet, 2001 yılında perakende sektörü çok ciddi bir daralma yaşadı. Türkiye yüzde 8 küçülürken, gıda yüzde 15, hazır giyim yüzde 45 daraldı. Bu çok önemli bir darbe sektör için. Yatırımlar ertelendi. O dönem sektör bir inisiyatif kullandı. Ekonominin çarklarını çevirmek için bir kampanya başlattı. Ortak hareketler organize etti. Perakende her an hayatımızın içinde olan bir şey. Üretimi tüketime yansıtan çok önemli bir araç. Buna dönük adımlar attı sektör. 
     2002’ye daha iyimser bakıyoruz ama ihtiyatlı bir iyimserlik bu. Düşüş azaldı. Belli bir düzleme geldi. Bir çıkış beklentisi var. Bunun nasıl olacağı önemli. Kimse birdenbire hızlı bir çıkış beklemiyor. Yılın son çeyreğinde yoğunlaşan bir kıpırtı bekliyoruz. 2001 yaşandı ve bitti. İyiki bitti demek lazım. 
     



 EKONOMİ 














</TEXT>
</DOC>
