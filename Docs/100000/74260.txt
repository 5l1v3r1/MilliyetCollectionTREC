<DOC>
<DOCNO> 74260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/24/guncel/gun01.html </URL>
<DATE> 2002/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarhoş polis şefi odunla adam dövdü 
</HEADLINE>
<TEXT>

Karabük’ün Eflani ilçesi emniyet amiri, piknik yaptığı arkadaşını hastanelik yaptı 
     HAKAN ŞANLITÜRK Ankara 

     Karabük’ün Eflani ilçesi emniyet amiri Behçet Donduran, beraber piknik yapıp içki içtiği gruptaki 3 kişiyi, aşırı alkol aldıktan sonra odunla dövdü. Cemal Erzik isimli taksicinin aracının lastiklerini parçalayan, teybini yere fırlatan Donduran’ın dövdüğü Hüseyin Alparslan da, barıştırma girişimlerine rağmen Cumhuriyet Başsavcılığı’na suç duyurusunda bulundu. 
     Karabük Emniyet Müdürü Salter Baltacıoğlu, "Olayın aslı astarı yok. Çekemeyenler uyduruyor" diyerek olayı yalanlamaya çalışırken, Alparslan’ın kolundaki kırık, omzundaki ve bacağındaki yaralar nedeniyle 21 günlük rapor aldığı öğrenildi. 
     
Çarşamba faciası      Eflani’de 40 yıldır manavcılık yapan Alparslan, savcılığa verdiği dilekçede olayı şöyle anlattı " Saçak Barajı’nın kenarında oturup piknik yapıyorduk. Rakı da vardı. O sırada fidan dikmeğe giden Donduran, aracıyla geçerken bizim yanımıza geldi ve eşlik etmeye başladı. Bu sırada ateş yaktık. 15 dakika sonra Donduran, oradan aldığı bir odunla bana vurmaya başladı. Neden vurduğunu sordum. Durmayınca da ormana kaçtım. Bir saat dolaştıktan sonra bir köye sığındım. Oradan telefon açıp beni kurtarmalarını, beni almaya bir taksinin gelmesini istedim." 
     



 GÜNCEL 




























</TEXT>
</DOC>
