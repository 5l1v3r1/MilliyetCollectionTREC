<DOC>
<DOCNO> 90275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/yasam/yas01.html </URL>
<DATE> 2002/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Oldu da bitti maşallah 
</HEADLINE>
<TEXT>
Vur patlasın kel korkmasın 
Bakmayın öyle partide gibi keman, darbuka ve kanun çaldıklarına... Bu üç müzisyenin asıl görevi, saç ekimi operasyonuna girecek olan bir hastanın stresini dağıtmak... 
     GÜLAY FIRAT İstanbul 

     İSTANBUL’UN göbeğinde, üç çalgıcı şen şarkıları seslendiriyor. Ancak ne düğün salonundalar, ne de doğum günü partisinde... Onlar saç ekimi operasyonuna girecek heyecanlı bir hastanın stresini dağıtıyorlar. Sünnet çocuğu misali "Oldu da bitti maaşalah " dedirten saç ekim operasyonunun fikir babası Trans Marmara Estetik ve Saç Ekim Merkezi yetkilisi Dr. Çağlayan Pınar... 
     
     Bir nevi alternatif tıp 
     12 yıldır Erman Toroğlu, Ahmet Çakar, Yalçın Menteş, Kaan Girgin’in de aralarında bulunduğu binlerce kişiyi saçlandıran Pınar şöyle diyor "Amacımız, hastalarımızın daha rahat ve stresten uzak bir ameliyat geçirmesi için alternatif tıptan yararlanmak. Bu yüzden isteyen hastalarımıza ameliyat öncesi canlı müzik dinletmeye başladık." 
     
     Stres falan kalmadı 
     CANLI müzik isteyenlerden biri de 35 yaşındaki tüccar Tarık Çelik’ti. Saç ektirmeye karar veren Çelik, operasyon basit bile olsa heyecan duyduğu için canlı müzik istiyordu. Çelik, operasyon sonrasında müzik sayesinde stresi üzerinden attığını belirterek, "Müzik gerçekten ruhun gıdası" diye konuştu. 
     
     



 YAŞAM 













</TEXT>
</DOC>
