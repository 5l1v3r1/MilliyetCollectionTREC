<DOC>
<DOCNO> 93139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/01/son/soneko13.html </URL>
<DATE> 2002/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracatta sevindiren artış... 
</HEADLINE>
<TEXT>

     Türkiye'nin ilk altı aylık ihracatı, geçen yılın aynı dönemine göre yüzde 5.9 arttı. 
     Türkiye İhracatçılar Meclisi'nin TİM kayıtlarına göre, Ocak-Haziran döneminde 16 milyar 129 milyon 470 bin dolarlık ihracat kayıt altına alındı. 2001 yılının ilk yarısında ise 15 milyar 237 milyon 589 bin dolarlık ihracat gerçekleşmişti. 
     Geçtiğimiz Haziran ayında da ihracat, geçen yılın aynı ayına göre yüzde 5.1 artarak 2 milyar 751 milyon 403 bin dolar oldu. 
     Kayıtlara göre, bu yılın Haziran ayı ihracatı geçen yılın aynı ayına göre yüzde 5.1 artarak 2 milyar 751 milyon 403 bin dolar olarak gerçekleşti. Madencilik yüzde 14.2 ve sanayi ürünleri ihracatı yüzde 9.9 artarken, tarım ürünleri ihracatı ise yüzde 24.2 azaldı. 
     Bu yılın ilk altı ayı dikkate alıdığında ise toplam ihracat artışı yüzde 5.9 düzeyinde oldu. Geçen yılın Ocak-Haziran döneminde 15 milyar 237 milyon 589 bin dolar olan ihracat, bu yılın yarısında 16 milyar 129 milyon 470 bin dolara çıktı. 
     2002 yılının ilk yarısında sektör bazında en büyük artışlar, taşıt 
     araçlar ve yan sanayinde yüzde 21.1, ağaç mamulleri ve orman ürünlerinde yüzde 19, çimento ve toprak ürünlerinde yüzde 16.3, elektrik elektronik ve makinada yüzde 13.3 olarak görülürken, en büyük düşüşler ise tarım sektöründe yaşandı. 
     Zeytin ve zeytinyağı sektöründe yüzde 63.9, hububat, bakliyat, yağlı tohumlar ve mamüllerinde yüzde 49.9, fındık ve mamüllerinde yüzde 32.8 ve tütün de yüzde 29.3 oranında ihracatçının yüzünü güldürdü. 
     Öte yandan, 30 Haziran itibariyle 1 yıllık dönem kıyaslandığında ihracattaki artış yüzde 10.5 oldu. 
     1 Temmuz 2000-30 Haziran 2001'i kapsayan bir yıllık döneminde 28 
     milyar 906 milyon 107 bin dolarlık ihracat yapılırken, bu rakam, 1 Temmuz 2001-30 Haziran 2002 döneminde 31 milyar 941 milyon 290 dolara yükseldi. 
     





</TEXT>
</DOC>
