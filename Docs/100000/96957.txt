<DOC>
<DOCNO> 96957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/yazar/cemal.html </URL>
<DATE> 2002/07/20/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Kıvılcımla ateş... Ya da Derviş’in sorumluluğu 
</HEADLINE>
<TEXT>

     Ecevit’in hastaneye ilk girişi 4 Mayıs’tı. Başbakan’ın sağlık durumunun kötüye gittiği artık iyice belli olmuştu. 9 Mayıs’ta Derviş’le sohbet ederken bu ortamda seçimin daha fazla ertelenemeyeceğini belirtmiş, özetle şunları söylemişti 
     "Ekonomik program açısından en kötüsü, siyasal belirsizliğin devam etmesidir. Sürüncemede kalmasıdır. Oysa seçim tarihi belli olursa, herkes ona göre tutumunu tayin eder. İşler makro düzeyde oturmuş durumda. Mali çerçeve ve disiplin belli. Merkez Bankası bağımsız, para politikasını uyguluyor. Kimse gelip bundan sonra bu programı rafa kaldıramaz." 
     Koalisyon ortaklarının, "Seçim normal zamanında, 2004 yılında" diye yaptıkları ısrarlı açıklamaları da Derviş inandırıcı bulmamış, "Buna kendileri de ne kadar inanıyorlar, kuşkum var" demişti. 
     Derviş’in seçim çağrısı o tarihte siyaset ve iş dünyasında genellikle olumsuz karşılanmış, tepkilere, sıcak tartışmalara yol açmıştı. 
     Şimdi ortalık duruldu. 
     3 Kasım’da erken seçimi artık savunmayan yok gibi. Derviş’in mayıs başında belirttiği gibi erken seçimde mutabık kalınması dünyanın sonu olmadı. 
     Borsa düşmedi. 
     Tersine toparlanma yaşandı. 
     Kur daha fazla düşmedi. 
     Faizde ekstra sıçrama olmadı. 
     Piyasaların morali bozulmadı. 
     Derviş bir bakıma haklı çıktı. 
     Peki ama piyasalar niçin erken seçim deyince çalkalanmadı Siyasal belirsizlik ortadan kalktığı için mi Seçim araştırmalarında Tayyip Erdoğan’ın AKP’si birinci parti gözüktüğü için mi piyasalar bir ölçüde rahatladı 
     İyi düşünmekte yarar var. 
     Siyasal belirsizlik sürüyor. 
     İstikrar mı, istikrarsızlık mı sorusunun cevabı, büyük ihtimalle 4 Kasım sabahı, seçimin ertesi günü anlaşılacak. 
     Seçim kararı, siyasal belirsizliğin aşılmasında tabii ki ileri bir adım piyasalar açısından. Ama daha önemlisi, seçim sandığında bir umut ışığının yanıp yanmayacağı... 
     Belli belirsiz bir ışığın görülmesidir bugün için piyasaları çok fazla sinirli yapmayan. Ekonomik göstergeler şimdilik idare edebiliyorsa, bunun nedeni seçim sandığıyla ilgili bazı iyimser beklentilerin ortaya çıkışıdır. Bir umudun uç vermeye başlamasıdır. 
     Nedir bu umut 
     Piyasaların seçim kararına rağmen bir ölçüde moral bulması, Kemal Derviş’in Hazine Bakanlığı koltuğunda oturmasından çok, Yeni Oluşum’la, İsmail Cem’le birlikte siyaset sahnesine çıkacağının anlaşılmasıdır. 
     Bu siyasal birliktelik piyasalarda olumlu titreşimler yarattı. Piyasalar bekle göre geçti. Siyasal belirsizliğin 3 Kasım’da olumlu şekilde aşılabileceğine ilişkin bekleyişler ekonomide oyuncuların frene basmasına yol açtı. 
     Bu böyle devam eder mi 
     Seçim sandığına bağlanan umut devam ederse, 3 Kasım’da sandıktan istikrar çıkabileceğine dair beklentiler sürerse, piyasaların morali de ufak tefek iniş çıkışlarla devam eder, bozulmaz. 
     Yeni Oluşum’la kıvılcım çakıldı. 
     Ama ateş yandı mı 
     Başka türlü nasıl yakılır 
     Keşke Derviş’in istediği olsa. 
     Yani geniş cephe kurulsa. 
     Seçim ittifakları yapılsa... 
     Peki, bunlar olmazsa ne olur 
     Yeni Oluşum’la çakılan kıvılcım, ateşi yakmazsa ne olur Ekonomi seçime kadar nasıl etkilenir 
     Kemal Derviş herhalde bugün çıkacağı bir haftalık Amerika gezisinde bu soruların karşılıklarını düşünüp taşınacak. 
     Çünkü sorumluluğu çok büyük 
     
     







Metin Toker’e saygı 


Eveeet, evet... 


Basket günleri... 


Hükümet, seçim ve Derviş 


Siyasetin fotoromanı 


Kıvılcımla ateş... Ya da Derviş’in sorumluluğu 


Gül, ABD, hukuk 


Bir yetim daktilo 


Üniversitede kimsenin yeri garanti değil 


Kadın yazarlar çirkin olmak zorunda mı 


"Metin Toker" diye bir müessese... 


Basında Toker’li yıllar 


25 özel bankamız, bir Standard Chartered etmiyor 


Gençlerin çoğu hayatından memnun, gelecekten ümitli 


</TEXT>
</DOC>
