<DOC>
<DOCNO> 86102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/son/soneko06.html </URL>
<DATE> 2002/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayındırlık Bakanı "Karayollarında tercihler yanlış kullanılmış" 
</HEADLINE>
<TEXT>

     Bayındırlık ve İskan Bakanı Abdülkadir Akcan, Türkiye'nin, bugün karayolu ağının kaydadeğer kısmının asfaltlanmamış olmasını bir kenara bırakarak, günlük politikalarla bölünmüş yolları da unutmuş ve yerine otoyollar yapmış, tercihini isabetli kullanamamış bir ülke olduğunu söyledi. 
     Bakan Akcan, Asfalt Müteahhitleri Derneği tarafından düzenlenen, ''Asfalt 2002 Sempozyumu''nun basına tanıtım toplantısına katıldı. 
     Bayındırlık ve İskan Bakanı Akcan, burada yaptığı konuymada, Türkiye'de Cumhuriyet tarihi boyunca, ulaşımı sağlamak üzere önce stabilize yol yapımının uygulandığını, sonra satıh kaplama ile devam edildiğini ve sonra da gündemine otoyollar girdiğini belirtti. 
     Burada ele alınması gereken yönün, ''Türkiye hangi merhameleleri katetmesi gerekirdi Acaba bunda Türkiye isabetli davranmış mıdır '' sorusu olması gerektiğini bildiren Bakan Akcan, ''çünkü karayollarımız şoseden asfalta, arkasından bölünmüş yollara ve arkasından otoyollara doğru bir gelişmenin içinde olması gerekirdi'' dedi. 
     
     TURİSTİK YOLLARDA DA ALTYAPI YETERSİZ'' 
     Bakan Akcan, Türkiye'nin kaynakları kıt bir ülke olduğunu ve bunları çok isabetli kullanması gerektiğini de ifade ederek, şöyle devam etti 
     ''Örneğin, kilometresi 8-9 milyon dolara malolan otoyolları yapıp, kilometresi 1.5 milyon dolar civarında olan bölünmüş yolları yapmamış bir Türkiye'yi göz önüne alırsanız, önceliklerin tespitinde ve bunların uygulanmasında ne kadar isabetsiz olunduğunu da kolayca kavramış olursunuz. 
     Ülkemiz için önemli gelir kriterlerinden biri turizmdir. Bugün turizmde gelinen seviye yarınlara umutla bakmamıza neden olan seviyedir. Turist kaliteli yolla konaklayacağı yere varmayı arzu ediyor ama bizim turizm bölgelerimize ne ölçüde konaklama noktasına sağlıklı ulaşılabildiği değerlendirilirse, burada da yetersizliğimiz ortaya çıkıyor. Özellikle tarih turizmi ile ilgili alanlarda, turistik yolların yetersiz olduğu tespiti ile karşı karşıyayız. Bu nedenle, Türkiye yatırımlarında önceliği tespit ederken, gelir kaynaklı yatırımları ön plana çıkarmalıdır. Sahil kentlerimizde bu sorunun ortadan kalkması gerekir. Yani bölünmüş yollar ve kalitesi yükseltilmiş yollar olmalı...'' Bakan Akcan, 2003 yılından itibaren yeni İhale Kanunu'nun yürürlüğe gireceğinden, bundan sonra uygulama projesi olmayan işlerin ihale edilemeyeceğini belirterek, '' biz şu yola başlayalım, asfalt düşünüyoruz ama paramız olmazsa satıh kaplama ile de açarız mantığı artık bundan sonra çalışmayacak'' dedi. 
     -KARAYOLLARI'NDAN YAP-İŞLET-DEVRET MODELİ- Akcan, geçtiğimiz 10 gün içinde Karayolları Genel Müdürlüğü'nün önemli bir iş başardığını ve ilk defa farklı bir finans modeli ile ihale gerçekleştirdiğini söyledi. 
     Yap-işlet-devret modelinin Karayolları'ndan daha önce hiç uygulanmadığını, bu model ile ihale gerçekleştirdiklerini ve bu konuda sözleşme çalışmaları bittikten sonra gereken açıklamayı yapacaklarını vurgulayan Bakan Akcan, şu bilgileri verdi 
     ''Bu model, Fethiye-Muğla Göcek tüneli işidir. Bu tünel yerli yatırımcı tarafından gerçekleştirilecektir. Orası 10 kilometrenin üzerinde bir tırmanma boyutu olan dağlık bir kesim. Bu tünelin, gerek trafik riski, gerek yakıt harcanması, gerekse zaman açısından getirecekleri ile değerlendirilmesi lazım. 
     Ekonomik krize rağmen bu işlerin yapılması oldukça zor. O zaman gelir getiren noktalarda yapılması gereken masraflardan da kaçınılmaması gerekir. Mesela 10 milyar dolarlık gelirin yaklaşık 3 milyar dolarının sağlandığı Antalya'da, Alanya-Antalya bölünmüş yolu hala tamamlanamadı. Oraya gelen turistlerin ülkelerinde o yola ölüm yolu denmektedir. Eğer siz bu altyapıyı düzeltmezseniz, o takdirde oraya turistin gelmesi psikolojik olarak mümkün olmayacaktır.'' Bakan Akcan, yapılacak yatırımların bütün boyutları ile ele alınması gerektiğini ifade ederek, bu açıdan özel sektörle içiçe olmak zorunda olduklarını kaydederek, ''devlet bir tarafta, yatırımcı kuruluşun bir tarafta değil, elele-içiçe olmalıyız'' dedi. 
     Akcan, 29-30 Mayıs tarihlerinde Antalya'da yapılacak olan ''Asfalt 2002 Sempozyumu''nda, ''karayollarının yapımı, asfaltla iligili 
     düzenlemeler, yeni teknoloji kullanımı doğrultusunda Türkiye'nin nerede olduğu ve AB'ne uyumda gerçek anlamda AB standartlarının ülke standardı olarak benimsenmesinin gerekli olduğu'' konularının dile getirileceğini bildirdi. Bakan Akcan, Bakanlık olarak bu toplantıda ele alınan konuları en iyi şekilde değerlendireceklerini ve uygulayacaklarını da kaydetti. 
     
     ASMÜD BAŞKANI 
     Basın toplantısında konuşan Asfalt Müteahhitleri Derneği Başkanı Mustafa Göçen de 29-30 Mayıs tarihlerinde Antalya'da, ASMÜD ve Avrupa Asfalt Üstyapı Birliği işbirliği ile düzenlenecek olan, ''Asfalt 2002- Zorun Başarılması ve Fırsatların Değerlendirilmesi'' konulu Sempozyum hakkında bilgi verdi. 
     Göçen, bu yılki sempozyumda yol yapımında yeni finansman modelleri, işveren ve yüklenici arasında değişen sözleşme ilişkileri, yeni Avrupa Birliği standartlarına geçiş ve bu gelişme nedeniyle ekipman ve insan gücüne yapılacak yatırımlar, bilgi teknolojileri ile ilgili konuların ele alınacağını bildirdi. Mustafa Göçen, ayrıca, Avrupa asfalt endüstrisini gelecekte etkileyecek bu değişiklikler karyısında aşılması gereken zorluklar ile değerlendirilebilecek fırsatların da sempozyumda tartışılacağını sözlerine ekledi. 
     





</TEXT>
</DOC>
