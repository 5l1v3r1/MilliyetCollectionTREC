<DOC>
<DOCNO> 67562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/yasam/ayas.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bizim nesil büyük depremi görecek’ 
</HEADLINE>
<TEXT>

Daha önce temkinli açıklamalarıyla tanınan Prof. Dr. Naci Görür, İstanbul depremi artık çok net konuşuyor En erken 2006 en geç 2026 görünüyor’ 
     ÖNAY YILMAZ 

     İstanbul’daki olası bir depremde Orta Marmara fayının kırılacağını ve 7’nin üzerinde büyük bir deprem üreteceğini belirten TÜBİTAK Marmara Araştırma Merkezi Başkanı ve Deniz Araştırmaları Koordinatörü Prof. Dr. Naci Görür kesin konuştu "Deprem için en erken 2006 en geç 2026 yılı görünüyor. Bizim nesil İstanbul’da bu büyük depremi 10-20 yıl içinde yaşayacak." 
     Marmara faylarının canlı, mikro depremlerin hareketli olduğunu kaydeden Prof. Dr. Görür, "Bunlar muhtemelen deprem belirtileri" dedi. 
     
     Sürekli gaz çıkışı var 
     Körfez çıkışında, Orta Marmara sırtı ve Tekirdağ çukurluğu arasında gaz çıkışları görüldüğünü, bunların araştırıldığını ifade eden Görür şunları söyledi "Bu gaz, arzın derinliklerinden geliyor. Orada büyük bir kırık olursa gaz oradan dışarı çıkıyor. Sadece radon değil, hidrokarbon gazları da var." 
     Prof. Dr. Naci Görür, Körfez’in Çınarcık çukurluğuna açıldığı yerde gaz çıkışı sonucu meydana gelmiş volkan şekilli tepecikler oluştuğunu belirtirken de şunları kaydetti 
     "Bu çalışmada 11 bin sene önce, 85 metre suyun altında kalmış olan sahil şeridini de saptadık. Marmara’nın ve Çınarcık’ın kuzey yamaçlarında potansiyel heyelan alanları olduğunu gördük. Bu kayma ve göçükler Marmara’da tsunami benzeri hareketler oluşturabileceğini gösteriyor." 
     
     Doğa sürpriz yapabilir 
     Marmara’da birinci derecede deprem beklentisinin 110 kilometre uzunluğundaki Orta Marmara fayı üzerinde yoğunlaştığını ifade eden Görür sözlerine şöyle devam etti 
     "İkinci derecede deprem beklentisi Adalar’ın güneyindeki hat üzerinde, üçüncü derecedeki beklentinin ise Armutlu yarımadasının kuzeyindeki normal faylarda olabilecek. Eğer doğa bir sürpriz yaparsa, bu deprem karada da olabilir. O zaman Biga yarımadası üzerindeki kolu kıracaktır. Ama mutlaka kıracaktır. Depremler batıya doğru oluşuyor." 
     
Düğümü Orta Marmara fayı çözecek      Eldeki verilerin uzun süredir suskun kalan, 250 yıllık periyodunu tamamlayan ve en son 1766’da kırılan Orta Marmara fayının kırılacağını gösterdiğini ifade eden Prof. Dr. Naci Görür şunları kaydetti "En hareketli görülen bu 110 km’lik Orta Marmara fayı. Uzun süredir suskun. Her şey orada düğümleniyor. Kırılıcaksa bu kırılacak. Bir de bugüne kadar yaptığımız tüm araştırmalar deniz dibine indirdiğimiz OBS’ler deniz dibi sismometresi de bu beklentiyi güçlendiriyor. Bunun aksine bir şey yok. 7’nin üzerinde büyük deprem üretecek. Ancak Le Suroit gemi ekibinden bazı bilim adamlarına göre tek seferde kırılmayabilir. Orta Marmara çukurluğu buna engel olabilir." 
     
İşte Marmara’nın deprem takvimi Yıllar 554 tespit edilen ilk deprem 796 242 yıl sonra 1064 268 yıl sonra 1296 232 yıl sonra 1509 213 yıl sonra 1766 257 yıl sonra 2..... 2016 yılında süre doluyor. Ancak bazen eksi 10 ve artı 10 yıl gibi oynamalar olmuş      
     
     
     



 YAŞAM 


















</TEXT>
</DOC>
