<DOC>
<DOCNO> 91328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/siyaset/siy01.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İşkenceyi kabullendik 
</HEADLINE>
<TEXT>

Türk hükümeti, AİHM’ye gönderdiği bir yazıyla, Baki Erdoğan adlı vatandaşın, 1993’te gözaltındayken güvenlik güçlerince işkenceyle öldürüldüğünü kabul etti 
     HABER MERKEZİ 

     Türk hükümeti, TCK’nın 312. maddesi ile Terörle Mücadele Yasası’nın bazı bölümlerinin demokratik olmadığını ve işkence şik yetleri hakkında yeterli soruşturma yapılmadığını resmen kabullendi. 
     NTVMSNBC’nin haberine göre, Türk hükümeti, 1995’te yazdığı bir makale nedeniyle mahk m olan gazeteci Ali Erol’un Strasbourg’da açtığı dava üzerine Avrupa İnsan Hakları Mahkemesi’ne AİHM yolladığı bir bildiride, düşünce suçunu içeren TCK 312. ve Terörle Mücadele Yasası’nın Avrupa İnsan Hakları Sözleşmesi’nin ifade özgürlüğüyle ilgili maddesiyle uyuşmadığını itiraf etti. Türk hükümeti bu davada Erol’a 3 bin 811 euro tazminat ödemeyi de kabullendi. 
     
     Etkin önlemler alınacak 
     Türk hükümeti, AİHM’ye gönderdiği ikinci bildiride de bundan böyle işkence ile kötü muameleye karşı daha etkin önlemler alacağı sözünü verdi. 1993’te gözaltında işkenceyle öldürüldüğü saptanan Baki Erdoğan’ın yakınlarının açtığı davada, Türk hükümeti, olayın güvenlik güçleri tarafından gerçekleştirildiğini ve Avrupa İnsan Hakları Sözleşmesi’nin yaşama hakkı ve işkenceyle ilgili maddelerine aykırı olduğunu kabullendi. Türk hükümeti, Erdoğan’ın yakınlarına 100 bin dolar maddi tazminat ödemeyi de kabul etti. 
     



 SİYASET 












</TEXT>
</DOC>
