<DOC>
<DOCNO> 54726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/son/soneko12.html </URL>
<DATE> 2001/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF'nin "iflas" planı Türkiye ve Arjantin'in yüzünden gecikecek 
</HEADLINE>
<TEXT>

     Uluslararası Para Fonu'nun IMF , borçlarını ödeyemeyecek durumdaki ülkelerin en uygun koşullarda iflas edebilmelerini öngören yeni planının, ancak iki ya da üç yıl sonra uygulamaya sokulabileceği belirtildi. 
     Uluslararası Ekonomi uzmanları, IMF Birinci Başkan Yardımcısı Anne Krueger tarafından öne sürülen yeni planının, ABD'nin siyasi desteğine rağmen uygulanma aşamasına gelmesinin zaman alacağını vurguluyorlar. 
     Bu arada uygulamanın gecikmesinin bir nedeni olarak, planın Türkiye ve Arjantin özellikle Arjantin'in borç yapısı durumunun Türkiye'ye oranla çok riskli olduğu kaydediliyor gibi ülkelere uygulanamayacak bir aşamada olması gösteriliyor. 
     Ekonomistler, yeni planın, ABD'de özel şirketlerin iflası halinde, alacaklıların dava baskısından korunarak, borçlarını yeniden ödeyebilir hale getirmeyi amaçlayan yasal düzenlemenin bir benzeri olduğunu ifade ederken, bu plana aslında Asya Krizi döneminde başlanması gerektiğini işaret ediyorlar. 
     
     IMF muhaliflerinin görüşü güçlendi 
     ABD Hazine Bakanlığı ve Kongre'nin desteğini almış olan bu önerinin temeli ise Başkan Clinton dönemine gidiyor. 
     IMF ve Dünya Bankası hakkında, eleştiri dozu epey yüksek raporu geçen yıl ABD Kongresi'ne sunan danışmanlık kurulu başkanı Allan H. 
     Meltzer ise ABD Kongresi Ekonomi Komitesi'ndeki konuşmasında, son zamanlardaki Türkiye ve Arjantin'i kurtarma operasyonlarının, çok şeyin yapılması gerektiğini gösterdiğini söylemişti. 
     Ayrıca IMF Başkan Yardımcısı Krueger'in, IMF'nin, kredi verme politikalarını eleştiren Amerikan Ekonomi Derneği'nde etkin bir isim olmasının da, bu planın ortaya çıkarılmasında belirleyici olduğu ifade ediliyor. 
     Uzmanlar, eski başkan yardımcısı Fischer'in, böyle bir plana daha önce sıcak bakmadığını da işaret ediyorlar. 
     Komite'nin Cumhuriyetçi Partili Başkanı Jim Saxton da, bu kurulun, söz konusu iki kuruluşta büyük ölçüde yeniden düzenlemeler için baskı yapmaya devam edeceği ifadesini kullanmıştı. 
     ABD Başkanı George W. Bush yönetimi yetkililerinin ise bu komisyonun raporunu dikkate aldıklarını kaydediliyor. Önceki ABD Başkanı Bill Clinton yönetimi ise Meltzer başkanlığındaki komisyonun tavsiyelerini çok radikal bulmuş ve bu iki uluslararası kuruluşta ılımlı değişimler izlenmesini kararlaştırmıştı. 
     Sonuçta IMF'nin, kredi verdiği ülkelerde yeterli denetim sağlayamaması nedeniyle, ABD vatandaşlarının vergilerinin çarçur edildiğini öne süren, IMF politikaları karşıtı Prof. Jeffrey Sachs önderliğindeki grubun görüşlerinin, bu öneriyle güç kazandığı da ifade ediliyor. 
     
     Ayrıntılar gelecek ay belli olacak 
     Ayrıntıları, gelecek ay yapılacak İcra Direktörleri Kurulu ve ABD Hazine Bakanlığı yetkilileriyle yapılacak toplantıların ardından netleşmesi beklenen yeni plan ise borçlu ülkeleri ''alacaklı ülke ya da kurumların dava baskısından korumayı, iflas durumundaki ülkelerin, borç ödemeleri için bazı alacaklıları diğerlerine tercih etmelerini önleyerek, objektif bir sistem kurmayı, iflas durumundaki ülkeye yeni borç vermeyi kabul eden kuruluşların alacaklarının, diğer alacaklılara göre öncelik taşımasını'' öngörüyor. 
     






</TEXT>
</DOC>
