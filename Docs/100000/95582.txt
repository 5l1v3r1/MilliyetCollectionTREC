<DOC>
<DOCNO> 95582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/14/ekonomi/eko08a.html </URL>
<DATE> 2002/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa siyaset fırtınasından yüzde 1.6’lık yükselişle çıktı 
</HEADLINE>
<TEXT>

     EKONOMİ SERVİSİ 

     Geçen haftayı siyasetin etkisi altında endişe içinde geçiren piyasalar, haftasonuna doğru yeni oluşumla moral buldu. Borsa haftayı yüzde 1.59’luk artışla 9.499 puandan kapattı. 
     Haftaya Devlet Bahçeli’nin erken seçim çağrısıyla tedirgin başlayan borsa, haftayı yeni oluşumun yarattığı olumlu havayla kapattı. Pazartesi yüzde 4.69 değer kaybden borsa, salı günü, DSP’den istifalar ve Meclis’in toplanmasına yönelik çabaların ön plana çıktığı gündeme bağlı bir seyir izlendi. 
     Hazine ihalesinin başarılı olmasına rağmen, piyasa siyasi belirsizlik nedeniyle 9,000 direncini kırmada zorlandı ve hisse senetleri yüzde 1.84 değer kaybetti. 
     Çarşamba günü ise 9,000 puan seviyesini zorlayan borsa son dakika alımlarıyla günü 1.93’lik artışla kapattı. Perşembe günü piyasalar, DSP’deki istifalar, yeni oluşum haberleri ve Devlet Bakanı Kemal Derviş’in istifa edeceği yönündeki söylentilere endekslenmesine karşın yükseliş yüzde 0.83 oldu. 
     Cuma günü DSP’deki istifalar, yeni oluşum haberleri ve İsmail Cem’in basın toplantısı, piyasaların yönünü belirledi. Endeksin artışı yüzde 5.66 oldu. 
     
Yatırım aracı Haftalık getiri Yüzde Dolar 3.53 Euro 4.76 Borsa 1.59 Külçe altın 4.32 Cumhuriyet 3.64 Yatırım fonu 0.73 Bono 0.61- 1.19 Mevduat faizi 0.75 Repo 0.78      
     
Hazine bu hafta rahat      Yüklü geri ödemelerini finanse etmek için düzenlediği ihalelerdeki borçlanma maliyeti, son günlerde derinleşen siyasi bunalım yüzünden giderek ağırlaşan Hazine, siyasetteki belirsizliğin devam etmesi beklenen önümüzdeki haftaya itfalar açısından rahat giriyor. Hazine’nin önümüzdeki hafta vadesi gelen eski borçlanmaları, dolayısıyla yapması gereken yalnızca 26.2 trilyon liralık geri ödemesi bulunuyor. 
     



 EKONOMİ 





















</TEXT>
</DOC>
