<DOC>
<DOCNO> 96514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/yazar/pulur.html </URL>
<DATE> 2002/07/18/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bağımsızlık masalı ve uykusu kaçanlar... 
</HEADLINE>
<TEXT>

     YALVAR, yakar, el, avuç açıp dışarıdan aldığın borçlarla ancak, eski borçlarının taksitlerini ödeyebileceksin, üstelik yetmeyecek, topladığın ya da toplayabildiğin, vergiyle ancak borçlarının faizini vereceksin, sonra bayramlarda, seyranlarda "bağımsızlık marşları" söyleyip "bağımsız Türkiye " diye aklınca kendini aldatacaksın... 
     
     YABANCI bir düşünürün - Voltaire olabilir - bir sözü var 
     "İnsanların bir bölümünü, belirli bir süre aldatabilirsiniz, insanların bir bölümünü sonsuza kadar aldatabilirsiniz, ama bütün insanları sonsuza kadar aldatamazsınız." 
     
     BAŞBAKAN Ecevit’in, Derya Sazak’ın sorusuna verdiği cevap o kadar açık ki 
     Derya Sazak, Başbakan’a "MHP, Kemal Derviş’in istifasının kabulünde ısrar ederse, ya da azledelim, derse, siz o zaman çekilir misiniz " diye soruyor, Türkiye Cumhuriyeti’nin Başbakanı "tazallum - i hal" içinde yani sızlanarak, yakınarak, cevap veriyor 
     "Tabii bu mecburi durum olur. IMF ve Dünya Bankası’yla çok hassas ilişkilerimiz var. Bunları eksiksiz, sarsıntısız sürdürmemiz gerekir." 
     
     BUYRUN size "bağımsız Türkiye" tablosu... 
     "Kemal Derviş giderse, ya da azledilirse IMF ile ya da Dünya Bankası ile ilişkilerimizi eksiksiz, sarsıntısız sürdüremeyiz, ben de giderim." 
     Bunu söyleyenin Ecevit olması da önemli değil, önemli olan Türkiye Cumhuriyeti Başbakanı’nın bu itirafıyla "bağımsızlığın" ne hale düştüğüdür. 
     Bir atasözü vardır, "parayı veren düdüğü çalar", derler. 
     Tam bu atasözüne uygun bir durum... 
     Onlar kavalı çalacak, bizler de kuzu kuzu dinleyeceğiz. Kavalın sesinin uzaktan mı, yakından mı hoş geldiğini Irak harekatında göreceğiz. 
     Hükümet istifa edecekmiş, yeni oluşum kuruluyormuş, seçim şu tarihte yapılacakmış... 
     Bunların hepsi boş laf, bir gerçek var, o da bu hükümetin dördüncü ortağının Kemal Derviş oluşudur, IMF ve Dünya Bankası destekli... 
     
     HANİ bir hikaye vardır adamın uykusu tutmamış, yatakta dönüp duruyor, kalkıp sigara içiyor, karısı merak etmiş 
     "Nedir ne oluyor " 
     Adam içini çekmiş 
     "Ahmet’e borcum var, yarın ödemem gerek, para yok " 
     Kadın kalkmış, pencereyi açmış, Ahmet karşı komşu 
     "Ahmet Bey, Ahmet Bey " 
     Ahmet Bey uyku sersemi pencereyi açmış 
     "Ne var ne oldu " 
     "Hani bizim beyin, sana yarın ödemesi gereken borcu vardı ya Onu ödemeyecek " 
     Kadın, pencereyi kapatıp kocasına dönmüş 
     "Şimdi sen yat, uyu, onun uykusu kaçtı " 
     
     DEVLET Bahçeli hikayedeki kadın gibi kestirip attı 
     "İdamın kalkmasını mı istiyorsunuz, buyrun kaldırın Kürtçe yayın ve öğrenim mi istiyorsunuz Buyrun yapın, öğretin Oylarınız yetiyorsa çıkarın, biz de bunu, seçimde halkımıza anlatırız " 
     Bekleyelim bakalım, kayıtsız şartsız Avrupa diyenlerin uykusu mu kaçtı, yoksa kulaklarına kar suyu mu kaçtı 
     Göreceğiz 
     
     







Acele bir seçim... 


Sıcak... Sıcak... Sıcak... 


Çağdaş siyaset..’ 


Baykal’dan Derviş’e "Hükümette kal" 


Baykal’la Derviş görüşmesi neydi .. 


Troyka, demokratlarınbeyaz ihtilali gibi mi 


Besa mı 


Derviş’in çilesi dolmadı 


Sol yenileniyor mu, parçalanıyor mu 


Türkiye ABD’den farklı düşünüyor 


Ekonomik suça, ekonomik ceza mı dediniz 


Bağımsızlık masalı ve uykusu kaçanlar... 


Derviş’in CHP ziyareti 


İhracatçıya euro piyangosu 


Irak’ta ABD tetikçisi olmak’ bizi batırır 


Yeni Oluşum’a sosyal politikayı bırak, üretime bak’ mesajı 


</TEXT>
</DOC>
