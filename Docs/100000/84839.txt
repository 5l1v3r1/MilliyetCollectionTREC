<DOC>
<DOCNO> 84839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/19/guncel/gunz1.html </URL>
<DATE> 2002/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
SATIRBAŞI 
</HEADLINE>
<TEXT>

     Evren Orman yakanı yangına atarım 
     KAYSERİ DHA 

     Yedinci Cumhurbaşkanı Kenan Evren, Erciyes tırmanışı için 150 kişilik grubu Tekir Yaylası’ndan zirveye uğurladı. Ağaç dikim törenine katılan Evren, şöyle konuştu "Birçok orman yangını gördüm. Onlar yanarken, benim de içim yanıyordu. Yakanı görsem, onu da bu yangının içine atardım" dedi. 
     
     Yaşar Kemal’e fahri doktora 
     Bilkent Üniversitesi tarafından yazar Yaşar Kemal’e "Fahri Doktora" unvanı verildi. Türkiye’de yazar ve şairleri onurlandırmanın anlaşılamadığını ifade eden Yaşar Kemal ise, "Bana böyle unvan verilmesi, bir umut ışığı gibi geliyor bana ve beni sevindiriyor" dedi. 
     
     Belçika’da Atatürk Caddesi’ 
     Belçika’da Türklerin yoğun olarak yaşadığı Vise kentine bağlı Cheratte kasabasında bir caddeye "Atatürk" adı verildi. Kasabanın en önemli caddelerinden birine Atatürk adının verilmesi, Belçikalılarla Türkler arasındaki dostluğun simgesi oldu. 
     
     Giresun Emniyet Müdürü’nü oğlu yaktı 
     GİRESUN DHA 

     Oğlu Güvenç Özel’e yurtdışında bulunduğu sırada sürücü kursundan ehliyet aldırdığı belirlenen Giresun Emniyet Müdürü Sebahattin Özel, İçişleri Bakanlığı’nca görevinden alınarak APK uzmanlığına atandı. Derslerde mevcut gösterilen Güvenç Özel’in sürücü sertifikası da iptal edildi. 
     



 GÜNCEL 



















</TEXT>
</DOC>
