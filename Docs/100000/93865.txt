<DOC>
<DOCNO> 93865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/son/sondun10.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Silahlı Kuvvetlere yeni nesil savaş uçağı 
</HEADLINE>
<TEXT>

     Türkiye, ABD önderliğinde geliştirilmekte olan yeni nesil savaş uçağı Müşterek Darbe Uçağı Joint Strike Fighter-JSF projesine katılımını gelecek hafta Washington'da resmen açıklayacak. 
     Savunma Sanayi Müsteşarı Dursun Ali Ercan, Türkiye'nin JSF projesinin sistem geliştirme aşamasına katılımını öngören anlaşmayı, Pentagon'da düzenlenecek törende imzalayacak. Törenin 11 Eylül'de yapılması bekleniyor. 
     ABD'nin Lockheed-Martin şirketinin öncülüğünde geliştirilmekte olan ve artık F-35 olarak da bilinen JSF uçakları, 2010'lu yılların ortalarında Türk Hava Kuvvetleri'nde görevi F-16'lardan devralacak. 
     JSF projesine şimdiye kadar ABD'nin yanı sıra NATO ülkeleri İngiltere, İtalya, Hollanda, Kanada, Norveç ve Danimarka da katılacağını açıkladı. Türkiye, gelecek hafta resmileşecek kararıyla projeye katılacak. 
     2010'dan sonra üretilecek uçağın imalat aşamasına Türk savunma şirketlerinin de katkıda bulunması bekleniyır. 
     Dünyanın en pahalı projesi olan JSF kapsamında 4 bini aşkın F-35'in üretilmesi öngörülüyor. 
     Türkiye projenin sistem geliştirme aşamasına katılmakla uçağı ilk teslim alacak ülkeler arasında bulunacak. 
     





</TEXT>
</DOC>
