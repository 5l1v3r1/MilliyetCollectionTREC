<DOC>
<DOCNO> 94978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/dunya/dun02.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyah olduğumu biliyorum 
</HEADLINE>
<TEXT>

     DIŞ HABERLER SERVİSİ 

     Geçtiğimiz haftasonu yaptığı bir açıklamada, özellikle birlikte çalıştığı ve "geçinemediği" Sony plak şirketi ile Amerikan müzik endüstrisini siyah düşmanlığı yapmakla suçlayan Amerikalı pop yıldızı Michael Jackson, önceki gün de, müzik piyasasının ve basının kendisini gözden düşürmek için komplo kurduğunu iddia etti. 
     Jackson, "Derimin rengini beyazlaştırdığımı söylediler. Kamuoyunu bana karşı kışkırtmak için ellerinden geleni yaptılar. Bu komplodur. Hangi ırktan olduğumu biliyorum. Aynada kendime bakıyorum ve siyah olduğumu biliyorum" dedi. 
     Amerikalı yurttaşlık hakları savunucusu Rahip Al Sharpton’ın plak şirketlerinin uygulamalarını kınamak için New York’ta düzenlediği "müzik zirvesinde" konuşan Michael Jackson, başarısı arttıkça kendisine yönelik saldırıların da arttığını belirterek, "Albümlerimin satış rekorları kırmaya başlamasından sonra bana canavarmışım gibi davrandılar. Eşcinsel olduğumu söylediler ve sübyancıymışım gibi davrandılar" dedi. 
     



 DÜNYA 













</TEXT>
</DOC>
