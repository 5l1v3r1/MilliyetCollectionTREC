<DOC>
<DOCNO> 97663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/yazar/akyol.html </URL>
<DATE> 2002/07/24/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
AKP... 
</HEADLINE>
<TEXT>

     BAŞBAKAN Ecevit’e göre, AKP ve HADEP öyle güçleniyor ki, bir erken seçim "rejim sorununa, hatta rejim sorununun da ötesinde sorunlara" yol açabilir 
     Halbuki Sayın Ecevit, kendisinin de hükümetlerde etkin görevler aldığı geçen 5 yıl içinde irticanın çok gerilediğini defalarca söylemişti Belli ki, Sayın Başbakan 3 Kasım seçimlerinin ertelenmesi amacıyla böyle konuşmuştur. 
     "İrtica tehlikesi" lafı bizde daima alarm’ verici olduğu için konu önemlidir. Meseleye soğukkanlılıkla, bilimsel verilerle bakmak gerekir. 
     Tabii, ilk sorulması gereken soru, beş yıldır 28 Şubat’ın nezaretinde yaşayan Türkiye’de neden AKP’nin ve HADEP’in güçlendiğidir 
     Üstelik "ulusal sol" ile "milliyetçi sağ" iktidarda iken HADEP o kadar güçlenmiş midir 
     HADEP’i başka bir yazımda ele alacağım. 
     
     SOSYAL demokrat eğilimli TÜSES vakfının son araştırmasına göre, AKP büyük farkla öteki partileri geride bırakarak, yüzde 20 ile birinci partidir. 
     AKP’ye oy vereceklerin yüzde 28’i eski Refah - Fazilet tabanından geliyor. Yüzde 72’si ise, daha önce değişik sağ ve sol partilere oy vermiş seçmenlerle, ilk defa oy kullanacak seçmenlerden oluşuyor. 
     AKP en çok MHP’den, sonra da ANAP, DYP ve DSP’den oy çekiyormuş. 
     Bunlar irticacı’ mı 
     Kaldı ki, TÜSES’e göre, geleneksel İslami’ kesimde de büyük değişim var. Bu kesimde "şeriat" isteyenlerin oranı 1996’da yüzde 63 iken, Erbakan’ın popülist sloganlarının boşluğu görülmeye başlandıktan sonra, zaman içinde gerilemiştir AKP tabanında yüzde 22’ye inmiştir. 
     Zekat, oruç, namaz ve fakirlere yardım gibi ibadetler de "şeriat" olduğu için, soru "şeriat" diye değil de "dine dayalı devlet" diye sorulsaydı bu oran çok daha düşük çıkardı. 
     TESEV’in 1997’deki araştırmasında bile, "din devleti" isteyenlerin oranı yüzde 5’in altına düşüyordu. 
     
     AKP kurucuları az tecrübe yaşamadılar. Dini bir otorite gibi itaat edilen Erbakan’a karşı çıkmaları bile önemli bir göstergedir. 
     Şehirleşme, piyasa ekonomisi, kitle toplumunun oluşması ve Avrupa Birliği gibi etkenler sebebiyle, İslami çevrelerde yaşanmakta olan genel liberalleşme eğiliminin yanında, AKP kurucularının yaşadığı tecrübeler de onların eski ideolojik dar kalıpları sorgulamalarını sağlamıştır. 
     İşte AKP’nin muhalefeti rakidal değil, ılımlıdır. Hükümetin getirdiği bir kısım tasarılar, Medeni Kanun dahil, onların desteğiyle yasalaşmadı mı 
     AKP Türkiye’yi AB üyesi yaparak mı şeriat devleti kuracak 
     AKP’yi liyakat bakımından, kadro bakımından, katılmadığımız görüşleri bakımından eleştirmek mümkün... Ama bu partiyi "irtica partisi" saymak, sosyolojik gerçeklere aykırıdır. 
     Asıl üzerinde düşünülmesi gereken konu, iktidar partilerinden ve DYP’den kopan oylarla yeni seçmenlerin neden önemli oranda AKP’ye gittiğidir. 
     Neden DYP ile CHP’nin bu oylar için çekim merkezi olamadığıdır. 
     YTP’nin bir çekim merkezi olup olamayacağıdır. 
     Nihayet, asıl düşünmemiz gereken "yöneten demokrasi"yi nasıl kuracağımızdır 
     
     







AKP... 


Curcuna 


MHP istedikçe seçime kadar... 


Artık heyecan vermeyen konular 


Sanıklar .. Ayağa kalkın 


Askerlikle ilgili konular 


Hoş geldin YTP 


Krizle gelen fırsat. Ama .. 


Türk gençleri vize peşinde 


Zonguldak ve Ecevit’ 


"Kim bu şair " 


Pamukbank kaça satılır 


Megafon şovenizmi 


Sanayici ürettikçe sermayeden yedi 


</TEXT>
</DOC>
