<DOC>
<DOCNO> 89001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/son/sondun34.html </URL>
<DATE> 2002/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Paul McCartney yarın ikinci kez evleniyor 
</HEADLINE>
<TEXT>

     Efsane İngiliz pop müzik grubu Beatles'ın beste beyni Paul McCartney, 30 yıllık eşi Linda Eastman'ı 4 yıl önce kaybettikten sonra yarın İrlanda'da ikinci evliliğine hazır. 
     Üç çocuğunun annesi Linda'yı Nisan 1998'de meme kanserinden kaybeden McCartney, Beatles 31 yıl önce dağıldıktan sonra Linda ile Wings grubunu kurmuş, eşi klavyede özgün iyi bestelere imza atmayı sürdürmüştü. 
     
     İLK DÜĞÜN GÜNÜ 

     1943 doğumlu McCartney, 1969'da Linda'yla evlenirken ona deli gibi 
     hayran genç kızların kalbini burkmuştu. Ama onun ideal evliliği burukluğu geride bıraktı. Paul, Linda ile sade bir nikahla Londra'da evlenirken, sağdıcı Liverpool treninin 1 saat rötar yapması yüzünden düğüne vaktinde yetişememiş, ''alyans almayı unutan'' Paul de tatil günü bir kuyumcuyu yalvar yakar açtırmak zorunda kalmıştı. Paul McCartney, yarın İrlanda'da göl kenarındaki şatoda 34 yaşındaki eski manken, hayır kurumu çalışanı Heather Mills ile evlenecek. 22 yıl önce ölen John Lennon ile geçen yıl Kasım sonunda ölen George Harrison hayatta olmadıkları için, eski arkadaşları onuruna Beatles üyesi olarak sadece baterist Ringo Starr yarınki düğünde hazır bulunacak. Ringo, Paul ve Heather için şiir okuyacak. Heather, 1999'da polis motosikletinin çarpması sonucu bir bacağını yitirmişti. Linda'nın ilk evliliğinden tek çocuğu olan kızı, Heather'ın adaşı. Paul, Linda'nın hatırası üç evladıyla onur duyuyor Giyim desinatörü Stella, fotoğrafçı Mary ve babasının izindeki müzisyen James. McCartney, Linda'nın ilk evliliğinden çocuğu Heather'ı da evlat edindi. Paul McCartney, Linda'dan sonra evliliğini, bir rastlantının getirdiği aşkını, ''Heather, Linda gibi bir insan'' diye açıklıyor. McCartney, ''Ne zamana değin beste yapmayı sürdüreceksiniz '' sorusunu söyle yanıtlamıştı ''Ölene kadar...'' 
     





</TEXT>
</DOC>
