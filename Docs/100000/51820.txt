<DOC>
<DOCNO> 51820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/spor/spo07.html </URL>
<DATE> 2001/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
NEFES NEFESE 
</HEADLINE>
<TEXT>

23. Uluslararası Avrasya Maratonu müthiş bir finişle sona erdi, Etyopyalı Biedasou saniye farkıyla zirveye çıktı. Bayanlarda Mehtap Sızmaz 2. oldu 
     23. Uluslararası Avrasya Maratonu, müthiş mücadele yaşanan finişi dışında katılım ve organizasyon olarak sönük geçti. Bu yıl İstanbul Büyükşehir Belediyesi yerine GSGM, Atletizm Federasyonu ve İstanbul Valiliği tarafından organize edilen maratona 296, 15 kilometre koşusuna 445 atlet katılırken, Taksim’de sona eren 8 kilometrelik halk koşusunu ise, çoğu öğrenci, yaklaşık 2 bin kişi tamamladı. 42 ülkeden 60 yabancı atlet de yarışta boy gösterdi. 
     MARATONUN İnönü Stadı’ndaki finişi, adeta sprint yarışını andırdı. Etyopyalı Turbe Biedasou son metrelerdeki atağıyla, Yugoslav Sreten Ninkoviç’i finiş sırasında geçerek, 2 18.21’lik dereceyle birinci oldu. Ninkoviç ise bir saniye geride ikincilikte kaldı. Faslı Muhammed 2 18.35 üçüncü oldu. Bayanlarda 2 38.21 ile zirveye çıkan Ukraynalı Ludmila Puskina’yı, 2 39.13 ile Mehtap Sızmaz izledi, Bulgar Milka Mihailova 2 40.39’luk dereceyle üçüncülüğü aldı. 
     
     NOTLAR... 
     BAYANLARDA ikinciliği elde eden Mehtap Sızmaz, aynı zamanda Türkiye ve Balkan şampiyonluğunu da kazandı. Maratonda Lale Öztürk 6., Serap Aktaş da 8.’liği elde etti. 
     MARATONDA altıncılığı elde etmesine rağmen, Milli Takım’a alınmadığı için Balkan üçüncülüğünü, 7. olan Cihangir Demirel’e kaptıran Zeki Öztürk federasyonu eleştirdi. Başkan Mehmet Yurdadön ise Öztürk’ün son durumu bilinmediği için takıma girmediğini söyledi. 
     YARIŞTA erkekler ve bayanlarda ilk sırayı alan atletler 5 bin dolar ödül kazandı. İkinciler 2 bin 500, üçüncüler ise bin dolar aldı. Balkan Şampiyonası’nda ilk üçe girenler bin, 500 ve 250 dolar elde etti. 
     HALK Koşusu’na Bakan Fikret Ünlü de katıldı. Vali Erol Çakır, GSG Müdürü Kemal Mutlu, Büyükşehir Belediye Başkanı Ali Müfit Gürtuna ve Emniyet Müdürü Hasan Özdemir de koşuda yer aldı. 
     



 SPOR 






















</TEXT>
</DOC>
