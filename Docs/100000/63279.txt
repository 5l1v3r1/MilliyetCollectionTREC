<DOC>
<DOCNO> 63279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/20/son/sonspo01.html </URL>
<DATE> 2002/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Efsanevi Brezilyalı futbolcu Vava öldü 
</HEADLINE>
<TEXT>

     Brezilya Milli Futbol Takımı'nın unutulmaz yıldızlarından Vava adıyla bilinen Edvaldo Isidio Neto, 67 yaşında öldü. 
     1958 ve 1962'de Dünya Kupası'nı kazanan Brezilya milli takımının 
     forvetleri arasında yer alan Vava'nın kalp yetmezliği nedeniyle Rio De Janeiro'da hayatını kaybettiği bildirildi. Sağlık durumu iki yıl önce ağırlaşan Vava, beyin kanaması geçirmesinin ardından tekerlekli sandalyeye mahkum olmuştu. Vava'nın ölümünün ardından Brezilyalı futbol yorumcularının ortak açıklamasında, ''Dünya futbolu en büyük oyuncularından birini kaybetti'' denildi. 12 Kasım 1934'te Brezilya'nın Recife kentinde doğan Vava, Recife, Vasco de Gama, Atletico Madrid ve Palmeiras takımlarında oynadı. Vava, Brezilya milli takımından arkadaşı Pele ve Batı Almanya milli takımı oyuncusu Paul Breitner ile birlikte, iki Dünya Kupası final maçında da gol atan üç oyuncudan biriydi. 1958'de İsveç'te yapılan dünya kupasında, finalde İsveç ile oynadıkları maçta 2 gol atan Vava, 1962'de Şili'deki dünya kupası finalinde de Çekoslavakya'ya 1 gol atmıştı. 
     






</TEXT>
</DOC>
