<DOC>
<DOCNO> 97372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/son/sontur31.html </URL>
<DATE> 2002/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Damat kayınpedini bıçakladı... 
</HEADLINE>
<TEXT>

     Aydın'ın Kuyucak İlçesi'nde meydana gelen olayda kayınpeder, tartıştığı damadı tarafından bıçaklandı. Ağır yaralı kayınpeder ameliyata alındı. 
     Alınan bilgiye göre, işsiz olan damat Hasan İşbilir, Kurtuluş Mahallesi'nde ikamet eden kayınpederi Ali Taştan'dan 61 para istemek üzere evine gitti. Bir süre sonra çıkan tartışma kavgaya dönüştü. 
     Hasan İşbilir, yanında taşıdığı bıçakla Ali Taştan'ı karnından iki kez bıçaklayarak kayıplara karıştı. Evinde kanlar içinde yatan Ali Taştan komşuları tarafından Nazilli SSK Hastanesi'ne kaldırılarak ameliyata alındı. 
     Damat Hasan İşbilir, güvenlik güçlerince yakalanarak gözaltına alınırken olayla ilgili soruşturmanın sürdürüldüğü bildirildi. 
     





</TEXT>
</DOC>
