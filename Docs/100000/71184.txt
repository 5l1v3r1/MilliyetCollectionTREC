<DOC>
<DOCNO> 71184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/06/son/sontur25.html </URL>
<DATE> 2002/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP'li milletvekillerinden "küme düşme olmasın" yasası 
</HEADLINE>
<TEXT>

     MHP Antalya Milletvekili Nesrin Ünal ile Aydın Milletvekili Bekir Ongun, futbolda bu yıl için küme düşmeyi kaldıran yasa teklifi verdi. 
     Futbol Federasyonu Kuruluş ve Görevleri Hakkında Kanuna Geçici Madde Eklenmesini öngören teklif, 2001-2002 sezonuna mahsus olmak üzere birinci süper lig, ikinci lig A ve B kategorileri ile üçüncü ligde oynayan katımların küme düşmemesi hükmünü içeriyor. 
     Teklifin gerekçesinde, son günlerde yoğunlaşan futboldaki şike iddialarına işaret edildi. Para, kadın ve benzeri menfaatler karşılığında hakemlerin satın alındığı ve maç sonuçlarının ayarlandığı iddialarının Futbol Federasyonu başta olmak üzere futbolla ilgili olan herkesi kulüpleri, hakemleri töhmet altında bıraktığı anlatılan gerekçede, şu görüşlere yer verildi 
     ''Tüm bu iddialar karşısında küme düşecek olan takımlar haksızlığa uğramış olacaklardır. Bu nedenle sadece bu seneye yönelik olmak üzere bir defaya mahsus takımların küme düşmemelerinin sağlanması hakkaniyetli olacaktır. Bu durum kamuoyumuzu ve spor camiamızı rahatlatacaktır.'' 
     






</TEXT>
</DOC>
