<DOC>
<DOCNO> 89371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/yasam/yas04.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
En kibar soygun 
</HEADLINE>
<TEXT>

Bir bankadan silah zoruyla 12 milyar lira alıp personele Çok hızlısınız’ diye teşekkür eden soyguncu, güvenlik kameralarına böyle yakalandı 
     ELVAN EZBER İstanbul 

     Fatih’te beş gün önce yaşanan soygun, güvenlik kameralarınca saniye saniye görüntülendi. 
     Şehremini Başvekil Caddesi’nde bulunan banka şubesine geçen cuma günü saat 16.00 sıralarında, elinde poşet olan kimliği belirsiz bir kişi geldi. Banka güvenlik görevlisinin binanın önünde bulunmasını fırsat bilen şahıs, vezne önünde bir müşterinin işinin bitmesini bekledi. Saat 16.14 sıralarında sırası gelince de vezneye yaklaşıp poşetinden silahını çıkardı. Sol eline aldığı tabancayı çalışanlara doğrultan soyguncu, kısa sürede ön kasada bulunan 10 milyar lirayı poşetine doldurdu. Arkadaki çalışanlara seslenip daha çok para isteyen soyguncu, hızla getirilen 2 milyar lirayı da aldı. 
     
     Tanıyan 155’i arasın 
     Banka personeline Bravo Gerçekten çok hızlısınız. Hepinize teşekkür ediyorum’ diyen soyguncu, ardından kapıdan çıkarak kalabalığa karıştı. Polis, 1.70 - 1.75 boylarında, 70 - 75 kg ağırlığında olan soyguncunun top sakal bıraktığını, saçlarını Amerikan’ stili kestirdiğini belirledi. Düzgün şiveli ve kibar konuşan soyguncuyu tanıyan ya da görenlerin 155 Polis İmdat’ı aramaları istendi. 
     



 YAŞAM 















</TEXT>
</DOC>
