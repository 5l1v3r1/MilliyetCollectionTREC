<DOC>
<DOCNO> 82165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/05/siyaset/siy02.html </URL>
<DATE> 2002/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçim’ santralı 
</HEADLINE>
<TEXT>

İzmir Kemalpaşa’ya bağlı Armutlu beldesi,12 Mayıs’ta yapılacak belediye meclisi seçimi öncesinde telefon santralına kavuştu 
     HANZADE ÜNUZ İzmir DHA 

     Son haftalarda politikacı akınına uğrayan İzmir’in Kemalpaşa ilçesine bağlı Armutlu beldesi, 12 Mayıs’ta yapılacak belediye meclis üyeleri seçimi sayesinde yıllardan bu yana beklenen otomatik telefon santraline kavuştu. 
     Armutlulular, yıllardan bu yana bekledikleri otomatik telefon santraline 12 Mayıs seçimlerinden 1 hafta önce kavuştu. Santralin açılışını yapan Ulaştırma Bakanı Oktay Vural, Armutlu’daki santrali tüm beldelere götürmek istediklerini belirterek, 2 bin 928 hat kapasiteli sayısal teknolojili santralin toplam 546 milyar 678 milyon liraya mal olduğunu söyledi. Otomatik santralle birlikte Armutlu’da kesintisiz internet hizmeti de verileceğini vurgulayan Vural, "Hizmetleri yeterli görmüyoruz, 2001 yılında 1.6 katrilyon lira k r eden Türk Telekom yeniden yapılanarak daha iyi hizmet verecek" dedi. 
     Vural, Armutlu’nun seçimler öncesi yıldızının parladığının hatırlatılması üzerine, "Ben daha önce de sık geliyordum, seçimlerle ilgisi yok. Haftaya yine geleceğim" diye konuştu. 
     



 SİYASET 












</TEXT>
</DOC>
