<DOC>
<DOCNO> 84921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/19/son/sonspo14.html </URL>
<DATE> 2002/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor, Preko ile 3 yıllık anlaşma imzaladı 
</HEADLINE>
<TEXT>

     Gaziantepspor'da, dış transferde Yimpaş Yozgasporlu Preko Yaw ile 3 yıllık mukavele imzalandı. 
     Kulüp başkanı Celal Doğan, 3 sezon önce Belçika'nın Anderlecht takımından transfer ettikleri, daha sonra Fenerbahçe'ye verdikleri Gana uyruklu oyuncu Preko ile her konuda anlaştıklarını, bu oyuncunun sözleşmeyi imzaladığını söyledi. 
     Yine Yimpaş Yozgatspor'dan Şevki ve İlhan ile de prensipte anlaştıklarını ifade eden Doğan, ''Defansta bir sorunumuz yok, Tunuslu Baya'nın menajeri ile olan görüşmelerimiz devam ediyor. Orta sahaya iki oyuncu daha alacağız. Samsunspor'dan Mehmet Yılmaz'ı da transfer edebiliriz'' diye konuştu. 
     Teknik direktör konusunda aceleci olmadıklarını, kaliteli, prensipleri olan yabancı bir teknik adamı takımın başına getirmeyi düşündüklerini vurgulayan Doğan, şöyle devam etti 
     ''Yurt dışında teknik adam arayışlarımız devam ediyor. Fransa Milli takımı'nın eski Teknik Direktörü Henry Mıchel, Romanya Milli takımını kısa bir süre çalıştıran George Hagi ve bir dönem İstanbulspor'da görev yapan Saffet Susiç ile temaslarımız oldu. Susiç, bir yıldan beri takım çalıştırmamış, Mıchel ve Hagi konusunda ise henüz bir karara varamadık. Hagi ile yarın bir görüşme daha yapacağım.'' 
     





</TEXT>
</DOC>
