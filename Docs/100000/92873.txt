<DOC>
<DOCNO> 92873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/29/son/sonspo22.html </URL>
<DATE> 2002/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Çekik gözlü dostlardan tüm dünyaya Fair Play dersi 
</HEADLINE>
<TEXT>

     Maç öncesi ve sonrasında tribünlerde yaşanan dostluk görüntüleri uzun yıllar unutulmayacak gibiydi. Tamamının Korelilerce doldurulduğu tribünde dev bir Türkiye bayrağı, Kore bayrağının yanında açıldı. Bütün Koreli taraftarların bir ellerinde Kore bayrağı, bir ellerinde ise Türk bayrakları vardı. Sadece kendi takımlarını değil, Türk milli takımını da alkışladılar. 
     Maçtan sonra da aynı dostluk sürdü. Kaybetmiş olmalarına rağmen Koreli taraftarlar dev Türk bayrağını tekrar açtı. İki takımı da alkışladılar. Futbolcularımız bu dostluk eline karşılık verdi ve ellerinde Kore bayrakları ile tribünlere koştular. İki takım futbolcuları el ele, kol kola tribünleri selamladılar. 
     Bu görüntüler Fair Play'in üst noktaya çıktığı anlardı. Bir çok futbolcumuzun bu içten sevgiden dolayı gözleri doldu. 
     
</TEXT>
</DOC>
