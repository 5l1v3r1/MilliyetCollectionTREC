<DOC>
<DOCNO> 68317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/18/son/sonspo17.html </URL>
<DATE> 2002/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve Galatasaray, Lucescu ile 2 yıl daha... 
</HEADLINE>
<TEXT>

     Galatasaray, teknik direktör Mircea Lucescu ile 2 yıllık sözleşme uzattı. 
     Kulüp futbol şubesi üyesi Abdurrahim Albayrak, Rumen çalıştırıcıyla her konuda anlaştıklarını ve sözleşme imzaladıklarını açıkladı. Lucescu'ya sözleşme imzalattıklarını anlatan Albayrak, kulüp başkanı Mehmet Cansun'un da sözleşmeye imza koyduğunu kaydetti. 
     Albayrak, Lucescu'nun Galatasaray'da çok mutlu olduğunu ve kalmak istediğini ifade ederken, ''Kendisine Avrupa'dan da teklifler olmasına rağmen, o burada kalmak istiyor. İki tarafın da yaptığı fedakarlıklarla Lucescu, Galatasaray'da kaldı. Lucescu, takıma inanıyor ve bu yıl şampiyon olmak istiyor'' diye konuştu. 
     
     Sergen ile de sözleşme 

     Hafta içinde Sergen ile de görüşeceklerini anlatan Albayrak, bu futbolcuyla da sözleşme imzalayacaklarına olan inancını dile getirdi. 
     Albayrak, Sergen ile 2 yıllık anlaşma yapacaklarını söyledi. 
     Hakan Ünsal'ın Blackburn Rovers ile anlaşması durumunda Galatasaray'ın bu transferden 1 milyon 100 bin dolar kazanacağını kaydeden Albayrak, ''Kendisi Avrupa'da futbol oynamak istiyor. Tugay ve Sounnes'in bulunduğu takımda daha rahat olacak'' dedi. 
     






</TEXT>
</DOC>
