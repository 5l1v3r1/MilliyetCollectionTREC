<DOC>
<DOCNO> 88755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/09/ekonomi/eko07.html </URL>
<DATE> 2002/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadıköylü tur şirketleri sezonu şenlikle açtı 
</HEADLINE>
<TEXT>

Tur şirketleri, Bostancı’da açılan Kadıköy Turizm Şenliği’nde yerli turiste tatil paketlerini tanıttı 
     EKONOMİ SERVİSİ 

     Türkiye Seyahat Acentaları Birliği TÜRSAB , İstanbul Ticaret Odası ve Kadıköy Belediyesi’nin desteği ile düzenlenen Kadıköy Turizm Şenliği’nde, yaz sezonuna hazırlık amacıyla yerli turiste tatil olanaklarını tanıttı. 
     Sadece Kadıköy’deki acentelerin katıldığı ve Bostancı sahilinde dün açılışı yapılan şenlikte BanDo Tour, Didim Turizm, Can Tatil, Lion Turizm ve Duru Turizm gibi şirketler, her bütçeye uygun’ tatil paketlerinin tanıtımı yaptılar. Turizm Şenliği’nde acentelerin yanı sıra bazı bankalar ve Milliyet Gazetesi de stand açtı. 
     Daha önce, depremle ilgili konuşmaları rezervasyon iptallerine yol açıyor’ diye Prof. Dr. A. Mete Işıkara’nın maaşına haciz koyduracağını açıklayan TÜRSAB Başkanı Başaran Ulusoy, fuarda da deprem tartışmalarından yakındı. "Türkiye’deki asıl deprem ekonomik depremdir" diyen Ulusoy, "Bilimadamları ne yapılması gerekiyorsa siyasilere bildirsinler. Hergün çıkıp şu olacak bu olacak demesinler. Bu açıklamalar nedeniyle bu İstanbul yüzde 40’la çalışıyor" dedi. 
     



 EKONOMİ 
















</TEXT>
</DOC>
