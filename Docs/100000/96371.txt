<DOC>
<DOCNO> 96371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/son/sonspo18.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor'da yeniden yapılanma çalışmaları 
</HEADLINE>
<TEXT>

     Samsunspor Kulübü Basın Sözcüsü Tahsin Kosif, "Geçmişte herkesle kavga ediyorduk, şimdi ise kucaklıyoruz" dedi. 
     Samsunspor'un stad ve tesisler açısından yeni bir görünüme sahip olacağını ve altyapı kadrosunda değişiklikler yapıldığını belirten Kosif, Vakıfbank'a olan kredi borçlarıyla ilgili görüşmelerin ise sürdürüldüğünü söyledi. 
     Geçmişte yapılan bazı yanlışlıklar nedeniyle bazı kesimlerin kulüpten uzaklaşma noktasına geldiğini de ifade eden Tahsin Kosif, "Çok iyi bir kadro oluşturduk, herkes görevini en iyi şekilde yapıyor. Bu başarılı çalışma ve bize verilecek destekle Samsunspor'u hak ettiği yere ulaştırabiliriz" dedi. 
     Kosif, yeniden yapılanma ile taraftarın da değişmesi gerektiğini belirterek, "Belirlenen kurallara uymayan, Samsunspor'a yakışmayan taraftar stada dahi giremeyecek" diye konuştu. 
     Kosif, yeni yapılacak 850 kişilik VIP trübününün kombine bilet fiyatını da 400 milyon lira olarak belirlendiğini de bildirdi. 
     





</TEXT>
</DOC>
