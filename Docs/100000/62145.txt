<DOC>
<DOCNO> 62145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/spor/spo03.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray tartışılmaz 
</HEADLINE>
<TEXT>

Sarı-Kırmızılı kulübün Başkanı Mehmet Cansun, "Dünya’da 8.’yiz, bizden sonra gelen Türk takımı ise 100’lerde dolaşıyor" dedi 
     CÜNEYT KARAKAYA 

     GALATASARAY Başkanı Mehmet Cansun, öncelikli hedeflerinin ilk üç maçı kazanıp, Şampiyonlar Ligi’ne moralli başlamak olduğunu söyledi. İkinci devrede daha başarılı olacaklarının sinyallerini aldığını belirten Cansun, "Maçlar oynanır lider belli olur. Başka şeyleri tartışmaya gerek yok. Dünya sekizincisiyiz. Ama bizden sonra gelen Türk takımı ise 100’lerde dolaşıyor" diye konuştu. 
     CANSUN, Sergen’in transferine de değinip, "Boş laflar ediliyor. İsteyen istediği kadar konuşsun. Sezon sonunda herkes ne olacağını görecek" yorumunu yaptı. Özhan Canaydın’ın toplantısına gitmeleri için yönetimdeki arkadaşlarına kendisinin izin verdiği kaydeden Başkan Cansun, "Şubatta tamamlayacağım projelerle planlarımızın yüzde yüzünü gerçekleştirmiş oluruz" dedi. 
     
Vitor’a son şans      Sarı - Kırmızılı ekip, Kocelispor maçının hazırlıklarını dün de sürdürdü. Brezilyalı Vitor’un bir süre daha deneneceği bildirilirken, beğenilmeyen Capitao gönderildi. 
     
Lucescu’ya müthiş suçlama      BÜNYAMİN OSMAN 

     ROMANYA’DA dolandırıcılık gerekçesiyle hapse giren, geçtiğimiz günlerde de beraat eden Dinamo Bükreş’in eski başkanı Vasile Ianul, Galatasaray’ın hocası Lucescu’yu ağır dille suçladı. Eski futbolcu Cornel Dinu ile Lucescu’yu hedef alan Ianul, "İkisi de insanlıktan yoksun. Kariyerlerinden şüphem var. Esas şikecilerin kralı Lucescu’dur. Rumen futbolunda şikenin öncülüğünü yapmıştır" dedi. Lucescu ise, "Ona Tanrı’nın verdiği ceza yeterli" diye konuştu. 
     



 SPOR 




















</TEXT>
</DOC>
