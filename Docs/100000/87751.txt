<DOC>
<DOCNO> 87751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/dunya/dun02.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Le Pen bize işkence yaptı’ 
</HEADLINE>
<TEXT>

     DIŞ HABERLER SERVİSİ 

     Fransa’da aşırı sağcı Ulusal Cephe FN lideri Jean Marie Le Pen’in genç bir teğmenken Cezayir bağımsızlık savaşı sırasında direnişçilere işkence yaptığı bizzat işkence görenlerin ifadeleriyle doğrulandı. 
     Le Monde gazetesine göre, 1957 yılında Cezayir’in başkenti Cezayir’de 2 Şubat’ı 3 Şubat’a bağlayan gece, Le Pen ve komutasındaki askerler Cezayirli direnişçilere işkence yaptı. 
     İşkence kurbanlarından 64 yaşındaki Abdülkadir Ammur, Le Pen ve 20 askerin evlerine gelerek kendisiyle birlikte 3 kişiyi soyup vücutlarına elektrik verdiklerini anlattı. Le Pen’in ağızlarına huni geçirdiğini ve lağım suyu içirdiğini söyleyen Ammur "Askerler lağım sularını bana içirirken Le Pen karnımın üzerine oturup devam edin, durmayın’ diye bağırdı. Sesi hala kulaklarımda" dedi. 
     Ammur sorgulananlardan birinin karısının da Fransız askerleri tarafından tecavüze uğradığını söyledi. 
     



 DÜNYA 











</TEXT>
</DOC>
