<DOC>
<DOCNO> 50712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/son/sondun23.html </URL>
<DATE> 2001/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban " ABD ile savaş uzun sürecek" 
</HEADLINE>
<TEXT>

     Afganistan'daki Taliban yönetiminin sözcüsü ve Eğitim Bakanı Emir Han Muttaki, ABD'nin Afganistan'daki savaşının uzun süreceğini ve Amerikan güçlerinin, savaşı havadan karaya taşıdıklarında yenilgiye uğrayacaklarını söyledi. 
     Muttaki, basın toplantısında yaptığı açıklamada, uzun bir savaşa hazırlandıklarını belirtti. 
     ''Dünyanın güçlü olarak gösterdiği ABD'nin fiyaskoyla karşılaşacağını'' söyleyen Muttaki, Washington'ın, ''savaşçı'' siyasetini gözden geçirmek için hala zamanı olduğunu kaydetti. 
     ''Bunun yapılmaması halinde Afganistan ve Amerikan halkının bu savaşın alevleri içinde yanacağını'' ifade eden Muttaki, ABD önderliğindeki birliklerin, bir kara savaşında yenilgiye uğrayacaklarını söyledi. 
     Muttaki, ''Eğer güçleri varsa ve sakin bir hayata alışık değillerse niçin yüz yüze savaşmıyorlar '' diye konuştu. 
     Emir Han Muttaki ayrıca, Kuzey İttifakı'nın Mezar-ı Şerif bölgesine yönelik saldırısını geri püskürttüklerini ifade etti. 
     






</TEXT>
</DOC>
