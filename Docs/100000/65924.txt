<DOC>
<DOCNO> 65924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/ekonomi/aeko.html </URL>
<DATE> 2002/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
9 milyar dolar hemen 
</HEADLINE>
<TEXT>

16 milyar dolarlık yeni stand - by anlaşmasını onaylayan IMF, Bu karar Türkiye’nin IMF’den hemen 9 milyar dolar çekebilmesine imk n tanıyacak’ açıklamasında bulundu 
     YASEMİN ÇONGAR Washington 

     Uluslararası Para Fonu’nun IMF İcra Direktörleri Kurulu, Türkiye’nin yeni stand - by anlaşmasını onaylandı. 
     IMF’nin açıklamasında, 2002 - 2004 dönemini kapsayan, 16 milyar tutarındaki stand - by anlaşmasını onayladığını belirtilerek, "Bu karar Türkiye’nin IMF’den hemen 9 milyar dolar çekebilmesine imk n tanıyacak" denildi. 
     
     Hem övgü, hem uyarı 
     IMF Başkanı Horst Köhler de yaptığı açıklamada, Türkiye’nin son dönemdeki iktisadi performansını överken, yeni dönemde kamu istihdamının kısılması, anti - enflasyonist politikalarda disiplin ve kamu bankalarının yeniden yapılandırılmasının tamamlanması uyarısında bulundu. Köhler, yeni stand - by kararını "Türkiye’nin cesur ve kapsamlı bir ekonomik programı uygulamasındaki başarının, uluslararası topluluk tarafından da kabul edilmesi" olarak değerlendirdi. 
     Türkiye’nin son dönemde "etkileyici" bir ilerleme kaydettiğini ve Türk yetkililerin, ülkenin mali durumunun iyileştirilmesi için gereken her şeyi yapmaya kararlı olduklarını vurgulayan Köhler, "IMF, Türkiye’nin gerçek anlamıyla sahiplendiği bu programı desteklemeyi sürdürecektir" dedi. Köhler, "Türkiye’nin iktisadi koşullarının kalıcı biçimde iyileştirilmesi, reform gündeminin hiç aksamadan uygulanması konusunda yetkililerin kesin kararlılığını gerektirmektedir" diye konuştu. Kamunun borç yükünün azaltılmasının, orta vadede yüksek miktarda faiz dışı fazla sağlanmasını gerektireceğini hatırlatan Köhler, "Kamu istihdamında yapılması planlanan azaltmanın anahtar olacağını" söyledi. 
     
     En çok para alan ülke olduk 
     IMF’nin dün onayladığı niyet mektubunda da yeni programın ekonominin şoklara karşı dayanıklılığını artıracağı kaydedilerek, "Bunun için dalgalı döviz kuruna devam edilecek, enflasyon hedeflemesine geçilecek, banka yeniden yapılandırmalarına hız verilecek, sağlıklı bir kamu borç pozisyonu sağlanacak ve program, Türkiye’nin büyüme potansiyelini artırmaya yönelik temel yapısal refomlar içerecek. Bu amaçları gerçekleştirmek, Türkiye’nin AB üyeliği hedefine yaklaşmasına da yardım edecek" denildi. 
     2002’de uluslararası tahvil ihraçlarının 2.5 milyar dolar olacağı kaydedilerek, "Fon’dan sağlanacak 7 milyar dolar da dış destek amaçlı olarak kullanılacak" ifadesine yer verildi. IMF’nin 12 milyar doları yeni, 4 milyar doları önceki programdan kalan 16 milyar dolarlık kaynağı ile Türkiye’nin 2000’den itibaren kullandığı IMF kaynağı miktarı 31 milyar doları bulacak. Böylece Türkiye IMF’den en çok faydalanan ülke oldu. 
     
Bunalım bitti sıra istihdamda’      SEMA EMİROĞLU New York 

     Devlet Bakanı Kemal Derviş, IMF’nin yeni stand - by anlaşmasını onaylamasının ardından yaptığı açıklamada "Türkiye yoğun bakımdan çıktı. Yeni bir döneme giriyoruz" dedi. 
     Derviş, Türkiye’nin stratejik açıdan çok iyi bir konumda olduğunu, aldığı kredileri hak ettiğini, geçirdiği ekonomik şokun sona erdiğini ve 2002’nin 2001’e oranla çok daha iyi göründüğünü söyledi. 
     Amerikan - Türk Derneği’nce düzenlenen yemekli toplantıdan sonra gazetecilere açıklamada bulunan Derviş, şunları söyledi "Bunalımın en ağır kısmını geride bıraktık. Ancak tabii sorunlar bitmiş değil. Özellikle büyümeye yeni yeni geçiyoruz. İstihdam yaratmamız lazım. Türkiye’nin en önemli sorunu genç nüfus için istihdam yaratmaktır. Bunun için de çok daha hızlı büyümesi lazım Türkiye’nin. Bu sadece bir başlangıç." 
     Derviş yemekte yaptığı konuşmada da 15 yıldır devam eden yüksek enflasyon beklentisinin ortadan kaldıracağını kaydederek "Türkiye’nin ana amacının AB’ye tam üyelik olduğunu" tekrarladı. Derviş, ’Bu açıdan önümüzdeki iki - üç yıl hayati önem taşıyor" dedi. 
     
Milliyet niyet mektubunu 1 ay evvel ele geçirip yayımlamıştı      HARUN GÜREK Ankara 

     Yeni ekonomik program kapsamında verilen ve IMF’nin dün onayladığı niyet mektubunun tamamı Milliyet’te 31 Aralık’ta yayınlamıştı. Niyet mektubuyla, memur ve işçilere enflasyon hedefi kadar zam verilmesi öngörüldü. 2002’de enf1asyonun TÜFE yüzde 35’e, 2003’te yüzde 20’ye, 2004’te yüzde 12’ye indirileceği, ekonominin 2002’de yüzde 3, 2003’te yüzde 5, 2004’te de yüzde 5 büyüyeceği belirtilen niyet mektubundaki tahhütler şöyle 

</TEXT>
</DOC>
