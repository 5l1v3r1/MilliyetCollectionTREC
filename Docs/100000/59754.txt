<DOC>
<DOCNO> 59754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/30/son/sontur11.html </URL>
<DATE> 2001/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğu'da yılbaşı hazırlığı yok... 
</HEADLINE>
<TEXT>

     Yılbaşında olağan hale gelen süslenmiş mağaza vitrinleri, tasarlanan eğlence programları Doğu Anadolu Bölgesi'nin Van, Bitlis ve Hakkari illerinde yok denecek kadar az. 
     İşsizlik ve yoksulluk sorunun büyük boyutlara ulaştığı Doğu Anadolu Bölgesi'nde, yılbaşı piyasalarda bir canlılık yaratmadı. 
     Önceki yıllarda, yılbaşına bir hafta kala vitrinler süslenip çeşitli eğlenceler düzenlenirken, bu yıl hiçbir hareketlilik gözlenmiyor. 
     Hediyelik eşya satıcıları, her yıl en büyük işi yılbaşı ve bayramlarda yaptıklarını ancak, bu yıl hüsrana uğradıklarını söylediler. 
     Esnaf, yılbaşına olan bu ilgisizlikten dolayı vitrinlerini süsleyemediklerini belirterek, şöyle konuştu 
     ''Uzun süreden beridir zaten satışlar durmuştu. Batıdan bölgeye gelenlerde yılbaşı kutlamalarını unutuyor veya unutmak zorunda kalıyor. Bölgenin yerlileri ise yılbaşı kutlanmaz anlayışını taşıyor. Hediyelik eşya satışını bırakmayı düşünüyoruz. İnsanlar krizden dolayı alışveriş yapamıyor. Hediye alımı ise lükse kaçtığı için gereksiz bulunuyor. Zaruri ihtiyaçları karşılayamayan halk hediye almayı gereksiz görüyor.'' 
     






</TEXT>
</DOC>
