<DOC>
<DOCNO> 53100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/19/son/sontur09.html </URL>
<DATE> 2001/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hacize gelen avukatı tabancayla vurdular 
</HEADLINE>
<TEXT>

     Kayseri'den Samsun'a hacize gelen avukat, silahlı saldırı sonucu ayağından yaralandı. 
     Haciz işlemi için Samsun'a gelen Kayseri Barosu avukatlarından Erdal Altıner'e 35 , Atatürk Bulvarı Yıldız Sineması önünde, İzzet Kılıç'ın kullandığı 55 LT 580 plakalı otomobilden tabancayla ateş açıldı. Saldırıda, avukat Erdal Altıner ve beraberindeki Köksal Ocak 19 , ayağından yaralandı. 
     Saldırıyı gerçekleştiren kişiler olay yerinden kaçarken, yaralı avukat Erdal Altıner ve Köksal Ocak, Samsun Devlet Hastanesi'nde tedavi altına alındı. 
     Saldırıya uğrayan avukat Erdal Altıner, verdiği ifadesinde sık sık tehdit telefonları aldığını belirterek, ''Samsun'a haciz işlemini takip etmek üzere geldim. Adliye'den çıktıktan sonra, içinde birkaç kişi bulunan araçtan bize doğru bağırarak ateş edildi. Olaydan sonra cep telefonumu arayarak, Bu kez ayağından vurduk. Bir dahaki sefere kafandan vuracağız diye tehdit edildim'' dedi. 
     Kaçan saldırganların yakalanması için bölgede geniş çaplı operasyonların yapıldığı bildirildi. 
     






</TEXT>
</DOC>
