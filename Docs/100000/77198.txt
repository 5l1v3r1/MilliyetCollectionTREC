<DOC>
<DOCNO> 77198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/08/son/sontur24.html </URL>
<DATE> 2002/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kış Doğu'ya geri geldi... Kar yolları kapattı... 
</HEADLINE>
<TEXT>

     Doğu Anadolu Bölgesi'nde kış geri geldi. Bölgede dün başlayan, bugün de aralıklarla devam eden kar yağışı yüzünden 80 köy yolu yeniden ulaşıma kapandı. 
     Doğu Anadolu Bölgesi'nde kar yağışı nedeniyle Erzurum'da 34, Kars'ta 19, Ardahan'da 23, Ağrı'da ise 4 köy yolu yeniden ulaşıma kapandı. 
     Köy Hizmetleri Erzurum Bölge Müdürü Turgay Şahin, kapalı köy yollarını açmak amacıyla ekiplerin çalışmalarına başladığını belirterek, ancak kar yağışıyla birlikte başlayan tipinin, çalışmaları olumsuz etkilediğini söyledi. 
     Şahin, tipinin gece de devam etmesi halinde kapalı köy yolu sayısının artabileceğini kaydetti. 
     Kar yağışı ve tipi kent merkezlerinde de ulaşımda aksamalara neden oldu yollardaki buzlanmadan çok sayıda maddi hasarlı trafik kazası meydana geldi. 
     Meteoroloji Bölge Müdürlüğü yetkilileri, Akdeniz üzerinden gelen alçak basınca, Sibirya'dan gelen soğuk havanın da eklenmesiyle bölgede kar yağışı görüldüğünü bildirdiler. 
     Kar yağışının yarın da beklendiği bölgede, en düşük hava sıcaklıkları, sıfırın altında olmak üzere Erzurum ve Ardahan'da 8, Kars'ta 6, Ağrı'da 7 derece olarak ölçüldü. 
     






</TEXT>
</DOC>
