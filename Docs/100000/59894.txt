<DOC>
<DOCNO> 59894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/31/son/sontur11.html </URL>
<DATE> 2001/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
En uzun burunlu adam reklam yıldızı oluyor 
</HEADLINE>
<TEXT>

     Rize'de yayın yapan yerel Çay TV tarafından 1998 ve 2000 yılında düzenlenen uluslararası uzun burun yarışmasında birinci olan Artvinli Mehmet Özyürek, reklam yıldızı olmaya hazırlanıyor. 
     8.8 santimetrelik burnuyla Türkiye'nin en uzun burunlu adamı 
     seçilen ve bir süre önce Guinness Rekorlar Kitabı'na giren Mehmet Özyürek, kendisine ''En Uzun Burunlu Adam'' unvanını kazandıran Çay TV'yi ziyaret etti. Özyürek, Türkiye'nin adını tüm dünyada duyurduğu için sevinçli olduğunu ifade ederek, ''Bu yıl ekonomik krizden dolayı yarışma yapılmadı. Yapılsaydı tekrar katılacaktım. Şu ana kadar dünyanın hiçbir yerinden bana rakip çıkmadı'' dedi. Özyürek, geçen hafta bazı kuruluşların, reklamlarında oynaması için kendisine teklifte bulunduklarını da belirterek,''Bunlar arasında bir çay firması da var. Gelen teklifleri değerlendirip, en kısa sürede kararımı vereceğim'' diye konuştu. 
     






</TEXT>
</DOC>
