<DOC>
<DOCNO> 84630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/son/sontur20.html </URL>
<DATE> 2002/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit açıklamasını yazılı gönderdi... 
</HEADLINE>
<TEXT>

     Başbakan Bülent Ecevit, ''Geçici rahatsızlığımın, ekonomimizin geleceğini ve siyasal durumumuzu olumsuz yönde etkilemesi için herhangi bir neden olmadığı anlaşılmıştır'' dedi. 
     Başbakan Ecevit, Başbakanlık Basın Müşaviri Cem Avcı aracılığıyla yazılı bir açıklama yaptı. 
     Ecevit, Avcı tarafından, Başkent Üniversitesi Hastanesi önünde bekleyen gazetecilere dağıtılan açıklamasında şunları kaydetti 
     ''Geçici rahatsızlığımın, ekonomimizin geleceğini ve siyasal durumumuzu olumsuz yönde etkilemesi için herhangi bir neden olmadığı anlaşılmıştır. 
     Bugün Başkent Üniversitesi Hastanesi'nde yapılan yeni ve ayrıntılı incelemeler sonucunda kaygı verici bir durum olmadığı anlaşılmıştır. 
     Aziz vatandaşlarımızın huzur ve güvenlik içinde çalışmalarını dilerim. 
     Ben de yakında çalışmaları daha etkin olarak sürdüreceğim.'' Bu arada, İsrail Başbakanı Ariel Şaron'un, Ecevit'i telefonla arayarak, sıhhatini kazanmasını dilediği ve Ortadoğu Konferansı'nın Türkiye'de yapılmasını öncelikle istediğini söylediği bildirildi. 
     





</TEXT>
</DOC>
