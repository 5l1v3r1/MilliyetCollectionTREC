<DOC>
<DOCNO> 77483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/spor/spo05.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Şenol Güneş aldığı emaneti iyi koruduğunu, 48 yıllık özlemin bittiğini söyledi 
</HEADLINE>
<TEXT>
"BAYRAĞI DÜŞÜRMEDİM" 
A Milli Takım Teknik Direktörü, kendisinden önceki hocaların bu takımda hakkı, federasyonun ise katkısı olduğunu söyledi. Peki o Kendi cevabıyla "En azından geri götürmedim" 
     MEHMET DEMİRKOL 

     Şenol Güneş gülerek "Nasıl sorarsan sor. Bu takımın Dünya Kupası’na gitmesi benim başarımdır demiyeceğim" diyor. Böyle bir cevap beklemiyorum aslında. Soru basit "Bu takıma damganızı vurduğunuza inanıyor musunuz " Oyuncuların başarısından, federasyonun futbol tarihinin en muvaffak yönetimi olduğundan, Fatih Terim’den, Mustafa Denizli’den herkesden bahsetti bu soruyu cevaplarken. Ama kendisinden... Hayır. 
     Güneş’in önceki akşam Dünya Kupası’nı yerinde izleyecek gazeteciler ile medya kuruluşlarının spor müdürlerine verdiği yemekteyiz. Milli takımın kamp programından, gazetecilerin nasıl çalışacağına, organizasyon detaylarından, aday kadroya kadar her konuda bilginin verildiği açıklayıcı yemek. Şenol Güneş’in tüm masrafını cebinden karşıladığı yemek. 
     
Yeni isim yok      En çok merak edilen konudan başlayalım. Şenol Güneş her ne kadar "Kapımız tüm oyunculara açık" diyorsa da, Dünya Kupası’na kadar değil. Bugüne kadar milli formayı sırtına geçirmemiş oyuncular için umut yok gibi. İsim isim sorulanlardan Serhat düşünülmüyor, Tümer defansif yanı zayıf ve bu mevki kalabalık olduğu için uzak. "Üç rakibimiz var. Başka istemiyoruz" şeklindeki demecini açıklarken yapılan gereksiz tartışmalardan bahsettiğini vurguluyor Güneş "Hakan Şükür yarar mı yaramaz mı diye tartışılıyor. Gerek yok ki, Hakan bu takımda olacak" diyor. Özellikle Avrupa’da oynayanların birçoğunda form düşüklüğü ve fiziksel gerileme olduğunu da söylüyor. Ümit Davala bunların başında. Kalede Rüştü ve Ömer’den sonra üçüncü isim için karar vermiş değil "Zafer, Metin, Süleyman ya da başkası olabilir". Anlaşılıyor ki savunmaya ekstradan girebilecek tek isim Ali Eren. Alpay ve Okan’ın durumları iyiye gittiği için sevinçli. Ama Sergen’den yararlanılamayacak. "İnşallah önümüzdeki sene. O büyük bir yetenek" diyor. 
     
Bana şikeyi sormasınlar      Şenol Güneş son dönemde yaptığı açıklamaların yanlış anlaşıldığını da vurguluyor. Gereksiz demeç gündemiyle medyanın meşgul edildiğini söylüyor. "Yabancı gazeteciler gelip bana şikeyi soruyorlar. Ben Dünya Kupası’nı sormalarını istiyorum" Yani zararlı gündem ihraç ediyoruz. Bunun yanında top fevernova konusunda söylediklerinin de çarpıtıldığından şikayetçi. Çok gergin bir görüntü çizdiği konusundaki eleştiriye de "Doğru öyle görüntü veriyor olabilirim. Ama gerçekte öyle değil" diyor, "Gergin değilim. Mutluyum." Peki ya kupada büyük bir başarısızlık olursa görevi bırakacak mı "2004 yılına kadar kontratım var. Kupada hedeflerimiz var. Önce ikinci tur sonra finale kadar hedef büyür. Başarısız olursam bırakmam. Gülerek Tazminat ödemem gerekir, o kadar param yok." 
     
Rakipler      Çin’i Slovenya maçında seyrettiğini, 15 dakikada futbolu bize benzeyen Slovenya’yı presle sinirlendirdiklerini ve oyun disiplinini kaybettirdiklerini belirtiyor Güneş. "Çin zayıftır dersek sonra şaşırırız. Biz çok daha iyi takımız ama küçümsememeliyiz. Kosta Rika ise Çin’den iyi, Brezilya’dan kötü. Teknikler ve iddialılar. Ama yenecek gücümüz var. Tabii onları da küçümsemeden, çalışarak." 
     

</TEXT>
</DOC>
