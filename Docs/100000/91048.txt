<DOC>
<DOCNO> 91048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/son/sontur13.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye ISAF'ın komutasını İngiltere'den devraldı 
</HEADLINE>
<TEXT>

     Türkiye, Afganistan'da görev yapan Uluslararası Güvenlik ve Yardım Kuvveti'nin ISAF komutasını, İngiltere'den törenle devraldı. 
     Komuta devir teslimi için Kabil'deki futbol sahasında düzenlenen törene, Afganistan Devlet Başkanı Hamid Karzai, Birleşmiş Milletler BM Özel Temsilcisi Lahder Brahimi, Devlet Bakanı Şükrü Sina Gürel, Kara Kuvvetleri Komutanlığı Kurmay Başkanı Orgeneral Şener Eruygur ve çok sayıda davetli katıldı. 
     ISAF komutasını, İngiliz Komutanı Tümgeneral John Mccoll'dan devralan Tümgeneral Hilmi Akın Zorlu, ISAF'ın yeni komutanı oldu. 
     Düzenlenen törende, komuta görevini devreden İngiltere'nin bayrağı indirilerek, görevi devralan Türkiye'nin bayrağı İstiklal Marşı eşliğinde göndere çekildi. 
     





</TEXT>
</DOC>
