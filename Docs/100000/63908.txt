<DOC>
<DOCNO> 63908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/24/spor/spo05.html </URL>
<DATE> 2002/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
TEKRARI YOK BUNUN 
</HEADLINE>
<TEXT>

     CEMAL ERSEN 

     MHK Başkanı Bülent Yavuz, Fenerbahçe - İstanbulspor maçının kural hatası gerekçesiyle tekrarının mümkün olmadığını açıkladı. Yavuz, bir maçta kural hatası olup olmadığına MHK’nin karar vereceğini belirterek, "Muhittin Boşat bu pozisyonda kural hatası yapmamıştır. Gözlemci raporu da, benim görüşüm de bu doğrultudadır" dedi. 
     YAVUZ, Boşat’ın yardımcı hakeminin bip uyarısını alıp, ne olduğunu öğrenmek için oyunu durdurduğunu belirtti. Başkan, "Burada futbolcu küfür etmiş olabilir, hakeme cisim isabet etmiş olabilir. Amacı, ne olduğunu öğrenmektir. Sonra, yardımcısından Ümit Özat’ın sahaya izinsiz girdiğini öğrenmiş ve sarı kartını göstermiştir." 
     BAŞKAN, açıklamasını şöyle sürdürdü "Oyunu Ümit’e sarı kart göstermek için durdurmamıştır. Öyle olsaydı, bunca yıllık deneyimli bir hakem oyunu hakem atışıyla başlatır mıydı İyi niyetli davranmış, raporun altına Ümit’e niçin kart gösterdiğini yazmıştır. Gözlemci Hilmi Ok’un raporunda da aynı görüşler yer almıştır." 
     



 SPOR 


























</TEXT>
</DOC>
