<DOC>
<DOCNO> 95638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/14/yasam/yas04.html </URL>
<DATE> 2002/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölmesi yetmedi acı çeksin istedi 
</HEADLINE>
<TEXT>

Tracey Seward adlı İngiliz kadın, 20 yıllık sevgilisini bir aile dostuna, acı çekmesi için yavaş yavaş öldürttü cesedini de yeni sevgilisine parçalattı 
     DIŞ HABERLER SERVİSİ 

     İngiltere, bir kadının azmettirdiği vahşi cinayeti konuşuyor... Tracey Seward adlı 38 yaşındaki kadının, 20 yıl beraber yaşadığı ve 3 çocuk sahibi olduğu 42 yaşındaki sevgilisi Philip Brierley’i bir aile dostuna acı çeksin diye ağır ağır öldürttüğü ortaya çıktı. 
     Kadının, cinayetin işlendiği sırada sevgilisinin acıyla kıvranmasını uzun uzun seyrettiği ve ölümcül kurşunun sıkılmasını bir süre ertelettiği anlaşıldı 
     Mahkeme tutanaklarına göre, geçtiğimiz ay Manchester’de işlenen cinayet şöyle gelişti 20 yıl birlikte oturduğu Brierley’le kıskançlık yüzünden kavga eden Tracey Seward, İsviçre’nin Cenevre kentinde yaşayan 26 yaşındaki Giona Previtali ile internette tanışıp arkadaş oldu. Birkaç kez evi terk edip İsviçre’ye giden Tracey, her defasında geri döndü. Son tartışmalarından sonra sevgilisi Brierley’i öldürmeyi kafasına koyan kadın, bunu uyku ilacıyla denedi ancak başaramadı. 
     
     Tuzak kurdular 
     Bir şirkette güvenlik görevlisi olarak çalışan aile dostları Christopher Cassidy’i, sevgilisini öldürmeye ikna etti. Tabancayı yeni sevgilisi Previtali temin etti. Cinayet günü Tracey, sevgilisini, Cassidy’nin çalıştığı garaja götürdü ve pusuda bekleyen Cassidy arkadan ateş açtı. 
     
     7 parçaya böldüler 
     3 kurşun sonunda Brierley acı içinde kıvranmaya başladı ama ölmedi. Acımasız kadın Cassidy’nin 4’üncü kurşunu sıkmasını engelledi ve yaralı sevgilisinin ölümünü izledi. 
     Brierly’nin cesedi 7 parçaya bölünüp betona gömüldükten sonra yeni sevgili Previtali tarafından bir kanala atıldı 
     



 YAŞAM 



















</TEXT>
</DOC>
