<DOC>
<DOCNO> 97672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/yazar/okur.html </URL>
<DATE> 2002/07/24/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Zonguldak ve Ecevit’ 
</HEADLINE>
<TEXT>

     Tamam, kabul... Siyasette "uzlaşma kültürümüz" yok. Her defasında her şey "yazboz" oluyor. Siyasetçi, "yazboz" oyununu çok seviyor. Dayatma gücü olan bu oyunda üstte kalmayı başarıyor. Demokrasi, "süs bitkisi" gibi vazonun içinde duruyor. Dengeler anbean değişiyor. Arada bir "Crema De La Crema" konuşuyor, koşuşturuyor. Kafalar karıştıkça karışıyor. Ekonomiyi rakam ve sayı olarak görmediklerini söyleyenler hayatın kendisini bir türlü yakalama şansını bulamıyor. İstanbul Sanayi Odası’nın 500 büyük şirket çalışması. Hazine’nin yüklü itfaları ve ihaleleri, dünya borsalarındaki dalgalanmalar, siyasetin ince ayarı karşısında ister istemez havada kalıyor. Piyasa oyuncuları "en kötü olasılık" senaryosuna göre pozisyonunu alıp beklemeye geçiyor. Kötünün kötüsü olasılığı gelen olumlu haberlerin bile anlamını yitiriyor. Sonuçta Türkiye, "erken seçim " tartışmalarıyla gündemini belirliyor. Deniz ve güneşi bir yana bırakıp soluğu Başbakan Bülent Ecevit’i 1970’li yıllarda siyaset sahnesinde "Karaoğlan" diye sunulan ilimiz Zonguldak’a yönelttik. Gerçi Ecevit son seçimlerde milletvekili olarak Zonguldak’ı seçmedi. Ama olsun, siyasetçi fenomeninin hala bir arpa boyu yol almadığı Anadolu sosyolojisi gerçeğini göz ardı etmeyelim istiyoruz. 
     
Kömürün kokusu      Zonguldak, kömürü, çileği, yurtdışında çalışan işçisi ve bölge köylüsünün üretimiyle aslında gelir dağılımı tablosunda farklı özelliği olan bir il. İş ve aş sorun elbette Ama gelir açısından diğer illere göre farklı. O yüzden olacak ki Zonguldak halkı krizden diğer illerden biraz daha az yara almış. Siyaset konuşuyor. DSP’den kopan vekilleriyle ayrı bir parti olan "Yeni Türkiye’yi" izliyor. Bu oluşuma "oy verir misiniz" dediğimizde, Ecevit gerçeğinin altını ısrarla çiziyor. Ve rotasını sosyal demokrat kimlikli CHP’ye çeviriyor. Merak edilen soru "Kemal Derviş CHP’ye gelir mi " biçiminde bize yöneliyor... Ancak Derviş’in "sihirli bir değnek" olmadığı da hemen söyleniveriyor... 
     Zonguldak’ta ilginç olan DSP MHP ve CHP’lilerin zaman zaman bir arada politika konuşmaları, MHP tabanı rahatsız... Liderleri Devlet Bahçeli’nin izlediği stratejinin kamuoyunda beğenilmesi onları mutlu etmiyor. Ocaktan yetişmiş MHP’liler için partinin izlediği strateji tabanı mutlu edecek bir görüntü çizmiyor. Hatta bir MHP’li ilginç bir biçimde "CHP’ye bile oy verebilirim" diyor.Tayyip Erdoğan’ın AK Parti’yi merak ediliyor. Bir zamanlar Karaoğlan sloganlarıyla inleyen Zonguldak, DSP’nin oy kaybettiğini kabul ediyor. Ancak yeni oluşumculara da öyle sıcak kucak açmıyor. CHP’ye karşı duyarlılığını koruyor. AK Partiyi gözlüyor. 
     
     







AKP... 


Curcuna 


MHP istedikçe seçime kadar... 


Artık heyecan vermeyen konular 


Sanıklar .. Ayağa kalkın 


Askerlikle ilgili konular 


Hoş geldin YTP 


Krizle gelen fırsat. Ama .. 


Türk gençleri vize peşinde 


Zonguldak ve Ecevit’ 


"Kim bu şair " 


Pamukbank kaça satılır 


Megafon şovenizmi 


Sanayici ürettikçe sermayeden yedi 


</TEXT>
</DOC>
