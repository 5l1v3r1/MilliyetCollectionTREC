<DOC>
<DOCNO> 54813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/guncel/gun02.html </URL>
<DATE> 2001/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
TRT’ye uyarı yerine tavsiye 
</HEADLINE>
<TEXT>

Yener uyarı alırsa görevi düşeceği için RTÜK, tavsiye mektubuyla yetinecek... 
     GÜNSELİ ÖNAL Ankara 

     Ahmet Çakar'ın, Salkım Hanım'ın Taneleri filmini yayınlayan TRT yöneticilerini "vatan hainliği"yle suçlamasıyla başlayan tartışmaya son noktayı RTÜK koyacak. RTÜK üyeleri, TRT’’ye bir "tavsiye mektubu" yazarak, filmdeki sahnelere duyulan tepkilerin dikkate alınmasını ve bundan sonraki yayınlarda daha özenli olunmasını isteyecek. RTÜK üyelerinin, TRT Genel Müdürü Yücel Yener "vatan hainliği"yle suçlanırsa görevi düşeceği için uyarıdan vazgeçtikleri ve tavsiye mektubuna yöneldikleri tahmin ediliyor. 
     
     Bu ikinci tavsiye 
     RTÜK, bu son olayla TRT'ye ikinci tavsiye mektubunu göndermiş olacak. Daha önce Nisan Yağmuru adlı dizide Hülya Koçyiğit'in sürekli sigara içmesinden rahatsız olan izleyicilerin uyarısı üzerine TRT'ye tavsiye mektubu gönderilmişti. 
     
     'Manevi tazminat davası açacağım' 
     MHP'li Ahmet Çakar'ın "vatan haini" suçlamasına hedef olan TRT Genel Müdürü Yücel Yener, "Çakar'ın dokunulmazlığı olduğu için, hakkında hakaret davası açamadığımız için manevi tazminat davası açmayı planlıyoruz" diye konuştu. 
     



 GÜNCEL 












</TEXT>
</DOC>
