<DOC>
<DOCNO> 73599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/son/sondun27.html </URL>
<DATE> 2002/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Zinni ile Arafat arasındaki görüşme "samimi" geçti 
</HEADLINE>
<TEXT>

     ABD'nin Ortadoğu özel temsilcisi Anthony Zinni, Filistin lideri Yaser Arafat ile ateşkes planlarının uygulanmasına ilişkin ayrıntıları görüştü. 
     Filistin Meclis Başkanı Ahmed Kurey, Batı Şeria'nın Ramallah kentinde iki saatten fazla süren görüşmeden sonra gazetecilere, Zinni-Arafat görüşmesinin ''samimi'' geçtiğini söyledi. 
     Zinni'nin, görüşmede, İsrail'de bugün düzenlenen intihar saldırısını gündeme getirdiğini aktaran Kurey, ''Şaron her zaman Arafat'ı sorumlu tutuyor, ancak şu bir gerçek, İsrail hükümeti sorumludur, çünkü onlar barış konsunda bir şey yapmıyorlar'' dedi. 
     Arafat ve Zinni'nin, Amerikan Merkezi Haberalma Örgütü CIA 
     Başkanı George Tenet'in ateşkes planının nasıl uygulanacağı konusunu da ele aldığını belirten Kurey, ''Tenet planının uygulanmasında ortak bir görüşe varacağımızı umuyorum'' diye konuştu. 
     Filistinli ve İsrailli güvenlik yetkililerinin bugün Zinni himayesinde, ortak güvenlik toplantısı yapması bekleniyor., 
     






</TEXT>
</DOC>
