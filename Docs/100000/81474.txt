<DOC>
<DOCNO> 81474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/01/son/soneko15.html </URL>
<DATE> 2002/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Tasarrufu teşvik hesabında 11.9 katrilyon lira birikti 
</HEADLINE>
<TEXT>

     Kamuoyunda zorunlu tasarruf olarak bilinen Çalışanların Tasarrufa Teşvik Edilmesi ve Bu Tasarrufların Değerlendirilmesine Dair Kanun ile kurulan hesaba, 31 Mart 2002 itibariyle, anapara ve nema geliri olarak toplam 11 katrilyon 954.3 trilyon liralık para girişi oldu. 
     Hazine Müsteşarlığı'ndan yapılan açıklamaya göre, 11.9 katrilyon liralık paranın 1 katrilyon 687.5 trilyon lirasını anapara, 10 katrilyon 266.8 trilyon lirasını kümülatif nema geliri oluşturdu. 
     Hesaba giren paradan 3 katrilyon 280.8 trilyon lirası anapara, şahıs kesintisi ve nema olarak hak sahiplerine ödenirken, 8.9 trilyon lira ilgili kurumlara iade edildi. Ziraat Bankası'na da 16.9 trilyon lira yatırım harcaması ve komisyon olarak verildi. 
     Bakiyenin 8 katrilyon 644.3 trilyon lirası çeşitli tahvil ve devlet iç borçlanma senetleri alınarak nemalandırılırken, 2.9 trilyon lirası ise ilgili kanun uyarınca gecikme zammı ile tahsil edilerek 1 Nisan 2002 itibariyle Ziraat Bankası'ndaki fon hesabına aktırılacak tutar ile bankadaki hesap bakiyesinden oluşuyor. 
     Açıklamaya göre, söz konusu kanunun yürürlüğe girdiği Nisan 1988'den bu yıl Mart ayı sonuna kadar fonun kümülatif nema oranı yüzde 
     607.18'e ulaştı. 
     





</TEXT>
</DOC>
