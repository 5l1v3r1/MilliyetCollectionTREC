<DOC>
<DOCNO> 73083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/17/yazar/sazak.html </URL>
<DATE> 2002/03/17/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Koş Süreyya Koş 
</HEADLINE>
<TEXT>

     Vivet Kanetti'nin Türkiye'deki kadınların durdurulamaz "koşusu"nu simgeleyen iki örnekten, Süreyya Ayhan ve Yasemin Dalkılıç'ın başarılarından yola çıkarak yazdığı "Koş Süreyya Koş" kitabı büyük ilgi gördü. 
     Mankenler ve şarkıcılara adanmış "televole" dünyasında biri atlet, diğeri dalgıç iki sporcunun elde ettikleri uluslararası derecelere karşın neden 'star'laşmadıklarını irdeliyor, Vivet... Medyanın Süreyya ve Yasemin'e olan ilgisinin sporcu kişilikleri ve dünya ölçeğindeki başarılarından çok "özel ilişkileri"ne ve antrenörleriyle yakınlıklarına odaklanmasını eleştiriyor 
     "Basının son yıllarda ısrarla starlaştırdığı kadınları hepimiz biliyoruz Mankenler, şarkıcılar, gene mankenler, gene şarkıcılar... 
     Star yaratmak budur... Her yerde artık hep onları görürsünüz... Sadece podyumda yürürken, sahnede mikrofona söylerken değil, eğlenirken de, makarna yerken de, flört ederken de, DJ'lik yaparken de, şov yönetirken de, televizyon dizileri ve sinema filmlerinde oynarken de, gazetede sütunları için yazarken de, gazete çıkarırken de, spikerliğe geçmeye hazırlanırken de, aşk uzmanına dönüşürken de, filozoflaşırken de..." 
     Vivet Kanetti'nin sergilediği bu dünya kadınlar için giderek toplumda ve hayatta "gözükme"nin, ekmeğini kazanmanın, özgürleşmenin, varoluşun tek şartı, bir tür olgunlaşma diploması, bir pasaport haline dönüştükçe "televole" kültürü ülkeyi daha fazla kuşatıyor. 
     "Biri Bizi Gözetliyor" evi için yakında Abdi İpekçi Salonu dar gelecek 
     Kuşkusuz sadece 'eğlence' dünyasıyla sınırlı değil bu savrulma hali... Vivet, Cumhuriyet Türkiyesi'nin yarattığı "çağdaş" kadının, birikimi, yeteneği, karakteri ne olursa olsun, çoğu kez onun bir 'vitrin' olduğunu savunuyor 
     Türkiye'deki 'gibiliğin' vitrini... 'modern gibi'liğin, 'demokrat gibi'liğin, 'özgür gibi'liğin, 'köklerimizi arayalım' gibiliğin. 
     Haksız sayılmaz Vivet. 
     8 Mart Kadınlar Günü'nde bir siyasal partinin 'vitrini'ne yerleştirilmek istenen "başarılı kadınlar"a verilen değerin gerçekte ne olduğunu, şimdi milletvekili olan "aşk filmlerinin unutulmaz jönü" Ediz Hun, İTÜ Rektörü Gülsün Sağlamer'e sergilemedi mi Hem de 'rol' yapmadan, kabaca... 
     Vitrinler hiçbir zaman kendi hayatlarını yaşamazlar, hep başkalarının özentlerini, rüyalarının canlandırırlar, diyen Vivet'in yargısı şu 
     "Avrupa'yı seçsin ya da seçmeyi reddetsin, bugün Türkiye modernizminin önündeki en büyük engel kanımca bu... Kadınları bir 'doğa', hazır fistan içine hapseden kalıplar ve vitrinler, bu ülkenin erkeklerini de betondan kalıplar içine sıkıştırırlar... Onları da varoluş sürecindeki sonsuz seçeneklerden, serüvenlerden, arayışlardan mahrum ederler." 
     Vivet, 'Koş Süreyya Koş' diyor ama gerçekte 'karma' bir koşu arzuluyor Medyadan sanata, siyasetten tüm bir yaşama... 
     "Fırlatılış" ruhundan uzak, eşit dizilimle "start" alan. 
     Karma bir koşu... 
     
     







Ve Yürekler... 


Dikey adalet 


İyimserlik karamsarlık üzerine bir pazar yazısı... 


Yol 


ÖSS değişiyormuş 


Bu yüzyılda böyle erkek... Çok zor... 


Aydın Boysan ve Tekel takımı 


Koş Süreyya Koş 


Fon bankasına borçlu sanayiciye 15 dolar faizi 


Gönüllü işkence toplumu 


Ucunda hapis var 


Bu, "Kopenhag kriterleri"nde yok ama.. 


Büyüme mi dedin, demek ki sen enflasyoncusun 


Hapishane, gazhane santral şimdi "modern sanat müzesi" 


Erivan’dan çıktım yola İzmir’de verdim mola 


</TEXT>
</DOC>
