<DOC>
<DOCNO> 63631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/22/son/sonspo19.html </URL>
<DATE> 2002/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum'un avukatları yargıçın değiştirilmesini istedi 
</HEADLINE>
<TEXT>

     Beşiktaş Teknik Direktörü Christoph Daum hakkında Koblenz Eyalet Mahkemesi'nde devam eden uyuşturucu davasında bugün, Daum'un avukatları, taraflı davrandıkları gerekçesiyle yargıçların değiştirilmesi yönünde iki yeni talepte bulundular. 
     Daum'un avukatları, 15 Ocak'taki duruşmada da bu yönde talepte bulunmuşlardı. Koblenz Eyalet Mahkemesi, ilk talep hakkında 29 Ocak'a, bugünkü talepler hakkında da 5 Şubat'a kadar karar verecek. 
     Avukatlar, yargıçların davayı geciktirdiklerini, her zaman objektif davranmadıklarını ve tanıklara da farklı davrandıklarını ileri sürdüler. 
     Daum hakkındaki davanın bugünkü duruşmasında, Daum'a kokain verdiği ileri sürülen sanıkla aynı hücrede kalan bir tutuklunun ifadesi ikinci kez alındı. 
     Daum, söz konusu şahıstan kokain aldığını itiraf etmiş, ancak bunun karşılığında kendisine para vermediğini söylemişti. 
     Savcılık ise Daum'u, 63 kez 3'er ya da 5'er gramlık kokaini gram başına 160 mark vererek almakla ve 100 gram kokain satın almak için talimat vermekle suçluyor. 
     






</TEXT>
</DOC>
