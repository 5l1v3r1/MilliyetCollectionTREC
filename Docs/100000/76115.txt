<DOC>
<DOCNO> 76115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/spor/spo05.html </URL>
<DATE> 2002/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Dost acı söyler 
</HEADLINE>
<TEXT>

Şenes Erzik, maddi sorunlar nedeniyle ligde büyük bir düşüşün yaşandığını söyledi. UEFA Asbaşkanı, "Kısa süre içinde ciddi reformlar yapılmalı" uyarısında bulundu 
     MEHMET DEMİRCAN 

     "Batak içindeyiz" 
     UEFA Asbaşkanı Şenes Erzik, Türkiye Ligi’nin büyük bir batak içinde olduğunu söyledi. Erzik, uluslararası başarılarla bir kandırmacanın içine girilmemesi gerektiğini de vurguladı, "Kulüpler maddi sorun yaşıyor. Kalite azaldı. Ciddi reformlar şart. Yoksa sonumuz iyi değil" dedi. Asbaşkan, Trabzonspor’a çok üzüldüğünü de ifade etti, "Geçtiğimiz sezonlarda Gaziantep zirveyi zorladı, bu sezon da İstanbulspor. Ama şampiyonluk yarışı yine üç büyüklerin arasında kaldı. Böyle devam ederse kalite hiçbir zaman artmaz" ifadesini kullandı. 
     
     "Aşağı doğru eğim" 
     ŞENES Erzik, Diyarbakır - Galatasaray ve Gençlerbirliği - Fenerbahçe maçlarını izlediğini belirtti, "Beşiktaş - Antalya maçında da kalitesiz futbol oynandığını söylediler. Bu takımların puan kayıpları rastlantı değil" diye konuştu. UEFA Asbaşkanı, Beşiktaş’ın sahasında 17 puan kaybetmesine rağmen yarışı sürdürdüğüne şaşırdığını da ekledi, "Anadolu’nun, İstanbul’u zorladığını görüyoruz. Sanki ligde aşağı doğru bir eğim var. Zirvedekiler, her geçen gün ligin alt sıralarına doğru yaklaşıyorlar" yorumunu yaptı. 
     
     "Planlama şart" 
     ERZİK, kulüplerin günlük politikalarla yönetildiğini de hatırlattı ve sözlerini şöyle noktaladı "Galatasaray büyük bir düşüş içinde. Bunda bir rastlantı yok. Fatih Terim olayı yaşandı. Yönetim değişti. Fener sezon ortasında hocasını değiştirdi. Beşiktaş’ta Daum haftada iki gün Almanya’ya mahkemeye gidiyor. Bunları bir araya toplarsan başarının gelmesi çok zor. Diğer takımlarda hep hoca değiştiriyor. Müthiş bir planlama şart. Çünkü futbolda dün yoktur, bugün ve yarın vardır." 
     
UEFA’dan gümüş gol2003’te uygulanması düşünülen kurala göre, uzatmada atılacak ilk golle maç bitmeyecek, devrenin sonuna kadar mağlup takıma şans tanınacak 
     UEFA’NIN "Altın Golöden sonra "Gümüş Gol" uygulamasına geçmeye hazırlandığı bildirildi. UEFA’nın daha önce aldığı karara göre, turnuva finallerinde, normal sürenin berabere bitmesi halinde, uzatmada ilk golü atan takım galip sayılıyordu. 2003’teki Şampiyonlar Ligi’nde uygulanması planlanan "Gümüş Gol’de, uzatmanın ilk beş dakikasında takımlardan biri gol attığı takdirde, maç bitmeyecek ve 10 dakika beklenecek. 
     UZATMANIN geriye kalan 10 dakikasında mağlup takım beraberliği sağlarsa, ikinci 15 dakikalık uzatma devresi oynanacak. Ancak beraberlik bozulmazsa ikinci devre yapılmayacak. İkinci uzatma devresi beraberlik halinde oynanır, başka gol olmazsa, ilk devrede ilk golü atan takım galip ilan edilecek. Ancak normal süre berabere bittikten sonra, uzatma devrelerinde gol atılmazsa, eskiden olduğu gibi penaltılara gidilecek. 
     



 SPOR 




























</TEXT>
</DOC>
