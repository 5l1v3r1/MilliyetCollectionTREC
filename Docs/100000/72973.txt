<DOC>
<DOCNO> 72973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/16/son/sonspo14.html </URL>
<DATE> 2002/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe 2 Çaykur Rizespor 3 Maç sonucu 
</HEADLINE>
<TEXT>

     Stat Altay Alsancak 
Hakemler Kazım Erçakır xx, Turan Ökke xx, Serkan Gencerler xx 
Göztepe Majdan x, Servet xxx, Erkan xx, Emre Güsar xx, Göksel xxx, Tayfun x, Cumhur x, Mkhalele xxx, Mehmet xx, Zafer Biryol x,Mustafa Özkan xxx 
Çaykur Rizespor Hamidou x, Serkan x, Fatih x, Recep xx, Oumar xx, Koray xx, Devran x, Ünal xx, Turan x, Ümit Ozan xx, Hasan Özer xx. 
     Birinci Süper Lig'de Çaykur Rizespor, Göztepe'yi deplasmanda 3-2 yendi. 
     
     İlk yarı 

     Maçın hemen başında yenik duruma düşmesine karşın oyun disiplininden uzaklaşmayan Göztepe, ilk yarı boyunca sergilediği etkili futbolun karşılığını attığı 2 golle aldı. 
     Çaykur Rizespor ise erken yakaladığı skor avantajını korumak için savunma güvenliğini ön planda tuttu ancak bunda başarılı olamadı. 
     2. dakikada soldan ceza alanına giren Hasan Özer, kaleci Majdan'ı çalımlamak isterken yerde kaldı. Hakem Erçakır, penaltı kararı verdi. 3. dakikada penaltı atışını kullanan Ünal, takımını deplasmanda 1-0 öne geçirdi. 
     6. dakikada Çaykur Rizespor ceza alanı içinde oluşan karambolde Mustafa Özkan vurdu. Savunmadan seken topu önünde bulan Göksel'in şutunda, meşin yuvarlak az farkla auta gitti. 
     8. dakikada Göztepe'nin beraberlik golü geldi. Sağ kanattan kaleyi çaprazdan gören bir noktadan kazanılan serbest vuruşta, Mehmet'in şutunda top yere çarpıp kaleci Hamidou'yu yanıltınca, ağlara gitti 1-1. 
     32. dakikada Çaykur Rizespor rakip kale önüne etkili geldi. Gelişen kontraatakta Ünal, bekletmeden şutunu attı, Majdan'dan dönen topu önünde bulan Hasan Özer'in şutunda, meşin yuvarlak az farkla auta çıktı. 
     39. dakikada Göztepe öne geçti. Göksel'in sağ kanattan getirip ortaladığı topa iyi yükselen Mustafa Özkan, kaleye yakın mesafeden yaptığı kafa vuruşuyla takımını öne geçirdi 2-1. 
     Kalan dakikalar sonuç getirmeyicen, ilk yarı Göztepe'nin 2-1 üstünlüğüyle sona erdi. 
     
     İkinci yarı 

     Çaykur Rizespor ikinci yarıya, Fatih'in yerine Erhan Namlı'yı xxx , Turan'ın yerine de Tetteh'i xxx alarak başladı. Konuk ekip, bu yarıda çift forvete dönerek, daha atak ve etkili bir görüntü sergiledi. Orta alandaki baskılı oyunuyla Göztepe'ye ilk yarıdaki boş alanları bırakmayan Çaykur Rizespor, bazı fırsatlardan da yararlanamadı. 
     Göztepe ise ilk yarıdaki görüntüsünden tamamıyla uzak bir oyun sergileyerek, ilk yarıdaki skor üstünlüğünü koruyamadı. Rakibinin üstün oyun anlayışı karşısında çaresiz kalan sarı-kırmızılı ekip, Ersen Martin ile girdiği pozisyonlardan yararlanamayınca, kendi sahasındaki mücadeleyi puansız kapadı. 
     47. dakikada Göztepe'den Tayfun sarı kart gördü. 
     52. dakikada rakip kaleyi bunaltan Çaykur Rizespor, golü de buldu. 
     Önce Ümit Ozan'ın, sonra da Hasan'ın şutlarında kaleci Majdan başarıyla topları çeldi. Savunmanın bir türlü uzaklaştıramadığı meşin yuvarlağı Koray ceza alanı içine yeniden yolladı, uygun durumdaki Ümit Ozan kale önünden plaseyle skoru eşitledi 2-2. 
     55. dakikadaki Göztepe atağında Göksel, sağ kanattan getirdiği 
     topu ceza alanına ortaladı. Atağa katılan Emre, gelen topu uygun durumdaki Zafer'e aktardı. Bu oyuncu da kötü bir vuruşla meşin yuvarlağı üstten auta yolladı. 
     56. dakikada Ünal'ın ceza alanı dışından attığı sert şutta, top savunmaya çarparak kornere çıktı. 
     60. dakikada Göztepe'de, Zafer Biryol'un yerine Ersen Martin x , 61. dakikada da Tayfun'un yerine Cem Baki x oyuna girdi. 
     69. dakikada Cem Baki'den topu kapan Serkan, Çaykur Rizespor'un ani kontraatağını başlattı. Hızla topu rakip yarı alana taşıyan Serkan, uygun durumdaki Tetteh'e topu aktardı. Önündeki savunma oyuncusunu etkisiz duruma getiren bu futbolcunun şutu, konuk ekibi öne geçirdi 3-2. 
     80. dakika Mkhalele'nin sağdan ortasında, Ersen Martin topa kafayı vurdu. Meşin yuvarlak az farkla auta çıktı. 
     81. dakikada Göztepe'de, Erkan'ın yerine Metin Diyadin , 86. dakikada da Çaykur Rizespor'da Ümit Ozan'ın yerine Nicholas oyuna girdi. 
     87. dakikada Göztepe'den Servet sarı kart gördü. 
     88. dakikadaki Çaykur Rizespor kontraatağında, Tetteh'in pasıyla buluşan Hasan'ın yakın mesafeden vuruşunda, top az farkla auta gitti. 
     90. dakikada Mkhalele'nin ortaladığı topa Ersen Martin kafa önünde kafa vurdu, ancak kaleci Hamidou meşin yuvarlağı kontrol etti. 
     Karşılaşma, Çaykur Rizespor'un deplasmandaki 3-2'lik galibiyetiyle sona erdi. 
     






</TEXT>
</DOC>
