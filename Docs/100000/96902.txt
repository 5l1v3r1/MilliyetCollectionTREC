<DOC>
<DOCNO> 96902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/guncel/gun10.html </URL>
<DATE> 2002/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Prof. Cem’i Demiroğlu uğurlandı 
</HEADLINE>
<TEXT>

     ŞÜKRAN PAKKAN İstanbul 

     Kalp krizi sonucu hayatını kaybeden İstanbul Üniversitesi eski Rektörü Prof. Dr. Cem’i Demiroğlu, dün düzenlenen törenlerin ardından son yolculuğuna uğurlandı. Demiroğlu için ilk tören Florence Nightingale Hastanesi’nde düzenlendi. İkinci tören ise İstanbul Üniversitesi Cerrahpaşa Tıp Fakültesi’nde yapıldı. Rektör Prof. Dr. Kemal Alemdaroğlu, üniversiteye 50 yıl hizmet eden Demiroğlu için şunları söyledi "1973 - 79 yıllarında dekan ve 1980 yılından itibaren de uzun yıllar üniversitenin rektörü olarak tarihe damgasını vurdu." Demiroğlu, Fatih Camii’nden kılınan cenaze namazından sonra Merkezefendi Mezarlığı’nda toprağa verildi. Cenazeye İstanbul Büyükşehir Belediye Başkanı Ali Müfit Gürtuna, emekli orgeneral İlhan Kılıç, Jandarma Bölge Komutanı Tümgeneral Abdülkadir Eryılmaz, Şişli Belediye Başkanı Mustafa Sarıgül, eski bakanlardan İsmet Sezgin, ANAP MKYK üyesi Turgut Yılmaz ile çok sayıda hekim katıldı. 
     



 GÜNCEL 





















</TEXT>
</DOC>
