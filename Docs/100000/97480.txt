<DOC>
<DOCNO> 97480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/23/son/sondun18.html </URL>
<DATE> 2002/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgaristan'da bir otoban soygunu daha... 
</HEADLINE>
<TEXT>

     Ülkenin emniyet yetkilileri tarafından yapılan iddialı açıklamalara rağmen otoban gangsterleri, gurbettten dönüp Türkiye'ye gitmek üzere Bulgaristen'dan transit geçen Türklere kabus yaşatmaya devam ediyor. 
     Bulgaristan İçişleri Bakanlığı'ndan verilen bilgiye göre, pazar gecesi Almanya'dan Türkiye'ye gitmek üzere E 80 yolundan transit geçen 4 kişilik bir Türk aylesi soyuldu. 
     Sofya yakınlarındaki Kaziçane köyü bölgesinde meydana gelene olayda, eşi ve iki çocuğu ile birlikte gece yolculuğu yapan Alman pasaportlu 48 yaşındaki Türk D.U, Mersedes otomobiliyle arkadan gelen arkadaşlarını beklemek üzere mola verdi. 
     Mola sırasında aileye saldıran kar maskeli ve kalaşnikof makinalı tüfekli iki kişi, D.U. ve ailesini yere yatırarak, ellerini bağladı. Polis kaynaklara göre, ''kibar'' davranmaya çalışan gangsterler, isteklerinin sadece para ve değerli eşya olduğunu söyleyerek, eşleri Mercedes'in bagajına, çocukları da arka koltuğa bindirdi. 
     Daha sonra rehinelerle birlikte Botevgred yoluna hareket eden gangsterler, ıssız bir yerde durarak, otomobilde bulabildikleri tüm para ve değerli eşyayı alıp kayıplara karıştı. 
     Soyulan aile, sabaha karşı Sofya'ya dönerek, başına gelenleri polise anlattı ve bagajından 8700 Euro, bir video kamera, değerli takı ve evrakının çalındığını bildirdi. 
     Polis, olayla ilgili çok yönlü soruşturma açtığını duyururken, gangsterlerin yönteminin, daha önce işlenmiş soygunları anımsattığını ifade etti. 
     Bu arada, son zamanlarda devam eden ve ülke itibarına ciddi ölçüde zarar veren benzer otoban soygunları yüzünden İçişleri Bakanlığı Genel Sekreteri General Boyko Borisov, tüm birimlerin otoban mafyasına karşı mücadeleye katılmasını istedi. 
     Borisov, soygunlar dizisiyle ilgili yaptığı açıklamada, birden çok otoban soygununa katılan toplam 52 gangsterin mahkeme tarafından kefaletle serbest bırakıldığını ve şu sıralarda sadece bir otoban gangsterin tutuklu kaldığını duyurdu. 
     





</TEXT>
</DOC>
