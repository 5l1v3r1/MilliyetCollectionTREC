<DOC>
<DOCNO> 84674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/18/siyaset/asiy.html </URL>
<DATE> 2002/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kırık kaburgayla bir hafta çalıştı... 
</HEADLINE>
<TEXT>

13 gün önce "bağırsak iltihabı" teşhisiyle doktor kontrolünden çıkarılan Ecevit, "kaburga kırığı, toplardamar iltihaplanması ve nörolojik sorunlaröla hastaneye döndü 
     ANKARA Milliyet FOTOĞRAFLAR ÜMİT BEKTAŞ, ALTAN BURGUCU 

     Sadece "bağırsak iltihabı" tanısıyla 5 Mayıs Pazar günü alelacele doktor kontrolünden çıkan Başbakan Bülent Ecevit, eşi Rahşan Ecevit’in evde bakımını üstlendiği yaklaşık iki haftanın ardından, "travmatik kaburga kırığı, yumuşak doku zedelenmesi, toplardamar iltihaplanması ve nörolojik sorunlarla" Başkent Hastanesi’ne döndü. En az bir hafta hastanede kalacağı bildirilen Başbakan’ın, kaburgasında yaklaşık 1 haftadır kırık olmasına karşın evinde, doktor kontrolünden uzak kaldığı da anlaşıldı. 
     Başbakanlığa ait araçlarla dün Ecevit’in evine giden doktorları Prof. Dr. Turgut Zileli ile Başkent Hastanesi Rektörü Prof. Dr. Mehmet Haberal, Başbakan’ı yaklaşık 15 dakika süren bir muayeneye tabi tuttular. Zileli ve Haberal, muayenenin ardından Ecevit’in eski makam arabasıyla Başkent Hastanesi’ne hareket etti. Başbakan da, eşi Rahşan Ecevit ile birlikte evden ayrılırken koruma görevlisi gazetecilere, "Kontrol için hastaneye gidiyoruz" açıklamasını yaptı. 
     
     En az 1 hafta yatacak 
     Başkent Hastanesi’ne saat 11.00’de gelen ve sırtındaki ağrı nedeniyle arabasından inmekte güçlük çeken Ecevit’in elini koruması tuttu. Ecevit’in yeniden hastaneye gelişi büyük heyecan yarattı. Yaklaşık 3.5 saatlik bekleyişten sonra kameraların karşısına geçen Prof. Haberal, Ecevit’in en az bir hafta daha hastanede kalacağını duyurdu. 
     Haberal şöyle dedi "Sayın Başbakan’ın telaşlandıracak ciddi bir durumu yok. Bugün dün tekrar Sayın Başbakanımızı hastanemizde misafir etmekteyiz. Bugün yapılan tetkiklerin sonucunu bütün topluma açıklamak istiyoruz. Sol yanında mevcut sırt ağrısı, sol bacağındaki ödem ve ağrı nedeniyle yapılan geniş kapsamlı kontrol ve tetkiklerde sol 9. kaburgada travmatik kırık ve yumuşak doku zedelenmesinin yanı sıra sol bacakta başlangıç safhasında tromboflebit saptanmış olup, tüm yaşamsal işlevlerinin normal sınırlar içerisinde olduğu gözlenmiştir. Yapılan sistematik değerlendirmede yukarıdaki sorunlara ek başka bir hastalık bulgusuna rastlanmamıştır." 
     
     "Nörolojik rahatsızlık var" 
     Haberal, Başbakan’ın "nörolojik bir rahatsızlığı olduğu" yolundaki ilk resmi açıklamayı da şu ifadelerle yaptı 
     "Sayın Başbakanımızın var olan nörolojik rahatsızlığı kontrol altındadır. Mevcut sorunları nedeniyle Başbakanımızın en az bir hafta süre ile hastane koşullarında tıbbi tedavi ve yatak istirahati amacıyla gözlem altında kalması uygun görülmektedir." 
     Prof. Haberal, "tromboflebitin" anlamı için de "Damarların, özellikle siyah kan damarlarının iltihaplanması. Başbakan’ın şu anda böyle bir problemi var. Biz de onun gereğini yapıyoruz" açıklamasını yaptı. 
     Haberal, "Başbakan’daki kırığa kortizon tedavisi mi yol açtı " sorusuna "Hayır, gerekli açıklamaları yaptım. Lütfen herhangi bir şekilde yorum yapmayın" yanıtını verdi. 
     
     Dünya izledi 
Ajanslardan yakın takip      DIŞ HABERLER SERVİSİ 

     Dünyanın büyük haber ajansları, Amerikan Associated Press AP , İngiliz Reuters ve Fransız AFP haber ajansları, Başbakan Ecevit’le ilgili her gelişmeyi an be an ve yorumsuz olarak duyurdu. Haber ajanslarının dikkat çektiği konulardan biri de para piyasalarının durumuydu. AP, Reuters ve AFP, Başbakan’ın hastaneye yatma haberleri üzerine Türk Lirası’nın değer kaybetmesine paralel, borsanın da inişe geçtiğini eklerken, AP, Türkiye’nin kırılgan ekonomisi nedeniyle Ecevit’in sağlığıyla ilgili haberlerin büyük endişe yarattığını yazdı. 
     
     Ecevit’i tedavi eden 10 doktor Haberal’la birlikte kamuoyu karşısına geçtiler. Ecevit’in sağlık durumunu anlatan açıklamada şu doktorların imzaları yer aldı Prof. Dr. Turgut Zileli Nöroloji , Prof. Dr. Atılay Taşdelen Kalp Damar Cerrahisi , Prof. Dr. Haldun Müderrisoğlu Kardiyoloji Ana Bilim Dalı Başkanı , Prof. Dr. Ahmet Hatipoğlu Göğüs Cerrahisi Ana bilim Dalı Başkanı , Doç. Dr. Füsun Öner Eyüpoğlu Göğüs Hastalıkları Ana Bilim Dalı , Prof. Dr. Zengin Erdal Başhekim . 
     
"Evde bakım" yaramadı      Başbakan, 1 gece yatırıldıktan sonra 5 Mayıs Pazar günü "bağırsak iltihabı" diye duyurulan tek hastalık açıklamasıyla taburcu edildiği hastaneye, endişe veren uzun bir hastalık listesiyle döndü. 
     İlk olarak 4 Mayıs Cumartesi günü hastaneye getirilen Ecevit’in hastalığına ilişkin İlk açıklamayı yapan doktoru Prof. Turgut Zileli, teşhisin "bağırsak iltihabı" olduğunu söyledi. Zileli daha sonra "Kalın bağırsak uzunluğuna bağlı gaz sıkışması" açıklamasını yaptı. 
     Ecevit, rahatsızlığının onuncu gününde yaptığı açıklamada, "Bir ters hareket yüzünden sırtımda adale tutulması ile karşılaşmışım, yattığımda ağrı veriyor" dedi. Bir gün sonra da rahatsızlığının "duvara şiddetle çarpmadan" kaynaklandığını söyleyen Ecevit, evdeki çalışma masasının arkasında "düşmeyle karışık" bir kaza atlattığını açıkladı. Ecevit’in açıklanan rahatsızlıklarına dün "sol 9. kamburgasında travmatik kırık ve yumuşak doku zedelenmesi, sol bacakta başlangıç safhasında tromboflebit, nörolojik sorunlar" da eklendi. 
     
Tele - tedavi savunması      Ecevit çifti, hastane ya da Başba-kanlık Konutu’nda kalınmaması, evde doktor kontrolü yapılmaması üzerine yöneltilen eleştirilere, "Her sabah doktorlarla telefonda konuşuyoruz. Her şey yolunda. İnsanın evi gibi yok" yanıtını verdiler. Bu arada hastaneye yatırılmasının ardından yazılı açıklama yapan Ecevit, kaygı verici bir durum olmadığını belirterek, "Geçici rahatsızlığımın ekonomimizin geleceğini ve siyasal durumumuzu olumsuz yönde etkilemesi için herhangi bir neden olmadığı anlaşılmıştır" dedi. 
     



 SİYASET 


















</TEXT>
</DOC>
