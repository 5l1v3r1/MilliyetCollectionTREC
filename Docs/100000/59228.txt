<DOC>
<DOCNO> 59228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/spor/spo04.html </URL>
<DATE> 2001/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor’da görüş ayrılığı 
</HEADLINE>
<TEXT>

     BRİEGEL’İN, "İlk üçe girmemiz zor. Hedefimiz Türkiye Kupası ve lig dördüncülüğü olmalıdır" sözleri tartışma yarattı. Başkan Yardımcısı Ahmet Ağaoğlu, "Beşiktaş da çalkantı yaşadı. İlk üç hafta sonunda altı puan gerimizdeydi. Şimdi ise zirvede. Biz neden aynı başarıyı göstermeyelim" dedi. Futbol Şube Sorumlusu Serdar Bali ise hedefte sadece kupa olmadığını söyledi. 
     BALİ, şanssızlık ve hakem hataları nedeniyle ligde hiç de istemedikleri bir yerde bulunduklarını belirtti. Serdar Bali, "İnanıyorum ki, bu takım ikinci yarı bambaşka bir kimliğe bürünecek. Trabzonspor’un tek hedefi neden kupa olsun ki Tabii ki, kupayı da kazanmak arzumuz. Fakat ligde de amacımız şampiyonluk olacak. En azından ilk üç arasına gireceğimizi düşünüyorum" ifadesini kullandı. 
     
     Nuri ve Kenan kiralık 
     BORDO - Mavili yönetim, genç futbolcular Nuri ve Kenan’ı kiralık gönderme kararı verdi. Teknik Direktör Hans Peter Briegel’in, Bu futbolcular yetenekli, ama tecrübe kazanmaları gerekir’ raporundan sonra yönetim de Nuri ve Kenan’a kararı bildirdiler. İki genç futbolcu, kendilerine kulüp buldukları takdirde kiralık olarak gidecekler. 
     



 SPOR 






















</TEXT>
</DOC>
