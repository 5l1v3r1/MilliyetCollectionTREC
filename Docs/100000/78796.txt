<DOC>
<DOCNO> 78796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/siyaset/siy03.html </URL>
<DATE> 2002/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye Avrupa’nın yetimi’ 
</HEADLINE>
<TEXT>

AB’nin Türkiye’yi yoksul bir Doğu Avrupa ülkesi olarak değerlendirdiğini yazan Newsweek dergisi, ABD’nin de çok az yardım ettiğini hatırlattı 
     DIŞ HABERLER SERVİSİ 

     Türkiye ile Avrupa Birliği’nin son aylarda belirgin bir şekilde karşılıklı güç gösterisinde bulunduklarını yazan Newsweek, "Avrupa’nın Yetimi" başlıklı makalede, Avrupa Birliği’ne üyeliğe giden süreçte Türkiye’nin hem içte hem dışarıda yaşadığı güçlüklere dikkat çekti. Yazıda Türk askerlerinin K bil sokaklarında İngiliz askerleriyle birlikte devriye gezdiği, Türkiye’nin Afganistan’da uluslararası güvenlik gücünün komutasını almaya hazırlandığı, İncirlik Üssü’ndeki teknisyenlerinse, olası Irak operasyonu için radarları yenilediği belirtilerek, Türkiye’nin yeni dünya düzenindeki önemi vurgulandı. 
     AB’nin Türkiye’yi yoksul bir Doğu Avrupa ülkesi olarak değerlendirdiğini yazan Newsweek, bu görüşe karşı çıkan AB Ankara Temsilcisi Karen Fogg’un "Türkiye’ye Slovakya muamelesi yapamazsınız" şeklindeki açıklamasını da hatırlattı. 
     Dergide ayrıca Irak’a olası bir operasyonda ABD’nin en büyük ihtiyaç duyduğu ülke olan Türkiye’nin Körfez Savaşı yüzünden 50 milyar dolar kaybettiği ancak, ABD’nin Türkiye’nin yaşadığı ekonomik krizi atlatması için çok az yardım ettiği yazıldı. 



 SİYASET 














</TEXT>
</DOC>
