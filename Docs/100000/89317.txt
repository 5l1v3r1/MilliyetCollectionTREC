<DOC>
<DOCNO> 89317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/guncel/agun.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
F tipi mahk ma meyve-sebze yok 
</HEADLINE>
<TEXT>

Sincan F Tipi Cezaevi’ndeki mahk mlar kantinde sebze ve meyve satılmasını istediler. Ancak Genel Müdür, sel felaketinin fiyatları yükselttiğini belirterek, talebi reddetti 
     ERSAN ATAR Ankara 

     Sincan F Tipi Cezaevi’ndeki tutuklu ve hükümlülerin, cezaevi kantininde satılmak üzere sebze - meyve talepleri, "sel felaketinden doğan fiyat yüksekliği" gerekçesiyle reddedildi. 
     Ölüm orucu eylemlerinin sona ermeye başladığı süreçte, Sincan F Tipi Cezaevi’ndeki mahk mlar kantinde sebze - meyve satılmaması, yemeklerin kalitesinin düşmesinin yanı sıra az verilmesi ve suyun mikroplu olması konularında şik yetçi oldu. 
     Talepler üzerine Ankara Başsavcılığı da, Adalet Bakanlığı’na yazı yazarken, Ceza ve Tevkifevleri Genel Müdürü Ali Suat Ertosun, başsavcılığa geçen mart ayında gönderdiği yazıda ilginç "karşılıklar" verdi. Ertosun, "cezaevi kantininde sebze - meyve satılması" taleplerine, "Ülkemizde sel felaketi sonucu sebze ve meyve fiyatlarının yükselmesi nedeniyle cezaevi kantinlerinde belirli bir süre sebze ve meyve satışı yapılamamıştır" yanıtını verdi. 
     
     Çelişkinin böylesi 
     Mahk mların, kantindeki diğer malzemelerin pahalı olduğundan şik yetçi olunca aldıkları "Cezaevlerinde satılan malların fiyatlarının piyasayla eşit olduğu" yanıtı, bakanlığın "pahalı olduğu için meyve satılmıyor" karşılığıyla çelişki yarattı. Ölüm orucundan çıkan mahk mların bu yiyeceklere normal zamandakinden çok daha fazla ihtiyaçları olduğu belirtildi. 
     Ertosun, mahk mların "yemekler bozuk ve az veriliyor" şik yetine ise "Yemek kalitesinin yükseltilmesi için periyodik olarak cezaevi aşçıları cezaevleri personel eğitim merkezinde hizmet içi eğitime tabi tutulmaktadır" karşılığını verdi. 
     



 GÜNCEL 
















</TEXT>
</DOC>
