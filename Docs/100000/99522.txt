<DOC>
<DOCNO> 99522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/siyaset/siy01.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem Derviş’siz devam ederiz 
</HEADLINE>
<TEXT>

YTP lideri İsmail Cem, CNN Türk’e konuştu Arayış içindeki Derviş’in hükümette kalması bizi rahatsız etmez. Ancak biz partilerle değil, kitlelerle ittifak arıyoruz 
     ANKARA Milliyet 

     YTP Genel Başkanı İsmail Cem, ekonomiden sorumlu Devlet Bakanı Kemal Derviş’in Başbakan Bülent Ecevit ile görüşmesinin ardından yaptığı açıklamaları, "YTP Derviş’siz de yoluna devam eder" sözleriyle değerlendirdi. İttifak arayışını eleştiren Cem, ileride de YTP’ye katılabileceğini söylediği Derviş’in h l arayış içinde olduğunu, kendisinin de bu durumu kınamadığını kaydetti. 
     CNN Türk’teki Manşet programında Mehmet Ali Birand’ın sorularını yanıtlayan Cem, YTP’nin DTP ile diyalog içinde olduğunu, ancak amacının başka partilerle ittifak olmadığını dile getirdi. Cem, YTP’ye katılması beklenen Derviş’in, Ecevit ile görüştükten sonra "Ekonominin başındayım" açıklaması için, "Derviş’in hükümette kalması beni rahatsız etmez. Aksine Hüsamettin Özkan ve ben, daha başında bunu söyledik. Türkiye’nin güncel ekonomik meseleleri size bağlı, siz ne zaman uygun görürseniz’ dedik" yorumunu yaptı. 
     
     İTTİFAK ARAMIYORUZ 
     YTP’nin kendisi ve Derviş olmadan da yoluna devam edeceğini belirten Cem, Derviş’in aksine, başka partilerle ittifak peşinde olmadıklarını belirtirken, "Kitleleri temsil ettiği varsayılan partilerle değil, kitlelerle ittifak arıyoruz" dedi. 
     
     SOL İTTİFAK NASIL OY ALACAK ’ 
     DTP ile diyaloglarının olduğunu, ancak DTP’nin de kendileri gibi düşündüğünü ifade eden Cem, şöyle konuştu "İstanbul’un dar gelirli insanlarına gitmek istiyoruz. Geçen seçimlerde sağa oy verdiği söylenen kitleler, solda olan bir partiye vermediler. Biz o sol partiyle ittifak yapınca oy mu verecekler Daha önce sol ittifaklar oy alamadı, şimdikiler nasıl alacak " 
     
Rockçı Prof. YTP’de...      Son zamanlarda rock müziğe merak saran Prof. Hüsrev Hatemi de YTP saflarına katıldı. Genel Başkan İsmail Cem, grupta, "Türkiye’nin en değerli insanları bizimle yola çıkıyor. Çok kıymetli insanlar gelecek. Prof. Üstün Ergüder, Haluk Günoğur, Prof. Orhan Güvenen ve benim çok güvendiğim Prof. Hüsrev Hatemi" dedi ve ekledi "YTP yoluna devam edecek. O eskimiş yaklaşımları, o çirkinlikleri halkımıza yaşatmamak için yola çıktık." 
     



 SİYASET 




















</TEXT>
</DOC>
