<DOC>
<DOCNO> 59026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/spor/aspo.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Revivo yaklaşık üç aydır Sarı-Lacivertli formayı giymiyor 
</HEADLINE>
<TEXT>
'BEN OLSAYDIM KOVULMAZDI' 
Fenerbahçe’nin İsrailli yıldızı, Denizli’nin akibetini sakatlığına bağladı. Revivo, "Eğer takımdan uzak kalmasaydım, ve bir kaç maç oynasaydım, sonuçlar böyle olmazdı" dedi 
     MURAT AĞCA 

     Kendisini suçluyor 
     MUSTAFA Denizli’nin görevine son verilmesi futbolcular arasında büyük üzüntü yarattı. Tecrübeli hocanın takım kaptanlığına kadar getirdiği Revivo’nun duyguları ise çok farklıydı. İsrailli futbolcu sakatlığı nedeniyle takımdan ayrı kaldığı süre içinde gelen seri yenilgilerde kendisini suçlu bulurken, "Eğer bu maçlarda oynayabilseydim, sonuçlar daha farklı olabilirdi" dedi. 
     
     İstanbul’a dönüyor 
     REVİVO, yönetimin kararını İsrail’de duyarken, Londra’da geçirmeyi planladığı yılbaşı tatilinden vazgeçtiğini ve İstanbul’a döneceğini söyledi. Denizli’nin gidişine çok üzüldüğünü vurgulayan yıldız futbolcu, "Kimse böyle olmasını istemezdi. Şimdi yeni bir dönem başlıyor. Takımın bir an önce yeni teknik kadroya alışması gerekir. Boşa geçecek bir günümüz bile yok" yorumunu yaptı. 
     
Fenerbahçe GÜNLÜĞÜ      Denizli Oğuz’a güveniyor 
     YÖNETİM Kurulu kararıyla sözleşmesi feshedilen Mustafa Denizli, takımın başında kalan Oğuz Çetin’e güven oyu verdi. Denizli, "Oğuz yetenekli bir futbolcuydu. İyi de bir hoca oldu. Başaracağına inanıyorum. Zaten bir başarı varsa, yardımcılarım da dahil hepimizindi. Yeni oluşum camiaya hayırlı olsun" dedi. 
     
     Oğuz kolları sıvadı 
     ANTRENÖR Oğuz Çetin, dün Samandıra’da işbaşı yaptı. Genç çalıştırıcı tesislerde çalışmalarını sürdüren Ogün, Mert Meriç, Oktay, Uche ve ekstra idman yapan Yusuf’la yakından ilgilenirken, "Hocaya üzüldüm. Ben şu anda görevdeyim ve çalışıyorum. İlerleyen günlerde ne olacağını hep birlikte göreceğiz" diye konuştu. 
     
     Tazminat yok 
     MUSTAFA Denizli, tazminatı ve kulüpten alacağı konusunda da bir açıklama yapmadı. Genel Sekreter Vedat Olcay, Denizli’nin tazminatının olmadığını, ancak alacağı olabileceğini belirterek, "Denizli ile Asbaşkan Murat Özaydınlı, mali ve hukuki konuları görüşecek" şeklinde konuştu. 
     
     Ogün Bu böyle gitmez 
     FENERBAHÇE Kaptanı Ogün, geçen sezon toplam altı yenilgi aldıklarını, bu sene ise ilk yarı sonunda beş maç kaybettiklerini hatırlatarak, "Biz de kendimizi beğenmiyoruz. Ama bu böyle gitmez. İkinci yarıda herşey değişecek. 17 maçın sonunda kendimize 10 üzerinden ancak 6.5 verebiliyorum. Sakatlığım nedeniyle takıma ben de faydalı olamadım" yorumunu yaptı. 
     
     Fener’in yeni gözdesi Magrao 
     İLK yarı boyunca forvetlerinden yeterince verim alamayan Sarı - Lacivertliler, rotayı Brezilya’ya çevirdi. Sambacılar ülkesinde son şampiyon Sao Caetano’nun formasını giyen, 27 yaşında, 1.92 boyundaki Magrao’nun transferi için yönetim, harekete geçti. Marcio Rodrigues Magrao, geçtiğimiz sezon ligde rakip ağlara 13 gol attı. 
     
     Menajer harek tı 
     YÖNETİM takımın kuvvetli bir menajer ile ikinci yarıyı sürdürmesi için de harekete geçti. Bu konuda eski futbolcular Şenol Çorlu veya Saffet Sancaklı’nın değerlendirilmesi düşünülüyor. 
     



 SPOR 






















</TEXT>
</DOC>
