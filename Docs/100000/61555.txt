<DOC>
<DOCNO> 61555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/yazar/yilmaz.html </URL>
<DATE> 2002/01/10/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Çörtük’ten para kaçırmak için İngiltere’ye sığındık 
</HEADLINE>
<TEXT>

     Tasarruf Mevduatı Sigorta Fonu’na geçen Bayındırbank’ı kurtarmak için harekete geçen eski sahibi Kamuran Çörtük’ün oyununu, Bayındırlık ve İskan Bakanı Abdülkadir Akçan bozuyor. 
     Geçtiğimiz pazar günü Demir Factoring ve İlke Factoring’in, Kamuran Çörtük’ten aldığı 7 milyon dolar çekin, karşılıksız çıkması üzerine Ankara Cumhuriyet Savcılığı’na suç duyurusunda bulunulduğunu yazmıştım. Bu yazımda Çörtük’ün çekleri karşılıksız çıkarken, nasıl olur da Bankacılık Düzenleme ve Denetleme Kurulu BDDK ile 93 trilyon lira üzerinden ödeme planı için pazarlığa oturabildiğini de sormuştum. 
     
İngiltere’de bırakıldı      Yanıt Akçan’dan geldi 
     "O para, Bolu Tünel inşaatında, 12 Kasım depreminde çöken I. Viyadük’teki hasar karşılığında Generalli Sigorta’dan alınan tazminatın yarısı olan 52.5 milyon dolar..." 
     Gümüşova - Gerede Bolu Dağı Geçiş Projesini İtalyan Astaldi firması ile Çörtük’ün sahibi olduğu Bayındır İnşaat üstlenmişti. Ancak Çörtük’ün hisselerine İş, Emlak ve Halkbankası kredilerinden dolayı haciz konulunca, Astaldi ortaklığın feshi için tasfiye kararı aldırdı. Bu durumda projenin yüklenici firması Astaldi oldu. 
     Projenin All - Risk sigortası, merkezi Londra’da bulunan Generali ve Generali Kent sigorta şirketleri tarafından yapılmıştı. Karayolları sigorta şirketinden 105 milyon dolar tazminat aldı ancak parayı Türkiye’ye getirmedi, Londra’da bloke etti. 
     Bakanlığına bağlı Karayolları’nın bu tasarrufu ile ilgili olarak Akçan, "Çörtük 1.5 aydır parayı alıp, BDDK’ya vermek için uğraşıyor. Buna izin vermem" diyor. 
     Sayın Bakan izin vermiyor da, ne yapıyor 
     105 milyon doları Londra bankalarına bloke ediyor. Bununla da yetinmiyor, BDDK, Çörtük ile anlaşıp parayı çekmesin diye, Londra Mahkemeleri’nde paranın üzerine tedbir koyduruyor. 
     Aslında olay trajikomik. Türkiye meteliğe kurşun atarken Karayolları’nın 105 milyon doların Türkiye’ye gelmesi halinde uçup gideceği iddiası, İngiltere Kraliyet Mahkemesi kayıtlarına giriyor... 
     
BDDK ile pazarlık      BDDK Başkanı Engin Akçakoca ile görüştüğünü söyleyen Bakan Akçan, "Çörtük, Astaldi Bolu inşaatını aldıktan sonra 9.Cumhurbaşkanı’nın isteği üzerine, dönemin Bayındırlık Bakanı Yaşar Topcu’nun itmesiyle son dakikada trene bindirilmiştir" ayrıntısını da veriyor. 
     Bu ayrıntı Astaldi firması tarafından "Bürokraside sorunlarımız çözülsün diye Çörtük’ü ortak aldık" sözleriyle dile getirilmişti. 
     Bakan Akçan’ın isyanı Çörtük’ün viyadük onarımı için alınan tazminatı Bayındırbank’ın içine koyma gayretine. 
     Bakan Akçan, BDDK Başkanı Akçakoca’dan , önümüzdeki günlerde bu meselenin çözümü için biraraya gelme sözünü aldı. 
     Akçakoca’ya bir hatırlatma yapmakta yarar var, Generalli Sigorta’nın verdiği tazminat Karayolları’nın parası, Astaldi veya Çörtük’ün değil. 
     Bakan’ın parayı İngiltere’de korumaya alması da Türkiye’yi hortumlanan ülke durumuna getirenlerin ayıbıdır. 
     
Üçüncü kişilere verilemez      Bayındırlık Bakanı Abdülkadir Akçan, BDDK’ya şu görüşü öne sürüyor "Sigortacıların ödemeyi kabul ettiği para Karayolları Genel Müdürlüğü’nün depremden bir gün öncesine kadar, bu kesime yaptığı tüm harcamaların karşılanmasına ilişkindir. Protokol belgelerinde, sigorta şirketi tarafından ödenecek para, ortak girişimin ortaklarından herhangi birisinin hak ve alacağı olmadığı gibi, ortaklardan birinin 3. şahıslara olan borçlarının karşılığı olarak da kullanılmaz." 
     
     







Arap ve Osmanlı 


Washington’dan 


Derviş'in resti 


Ulusal güvenlikte siville askerin işbirliği... 


İlaç doları açtı 


3. Milenyumda Ordu 


Üç kapı üç kilit 


Gaz Ucuz mu olsun, pahalı mı 


Mesele Saddam değil, ama... 


Sermaye Piyasası’na geçit yok... 


Bankalar Yasası kime ne getirecek, ne götürecek 


Seçim sonucuna uyulur, ama... 


Karayalçın ne yapacak 


Atıl havaalanları ve Türkjet 


Tüketici kredisi borçluları dertlerine çare arıyor 


Çörtük’ten para kaçırmak için İngiltere’ye sığındık 


</TEXT>
</DOC>
