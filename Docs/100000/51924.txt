<DOC>
<DOCNO> 51924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/son/sontur04.html </URL>
<DATE> 2001/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
"Cat Stevens" Yusuf İslam İstanbul'da... 
</HEADLINE>
<TEXT>

     Rock yıldızı olduğu dönemde İslam dinini seçerek Yusuf İslam adını alan Cat Stevens, yeni çıkan ''Bismillah'' adlı albümünün tanıtımı için İstanbul'a geldi. 
     Londra'dan tarifeli uçakla saat 22.00'de Atatürk Havalimanı'na inen Yusuf İslam, burada basın mensuplarının sorularını yanıtladı. 
     Bazı gazete ve televizyonlarda kendisi hakkında, ''Yusuf İslam adını bıraktı, eski ismi Cat Stevens'ı kullanıyor'' yolunda haberler yer aldığının belirtilmesi üzerine, bunun doğru olmadığını ifade eden Yusuf İslam, pasaportunu göstererek, ''Adım Cat Stevens değil, Yusuf İslam'dır'' dedi. 
     Bir gazetecinin, ''ABD'ye yönelik 11 Eylül saldırılarıyla ilgili ne düşünüyorsunuz '' sorusunu yanıtlarken de Yusuf İslam, saldırının iyi bir olay olmadığını ve benimsemediğini söyledi. 
     Yusuf İslam, ''Saldırı sonrası ABD ve İngiltere'nin tutumunu nasıl değerlendiriyorsunuz '' sorusuna da ''Saldırı insanlığa karşı. Tutum normaldir'' karşılığını verdi. 
     






</TEXT>
</DOC>
