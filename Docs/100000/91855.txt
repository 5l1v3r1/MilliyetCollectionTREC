<DOC>
<DOCNO> 91855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/ekonomi/aeko.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Villaları, konağı verdiler borçlarını 8 yıla yaydılar 
</HEADLINE>
<TEXT>

Işıklar Grubu’nun patronları oturdukları konağı, villalarını, şirket binalarını bankalara verip borçlarının bir kısmını kapattı. Kalan 81 milyon dolar sekiz yıl vadeye bağlandı 
     AYFER YILDIZ 

     Zor durumdaki şirketlerin kredi borçlarının yeniden yapılandırılmasına yönelik İstanbul Yaklaşımı’nın ilk uygulaması, Işıklar Holding ve iştirakleri için gerçekleştirildi. 100 milyon dolarlık borcunun 19 milyon dolarlık kısmını gayrimenkul devrine dayanan borç takası ile 81 milyon dolara indiren Işıklar Grubu bu borç için toplam beş banka, TMSF ve bir özel finans kurumu ile sekiz yıllık bir ödeme planına imza attı. 
     Tuğla ve k ğıt fabrikalarıyla bilinen grubun başındaki üç kardeş bankalara 130 milyon dolarlık kefalet verdi. Borç takası nedeniyle oturdukları evleri bile bankalara veren Işık kardeşler, işadamı kimliklerinin yanı sıra hobileriyle de dikkat çekiyor. Işıklar Holding Başkan Yardımcısı Uğur Işık sürat teknelerine olan ilgisiyle tanınıyor. 1999’da Dünya Offshore Şampiyonası istanbul Grand Prix’in sponsoru olmuştu. 
     
     Ava gitti, fabrika aldı 
     Işıklar Holding Yönetim Kurulu Başkanı Rıza Kutlu Işık ise şarap üreticiliği ve ava meraklı. Grubun zora girmesine neden olan Bulgaristan yatırımında av tutkusunun da etkisi oldu. Sık sık avlanmayı gittiği Bulgaristan’da Özelleştirme İdaresi’nin k ğıt hammaddesi fabrikası sattığını öğrenince talip olan Işık, 1998’de 8 milyon dolara aldığı fabrikanın yenileme yatırımı ile 50 milyon dolara malolduğunu belirtti. Işık, "Maliyetini iki yıl içinde çıkarmayı planlıyorduk. Ancak Rusya ve Asya krizleri ile Kasım 2000 ve Şubat 2001 krizleri, Bulgaristan’daki yatırımın ilave kaynak ihtiyacı grubu zora soktu. Dolar bazında yüzde 40’lara varan kredi faizleriyle zor bir döneme girdik" dedi. 
     2001’de yurtdışındaki iştirakleri satarak 200 milyon dolarlık borcu 100 milyon dolara, borç takasıyla da 81 milyon dolara indirdiklerini anlatan Işık, önümüzdeki yıl 100 milyon dolar ciro hedeflediklerini söyledi. Yeniden yapılandırma anlaşmasıyla 7.5 milyon dolarlık işletme kredisi de kullanacaklarını belirten Işık, "Şimdi fasonu bırakıp, k ğıt imalatına geçiyoruz. Pazarı geri kazanacağız" dedi. 
     
İstanbul Yaklaşımı’nda ilk imza      İstanbul Yaklaşımı çerçevesindeki ilk Finansal Yeniden Yapılandırma Çerçeve Anlaşması Işıklar Holding ile Pamukbank ve Pamukbank’ı devralan Tasarruf Mevduatı Sigorta Fonu TMSF , İş Bankası, Yapı Kredi Bankası, Emlak Bankası, Vakıfbank, Albaraka Türk arasında imzalandı. 
     Işıklar Holding İcra Başkanı Hilmi Güvenal, yeniden yapılandırmanın, ana para borcunun şirketin mal varlığının bir kısmının bankalar tarafından devralınması, kalan borcun vadeye yayılması prensibine dayandığını söyledi. 
     
     Fedak rlık yaptılar 
     Güvenal, "Müzakereler yedi banka ile bir arada yapıldığı için biraz uzun sürdü. Ana hatlarıyla borcun yarısı beş yıl içinde, diğer yarısı ise sonraki üç yıl içinde ödenecek, sekiz yıllık bir model. Geri ödemelerde başlangıç faizi yıllık yüzde 8 olacak, üç yıldan sonra da değişken faize dönecek" dedi. Güvenal, yeniden yapılandırma içindeki şirketlerin Maliye’ye borçlarınında da yeniden yapılandırılmasını istedi. 
     TSMF’ye devredilen konsorsiyum lideri Pamukbank’ın Genel Müdür Yardımcısı Kadir Polat "Işıklar Grubu, tüm mal varlığını oturdukları evler dahil masaya getirdi ve hiç bir fedak rlıktan kaçınmadı. Bu konunun çözümüne büyük yardımcı oldu" dedi. 
     
Artık kirada oturacaklar      Işıklar Grubu’nun İstanbul Ulus’taki üç yönetim binası, Ankara’daki merkez bina ve dokuz villa ile Işık kardeşlerin oturduğu Reşat Paşa Konağı ile Hadımköy’deki arsası bankalarla borç takasında kullanıldı. 
     Grubun Pamukbank’a önerdiği 3 milyon dolar değerindeki beş villa ise bankanın yönetimini alan Tasarruf Mevduatı Sigorta Fonu’nun yasal olarak borç takasına giremeyeceği için kabul edilmedi. 
     Işıklar Holding Başkan Yardımcısı Uğur Işık’ın oturduğu Reşat Paşa Konağı Yapı Kredi’ye, Rıza Kutlu Işık’ın oturduğu Reşat Paşa Konağı’nın selamlığı İş Bankası’na verildi. Rıza Kutlu Işık, "Ben, Uğur ve Tolga 130 milyon dolarlık kefalet imzaları atıyoruz. Bugün üzerimizde kalan başka gayrimenkuller varsa, bunlar da bankalara teminat olarak verilmiş durumda" dedi. Uğur Işık’ın Reşat Paşa Konağı’ndan taşınacağını belirten Rıza Kutlu Işık, kendi evi için de "İş Bankası’yla anlaşırsam, kira ödeceğim" dedi. 
     



 EKONOMİ 

















</TEXT>
</DOC>
