<DOC>
<DOCNO> 59694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/30/yasam/yas01.html </URL>
<DATE> 2001/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte sağlık REZALETİ 
</HEADLINE>
<TEXT>

Türkiye’de insanlar ambulans gelmediği için ölüyor ama, Kartal’da zehirli tıbbi atıklar ambulansla taşınıp onlarca insan içinde yakılıyor 
     İSMAİL POLAT İstanbul 

     Dr. Lütfi Kırdar Kartal Eğitim ve Araştırma Hastanesi, son zamanların en korkunç’ çöp yakma yöntemiyle insan sağlığını hiçe saydı. 
     Çünkü bu hastanede çoğu özel olarak yok edilmesi gereken tıbbi atıklardan oluşan çöpler, belediyeye teslim edilmeden hastane bahçesinde yakılıyor. Üstüne üstlük bu çöpleri hastane bahçesine, genellikle zamanında yetişemedikleri ya da hiç gelmedikleri için insanların canına malolan, tamamen steril’ tutulmaları gereken ambulanslar taşıyor. 
     
     Başhekimden ses yok 
     Milliyet muhabiri İsmail Polat da, bu sağlık rezaletine kare kare tanık oldu. 
     Hastane görevlileri, çöpleri önce hastaneye ait ambulansa yüklüyor. Ardından da çöpler ambulansla son derece sağlıklı ’ şekilde yaktıkları ateşin yanına getiriliyor. Görevliler daha sonra poşet içindeki çöpleri ambulanstan çıkararak ateşe atıyor. Yakılan tıbbi plastik malzemelerden yayılan kara duman, birkaç metre ötede canlarıyla pençeleşen onlarca hastanın ve çevreden geçen insanların üzerinde simsiyah bir ölüm bulutu oluşturuyor. 
     Yaklaşık 300 hastanın tedavi gördüğü hastanenin sadece 15 metre uzağında çöp yakılması, hastaların ve yakınlarının tepkisini çekiyor. Hastane Başhekimi Muzaffer Yıldız ise, konuyla ilgili bilgi almak isteyen gazetecilerle görüşmedi. 
     
Tıbbi atık özel kamyonla alınmalı      Tıbbi atık yönetmeliğine göre, hastane atıklarını toplama ve imha etme işi, belediyelerin kontrolü altında. Enfekte, evsel ve k ğıt olmak üzere üçe ayrılan tıbbi atıklar, kırmızı, mavi, yeşil torbalarda toplanıyor. Ameliyat parçaları, pansuman malzemeleri, enjektör gibi enfekte atıkların kırmızı, evsel atıkların mavi, k ğıtların ise yeşil torbalara konulması ve HIV, hepatit gibi bulaşıcı virüslerin çevreye yayılmaması için enfekte atıkların mutlaka ayrı torbalarla atılması gerekiyor. Hastanelerin özel bölümlerinde saklanan ve yine belediyelerin tıbbi atık kamyonlarıyla alınan bu torbalar daha sonra, özel donanımlı belli yerlerde yakılıyor. 
     



 YAŞAM 















</TEXT>
</DOC>
