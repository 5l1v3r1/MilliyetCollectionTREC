<DOC>
<DOCNO> 77547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/son/sondun30.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Midesinde uyuşturucu taşıyan kurye öldü... 
</HEADLINE>
<TEXT>

     Hollanda'da, midesinde torbacıklar içinde kokain taşıyan bir kurye öldü. 
     Rotterdam kentinde, Dominikli olduğu bildirilen 29 yaşında bir kişi, aniden rahatsızlanınca hastaneye kaldırıldı, ancak müdahaleye rağmen kurtarılamadı. 
     Röntgen filminde, hastanın midesinde uyuşturucu torbacıkları taşıdığı ve bazılarının patlayarak kana karışması sonucu yaşamını yitirdiği belirtildi. 
     Polis, kuryenin ülkeye nasıl girdiğinin bilinmediğini kaydetti. 
     Geçen hafta da Antil Adaları'ndan Hollanda'ya gelmekte olan KLM uçağında rahatsızlanan bir kurye yaşamını yitirmişti. 
     






</TEXT>
</DOC>
