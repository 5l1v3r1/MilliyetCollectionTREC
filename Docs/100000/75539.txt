<DOC>
<DOCNO> 75539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/son/sontur09.html </URL>
<DATE> 2002/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Annesi ile annesinin sevgilisini öldürüp denize attı... 
</HEADLINE>
<TEXT>

     Şile'de 25 yaşındaki genç bir tesisatçı, annesi ile annesinin sevgilisini öldürdü. 
     Alınan bilgiye göre, Şile'de tesisatçılık yaparak geçimini sağlayan 25 yaşındaki Arif Akgün, yaklaşık 2.5 ay önce, Feneryolu Caddesi 24 1 numaradaki evlerinde annesi Nurşen Akgün 42 ile sevgilisi olduğu belirtilen Şahin Öztürk'ü 44 birlikte yakaladı. 
     Ruhsatsız silahını çeken Akgün, annesi ile Öztürk'ü öldürdükten sonra, cesetlerini iple bağlayıp paket haline getirerek denize attı. 
     Olay, muhasebeci Şahin Öztürk'ün Aydın'da oturan yakınlarının polise başvurup kayıp bildiriminde bulunmasıyla açığa çıktı. 
     Öztürk'ün kaybolmasını araştıran polis, muhasebecinin Nurşen Akgün ile birlikte olduğunu belirledi. Akgün'ün de kayıp olduğunu öğrenen polis, oğlu Arif Akgün'ü gözlem altına aldı. 
     Asayiş Şubesi Cinayet Büro Amirliği'nde yapılan sorgusunda 'olayın namus cinayeti olduğunu' söylediği öğrenilen Akgün'ün yer göstermesi sonucu Şahin Öztürk'ün cesedi bulundu. 
     Polis ekipleri, anne Nurşen Akgün'ün denizdeki cesedine ulaşmaya çalışıyor. 
     
     AĞABEYİ DE ANNELERİNİN SEVGİLİSİNİ ÖLDÜRMÜŞ... 
     Polis yetkilileri, Nurşen Akgün'ün, oğulları Arif ve Atıf Akgün'ün babası olan eşinin 1998 yılında kalp krizi sonucu yaşamını yitirdiğinin öğrenildiğini kaydettiler. 
     Yetkililer, Arif'in ağabeyi Atıf Akgün'ün de yaklaşık 2 yıl önce, annesinin sevgilisi olan bir kişiyi öldürdüğü gerekçesiyle tutuklandığının ve halen bu suçtan cezaevinde yattığının belirlendiğini bildirdiler. 
     






</TEXT>
</DOC>
