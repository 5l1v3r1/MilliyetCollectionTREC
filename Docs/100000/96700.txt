<DOC>
<DOCNO> 96700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/spor/spo01.html </URL>
<DATE> 2002/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Başlamadan bitti 
</HEADLINE>
<TEXT>

Beşiktaşlı Ahmet Dursun’un sağ ayak bileğinden sonra sol ayak bileğinde de stres kırığı tespit edildi. Doktorlar, golcü futbolcunun yaklaşık 10 ay sahalardan uzak kalabileceğini bildirdi 
     ORHAN YILDIRIM 

     Bu sezon oynaması zor 
     BEŞİKTAŞ’IN yıldız futbolcusu Ahmet Dursun’un başı sakatlıktan bir türlü kurtulamıyor. Geçtiğimiz sezon başında sağ ayak bileğinde stres kırılması meydana gelen ve aylarca futboldan kopan golcü oyuncunun aynı sakatlığı bu kez de sol ayak bileğinde tespit edildi. Yıldız futbolcuyu muayene eden doktorlar, Siyah-Beyazlılar’ın morallerini alt üst edecek detaylı bir rapor hazırladı. 
     
     Wolfarth’a gidecek 
     AHMET Dursun’un sadece ilk yarıda değil, ligin ikinci yarısında da forma giymesinin riskili olduğu bildirildi. Sahalara dönüş zamanının 10 aya kadar uzayabileceğini belirten doktorlar, tedavinin hemen başlamasının gerektiğini vurguladılar. Bu gelişme üzerine Beşiktaş Yönetimi, yıldız futbolcuyu Almanya’ya Bayern Münih Kulübü’nün doktoru Wolfarth’a yollama kararı aldı. 
     
Kartal’da gerilim      BEŞİKTAŞ’TA yeni sezon öncesinde ilk gerilim Capone’nin transferi nedeniyle yaşandı. Brezilyalı futbolcuyu ısrarla isteyen Lucescu, yönetimin son anda bu transferden vazgeçmesine sinirlendi. Capone için maliyeti yüksek diyen yönetim, aynı paraya Ankaragücü’nden Niyazi’yi transfer edince ortalık karıştı. Lucescu, havalimanında Yönetici Haşmet Kürüm ve menajer Sinan Engin ile tartıştı. 
     OLDUKÇA ateşli geçen tartışmada, Rumen hocanın zaman zaman sesini yükseltmesi dikkatleri çekti. Lucescu’nun, "Capone için pahalı dediniz, aynı fiyata Niyazi’yi aldınız. Bu işi anlamadım" dediği öğrenildi. Öte yandan Beşiktaş, Ankaragücü’nün genç yıldızı için Başkan Cemal Aydın ile 600 bin dolara anlaşma sağladı. Niyazi dün Başkent ekibinin Hollanda kampından ayrıldı. 
     
Radu’dan bomba itiraf      BEŞİKTAŞ’IN yeni transferi Radu Niculescu, Romanya’nın Prosport Gazetesi’ne verdiği demeçlerle ülkeyi ayağa kaldırdı. Rumen golcü, eski futbolculardan Dan Petrescu’nun eşi Dana Petrescu ile üç yıldır gizli bir aşk yaşadığını itiraf etti. Bu konuyla ilgili daha önce sorulan soruları yalanlamayı tercih eden Radu, "Dana Petrescu ile hayatımın aşkını yaşadım. Çok iyi anlaştık. Hiç kimsenin anlamayacağı duygusal bir ilişkimiz vardı. Artık kopmamız gerekiyor" dedi. 
     
İsviçre’ye gittiler      BEŞİKTAŞ kamp çalışmaları için dün ikinci kez İsviçre’ye gitti. 10 gün boyunca Nyon’da kalacak olan Siyah-Beyazlı takım, 28 Temmuz’da İstanbul’a dönecek. Kartal, İsviçre kampı sırasında Monaco, Bastia, Neuchatel Xamax ve Thun takımlarıyla hazırlık maçları oynayacak. Sakatlıkları süren İlhan Mansız, Ahmet Dursun ve Bayram kadroda yer almadı. 
     
Conceiçao iddiası      BEŞİKTAŞ’IN teklifine olumsuz yanıt veren Real Madridli Flavio Conceicao’nun Milan’a transfer olacağı iddia edildi. İtalyan ve İspanyol gazetelerinde yer alan haberlerde, Brezilyalı orta saha oyuncusunun Çizme’ye daha sıcak baktığı belirtildi. Milan’ın Conceiçao için Real Madrid’e Roque Junior’u önerdiği de ifade edildi. Haberlerde ayrıca Conceiçao’nun Beşiktaş’ın kiralık teklifine olumsuz yanıt verdiği de vurgulandı. 
     
Pancu’nun yüzü güldü      AYLARDIR Beşiktaş’a transferinin bitmesini bekleyen Rumen futbolcu Pancu, ilgileri nedeniyle yönetime ve Lucescu’ya teşekkür etti. Pancu, "Lucescu’nun bana çok güvendiğini biliyorum. Bu uğraşlarının karşılığını vereceğim. Bir süredir transferim yüzünden sıkıntıdaydım. Ancak şimdi huzur buldum" diye konuştu. 
     



 SPOR 



























</TEXT>
</DOC>
