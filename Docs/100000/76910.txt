<DOC>
<DOCNO> 76910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/07/siyaset/asiy.html </URL>
<DATE> 2002/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Rahşan Hanım’asitem mektubu .. 
</HEADLINE>
<TEXT>

MHP’li Nazif Okumuş, şubat ayında gönderdiği mektupta esas demokrasi ayıplısı sayılması gereken partinin DSP olduğunu öne sürdü 
     ANKARA Milliyet 

     MHP’li Nazif Okumuş, DSP Genel Başkan Yardımcısı Rahşan Ecevit’e bir mektup göndererek, DSP’yi kadrolaşmakla ve anti demokratik bir parti olmakla suçladı. Rahşan Ecevit’e Şubat ayında gönderdiği mektubunda, "MHP’yi demokrasiyi içine sindirememiş parti olarak görürseniz, Sema Pişkinsüt’e kongrede yapılanlar nedeniyle DSP iki katı demokrasi ayıplısı sayılmaz mı " diye soran Okumuş, "MHP’ye bağlı bakanlıklardaki kadrolaşma da Milli Eğitim Bakanlığı’nın onda biri kadar değildir" dedi. 
     
     İşte mektup... 
     Okumuş’un, Rahşan Ecevit’e gönderdiği mektup özetle şöyle "Saygıdeğer Hanımefendi, bizler şahsınıza hoş görünmek için çaba sarfetmedik. Bir grup gazeteciyle yapmış olduğunuz sohbette kulislere yansıyan sözleriniz halen tarafınızdan tekzip edilmedi. MHP, tabanının tepkisine rağmen koalisyonda yapılan bir çok işte uyumu bozmamaya gayret gösterdi ve fedak rlıkta bulundu. Hanımefendinin bütün bir camiayı 'öcü’ olarak görmeye devam edebilmesinin duygusal veya mantıklı ne gibi nedenleri bulunabilir Milyonlarca mensubu olan bir hareketin meşruiyetini benimseyememenin acaba demokrasi ile bağdaştırılabilir bir açıklaması olabilir mi Sizler bütün ülkücüler yok oldukları zaman mı huzur içinde olabileceksiniz Bazı fevri çıkışları göz önüne alıp bunları MHP’nin bütününe yansıtmak doğru değil." 
     



 SİYASET 


sitem mektubu .. 












</TEXT>
</DOC>
