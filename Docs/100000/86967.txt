<DOC>
<DOCNO> 86967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/son/sondun22.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Konseyi idam cezasını uygulayan ABD'yi kınadı 
</HEADLINE>
<TEXT>

     Avrupa Konseyi, ABD'yi Texas eyaletinde 25 yaşındaki Napoleon Beazley isimli mahkuma verdiği ölüm cezasından dolayı kınadı. 
     Avrupa Konseyi Genel Sekreteri Walter Scwimmer, yayımladığı bildiride, medeni demokrasilerde idam cezasının yeri olmadığını vurguladı. 
     Genel Sekreter, özellikle işlediği suç sırasında yaşı küçük olmasına rağmen Beazley'in idam edilmesinden dolayı ABD'yi sert dille eleştirdiklerini bildirdi. 
     İdam cezasının bütün ülkelerde kaldırılması için Avrupa Konseyi'nin çabalarını sürdüreceğini kaydeden Scwimmer, gözlemci statüsüyle konseyin faaliyetlerine katılan ABD'den bu cezanın hemen kaldırılmasını istediklerini bildirdi. 
     Konsey, ABD ve Japonya'ya daha önce yaptığı uyarıda, ölüm cezasını kaldırmamaları halinde bu iki ülkenin gözlemci statülerine son vereceğini bildirmişti. 
     





</TEXT>
</DOC>
