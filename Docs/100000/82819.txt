<DOC>
<DOCNO> 82819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/son/soneko08.html </URL>
<DATE> 2002/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanayi üretimi mart ayında geçen seneye göre 18 arttı 
</HEADLINE>
<TEXT>

     Sanayi üretimi bu yılın Mart ayında, geçen yılın aynı ayına göre yüzde 18.7 oranında artış gösterdi. 
     Bu yılın Mart ayında, geçen yılın aynı ayına kıyasla imalat sanayi üretiminde yüzde 20.5, elektrik, gaz ve su sektöründe yüzde 11 ve madencilik sektöründe de yüzde 6.1 oranında artış görüldü. 
     Devlet İstatistik Enstitüsü'nden DİE yapılan açıklamaya göre, Mart ayında imalat sanayi içinde yer alan alt sektörlerde üretim, gıda sanayinde yüzde 18.2, kimya sanayinde yüzde 44.8, tütün ürünleri imalatında yüzde 33.9, tekstil ürünleri imalatı yüzde 39.9, ağaç ve mantar ürünleri imalatı yüzde 43.7, kağıt ve kağıt ürünleri imalatı yüzde 47.1, plastik kauçuk ürünleri imalatı yüzde 34, büro, muhasebe bilgi işlem makinaları imalatı da yüzde 290.8 oranında arttı. 
     
     3 aylık dönem 
     Sanayi üretiminde bu yılın 3 ayında ise geçen yılın aynı dönemine göre yüzde 3.5 oranında artış oldu. 
     Bu yılın Ocak-Mart döneminde üretimdeki artış, imalat sanayinde yüzde 3.9, elektrik, gaz ve su sektöründe yüzde 2.7 olurken, madencilik sektöründe üretim yüzde 1 oranında azaldı. 
     Üç ayda imalat sanayi içinde yer alan alt sektörlerde üretim, gıda sanayinde yüzde 4.2, mobilya imalatında yüzde 22.5, diğer ulaşım araçları imalatında yüzde 62.3, basım ve yayın imalatında yüzde 24.9 oranında azaldı. 
     Bu dönemde, tütün ürünleri imalatı yüzde 11.8, tekstil ürünleri imalatı yüzde 19, kok kömürü, rafine edilmiş petrol ürünleri imalatı yüzde 12.6, tıbbi, hassas ve optik aletler saat imalatı yüzde 22, radyo, tv haberleşme cihazları imalatı yüzde 19 arttı. 
     





</TEXT>
</DOC>
