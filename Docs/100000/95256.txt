<DOC>
<DOCNO> 95256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/yazar/akyol.html </URL>
<DATE> 2002/07/12/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Derviş olayı 
</HEADLINE>
<TEXT>

     KEMAL Derviş istifaya ne zaman karar verdi Bunun ilk işareti, Mesut Yılmaz’la çarşamba günü yaptığı görüşmede ortaya çıktı. 
     Derviş, Yılmaz’la görüşmesinde siyasi belirsizliğin artmasından ve hükümette AB sürecinin tıkanmış görünmesinden duyduğu rahatsızlığını anlatıyor. 
     "Görev yapmasının zorlaştığını" söylüyor, istifa imasında bulunuyor. 
     Yılmaz’ın tepkisi 
     - Aman istifa etmeyin. Ekonomi olumsuz etkilenir... 
     Derviş, net bir şey söylemiyor... Ekonominin fazla etkilenmeyeceği anlamına gelen sözlerle reformları anlatıyor. 
     Derviş, istifa etmezse Ecevit’in kendisini azledeceğini düşünüyordu. 
     Dün, yani perşembe günü Derviş, burada ismini veremeyeceğim çok yakın arkadaşlarına "istifa etmesi gerektiğine kanaat getirdiğini" söylüyordu 
     - İstifa edebileceğim yolunda bir beklenti var zaten. Ekonomik çevrelerde bir şok etkisi yaratmaz. Hükümette artık bu siyasi şartlarda etkin de olamam zaten. 
     
     DÜN Derviş, tahmin ettiği şekilde, Ecevit tarafından istifaya davet edildi ve istifasını verdi. Telefonla da Brüksel’deki Mesut Yılmaz’a bildirdi. Bu normal, çünkü ANAP Derviş’i çok desteklemişti. 
     TV’ler Derviş’in istifa ettiğini duyururken, en yakın arkadaşlarından iktisatçı Asaf Savaş Akat’la görüştüm. Piyasaların alllak bullak olmayacağını söylüyordu 
     - Derviş’in istifa ettiği anlaşıldıktan sonra bonolara talep geldi 
     Piyasalar Derviş gitti diye sevinmiş olmasın Tabii öyle değil. Akat’ın yorumu şu 
     - Bir kilitlenme vardı. Kaygılar oradan doğuyordu. Şimdi kilitlenme kırıldı, ya hızla erken seçime gidilerek veya reform ve AB yanlısı bir hükümet kurularak bir sonuca varılacağı beklentisi doğmuş olabilir. Böyle bir beklenti, piyasalarda şok dalgalanmaları önleyebilir. 
     Ama, Akat’a göre de, elbette Derviş’in ayrılması program hakkındaki derin kuşkular yaratır, ekonomi içerden ve dışardan yaralar alırdı. 
     Çünkü, Derviş, uygulanan pragramla özdeşleşmiştir. 
     
     CUMHURBAŞKANI Sezer, istifayı öğrenince, hemen hem Derviş’i ve Başbakan Ecevit’i arayarak istifanın geri alınmasını istedi. 
     Zaten Ecevit de Derviş’in istifasını işleme koymamış, Çankaya Köşkü’ne göndermemişti. 
     Derviş’in istifa sebebi, artık hükümette etkin işlev yapamayacağı düşüncesi idi. Hem hükümet çözülüyor, hem kendisi yeni oluşum’a yakın duruyordu artık nasıl görev yapabilirdi . 
     Fakat, Derviş, Cumhurbaşkanı’nın ve Başbakan’ın bu şekilde desteğini alınca, işlevini sürdürebileceğini düşündü ve zaten işleme konulmamış olan istifasını geri aldı. 
     Siyasetin en karışık olduğu sırada Cumhurbaşkanı ile Başbakan’ın Derviş’ten göreve devam etmesini istemeleri, onu güçlendirmiştir. Hükümet dışında yeni oluşumcular’ da Derviş’i destekliyor zaten. 
     Heyecanlı ve hızlı yaşanan dünün özeti İlle de ekonomi... Ekonomi deyince de Derviş... Bu kanıtlandı. 
     Öyle gözüküyor ki, önümüzde siyaseten çalkantılı bir dönem olsa da, hiç olmazsa ekonomi yönetimi Derviş’in elinde bir istikrar faktörü olacak. 
     Derviş göreve devam etmekle sorumlu davranmıştır. 
     
     







Derviş olayı 


Her şey iyiye gidiyor, enseyi karartmayın... 


Mühendisler 


Ecevit Önce ekonomi, sonra siyaset 


Derviş, Cem’e sözünü tutacak ama... 


Vatanı hatırlamak 


Eğitim profesörlere emanet 


Kayıtsız ekonominin boyutları 


Diplomasi kaybediyor, politika kazanıyor 


Programında AB olan yeni bir hükümet kurulur mu 


Masalistan’dan bir masal... 


Derviş’e Sezer freni 


Ecevit’e Amerikan komplosu 


Şahsi bir siyasi girişim İyi Kalpli İnsanlar Partisi 


Derviş gitti geldi 


</TEXT>
</DOC>
