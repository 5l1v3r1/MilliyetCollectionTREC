<DOC>
<DOCNO> 91594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/23/son/sonspo14.html </URL>
<DATE> 2002/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
A Milli Takım'a peynir dayanmıyor... 
</HEADLINE>
<TEXT>

     17. Dünya 
     Kupası'nda yarı finale yükselen A Milli Futbol Takımı, yiyecek olarak en fazla peynir tüketiyor. 
     A Milli Takım'ın, Hong Kong'taki hazırlık kampı da dahil olmak üzere Dünya Kupası süresince, bugüne kadar 350 kilo beyaz peynir, 250 kilo eski kaşar, 250 kilo taze kaşar, 200 kilo da dil peyniri olmak üzere toplam 1050 kilo peynir tükettiği öğrenildi. 
     Millilerin ayrıca, Türkiye'den getirtilen 3 ton kuru bakliyat ile Japonya ve Güney Kore'den sağlanan 1.5 ton da eti tükettiği bildirildi. 
     Türkiye'nin dün Osaka'da yapılan maçta Senegal'i yenerek yarı finale yükselmesinden sonra, sabaha kadar uyumayarak bavulları ve gıda maddelerini paket yaptıran A Milli Futbol Takımı Menajeri Can Çobanoğlu, bu paketlerin Saitama'daki otele taşınmasını sağladı. 
     Çobanoğlu, milli takım kafilesinin, Dünya Kupası sonuna dek yetecek gıda maddesinin bulunduğunu söyledi. 
     





</TEXT>
</DOC>
