<DOC>
<DOCNO> 94964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/son/sontur37.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Rahşan Ecevit, milletvekilleriyle görüştü 
</HEADLINE>
<TEXT>

     DSP Genel Başkan Yardımcısı Rahşan Ecevit, parti genel merkezinde milletvekilleriyle görüştü. 
     Parti genel merkezine öğleden sonra gelen Rahşan Ecevit, görüşmenin ardından gazetecilerin, "Değerlendirmenizi alabilir miyiz " sorusuna, "Hayır, teşekkür ederim. Herşey yolunda" karşılığını verdi. 
     Rahşan Ecevit'le görüşen DSP Grup Başkanvekili Emrehan Halıcı da istifaların devam edip etmeyeceğinin sorulması üzerine, "İstifaların devamını beklemiyoruz. Partimizdeki bütün milletvekillerimiz, bütün üyelerimizin de genel başkanımızın etrafında ve DSP ilkeleri doğrultusunda davranmasını bekliyoruz" dedi. 
     DSP İzmir Milletvekili Güler Aslan da parti genel merkezinden ayrılırken, "İstifalar devam edecek mi " şeklindeki soru üzerine, "Hayır bence etmeyecek" yanıtını verdi. Aslan, "Bundan sonra daha sağlam bir şekilde yolumuza devam edeceğiz" diye konuştu. 
     





</TEXT>
</DOC>
