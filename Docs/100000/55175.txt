<DOC>
<DOCNO> 55175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/02/son/sondun01.html </URL>
<DATE> 2001/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz SAS komandoları Ladin'i 2 saatle kaçırmış... 
</HEADLINE>
<TEXT>

     İngiliz SAS komandolarının, Kandahar'ın güneydoğusundaki Hada dağlarındaki mağaralarda yaptığı operasyonlarda Usame Bin Ladin'i iki saat farkla ellerinden kaçırdıkları bildirildi. 
     Komandolara yakın bir kaynak The Mail on Sunday gazetesine verdiği demeçte, ''Az kalsın Bin Ladin'i yakalıyorduk. Çok çetin bir savaştı'' dedi. 
     Kaynak, ''Yakalananların sorgularından sonra, Bin Ladin'i iki saat farkla elimizden kaçırdığımızı anladık'' dedi. Kaynak bu operasyonun ne zaman yapıldığını açıklamadı. 
     Bu arada The Sunday Times gazetesi, Bin Ladin'in saklandığı sanılan Afganistan'ın doğusundaki Tora Bora bölgesine, Amerikan özel birlikleriyle birlikte yeni bir saldırı başlatma amacıyla 60 SAS komandosunun konuşlandırılacağını bildirdi. 
     Öte yandan, ilk Fransız askerlerinin Afganistan'ın kuzeyindeki Mezar-ı Şerif Havaalanı'na geldiği kaydedildi. 
     Fransa Savunma Bakanlığı'nın bildirisinde, yaklaşık 40 kişiden oluşan birliğin, insani yardımın bölgeye ulaştırılmasında önemli rol oynayacak olan Mezar-ı Şerif Havaalanı pistinin onarım çalışmaları boyunca havaalanı çevresindeki güvenliğin sağlanmasından sorumlu olacağı belirtildi. 
     






</TEXT>
</DOC>
