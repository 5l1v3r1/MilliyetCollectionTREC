<DOC>
<DOCNO> 57409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/16/dunya/dun03.html </URL>
<DATE> 2001/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
New York’un kibarlığı’ şaşırttı 
</HEADLINE>
<TEXT>

     SEMA EMiROğLU New York 

     New York’un, ABD’nin en kibar ve terbiyeli kenti olduğuna iliskin hazırlanan bir rapor, kentin belediye başkani Rudy Giuliani’yi bile şaşırttı. 
     Her yıl Amerika’nın yüzlerce kent ve kasabasını "kibarlık ve terbiye" sıralamasına tabii tutan Marjabelle Young Stewart, bu yıl New York City’i en üst sıraya koydu. 
     Stewart, raporunda, sonucu, New York’un, 11 Eylül saldırılarının ardından aldığı desteğe gösterdiği "kararlılık ve kalpten gelen minnettarlığına" bağladı. Bu açıklamalar, daha önce New York’luları sık sık "kibar davranmaya" çağırarak tepki toplayan Giuliani için büyük sürpriz oldu. "Bunu hazırlarken ne içiyorlarmış" diye soran Giuliani, "insan gerçekten merak ediyor, eğer en kibar kent New York ise, o zaman diğerleri kaçıncı sırada yeralıyor" dedi. 
     



 DÜNYA 













</TEXT>
</DOC>
