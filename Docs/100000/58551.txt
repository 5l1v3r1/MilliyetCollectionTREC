<DOC>
<DOCNO> 58551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/23/siyaset/siy02.html </URL>
<DATE> 2001/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP’lı kadınlar yarıştı 
</HEADLINE>
<TEXT>

Başbakan Yardımcısı Yılmaz "Kadınların desteği ve gayreti olmadan hedefe ulaşamayız" 
     HAKAN ŞANLITÜRK Ankara 

     Başbakan Yardımcısı Mesut Yılmaz, partisini geleceğe ve iktidara kadınların taşıyacağını belirterek, "Onların gayreti, desteği olmadan hedefimize ulaşamayız" dedi. 
     ANAP Kadın Kolları, siyasi partiler Yasası’nın ardından yapılan yönetmelik değişikliği ile ilk kez büyük kongre gerçekleştirdi. Kongreye başta ANAP lideri Yılmaz ve eşi Berna Yılmaz olmak üzere bakanlar ve milletvekilleri büyük ilgi gösterdi. 
     1100 delegenin 11 sandıkta oy kullandığı seçimde Kadın Kolları Genel Başkanlığı için mevcut başkan İlham Aydın ile yardımcısı Füsun Gönül çekişti. 
     
     Füsun Gönül başkan 
     Kongre sonunda 823 oydan 544'ünü Füsun Gönül, 267'sini de İlham Aydın aldı. Oylardan 4'ü boş çıktı, 8'i de geçersiz sayıldı. Sonuçları açıklayan Ediz Hun, "Kazanan ANAP'tır, kaybeden yoktur" dedi. 
     
Berna Hanım’a sevgi gösterisi      Fotoğraf ALTAN BURGUCU 

     ANAP Kadın Kolları’nın kongresine katılan Berna Yılmaz, güzelliğiyle dikkat çekti. ANAP’lı kadınların sevgi gösterisinde bulunduğu Berna Yılmaz, yaptığı konuşmanın ardından eşiyle sohbet etti. 
     



 SİYASET 










</TEXT>
</DOC>
