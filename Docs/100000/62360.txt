<DOC>
<DOCNO> 62360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/son/sondun07.html </URL>
<DATE> 2002/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalılar Güney Kutbu'nun buzullarına hatıra kutusu gömdü 
</HEADLINE>
<TEXT>

     Amerikalı araştırmacılar, Güney Kutbu'nun buzullarına günümüzün eşyalarını içeren bir kutu gömdüler, 1957'de gömdükleri kutuyu ise bulamadılar. 
     Yeni Zelanda'nın Auckland kentinde yayımlanan Antarctic Sun gazetesinin haberine göre, Amerikalılar, kendilerine ait Amundsen-Scott üssünde buzulların arasına kapsül şeklindeki hatıra kutusu gömdüler. 2002 yılında günlük yaşamda kullanılan bazı nesneler bulunan kapsül, 2050 yılında açılacak. Kapsül, iki yıl önce buzlara gömülecekti, ancak içine koyulacak nesneler konusunda görüş birliği sağlanamadığı için işlem gecikti. 
     Dönemin çeşitli eşyalarını ve bir adet gazete içeren ilk kapsül, 1 Ocak 1957'de buzlar arasına gömülmüştü. İkinci kapsülü gömen araştırmacılar, ellerinde fazla ayrıntılı bilgi olmadığı için ilk kapsülü bulamadılar. Dahası, ilk kapsülü gömenlerin hiçbiri bugün yaşamıyor. 
     






</TEXT>
</DOC>
