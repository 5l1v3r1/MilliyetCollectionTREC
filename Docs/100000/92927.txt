<DOC>
<DOCNO> 92927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/30/guncel/gun04.html </URL>
<DATE> 2002/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
AB sizden ders alsın 
</HEADLINE>
<TEXT>

Koç Üniversitesi’nden şeref doktorası alan ABD’nin eski BM Büyükelçisi Holbrooke, AB’nin Türkiye’nin futbolundan alacağı dersi, üyelikte göstermesini istedi 
     ŞÜKRAN PAKKAN İstanbul 

     ABD’nin Birleşmiş Milletler eski Büyükelçisi Richard Holbrooke, "Avrupa, Türkiye’ye ihtiyacı olduğunu idrak etmeli. Belki Avrupa, Türkiye’nin oynadığı futboldan ders almıştır. Aldıkları dersi, Avrupa Birliği üyeliğinde de göstersinler" dedi. 
     Koç Üniversitesi, kuruluşunun 9. mezuniyet töreninde bu yıl ilk defa hazırlanan "şeref doktorası"nı, dünya barışına büyük katkılarda bulunan Holbrooke’a verdi. Mezunlara yurtdışına gitmek yerine Türkiye’de kalmayı düşünmelerini öneren Holbrooke, "Türkiye çok kritik bir dönemde, size de büyük sorumluluklar düşüyor. Devlet memuriyetini düşünün" diye konuştu. 
     
     İknaya uğraşmıştık’ 
     Geçmişte Türkiye’nin üyeliği için kendisinin ve ABD eski Başkanı Bill Clinton’ın AB’yi iknaya çalıştığını vurgulayan Holbrooke, "Türkiye’nin önünde çok kritik bir 6 ay var. Bu sürecin çok iyi değerlendirilmesi gerekiyor. Türkiye ve Yunanistan, ortak gelecekleri için başta Kıbrıs konusunu çözmek zorundalar" şeklinde konuştu. 
     



 GÜNCEL 












</TEXT>
</DOC>
