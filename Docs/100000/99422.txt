<DOC>
<DOCNO> 99422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/son/sonspo12.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, dünya sıralamasında geriledi 
</HEADLINE>
<TEXT>

     Birinci Süper Futbol Ligi'nde geçen sezonu şampiyon olarak kapatan Galatasaray, dünya sıralamasındaki yerini korumakta aynı başarıyı gösteremiyor. 
     Uluslararası Futbol Tarihi ve İstatistikçileri Federasyonu'nun IFFHS temmuz ayı ''Dünya Kulüpler Sıralaması''nda Galatasaray, haziran ayındaki 16'ncılıkta tutunamadı ve aldığı 200 puanla 8 sıra birden gerileyerek 24'üncülüğe düştü. 
     IFFHS'nin temmuz ayı Dünya Kulüpler Sıralaması'nda ilk 8 takımın yeri değişmezken, İspanyol Real Madrid CF, Alman TSV Bayer 04 Leverkusen ve FC Bayern Münih zirvedeki kulüpler oldular. 
     Ayrıca, dünya sıralamasında ''Top 100''e en fazla takımı 7'şer ekiple İspanya, İngiltere, İtalya ve Brezilya sokarken, Galatasaray yine ilk 100 kulüp içindeki tek Türk takım oldu. 
     
     TÜRK TAKIMLARI 

     Dünya Kulüpler Sıralaması'nda Türk ekiplerinin alt sıralarda yer alma geleneği temmuz ayında da sürdü. 
     Temmuz ayı sıralamasında Galatasaray dışındaki diğer Türk kulüpleri çıkışta olmalarına rağmen, Beşiktaş 117, Fenerbahçe ile Kocaelispor 132, Gaziantepspor 151 ve Denizlispor ise 200'üncü sırada kendine yer bulabildi. 
     
     İLK 10 

     IFFHS'nin ''Dünya Kulüpler Sıralaması''nda ilk 10 ve Türk ekiplerinin sıralaması şöyle 
     

SIRA TAKIM ÜLKE PUAN 1- Real Madrid CF İspanya 337 2- TSV Bayer 04 Leverkusen Almanya 300 3- FC Bayern München Almanya 286 5- Liverpool FC İngiltere 273 5- Deportivo La Coruna İspanya 273 6- Arsenal FC İngiltere 271 7- Manchester United FC İngiltere 260 7- FC Barcelona İspanya 260 9- Porto-Alegrense Brezilya 256 10- FC Juventus İtalya 247 24- Galatasaray Türkiye 200 117- Beşiktaş Türkiye 102 132- Fenerbahçe Türkiye 94,5 132- Kocaelispor Türkiye 94,5 151- Gaziantepspor Türkiye 89,5 200- Denizlispor Türkiye 78,0      





</TEXT>
</DOC>
