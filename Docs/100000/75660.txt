<DOC>
<DOCNO> 75660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/son/soneko04.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye GSMH'si geçen yıl 9.4 küçüldü 
</HEADLINE>
<TEXT>

     Devlet İstatistik Enstitüsü DİE , Türkiye gayri safi milli hasılasının GSMH geçen yıl yüzde 9.4 oranında küçüldüğünü açıkladı. 
     Büyüme hızı geçen yılın dördüncü 3 aylık döneminde ise bir önceki yılın aynı dönemine göre eksi yüzde 12.3 olarak hesaplandı. 
     DİE, 2001 yılı ve 2001 yılının dördüncü 3 aylık dönemine ilişkin GSMH sonuçlarını açıkladı. 
     Buna göre, 2001 yılı üçer aylık dönemler toplamı olarak elde edilen GSMH değeri, cari fiyatlarla 179 katrilyon 480 trilyon 78 milyar lira olarak hesaplandı. Gelişme hızları ise cari fiyatlarla yüzde 42.9, sabit fiyatlarla eksi yüzde 9.4 oldu. 
     GSMH dolar bazında ise geçen yıl cari fiyatlarla 148 milyar 166 milyon dolar olarak gerçekleşti. 
     Kişi başına gayri safi milli hasıla değeri ise yüzde 27.2'lik azalışla 2160 dolar olarak açıklandı. 2001 yılı zımmi fiyat deflatörü ise yüzde 57.8 oldu. 
     DİE, Gayri Safi Yurtiçi Hasıla'nın GSYİH geçen yıl eksi yüzde 7.4, geçen yılın dördüncü 3 aylık döneminde ise eksi 10.4 olarak hesaplandığını bildirdi. 
     Yılın dördüncü 3 aylık döneminde ise GSMH'nin cari fiyatlarla 55 katrilyon 327 trilyon 991 milyar lira olurken, gelişme hızının da bir önceki yılın aynı dönemine oranla cari fiyatlarla yüzde .1, sabit fiyatlarla da eksi yüzde 12.3 olduğu belirlendi. 
     Devlet İstatistik Enstitüsü'ne DİE 
     göre, geçen yıl, bir önceki yıla göre, ithalat vergisi yüzde 25.1, mali kuruluşlar yüzde 9.9, ticaret yüzde 9.4 oranında küçüldü. Sanayi sektöründeki gerileme ise yüzde 7.5 oranında gerçekleşti. 
     DİE'nin 2001 yılına ilişkin açıkladığı Gayri Safi Milli Hasıla GSMH rakamlarına göre, sabit fiyatlarla sektörel bazda Devlet Hizmetleri, Kar Amacı Olmayan Kuruluşlar ve Konut Sahipliği dışında, tüm sektörlerde küçülme yaşandı. Devlet Hizmetlerinde büyüme yüzde 1.5 olurken, Kar Amacı Olmayan Kuruluşlardaki büyüme oranı da yüzde 0.2 düzeyinde sonuçlandı. Konut sahipliğinde büyüme hızı ise yüzde 2.1 olarak gerçekleşti. 
     2001 yılının tamamında, en fazla küçülme ithalat vergisinin 
     ardından yüzde 9.9 ile mali kuruluşlarda yaşanırken, yüzde 9.4 ile ticarette, 7.5 ile de sanayide kaydedildi. 
     Sektörler itibariyle büyüme hızlarına bakıldığında, Serbest Meslek ve Hizmetler sektöründeki küçülme yüzde 7.4, tarım sektöründe yüzde 6.1, İnşaat da yüzde 5.9 düzeyinde gerçekleşti. Ulaştırma ve 
     Haberleşme sektöründe ise yüzde 4.9 oranında gerileme kaydedildi. 
     Sonuç olarak geçen yılın tamamında Sabit Fiyatlarla Gayri Safi Yurtiçi Hasıla GSYİH yüzde 7.4, Gayri Safi Milli Hasıla GSMH da yüzde 9.4 oranında gerilemiş oldu. 
     
     Harcama gruplarına göre gelişme hızları 

     Öte yandan, 2001 yılında, önceki yıla göre, sabit fiyatlarla Özel Nihai Tüketim Harcamaları yüzde 9, Devletin Nihai Tüketim Harcamaları ise yüzde 8.6 oranında geriledi. 
     Bu dönemde yine sabit fiyatlarla Gayri Safi Sabit Sermaye Oluşumu yüzde 31.7, Mal ve Hizmet İthalatı yüzde 24.8 oranında gerilerken, Mal ve Hizmet İhracatı da yüzde 7.4 oranında arttı. 
     






</TEXT>
</DOC>
