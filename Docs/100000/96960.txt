<DOC>
<DOCNO> 96960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/yazar/guclu.html </URL>
<DATE> 2002/07/20/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Üniversitede kimsenin yeri garanti değil 
</HEADLINE>
<TEXT>

     Başlık pek çoğunuza abartılı gelebilir. Ama sınav sistemi bu. Önceki yıl YDS’de yani Yabancı Dil Sınavı’nda Türkiye birincisi olan Burcu, ilk tercihine girememişti. Üstelik aynı zamanda okul birincisi de olmasına rağmen... 
     Çok sayıda telefon geliyor Benim netim yani yanlışlardan çıktıktan sonraki doğru soru sayım, daha çok olmasına rağmen arkadaşımın puanı daha yüksek. Böyle saçmalık olur mu 
     Evet oluyor. Eğer arkadaşınızın Orta Öğretim Başarı Puanı OÖBP sizinkinden yüksekse ya da meslek lisesi mezunu olup ekstra puan alıyorsa, sizin yapacağınız hiçbir şey yok. Çok saçma da olsa sistem bu .. 
     Örneğin öğretmen liseleri, hem düz lise hem de meslek lisesi statüsündeler. Bu yüzden OÖBP’leri klasik liseler, Anadolu liseleri ve kolejlerden mezun olanlar gibi 0.5 ile değil 0.65 ile çarpılıyor. Dolayısıyla da dil puanı ile öğrenci alan en iyi yerlere onlar giriyor... 
     Örnekleri artırmak mümkün. Bu yüzden tercih formunu doldururken en ufak ayrıntıyı bile göz önünde bulundurmak gerekiyor... 
     
Tercihin püf noktaları      Tercih listelerinin hazırlanması genelde hep son güne bırakılır ve yapılan pek çok hata, düzeltilecek zaman kalmadığı için adayların en az bir yılına mal olur. Bu nedenle, eğer siz de tercih kurbanı olmak istemiyorsanız elinizi çabuk tutmalısınız .. 
     İşte bu aşamada dikkat etmeniz gereken en temel kurallardan bazıları 

</TEXT>
</DOC>
