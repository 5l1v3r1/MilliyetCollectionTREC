<DOC>
<DOCNO> 55337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/03/son/soneko16.html </URL>
<DATE> 2001/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası heyeti de ek mali kaynak araştırması için gelecek 
</HEADLINE>
<TEXT>

     Uluslararası Para Fonu IMF heyetinin ardından, bu hafta ortasında, Dünya Bankası'ndan bir heyetin de Ankara'ya geleceği öğrenildi. 
     Ağırlıklı olarak Programlanmış Mali Sektör Uyum Kredisi PSFSAL2 uzmanlarından oluşan heyette, etkin kamu yönetimi ve kamu mali reformu konusunda uzmanlar da bulunacak. 
     Öte yandan, IMF'den bazı uzmanların Ankara'ya geldiği belirtilirken, hafta ortasında Dünya Bankası'ndan gelecek heyetle birlikte toplam IMF-Dünya Bankası uzmanı sayısı 20'nin üstüne çıkacak. 
     Dünya Bankası heyetinin, yapısal reformlar çerçevesinde, daha önce Ülke Yardım Stratejisi CAS çerçevesinde verilen ve verilmesi öngörülen ile 2002-2003 ve 2004 yılları için verilebilecek ilave mali kaynak durumunu da araştıracağı öğrenildi. 
     Türkiye masası şefi Juha Kahkonen başkanlığındaki IMF Heyeti'nin, bugün, Devlet Bakanı Kemal Derviş ile de görüşme yapması bekleniyor. 
     Heyet, bugünden başlayarak hemen çalışmalarına başlayacak. 
     IMF ve Dünya Bankası heyetlerinin, ortak çalışma yapacağı ve Şeker Bayramı'na kadar çalışmalarını sürdürecekleri belirtiliyor. 
     






</TEXT>
</DOC>
