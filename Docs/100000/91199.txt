<DOC>
<DOCNO> 91199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/son/sondun28.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Parkinson hastalarının üçte biri uyku krizi geçiriyor 
</HEADLINE>
<TEXT>

     Parkinson hastalarının üçte birinin aniden uyumalarına yol açan ''uyku krizleri'' geçirdikleri bildirildi. 
     Graz'daki Karl Franzens Üniversite Hastanesi'nden Dr. Carl Nikolaus Homann ve ekibi, 124 Parkinson hastası üzerinde inceleme yaptı ve bunların yüzde 30'unun en az bir kez uyku krizi geçirdiğini saptadı. 
     Avusturyalı doktorların yaptığı araştırmada, her an ortaya çıkabilecek krizlerin, hastalığın arazlarını azaltmak için alınan ilaçların yan etkisi olarak ortaya çıktığı sonucuna varıldı. 
     Doktorlar, bazı hastalara uyku krizinin otomobil kullanırken geldiğini saptadıklarını belirterek, Parkinson ilaçları alanların otomobil kullanmamaları gerektiğini söylediler. 
     Uyku krizlerinin ne zaman geleceği tahmin etmenin, bunları önlemenin ve tedavi etmenin hiçbir yolunun olmadığı da belirtildi. 
     





</TEXT>
</DOC>
