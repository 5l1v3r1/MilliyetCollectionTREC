<DOC>
<DOCNO> 88090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/son/soneko05.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Saray bisküvi ile Ülker'in taklit tartışması.. 
</HEADLINE>
<TEXT>

     Saray Bisküvi ve Gıda Sanayi A.Ş ile Ülker A.Ş arasında yaşanan ürün taklidi tartışmaları iki firmanın gazetelere verdikleri karşılıklı ilanlarla devam ediyor. 
     Ülker A.Ş, Karaman'da yayınlanan bir yerel gazeteye verdiği ilanla, taraflar arasında açılmış 8 davanın 3 tanesinin Ankara Ticaret Mahkemesi tarafından kendi lehlerine sonuçlandırıldığını duyurdu. 
     Ayrıca ilanda, Saray Bisküvi'nin Karaman Asliye Hukuk Mahkemesi'nin verdiği karara dayanarak piyasada bulunan Hobby markalı ürünlerini toplatamayacağı ifade edildi. 
     Saray Bisküvi ise bugün bazı ulusal gazetelere verdiği tam sayfa ilanda Ülker firması aleyhine Karaman Asliye Hukuk Mahkemesi'nin açtıklara dava sonucunda Ülker'in Hobby markalı ürünlerinin toplatılmasına ve ambalajlarının imhasına karar verildiğini duyurdu. 
     Saray Bisküvi yetkilileri, Ülker'in ''Hobby'' isimli ürünlerinin mbalajında kırmızı renk kullanarak kendilerinin ''Yuppy'' isimli ürünlerini taklit ettiğini ve mahkemenin bunu tespit ettiğini iddia ettiler. 
     





</TEXT>
</DOC>
