<DOC>
<DOCNO> 55460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/04/yasam/yas07.html </URL>
<DATE> 2001/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Döner bıçaklı, baltalı müşteri alma kavgası 
</HEADLINE>
<TEXT>

     BAHAR KAYMAKÇI İzmit DHA 

     İzmit’te iki yolcu firması arasında yolcu alma nedeniyle çıkan kavgada 3 kişi yaralandı. Döner bıçağı, balta ve sopaların kullanıldığı kavgada, 6 kişi gözaltına alındı. 
     İzmit’te Halkevi durağında, İzmit Seyahat ve Gebze Kop adlı iki yolcu firmasının çalışanları arasında yolcu alma nedeniyle tartışma çıktı. Tartışma kısa sürede kavgaya dönüştü ve Selahattin Ertan, Hayrettin Sivri, Ayhan Sivri, Ferdi Alar, Arif Ketken ve Eşref Pekdemir birbirlerine döner bıçağı, balta ve sopalarla saldırdı. Kavgada, Gebze Kop firmasından Eşref Pekdemir, İzmit Seyahat Firması’ndan Arif Ketken ve Ayhan Sivri yaralandı. Kavgaya karışan 6 kişi gözaltına alındı. 
     



 YAŞAM 














</TEXT>
</DOC>
