<DOC>
<DOCNO> 63225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/20/spor/spo01.html </URL>
<DATE> 2002/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal stresli 
</HEADLINE>
<TEXT>

Beşiktaş’ın hocası Daum, Trabzonspor ile ligin en zor maçlarından birini oynayacaklarını vurguladı, futbolcularını da paniğe kapılmamaları ve riske girmemeleri konusunda uyardı 
     BİLAL MEŞE 

     Kayıpsız geçmeliyiz’ 
     SİYAH - Beyazlı ekibin teknik patronu Christoph Daum, ikinci yarının daha zorlu geçeceğine işaret etti ve "Zirve yarışı çok çetin mücadelelere sahne olacak. Yarışta söz sahibi olmak çin Trabzon maçını kayıpsız geçmeliyiz" dedi. Trabzon’un güçlü bir ekip olduğunu vurgulayan Alman hoca, "Oyun planımızı galibiyet üzerine kurduk. En zor maçımıza çıkacağız. Kazanırsak, yarışta bir adım öne geçeriz" açıklamasını yaptı. 
     
     Sinirlenmeyin’ 
     FUTBOLCULARINI da uyaran Daum, "Zorlu bir doksan dakika bizi bekliyor. Sinirlerine hakim olan, en az hata yapan takım maçı kazanır" ifadelerini kullandı. Oyuncularından kolektif futbolun kurallarını en iyi şekilde sahaya yansıtmalarını isteyen Beşiktaş’ın hocası, şöyle devam etti "Yardımlaşın, riske girmeyin, rakibe boş alan bırakmayın. Özellikle orta alan ve savunmada dikkatli olun. Paniğe girmeyin, sabırlı olun." 
     
Bilgili’ye plaket      AMERİKA Beşiktaşlılar Derneği, Başbakan Bülent Ecevit ile birlikte ABD’ye giden Başkan Serdar Bilgili’ye plaket verdi. Dernek Başkanı Dr.Ata Erim, "Dünya’daki tüm Beşiktaşlı Türkler’in başkanı olan Serdar Bilgili’nin ziyareti derneğimize büyük moral kaynağı olmuştur" dedi. ABD’de kamp yapılabileceğini belirten Bilgili ise, Beşiktaş hisselerinin bu ülkede pazarlanması konusunda yardım istedi. 
     
Marinho geliyor      BEŞİKTAŞ’IN prensipte anlaştığı Marinho bu akşam İstanbul’a gelecek. Guarani kulübüyle olan bonservis problemini çözen Marinho’nun yarın da sözleşme imzalayacağı bildirildi. Brezilyalı futbolcunun lisansının da Bursaspor maçı öncesinde çıkartılacağı ifade edildi. Ayağının tozuyla takımla antrenmanlara çıkacak olan genç oyuncu, uyum sağlaması halinde Bursaspor karşısında vatandaşı Ronaldo ile birlikte görev yapacak. 
     

</TEXT>
</DOC>
