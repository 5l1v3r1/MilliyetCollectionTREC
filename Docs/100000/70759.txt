<DOC>
<DOCNO> 70759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/04/son/sonspo19.html </URL>
<DATE> 2002/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da moralsiz Metin Aktaş, İstanbul'a gitti 
</HEADLINE>
<TEXT>

     Birinci Süper Futbol Ligi'nde, hafta sonunda Yimpaş Yozgatspor ile yapacağı lig maçının hazırlıklarına dün başlayan bordo-mavili takım, günü izinli olarak geçirdi. 
     Bordo-mavili takım, yarın yapacağı çift antrenmanla Yimpaş Yozgatspor maçının hazırlıklarına tekrar başlayacak. 
     Kocaelispor maçında yediği 2 hatalı golle bordo-mavili takımın yenilgisinde önemli rol oynayan kaleci Metin Aktaş'ın İstanbul'a gittiği bildirildi. 
     Kulüp Profesyonel İşler Sorumlusu Caner Çuvalcıoğlu, dün izinsiz olarak çalışmaya katılmayan Metin'in Kocaelispor maçından önce teknik heyetten İstanbul'a gitmek için izin aldığını belirtti. 
     Kasıklarından sakatlığı nedeniyle Almanya'da bulunan Bushaj'ın ise 1 hafta daha bu ülkede kalarak tedavi olacağı ve şimdilik ameliyat 
     edilip edilmemesi konusunda bir karara varılmadığı öğrenildi. 
     Öte yandan bordo-mavili kulüp yönetimi, salı günü yapacağı yönetim kurulu toplantısını bugüne aldı. Yönetim kurulunun bu akşam yapılacak toplantıda Olağanüstü Genel Kurul ve teknik heyet konularında karar vermesi bekleniyor. 
     






</TEXT>
</DOC>
