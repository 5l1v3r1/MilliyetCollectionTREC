<DOC>
<DOCNO> 90030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/15/son/soneko06.html </URL>
<DATE> 2002/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖTV uygulamasından sonra ikinci el otomobil fiyatları 
</HEADLINE>
<TEXT>

     Özel Tüketim Vergisi ÖTV Yasası'nın, ikinci el otomobillerde Taşıt Alım Vergisi'ni kaldırılması, bu otomobillere talebi artırınca, fiyatlar yükseldi. 
     ÖTV Yasası'nın kabulü ile birlikte devir işlemlerinin kolaylaştırılması, ''ikinci el''e olan talebi olumlu etkiliyor. Bu otomobillerde, Taşıt Alım Vergisi'nin yanı sıra Trafik Tescil Harcı, Eğitime Katkı Payı ve Özel İşlem Vergisi'nin de alınmaması, maddi açıdan müşteriye cazip gelirken, bürokrasinin basitleştirilmesi de galericileri rahatlattı. 
     Ancak, yasa çıkmadan önce ''ikinci el'' fiyatlarındaki düşüş beklentisinin tersine, fiyatların yükseldiği gözleniyor. Orta üst sınıf modellerin fiyatı, 1-2 milyar lira artarken, orta alt sınıfa yönelik otomobillerde fiyat değişmedi. 
     Bursa Oto-Koop Başkanı Rasim Hazar, A.A muhabirine yaptığı açıklamada, satışlarda, yüzde 200 oranında artış olduğunu bildirdi. 
     Oto-Koop'ta, 6 ay öncesine kadar dükkanlar peşpeşe kapanırken, şimdi yeni dükkan açma taleplerinin geldiğini anlatan Hazar, boş dükkan kalmadığı için bu talepleri geri çevirdiklerini ifade etti. 
     Hazar, yoğun talep nedeniyle kent dışından otomobil getirdiklerine dikkati çekerek, ''İkinci el, yok satıyor. Otomobil temininde zorluk çekiyoruz'' diye konuştu. 
     Bursa Oto-Koop'ta bazı modellerde ikinci el otomobil fiyatları ise şöyle 
     
     
İkinci el fiyatları Marka Model En düşük En yüksek Broadway 1998 6.000.000 6.500.000 Doğan SLX 1999 6.000.000 6.500.000 Şahin 1999 5.000.000 5.500.000 Fiat Brava 2000 11.000.000 12.000.000 Megan 1.6 2000 15.500.000 16.500.000 Scenic 2000 18.000.000 22.000.000 Hyundai 1.3 2000 7.500.000 8.500.000 Hyundai GLS 1.5 2000 9.500.000 10.500.000 Peugeot 206 2000 12.000.000 13.000.000 Opel Astra 1.6 2000 16.000.000 17.000.000 Ford Focus Ghia 2000 16.000.000 17.000.000 Ford Focus Amiente GP 2000 14.000.000 15.000.000 Volkswagen Polo 1.6 2000 14.000.000 15.000.000 Volkswagen Bora 1.6 2000 19.000.000 20.000.000 Volkswagen Passat 1.8 TDI 2000 25.000.000 27.000.000 Suzuki Jeep 1.6 Vitara 2000 19.000.000 20.000.000 Honda Jeep 2000 2000 25.000.000 28.000.000 Volvo S 40 1.8 2001 22.000.000 23.000.000 
     





</TEXT>
</DOC>
