<DOC>
<DOCNO> 52594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/yazar/temelkuran.html </URL>
<DATE> 2001/11/16/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Bu ülke için seve seve yazılmış yazı 
</HEADLINE>
<TEXT>

     Ekranın köşesinde kırmızı logoyu görünce "Ne oluyoruz Savaşa mı girdik " dediniz muhtemelen. "Seve seve"den sonra gelen gizli yüklemin ölmek gibi bir şey olduğunu düşündünüz büyük olasılıkla. Niyeyse öyle düşünüverdiniz, her nasılsa aklınıza öyle geliverdi işte. Nedense 
     Bu bayrak o kadar çok kullanıldı ki "En büyük asker bizim asker" başlıklı ölüm ayinlerinde... Bu bayrak o kadar çok "Ya sev ya terk et" flaması olarak taşındı ki bağırlarda ... Bu bayrak "Küçükarmutlu'ya bayrak dikildi" gibi cümlelerde "edilgen nesne" olarak o kadar çok tüketildi ki ... O yüzden işte, çok doğaldır logonun "hayra alamet" gelmemesi size. 
     Oysa epey yorgundunuz siz zaten. Bu ülke için öle öle, susa susa, yaza yaza, eksile eksile, ağlaya ağlaya sanıyorum bir parça yıpranmıştınız Ama şimdi "Oturmak yok, herkes sahneye" hesabı, bu vatan sizden bütün yaralarınızı sıfırlayıp, hiç yoktan coşmanızı bekler. Haydi sahneye 
     
Kadrolu coşku      Bir süredir kıvranılıyordu zaten. Cumhuriyet Bayramı'nda kadrolu coşturucuların otobüslerin üzerine çıkıp Hollywood filmlerinden öğrendikleri vecd sahnelerini tekrar etmeye çalışması olacakların habercisiydi. Olmadı tabii coşulamadı. Aç olması bir yana, ses çıkarmasın diye ağzı kapatılan, düşünmesin diye beynine ideolojik çaputlar tıkanan insanların hiç "bayram edesi" yoktu. Ne var ki, coşturucular ısrarcı çıktı. "Aç mezarı yoktur" gibi bir bilgiyle büyüyen bir ülkenin çocukları açlıktan ölmeyi öğrenirken, muktedirler oturup kalkıp isyan çıkmıyor diye dua edecekleri yere "neşemizi bulalım" kampanyası başlattılar. 
     
Çürük güşümseme      Tahmin etmek o kadar kolay ki, herkesin yüzünde acı bir gülümseme oluştu televizyondaki logoyu görünce. Daha baştan çürümüş bir gülümseme... "Demek yeni olayımız bu" deyip katlanan bir gülümseme. 
     Tahmin etmek o kadar kolay ki, şimdi büyük bir çoğunluk "maraza çıkmasın" diye susacak, o acı gülümsemesiyle kilitleyecek dudaklarını. Yeni bir şey değil, "Bu ülke için seve seve çok susuldu" zaten. 
     Tahmin etmek o kadar kolay ki, bu yazıdan sonra yazara "Ne kadar negatifsiniz kuzum" mektupları yağacak. Yoksullaşmayı, dehşet verici bir gelir dağılımı dengesizliğiyle bir sınıfın üzerine yığanlar neonlu hayallerinden uzun uzadıya bahsedecek. Yazar onlara, "İnşallah siz haklı çıkarsınız kuzum. Bütün dileğimiz bu zaten" gibi ciddi mi gayrı ciddi mi belli olmayan cevaplar yazacak. 
     Ama o cümlenin sonunu boş bırakmışlar. Ben ne yapayım Bendenizin meşgalesi de bu 
     "Bu ülke için seve seve gerçeklerden bahsedilecek " 
     
     







Avrupa haklı mı 


Apo balığı 


İftar yemekleri 


'Türkiye'yi nasıl olsa AB'ye almazlar ' lobisi... 


Ekonomiye şef değneği 


Yasaları koruması gerekenler çiğniyor 


Kotasyon indirimi henüz erken 


Bu kez de yüz yüze... 


İmajımız kırmızı kart görmesin 


Toprak malik nesini 66 trilyona satıyor 


Yolsuzluk sarmalının ucu nerede 


Şenol'un haklı isyanı 


Yeni Ulusal Program 


Kredi kartıyla alışverişte de indirim dönemi 


Bu ülke için seve seve yazılmış yazı 


Şehr - i Ramazan 


</TEXT>
</DOC>
