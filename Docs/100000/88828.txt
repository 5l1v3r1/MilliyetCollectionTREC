<DOC>
<DOCNO> 88828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/09/yazar/ozkan.html </URL>
<DATE> 2002/06/09/ </DATE>
<TIME>  </TIME>
<AUTHOR> Tuncay ÖZKAN  </AUTHOR>
<HEADLINE>
Oyun içinde oyun var 
</HEADLINE>
<TEXT>

     Savcı Nuh Mete Yüksel ile ilgili seks şantajında ilginç gelişmeler var. Albayrak kardeşlerin Yeni Şafak gazetesine göre bu kaset Yüksel’in açtığı Fethullah Gülen davasında Yüksel’e yardımcı olan, ayrıca davada müdahil olarak yer alan Çağdaş Eğitim Vakfı’nda bulunmuş Oysa bu bilgi yanlış... Çünkü kaset çok daha önce Yüksel’e ulaşmış. İstanbul’dan kargo ile ulaştırmışlar. Kargo zarfı dahil bütün ayrıntılar Yüksel’in elinde. Yüksel, bana dün "Şimdi birileri oyun içinde oyun oynamaya çabaladıklarını gösterdiler. Bunu ortaya çıkartmak gerekiyor. Bunu bunların yanına koymayacağım. Bunların amacı irtica davalarını etkilemek ve burada görev alan kişi ve kurumları ortadan kaldırmak" dedi. 
     
     Neden Çağdaş Eğitim Vakfı 
     Önce Çağdaş Eğitim Vakfı’nın başına örülmek istenen komployu anlatayım. Bu vakıf ilk olarak Çağdaş Yaşamı Destekleme Derneği’yle birlikte Sadettin Tantan döneminde kapatılmak istendi. Bu kapatma oyununun arkasında kendi yazdıklarıyla bu vakfı ihbar eden İslamcı bazı gazeteler ve yazarlarının başlattığı kampanya vardı. Bunların kapanmasının istenmesindeki amaç şu, bu vakıflar Fethullah Gülen davasının itirafçı çocuklarını bulup ortaya çıkartan ve davanın açılmasında en etkin gücü oluşturan sivil toplum örgütleri. Bunları yok etmek için çabalamalarının nedeni bu. Ayrıca bu vakıflar Gülen ve diğer İslamcı cemaatlerin el attığı burs verdiği her çocuğa gidip burs veriyorlar. Onlara Cumhuriyet devrimlerini ve aydınlanmayı anlatıyorlar. 
     
     Polis ajanı komploda 
     Kapatma davaları, üst üste gelen incelemeler sökmeyince, şimdi kumpasa polis içindeki adamlarını kattılar. Bunlardan İstanbul Emniyeti’nde Terör ile Mücadele’de görevli bir komiser B. Ö. polis kimliğini kullanarak vakfa sızıyor. Sonra da önce Fethullah davasının itirafçı çocuklarının kimliğini öğrenip onların davadan vazgeçmesini sağlıyor, ardından da vakıfın dağıttığı burslardan alan iki öğrencinin PKK’lı olduğunu savlayarak bununla ilgili bir gizli kamera çekimi gerçekleştiriyor. Bu çekim İslamcı basında yayımlanınca, Ankara DGM soruşturma başlatıyor. Ama daha sonra görevsizlik kararıyla olayı İstanbul’a gönderiyor. Bu sırada İstanbul Emniyeti’ne yazılan bir arama yazısı ajan polisin bağlı olduğu Terör ile Mücadele ekiplerine ulaşıyor. Bunlar Vakfı basıyor ve ne ilginç, daha dün yayın yasağı konulan Nuh Mete Yüksel’e ait olduğu iddia edilen seks şantajı kasetlerinden buluveriyorlar. Abdullah Öcalan’a methiye kitapları ve yazılar buluyorlar. Yeni Şafak gazetesi de bunu haber yapmış. İyi de bu kaseti oraya koymadan önce Nuh Mete Yüksel’e gönderip şantaj yapanlar kim o zaman 
     Nuh Mete Yüksel ile dün telefonla bir görüşme yaptım. Yüksek Çağdaş Eğitim Vakfı ile ilgili olarak yapılanları "oyun içinde oyun" diye nitelendirdi "Bu vakıftaki aramadan çok önce bana bu şantajı yapmak istediler. Ama daha sonra Çağdaş Eğitim Vakfı’nı katarak olayın yönünü, değerlendirilmesini ve algılanmasını değiştirmeye çalışıyorlar. Bunların yaptıklarını görüyoruz. Yanlarına kalmayacaktır. Bunu yapanları tek tek bulup, ortaya çıkartacağım. Bu yolla etkilemeye çalıştıkları davalar yargının şaşmaz terazisinde tartılıyor. Bir Nuh Mete Yüksel’i, Çağdaş Eğitim Vakfı’nı yok etmekle ne yapacaklarını sanıyorlar. Biz gideriz Cumhuriyet’e ve Türkiye’ye sahip çıkacak başka savcılar gelir. Türk adaleti bu oyunları, şantajları boşa çıkartır, kimse merak etmesin" dedi. 
     
     Bir taşla iki kuş 
     Bir taşla iki kuş vuracaklar ya Hem vakfı, hem de Nuh Mete Yüksel’i harcamış olacaklar. Akıllı adamlar değil mi Bu komploda biri bana çıkıp polisin eli yok desin. O ajan provokatör polis şimdi açığa alındı. Müfettiş soruşturması başlayacak. Ama onun arkasından İstanbul Terör ile Mücadele’ye sızan veya istihbarata sızan irticacı güçler ne olacak. Ankara’da ya da polisin merkez birimlerinde istihbarat ve diğer ünitelerde cirit atan bu irticacı polislere kim dur diyecek 
     İrticacı polisler atakta. Bunların ortaya çıkartılması, bu komploların aydınlatılması için DGM savcılıklarını, İçişleri Bakanlığı’nı göreve çağırıyorum. Şimdi hiçbir Terör ile Mücadele birimi ayağa kalkıp biz, Hizbullah ile mücadele ediyoruz demesin. Hizbullah ayrı, Fethullah ve diğer gruplar ayrı. Bunlarla da mücadele edin de görelim. Yoksa bu ülkede irtica yuvalarının polisi ele geçirmesinin önüne geçmek imkansız olacaktır. 
     
     







Bahçelerde kereviz... 


Ayskremhane 


Çiller’in önerileri 


Çatlak testiyle... 


Şimdi tam sırası "Avru-Pa " 


Bugün futbol günü 


Bir kitap ki... Yeme de yanında yat 


Oyun içinde oyun var 


MHP’siz çözüm ve DSP 


Kalbin meridyenleri Sevmenin zamanı 


Yasa gitti de ne oldu 


Güven sarsılınca rakamlara bakılmıyor 


Bavul ile giden mallar "Dinamo Stadı"nda 


</TEXT>
</DOC>
