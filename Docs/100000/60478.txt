<DOC>
<DOCNO> 60478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/04/guncel/gunz1.html </URL>
<DATE> 2002/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Polise işkence sorusu 
     TBMM İnsan Hakları Komisyonu, Türkiye çapında karakollarda başlatacağı inceleme gezisi öncesinde, polislere yöneltilecek soruları belirliyor. Bu çerçevede Türkiye'de ilk kez, polisin açıklarını yakalatacak özel sorularla, "hangi taşın altına" bakılacağını gösteren kılavuzdan oluşan standart bir denetim formu hazırlanıyor. Komisyon üyelerinin önerileriyle genişletilecek formun ilk taslağında, "işkenceye" ilişkin de açık ve net sorular bulunuyor. 
     
     Avukatsız ifade geçersiz 
     Yargıtay 8. Ceza Dairesi, 18 yaşından küçüklerin sorguda avukat bulunmadan suçu kabule ilişkin ifadelerinin hukuki geçerliliğinin bulunmadığına işaret etti. Daire, bu ifadeyle sanığı mahkum eden yerel mahkeme kararını bozdu. Adana 2. Ağır Ceza Mahkemesi, 18 yaşından küçük Y.A.'yı "kasten bina yakmaya teşebbüsten" 2 yıl 11 ay ağır hapse mahkum etti. Temyiz incelemesi yapan Yargıtay 8. Ceza Dairesi, yerel mahkemenin kararını oybirliğiyle bozdu. 
     
     Çapan taburcu oldu 
     Esenyurt Belediyesi'ndeki yolsuzluk iddialarına ilişkin DGM'de tutuklu yargılanırken, Cerrahpaşa Tıp Fakültesi Hastanesi'ne kaldırılan Gürbüz Çapan, taburcu edildi. 8 ayda 35 kilogram kaybetmesinin nedeni araştırılmak üzere tedaviye alınan Çapan için düzenlenen raporda, kolon grafisi çekilmesi için bugüne randevu alındığı, ancak hastanın kabul etmediği belirtildi. Çapan, Kartal Cezaevi'ne kondu. 
     
     Ünlü otelciye gözaltı 
     Bursa, Uludağ ve Marmaris'te bulunan Kervansaray otellerinin sahibi Ertan Sayılgan ile üç adamı, zorla senet imzalatmaktan gözaltına alındı. Emniyet'teki sorgularının ardından adliyeye sevk edilen Sayılgan ve bir adamı nöbetçi mahkemece serbest bırakılırken, iki adamı tutuklanarak cezaevine gönderildi. Sayılgan, serbest bırakıldıktan sonra, "5 milyar lira için adam kaçıracak birisi değilim" dedi. 
     
     Bir duruşmaya 100 avukat 
     Adana'da icra takibi için evine gelen avukat Savaş Bedir ve icra memuru Hasan Fındıl'ı öldüren Sedat Gözüküçük, hakkında iki kez idam cezası istemiyle yargılandığı davada ilk kez h kim önüne çıktı. Katil, olayın şokunda olduğunu iddia edip savunma yapmazken, müdahil olarak duruşmaya yaklaşık 100 avukat geldi. Duruşma, tanıkların dinlenmesi için ertelendi. 
     



 GÜNCEL 
















</TEXT>
</DOC>
