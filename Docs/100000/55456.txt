<DOC>
<DOCNO> 55456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/04/yasam/yas01.html </URL>
<DATE> 2001/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Koyundeşen’ Sabri 
</HEADLINE>
<TEXT>

Kendini bilim adamı zanneden hademe, köpeklerden sonra koyunları da ameliyat etmeye başladı. Sabri Düz, kalpte kısmi oksijen patlaması teorisi’ üzerinde çalışıyor 
     ŞENOL ÇAKIR Samsun DHA 

     Samsun’un Bafra ilçesinde, kendini bilim adamı zannederek, köpekleri ameliyat ettiği’ için okuldaki hademelik görevinden zorunlu emekli edilen’ Sabri Düz, bu kez koyunlara kalp ameliyatı yapmaya başladı Ortaokul mezunu olan Düz, kendine "Şarlatan" diyenlere de şu cevabı verdi "Ne yapalım, bilim adamlarının kaderi bu. Yarın, çalıştığım bilim sayesinde yaşamlarını sürdürdüklerinde bana hak verecekler." 
     
     Neşter Meyve bıçağı 
     50 yaşındaki Düz, çalışmalarıyla’ ilk olarak 1.5 yıl önce gündeme gelmişti. Kalbin, kasılma yerine, kısmi oksijen patlamasıyla çalıştığını’ kanıtlamak için köpekler üzerinde ameliyat yapan iki çocuk babası Düz, ameliyathaneye dönüştürdüğü evinin bahçesinde köpeklere ameliyat elbisesi’ giydiriyor hayvanları uyuşturduktan sonra da meyve bıçağıyla kesip kalp üzerinde deneyler yapıyordu. 
     3 milyon lira ceza almıştı 
     Düz, hayvanseverlerin tepkisine neden olunca hakkında soruşturma açıldı. Savcılık Düz’e 3 milyon lira para cezası verdi. Hademelik yaptığı Fatih İlköğretim Okulu’ndan da zorunlu emekli edilen Düz, kalp deneylerini koyunlar üzerinde yapmaya başladı. 
     
     Kalp nakli yapıyor 
     Tepki görmemek için çalışmalarını gizli sürdürdüğünü ve video kameraya kaydettiğini belirten Düz, şu iddiada bulundu "Deneylerle ölmüş kalbi çalıştırmayı başardım. Koyunun ölü kalbine, canlı olan başka bir koyunun aort damarından kan pompaladım. Böylece ölü kalp çalıştı. Kalbin çalışmasının, kısmı oksijen patlamasıyla gerçekleştiğini ispat ettim." 
     
Bilim adına yoklukta çalışıyorum’      Bilim adına büyük zorluk ve yokluklar içinde çalıştığını’ ifade eden Sabri Düz, şöyle konuşuyor "Ehliyet, diploma, ruhsat yok. Haliyle bütün zorluklarla başetmem gerek. Daha önce de, ameliyat ettiğim köpeği hayvanseverler alıp İstanbul’a götürdü. Veteriner, yaptığı kontrolde köpekte psikolojik bozukluk tespit etmiş. Ben o köpekten, ameliyatla atardamarından oksijenli kan almıştım. Hepsi o kadar." 
     



 YAŞAM 














</TEXT>
</DOC>
