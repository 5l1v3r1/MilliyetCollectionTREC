<DOC>
<DOCNO> 85051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/son/sondun35.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush Küba'ya yaptırımları yumuşatmak için katı koşullar öne sürdü 
</HEADLINE>
<TEXT>

     ABD Başkanı George Bush, Küba'ya uyguladığı yaptırımları yumuşatmak için katı koşullar getirdi. 
     Bush, yaptığı açıklamada, ''Küba hükümeti 2003 seçimlerinin serbest ve adil olduğunu garantilemek için gerekli adımları atarsa, serbest pazar temelinde anlamlı reformlar yaparsa ancak o zaman iki ülke arasındaki ticaret ve seyahat yasağını yumuşatması için ABD Kongresi ile çalışabilirim'' dedi. 
     Küba konusundaki yeni politikasını açıklayan Bush, ''Özgürlükler bazen adım adım gelişir ve biz bu adımları destekleyeceğiz'' diye konuştu. 
     Küba'ya karşı sert politikasını, bu ülkenin yoksulluğu karışında dengelemeye çalışan Bush, Küba halkının yaşamını kolaylaştırmak için Amerikan yönetiminin atacağı adımları da açıkladı. Bunlardan biri de iki ülke arasında doğrudan posta servisinin yeniden başlatılması olacak. 
     





</TEXT>
</DOC>
