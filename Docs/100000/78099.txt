<DOC>
<DOCNO> 78099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/guncel/agun.html </URL>
<DATE> 2002/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayıp polisi Milliyet buldu 
</HEADLINE>
<TEXT>
İçdeniz, meslektaşlarından ölüm tehdidi aldığını söyleyip ortadan kaybolmuştu Tezg hı bozunca dünyası karardı 
Gaziantep’te baba evine sığınan Demet Seçil İçdeniz, "Kovana çomak soktum, hayatım altüst oldu. Benim tek istediğim görevimi eksiksiz yapmaktı" diyor 
     MUSTAFA BAKACAK Gaziantep 

     Mafyayla çalışan meslektaşlarından ölüm tehdidi aldığını söyleyerek suç duyurusunda bulunan ve kayıplara karışan kadın polis memuru Demet Seçil İçdeniz’den yedi aydır haber alınamıyordu. Milliyet, yaşadıklarından sonra sokağa çıkmaya bile korkar hale gelen genç kadını, Gaziantep’teki baba evinde buldu. Konya Emniyet Müdürlüğü’nde bir yıllık polis memuru iken 19 Ağustos 2001’de ilk kez katıldığı sorgulama sonrasında yaşadıklarını anlatan İçdeniz, Narkotik polisince gözaltına alınan Firdevs Bulur’un sorgusunun kendisine yaptırıldığını öne sürerek, şu iddialarda bulundu 
     
     BİRDEN TAYİNİM ÇIKTI 
     "Polis Evi’nde kuaförlük yapan Firdevs Bulur, tehditle eroine alıştırılan üniversiteli kızlara eroin kuryeliği yaptığını itiraf etti. Ardından da beni, Arı kovanına çomak sokma’ diye uyardı. Bulur’un ifadesi imza altına alınmadığı gibi operasyonda ele geçirilen iki poşet uyuşturucu da ortada yok. İtiraz edince, ertesi gün yani pazar akşamı 20.45’te kente uzak bir karakola tayinim çıktı. Hemen savcılığa suç duyusurunda bulundum. Tehdit edildiğimi bildikleri halde aynı gün valinin oluruyla başkalarına zarar verebileceğim gerekçe gösterilerek silahım alındı." 
     
     SAĞLAM RAPORU YETMEDİ 
     "Yanlış ne yaptım diye düşünürken, 10 Eylül’de mevcutlu olarak Ankara’da Sağlık Daire Başkanlığı’na teslim edilmem istendi. Burada muayene sonrası hazırlanan raporun gözlem ve görüşme bölümünde olumlu şeyler, sonuç bölümünde kişiliğimde paranoid özelliklerin dikkat çektiği yazıldı. Oysa bir ay önce asaletimin tasdik edildiği Konya Numune Hastanesi’nin verdiği raporda sağlam’ olduğum yazıyordu. Daha sonra Ankara Numune Hastanesi’ne sevk ettiler, özellikle istediğim halde muayeneyi kabul etmediğim bildirildi. Bunun üzerine Erzurum Numune Hastanesi’ne giderek heyete girdim. Sağlam’ raporu verildi. İki sağlam raporuna karşılık beni deli gösterip iddialarımı geçersiz kılmayı hedeflediler." 
     
     EYLEM YAPMAYI DÜŞÜNDÜM 
     "Olayın bu derece büyüyeceğini düşünemiyordum. Örtbas edilmek istenen neydi Bu açığa çıkarılmadı. Ancak Konya Emniyeti, görüldüğüm yerde yakalanıp, polis nezaretinde Bakırköy Ruh ve Sinir Hastalıkları Hastanesi’ne yatırılmam konusunda il emniyet müdürlüklerine teleks emri geçti. Baskılara dayanamadım, istifa etmek zorunda kaldım. Hakkımı aramak için çalmadığım kapı kalmadı. Yazarkasa eylemi gibi eylem yapmayı düşündüm. Bir valizde topladığım tüm belgeleri orada atıp alın bunları siz çözümleyin’ demek istedim, ancak suçlu duruma düşmekten korktum." 
     
     ÇOCUĞUMU BİLE OKUTAMIYORUM 
     " Polisliği severek yapıyordum. Bir taraftan da Selçuk Üniversitesi İletişim Fakültesi’nde okuyordum. Polis Akademisi’nde öğretim görevlisi olmayı hedefliyordum. Deli değilim. Okuluma gitmek, mesleğimi yapmak istiyorum. Maddi yönden de çöktüm. Borçlarımı ödeyemediğim için Konya’daki evime haciz gelmiş. Yakınlarımın yanında kalıyorum. Gelirim yok. Çocuğumun okul masrafını bile karşılayamıyorum. Kötü memur istemiyorum’ diyen Sayın Emniyet Genel Müdürümüzden, Sayın Bakanımızdan yardımcı olmalarını istiyorum." 
     
Alın da siz çözün’      Yaşadığı olaylarla ilgili belgeleri bir valizde toplayan genç polis memuru, "Bu valizi alıp Meclis’e gidecek ve tüm belgeleri ortaya döküp, Alın bunları siz çözün’ diyecektim ama korktum" diyor. 
     



 GÜNCEL 

















</TEXT>
</DOC>
