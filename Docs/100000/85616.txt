<DOC>
<DOCNO> 85616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/yasam/yas03.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Uğurlama’ canavarları 
</HEADLINE>
<TEXT>

Asker uğurlama konvoyları trafikte dehşet saçıyor. Kimsenin Dur’ demediği uğurlama canavarları’nın yol açtığı son kazada 2 kişi öldü 
     ŞAKİR AYDIN, İSMAİL ERBEN İstanbul 

     Her celp döneminde asker uğurlamak için oluşturulan ve her seferinde trafik kurallarını hiçe saydıkları halde kimsenin Dur’ demediği konvoylar, İstanbul’da can aldı. 
     Otogardan askere uğurladıkları arkadaşlarının yolculuk yaptığı otobüsü konvoyla takip eden gençlerin trafiği’ ve polisleri hiçe sayarak kullandığı araçlardan biri bir kamyonla çarpıştı, camdan sarkan bir gençle, kamyon şoförü öldü. Korkunç kaza, önceki akşam yaşandı. Bir grup genç, askere gidecek arkadaşlarını uğurlamak için Esenler Otogarı’na geldi. Daha önce şehir içinde toplu halde dolaşan grup, arkadaşlarını otogarda otobüse bindirdikten sonra da konvoyu’ bozmadı. Arkadaşlarının bindiği otobüsü otoyolda da onlarca araçla takibe alan gençler, camlardan sarkıp sloganlar atarak, şarkılar söyleyerek ve trafik kurallarını hiçe sayarak Fatih Sultan Mehmet Köprüsü’ne kadar geldi. 
     
     Ölen de asker çıktı 
     Tam bu sırada, konvoydaki araçların sürücüleri, otobüsle aralarına giren bir kamyon şoförüne sinirlendiler ve korkunç kaza geldi. 
     Konvoyda çıkan karışıklık sırasında, 35 HUE 41 plakalı kamyonun sürücüsü Önder Karakuş’un önüne aniden bir otomobil çıktı. Kamyon sürücüsü Karakuş da bu araca çarpmamak için direksiyonu aniden kırınca, turnikelere yaklaşık 100 metre kala devrildi. Devrilen kamyon, 34 AR 1307 plakalı başka bir otomobile daha çarptı. Konvoydaki bir araçta bulunan ve camdan sarkan Yunus Silgu 21 ile devrilen kamyonun sürücüsü Karakuş olay yerinde öldü. Kazada Karakuş’un muavini ve konvoydaki otomobillerde bulunan 3 kişi de hafif yaralandı. Silgu’nun İzmir’de askerlik yaptığı ve izne geldiği, Karakuş’un da bir aylık evli olduğu öğrenildi. Kazaya neden olan otomobil sürücüsü Zafer Uğurluoğlu, tutuklandı. 
     
Müdahale eden polise Vatan haini’ diyorlar      Asker uğurlamaları nedeniyle trafiği içinden çıkılmaz hale getiren konvoylarla ilgili Emniyet Genel Müdür Yardımcısı Abdullah Bolcu, şöyle konuştu "Uğurlamalarda genelde alkol alan gençler şuursuzca hareketler yapabiliyor. Aşırı hız sonucu kazalar oluyor, silah kullananlara bile rastlanıyor. Müdahale edildiğinde de, polisimizin vatan hainliğiyle suçlandığı dahi oluyor. Bu konuya ilişkin daha önce yayımladığımız genelgeler var. Uğurlamalar sırasında aşırılık olduğunda müdahale gerekir ama ailelere de büyük görev düşüyor." 
     



 YAŞAM 






















</TEXT>
</DOC>
