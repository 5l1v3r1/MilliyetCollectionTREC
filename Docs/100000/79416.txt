<DOC>
<DOCNO> 79416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/yazar/cem.html </URL>
<DATE> 2002/04/20/ </DATE>
<TIME>  </TIME>
<AUTHOR> İpek CEM  </AUTHOR>
<HEADLINE>
Gündemsizlik ve zaman 
</HEADLINE>
<TEXT>

     Dünyada ve Türkiye’de gerçekleşen bunca kritik olaya rağmen, son günlerde bir gündem eksikliği hissine kapılabilirsiniz. Belki de tüm bu olayların yoğunluğu, ağırlığı insanın üzerine çöküyor. Ortadoğu’da savaş hali, Türkiye’de ekonomik kriz, Afrika’da açlık, küresel ısınma derken, hepsi o denli zor konular ki, beyni hiçbirine kanalize etmek mümkün olmayabiliyor. 
     Günlük yaşamın kargaşası içinde, birey zaten kendi amaçlarını bile tanımlamakta zorluk çekebiliyor. Neden yaşıyor, hayattaki öncelikleri neler, her gün yaptığı etkinlikler bu amaçlara hizmet veriyor mu Bu gibi sorular cevapsız kaldığı veya en azından günlük yaşamla bağı güçlenmediği taktirde, bu his mutsuzluğa dönüşebiliyor. 
     
Modern insanın hastalığı      Modern insanın hastalığı stres diye bir yakıştırma yapılır. Aslında modern insanın hastalığı stresten çok, strese gösterdiği bağımlılık olabilir. Yaşamın hızlı temposu, günün gerekleri derken, insan özbenliğini sorgulamaktan kaçınıyor. Bir yandan kendinden isteği dışında’ uzaklaştığını söylerken, öte yandan da bu uzaklaşmayı bir kaçış olarak kullanıyor. 
     İnsanın kendi doğasından uzaklaşması biraz da yaşadığı ortamdan kaynaklanabiliyor. Kent yaşamı, trafik, gürültü, hava kirliliği, yaşam mücadelesi derken, bunlara sarf edilen enerji, insan kendine vakit ayırabilse de, bu vaktin anlamını azaltabiliyor. İster istemez bir memnuniyetsizlik ve doyumsuzluk hissi oluşabiliyor. 
     Modern insanın en önemli hastalığı stresten çok, yaşadığı anın değerini bilmemesi, sürekli geçmiş ve gelecek ekseninde beynini odaklamasıdır. Bu hal, özel yaşamda olduğu kadar, iş hayatında da tehlikeli ve verimsiz bir kısır döngü yaratabiliyor. 
     
Zamanı değerlendirmek      Burada Tolstoy’dan bir alıntı yapmakta fayda olabilir Tek önemli vakit vardır, içinde bulunduğumuz an. O an en önemli vakittir, çünkü sadece o zaman elimizden bir şey gelebilir. En önemli kişi, kiminle beraberseniz odur, zira hiç kimse bir başkasıyla bir daha görüşüp görüşmeyeceğini bilemez Ve en önemli iş iyilik yapmaktır, çünkü insanın bu dünyaya gönderilmesinin tek sebebi budur.’ 
     Yaşama bu açıdan bakabilseydik, belki her şey çok daha saydam ve anlamlı olabilirdi. Ancak dünyanın hastalıkları’ ve mücadeleleri’ göz önünde bulundurulduğunda, bu tür bir bilinç seviyesine ulaşmak zorlaşabiliyor. Bir yanda dünyanın devasa sorunları, öte yanda kişinin günlük çabaları sanki dağları yerinden oynatmanız gerekiyormuş gibi bir hisse kapılabiliyorsunuz. 
     Sonuçta - özel yaşam, toplumsal yaşam veya iş yaşamı olsun - hayatın her alanında bir denge oluşturmak için, önce yavaşlamak, sonra hızlanmak gerekiyor. Yavaşlamak ve kendine dönerek, kişisel amaç ve vizyonu yeniden değerlendirmek. Bu noktada netleştikten sonra ise bunu bir hareket planına dönüştürmek, nereye koştuğunu bilmeden en hızlı koşmaya çalışmaktan daha mantıklı. 
     Bize verilen en önemli yaşam birimi zaman. Zamanı kendi niteliklerimizle uyumlu değerlendirebildiğimiz müddetçe, hem daha huzurlu hem de daha başarılı olmak mümkün. 
     Bu sayede doğru bireysel gündemi yakaladığımız gibi, katkıda bulunabileceğimiz toplumsal ve hatta uluslararası gündemleri belirlemekte daha hızlı davranılabileceğini göreceksiniz. 
     
     







Güneydoğu patlar mı 


İstanbul, taşra patlaması ve Bektaşi fıkrası... 


Yağma Hasan 3 


SSK ve malzeme alımları 


Gündemsizlik ve zaman 


Avrupa, Türkiye'yi gözden çıkarabilir mi, çıkaramaz mı 


Akılsız oyunu 


Zor soru Neden Erdoğan önde 


Aklı sadece eğitimde olan bir müsteşar 


"Urumçi'ye buyrun"... 


Anna öldü çünkü damarlarında aşk akıyordu 


Star olmanın yolu 


Her şafakta ölenler... 


Taliban'a övgü kaseti 


Ortak yatırım, Çin diplomasisi kadar zordur’ 


Yetki var sorumluluk yok 


Yakup Cemil'in lafı mı olur 


ABD’de üniversiteleri "bağış" güçlendiriyor 


</TEXT>
</DOC>
