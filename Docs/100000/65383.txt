<DOC>
<DOCNO> 65383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/son/sondun16.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC'de bankazedeler eylem yaptı 
</HEADLINE>
<TEXT>

     KKTC Banka Mudileri ve Bankazedeler Derneği, sorunlarına çözüm bulunmadığı gerekçesiyle bugün Lefkoşa'da eylem yaptı. 
     Lefkoşa Atatürk Meydanı'nda toplanan bankazedeler, mudi sorununun yaklaşık 3 yıldır sürdüğüne dikkat çekerek, hükümete, sorunun çözümü için verdiği sözleri tutması çağrısında bulundular. 
     Mudiler adına yapılan konuşmalarda, sorunun devam etmesi halinde, konunun uluslararası boyutlara taşınacağı belirtildi. 
     Bankazedeler, Atatürk Meydanı'ndan Cumhurbaşkanlığına yürüdü. 
     Mudileri temsilen bir grup, Cumhurbaşkanı Rauf Denktaş ile görüştü. 
     Cumhurbaşkanı Denktaş, mudi sorununun çözümü yönünde çalışmaların devam ettiğini belirterek, sorunun çözümünün imkan meselesi olduğunu kaydetti. Denktaş, kendisinin görevinin, sorunu gündemde tutmak olduğunu söyledi. 
     






</TEXT>
</DOC>
