<DOC>
<DOCNO> 86600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/son/sonspo16.html </URL>
<DATE> 2002/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da kamp yeri değişiyor... 
</HEADLINE>
<TEXT>

     Galatasaray'ın yeni sezon hazırlıkları için yapacağı ilk kampın yerinin değiştirilme ihtimali ortaya çıktı. 
     Teknik direktör Fatih Terim, daha önce Avusturya'nın Siefeld bölgesinde gerçekleştirmeyi planladıkları kampı İsviçre'de Sion şehrine bağlı Granz Montana bölgesinde yapabileceklerini söyledi. 
     Terim, Siefeld'de saha probleminin bulunduğunu, bu nedenle kampı Granz Montana'ya alabileceklerini ifade etti. 
     
     BASIN MERKEZİ YENİDEN YAPILACAK 
     Öte yandan, Galatasaray'ın Florya Metin Oktay Tesisleri'nde yer alan basın merkezi yeni baştan inşa edilecek. 
     Merkezin yeniden yapılması ile ilgili kulüp başkanı Özhan Canaydın, Fatih Terim, mimarlar ve medya mensupları biraraya geldi. 
     Yapılan toplantıda tesisin basın toplantıları ve imza törenleri için en iyi şekilde nasıl inşa edilebileceği konusunda fikir alışverişinde bulunuldu. 
     





</TEXT>
</DOC>
