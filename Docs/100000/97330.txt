<DOC>
<DOCNO> 97330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/son/sonspo09.html </URL>
<DATE> 2002/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Mendieta, Barcelona'ya kiralandı... Milan Rivaldo'yu istiyor... 
</HEADLINE>
<TEXT>

     İtalya'nın SS Lazio takımında 1 sezon geçiren Gaizka Mendieta, İspanya'nın Barcelona takımına kiralık olarak verildi. 
     Valencia'dan geçtiğimiz sezon Lazio'ya gelen 28 yaşındaki orta saha oyuncusu Mendieta, sakatlık ve formsuzluktan İtalya'da kötü bir yıl geçirmişti. 
     İtalyan basınında yer alan transfer haberlerinde, kulübü Barcelona ile yollarını ayıran ve bedavaya istediği kulübe gitmeye hak kazanan Brezilyalı Rivaldo'ya AC Milan'ın talip olduğu iddia edildi. Milan Kulübü 2. başkanı Adriano Galliani'nin Rivaldo'ya sezon başına 3 milyon Euro'dan 2 yıllık kontrat önerdiği ileri sürülüyor. 
     Pazarlıkla bu ücretin 4.5 milyon Euro'ya çıkartabileceği de La Gazzetta dello Sport gazetesinde yazılıyor. 
     Haberlerde ayrıca, Alman forvet oyuncusu Oliver Bierhoff ile anlaşamayan Udinese'nin gözünü Jancker'e çevirdiği belirtiliyor. 
     





</TEXT>
</DOC>
