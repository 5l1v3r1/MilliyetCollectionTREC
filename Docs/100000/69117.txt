<DOC>
<DOCNO> 69117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/23/yazar/asik.html </URL>
<DATE> 2002/02/23/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Zafer ve Bayram 
</HEADLINE>
<TEXT>

     Ali Sirmen ile Leyla Tekül, Flash TV’de basın yayın okullarına ders olacak kadar nitelikli ve güzel bir program yapıyorlar... Hem gülümseten hem düşündüren "Kelam ve Kalem" adlı programı hafta içi her gece saat 10.00’da izleyebilirsiniz... 
     Program önceki gece bayram anılarına ayrılmıştı. Konuk Aydın Boysan... Söz bayramların çokluğuna ve uzunluğuna gelince Aydın Ağabey Romalıların dramını anlattı 
     - Romalılar zafer üstüne zafer kazandılar. Her zafer bayram ilan edildi. Bayram günlerinin sayısı normal günleri aşınca Roma battı... 
     Ali Sirmen bu bilgiye dayanarak, Galatasaray’ın Şükrü Saracoğlu’ndaki yenilgilerini diğer zaferlerinin çok artmasına bağladı. İsabet kaydetti. 
     
     İdam cezası kaldırılsın. 
İmza Bir koyun 
     
     
Bayram gelinceSabah uyanınca ne göreyim Bayram gelmiş Nereden geldiğini bilmiyorum ama önemsiz Önemli olan nereye geldiği Pabuçlarımın içi bayram dolu Kuşlara bakıyorum Arkadaşlarımın yüzüne bakıyorum Kayığımın küreğine Kalemimin ucuna Ve saatimin yelkovanına bakıyorum Yıldızlara Bahçelere bakıyorum Her yer bayram Dönüp içime bakıyorum Bir merhamet bin çiçek yüzbin aşk Bayramı seviyorum. 
     Mevl na İdris 

     
Günün fıkraları      Abdullah Öcalan’a sormuşlar - Bazılarının dediği gibi, Kürtçe öğrenimi serbest bırakılırsa Türkiye gerçekten bölünür mü 
     Apo 
     - Hayır, demiş, Türkiye bölünmez ama PKK bölünür. 
     - Nasıl yani 
     - Çünkü biz, örgüt olarak kendi aramızda Türkçe konuşuruz, şimdi bazılarımız Kürtçe konuşmaya başlarsa, haliyle bölünmüş oluruz 
     
     Maaş kuyruğunda bekleyen emekliler arasında tıp öğrencileri varmış. 
     Meraklı bir vatandaş, öğrencilerin yanına yaklaşarak 
     - Siz, herhalde muhtemel bir kalp krizine zamanında müdahale etmek için burdasınız, demiş. 
     Tıp öğrencileri mahcup bir şekilde boynunu bükmüş 
     - Hayır. Bize kadavra lazım da ... 
     Can Ozan 
     
Nasıl kesilir..      Kurban, kesilmeden önce, "yat" emri verilerek yere yatırılır. Emri dinlemezse bu işin yaka paça yöntemiyle de olsa mutlaka yapılacağı, dolayısıyla efendiliğin kendisinde kalması gerektiği hatırlatılır. Gönüllü ya da metazori yere yatırılan hayvana, her faninin sonunda mutlaka öleceği, bundan kaçış olmadığı, ebedi saadetin aslında öteki dünyada olduğu lisanı münasiple anlatılır. 

</TEXT>
</DOC>
