<DOC>
<DOCNO> 72089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/spor/spo10.html </URL>
<DATE> 2002/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kara Tahta 
</HEADLINE>
<TEXT>

Olmadı, yakışmadı...      Türkiye’nin başkentinde 19 Mayıs stadındayız. Olay yeri şeref tribünü. Ankaragücü - Diyarbakırspor maçının ilk yarısı bitmiş hakemler soyunma odasına gidiyor. Konuk takım yöneticilerinden biri eğilmiş hakemlere tehdit yağdırıyor. Olaya müdahale etmek isteyen Ankaragücülü bir yönetici bir anda itilip kakılmaya başlanıyor. Bunu gören sarı - lacivertli taraftarlar ise başlıyor tezahürata. Ama ne tezahürat.. Elebaşısı İmralı’da hapis yatan örgüte lanet yağıyor. Ne alaka, nereden çıktı bu derken tansiyon iyice yükseliyor. Ve spor alanlarına hiç yakışmayan görüntüler çıkıyor ortaya. Şeref tribününe girme hakkı verilen bazı şahıslar silah gösteriyor, tehdit gırla gidiyor. Olmadı, yakışmadı. Mustafa Kemal Atatürk eksik söylemiş. Sadece sporcunun değil, yönetici ve taraftarında da ahlaklısını severim demeliymiş 
     
HAFTANIN SÖZÜ      Sanırım topa ceza alanı dışında elle dokundum. 
Fenerbahçe kalecisi Rüştü 




 SPOR 






























</TEXT>
</DOC>
