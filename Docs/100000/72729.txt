<DOC>
<DOCNO> 72729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/yazar/zbirand.html </URL>
<DATE> 2002/03/15/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Paşalar konuşunca, TSK’ya bakış değişiyor 
</HEADLINE>
<TEXT>

     Türk Silahlı Kuvvetleri eskiden tamamen içine kapalı bir kutu idi. Şimdi de tamamen şeffaflaşmış değil, ancak eski durumu çok daha farklıydı. Siyasilerle temasları çok azdı, medya ile seçilmiş birkaç tanıdık hariç hemen hemen yok gibiydi. Komutanların bir araya gelip toplantı yapmaları dahi bir haber olurdu. 
     Dikkat ettikleri en önemli unsurlardan biri de basına açıklama konusuydu. Genelkurmay Başkanı’nın dışında kimse konuşmaz, 1’inci Başkan da sadece resmi törenlerdeki açıklamaları arasına sıkışmış birkaç cümle ile mesaj verirdi. Emekli olsalar dahi ağızlarını açmazlar, medyada özellikle görünmemeye çalışırlardı. 
     TSK, adeta ulaşılamayan, ne düşündükleri, entellektüel kapasiteleri, strateji konusundaki bilgi ve yaklaşımları ve en önemlisi nasıl bir Türkiye düşledikleri bilinmezdi. Tanıdık birkaç general ile, o da ayaküstü konuşup Genelkurmay’dan kaynaklanan bazı makaleleri okuyarak bilgi sahibi olunmaya çalışılırdı. 
     1980’den itibaren bu değişmeye başladı. Özellikle de 28 Şubat öncesinden itibaren, yepyeni bir uygulamaya geçildi. 
     Şimdi ise, kendini yetkili ve etkili gören, emekli veya muvazzaf olsun, bol bol konuşuluyor. 
     Nasıl bir Türkiye düşlediklerini, hangi kaygıları olduğunu, AB’nin getireceği sakıncaları, Kıbrıs’ın h l soğuk savaş dönemindeki kadar hayati bir stratejik önemi olduğunu, dolayısıyla siyasi çözümde nelere dikkat edilmesi gerektiğini, demokratik sistem ve insan hakları konularındaki duyarlılıklarını, mahkemelerin Susurluk davası örneğinde olduğu gibi nasıl yanlış kararlar aldıklarından, Kürtlere nasıl muamele edilmesi gerektiğine kadar, ülkenin temel konularında fikir açıklıyorlar. 
     Muvazzafı veya emeklisi olsun hepsi, Genelkurmay Başkanı ve karargahını kızdırmamak için, kendilerini güvenceye alıyorlar ve söyleyeceklerinin "kişisel görüş" olduğunu belirtmeye de özen gösteriyorlar. 
     
     Ben askerin konuşmasına karşı değilim. 
     Aksine, ne düşündükleri fısıltı gazetelerinde dillendirilen, herkesin yanlış algılayabileceği bir ortam ortadan kalkmış oluyor. Erişilmez, eleştirilmez bir kurum olmaktan çıkıp, ülkenin gitmesi gerektiği yön konusunda fikir üreten bir kurum durumuna giriyor. Bu görüşlere ne oranda uyulması gerektiği, siyasi iktidarlara ve topluma düşüyor. 
     Ancak bu gidiş yaygınlaştığı sürece, bazı riskleri de beraberinde getirdiği ortada. 
     Zira zaman zaman öyle açıklamalarla karşılaşılıyor ki toplumda, asker içinde yaklaşım farklılığı olduğu, kamuoyundaki genel eğilimlerin paşalar tarafından tam olarak algılanamadığı, dünyadaki gelişmelerin tam anlamıyla kavranamadığı, değişen değerlerin pek hazmedilemediği izlenimi doğuyor. Sivil kesim ile asker arasındaki dünyaya ve Türkiye’ye bakış farkının arttığı fikri yoğunlaşıyor. 
     Çok merak ediyorum, acaba bu durum Genelkurmay’ı rahatsız ediyor mu 
     Acaba Genelkurmay 2000’li yıllar için kendine bu açıdan -kamuoyu ile iletişim açısından- yeni bir yaklaşım gerektiğini düşünüyor mu 
     
İyi ki doğdun Daily News...      Hayatının büyük bölümünü yurt dışında, ancak Türkiye’deki gelişmeleri izlemekle geçirmiş bir gazeteciyim. Bundan dolayı, Türkiye’nin sesini dışarıya duyuramamak hastalığını en iyi bilen ve yaşayan bir insanım. 
     Özellikle 80-90’lı yıllarda dipsiz bir kuyuya düşmüş gibiydik. 
     Ağzınızla kuş tutsanız, kendinizi kimselere beğendiremezdiniz. 
     Türkiye’yi izleyen yabancı muhabirlerin tamamı gazetelerin Atina bürolarına bağlı çalışırlar, Atina’da otururlardı. Arada bir İstanbul ve Ankara’yı gezer, ne öğrenebilirse o kadarını yazarlardı. 
     Türkiye’yi dışardan izleyenleri dörde ayırmak gerekir. 
     Biri resmi çevreler, hükümetlerdir. Onların Ankara’daki büyükelçilikleri kuş uçsa duyarlar. Ancak bir de Ankara’daki büyükelçiliklerinden gelen her telgrafı görmeyen diplomatlar, o ülkenin Türkiye ile ilgilenen parlamenterleri vardır. Bunların en başta gelen kaynağı gazetedir... 
     Diğeri sivil toplum örgütleridir. Bunların fazla parası olmadığı için, bilgi kaynaklarının önemli bölümü medya taramasından elde edilir. Bir ülkedeki gelişmeleri, genel havayı gazete okuyarak alırlar. 
     Bir de dünya medyası vardır. Türkiye artık moda bir ülke olduğu için, yakından izlenmektedir. Çoğunluğu özel muhabir tutamadığı için, yine haber kaynaklarını Türk basınına dayandırırlar. 
     Bu listeye bir de Türkiye’ye yatırım yapan veya kredi açan yabancı iş çevrelerini eklemek gerekir. Onların da önem verdikleri kaynak medyadır. 
     Bütün bu dış kaynakların nereden beslendiğini sanıyorsunuz 
     Türkiye’deki uluslarası ajanslar daha az oranda olmak üzere, Türkçe bilmeyen ve Türkiye ile ilgilenen dış dünya Daily News’dan izliyor. 
     Daily News’u ben bir buzdağına benzetirim. Ucu Türkiye içindeki satışlarıdır, ancak muazzam gövdesi denizin altında, yani dış dünyadadır. Zaten internet sitesine her gün 200 bine yakın okuyucunun girmesi de bunun en belirgin işaretidir. 
     Daily News bugün 41’inci yaşına giriyor. Baba Çevik’ten başlayarak, bu gazeteyi bugünlere taşıyanlara, ülke adına teşekkür etmemiz gerekir. 
     İyi ki doğdun Daily News... 
     
     







Resmi ideoloji ve toplum 


Ruhban Okulu 


İdam ve Kürtçe paket dışı 


Kastamonulu Adnan'dan Afgan derslerine kadar... 


AB'nin GS şartı 


Hatay Mustafa Kemal Üniversitesi 


IMF’nin yeni düsturları 2 


Baraja İngiliz engeli 


Emekli paşalar kumpanyası kimin işi 


Bahçeli’nin sınıf arkadaşı Eximbank’ta 


Hukuka karşı bir kumpanya 


Roma'daki olay bir ölçüdür... 


Susurluk'u aydınlatma zamanı 


Bayındır Sigorta'da tesadüfün böylesi 


Ermeni meselesi "Dostça öneri" 


Yabancıya sat kurtul’ 


</TEXT>
</DOC>
