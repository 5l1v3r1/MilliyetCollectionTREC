<DOC>
<DOCNO> 98819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/yasam/yas10.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasta kızı için hapisten kaçtı 
</HEADLINE>
<TEXT>

Hasan Demirkol, 8 aylık kızı Çağla’nın hastalığını duyunca tedavi ettirmek için tahliyesine 6 ay kala cezavinden kaçtı 
     AHMET ÇERİ DHA 

     Adana Ceyhan’da, 26 yaşındaki Hasan Demirkol hasta olan kızını doktora götürmek için tahliyesine 6 ay kala cezaevinden firar etti. Ceyhan’da silahla yaralama suçundan çarptırıldığı 2 yıl 6 ay hapis cezasını Ceyhan Tarım Açık Cezaevi’nde çeken Demirkol, ailesinden kızı 8 aylık Çağla’nın zehirli ishal hastalığına yakalandığını öğrendi. 
     
     Pişman değilim’ 
     Haberi alınca bunalıma giren Demirkol, bir plan yapıp cezaevinden kaçtı. Kızını doktora götürüp tedavi ettiren Demirkol, polisin evine düzenlediği baskında yakalandı. Sevk edildiği mahkemece bu kez Ceyhan E Tipi Kapalı Cezaevi’ne gönderilen Demirkol, şunları söyledi "Ailemin ekonomik durumu kötü. Kızımı tedavi ettiremediler. Ben de cezamın bitimine 6 ay kala kaçtım. Kızımın yaşamı için firar ettim, pişman değilim." 
     



 YAŞAM 






















</TEXT>
</DOC>
