<DOC>
<DOCNO> 72655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/guncel/gun01.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınlar Günü’nde evlendiği eşini dövdüğü iddia edilen Mehmet Gürültü kendini savundu 
</HEADLINE>
<TEXT>
Biri kalkıp size keriz derse sinirlenirsiniz 
Kendisinin suçsuz olduğunu söyleyen Mehmet Gürültü, "Biri size keriz diyor, paranızı yiyeceğini söylüyor, bir de hırsızlık yapıyorsa kızarsınız" dedi 
     ALİ ÖZKAYA İzmir DHA 

     İzmir’de 8 Mart Dünya Kadınlar Günü’nde nikah masasına oturduğu eşi Arzu Gürültü’yü 33 nikahtan 4 saat sonra dövdüğü iddia edilen tekstilci işadamı, önce "nikahın iptali" davası açtı, ardından da eşinin hırsızlık yaptığını öne sürerek Bornova Cumhuriyet Savcılığı’na suç duyurusunda bulundu. Mehmet Ali Gürültü, avukatı Funda Ekşi aracılığıyla Bornova Cumhuriyet Savcılığı’na verdiği dilekçede, eşi Arzu Gürültü’nün, nikah öncesi 845 milyon lirasını çaldığını ve bunu nikahtan hemen sonra itiraf ettiğini belirtti. 
     
     Mutlaka cezasını çekmeli’ 
     Gürültü dilekçesinde şu ifadeler yer aldı "Sevdiği ve sevildiğine inandığı için Dünya Kadınlar Günü’nde nikah kıyan ve ona istediği her şeyi alan müvekkil, sanığın kendisiyle parası için evlendiğini, hırsız olduğunu ve nikah üzerine pervasız davranmakta sakınca görmediğini anlayınca, o gece evliliğini bitirme kararı almıştır. Nikahtan önce çalınan paranın, Arzu Gürültü tarafından, evdeki temizlikçi kadın tarafından alındığı da öne sürülmüştü. Bu nedenle hırsızlık suçundan dolayı cezalandırılması ve kamu davası açılmasını talep ediyoruz." 
     
     Kesinlikle onu dövmedim’ 
     1986’dan beri Hollanda vatandaşı olduğunu belirten Gürültü, kariyeri açısından da tazminat davası açmayı düşündüğünü, ayrıca eşinin ailesinden gelen ölüm tehditlerinin devam etmesi halinde savcılığa bildirmek zorunda kalacağını ifade etti. Gürültü, kendisinin tamamen suçsuz olduğunu tekrarlayarak, "Eğer yeni evlendiğiniz eşiniz, size keriz’ olduğunuzu söylüyor ve paranı yiyeceğim’ diyorsa, doğal olarak sinirlenirsiniz. Ben de bu olay karşısında sinirlendim. Ancak kesinlikle dövmedim" iddiasında bulundu. 
     
Bayan Gürültü’den derneklere sitem      33 yaşındaki Arzu Gürültü, 8 Mart Kadınlar Günü’nde yediği dayağın ardından hiçbir kadın kuruluşunun kendisini arayıp destek çıkmadığını belirterek, "Açıkcası çok şaşırdım. Bir hemcinsleri 8 Mart’ta kocasından dayak yiyor ve hiçbiri bu konuda birşey yapmıyor" diye konuştu. 
     
Onu çökerteceğim’      Eşi tarafından nikahtan 4 saat sonra dövüldüğünü iddia ederek eşinden şikayetçi olan Arzu Gürültü ise Mehmet Ali Gürültü’nün, ayrıldığı diğer eşlerine de dayak attığını iddia etti. Eşini, maddi olarak değil, manevi olarak çökerteceğini belirten Gürültü, en kısa sürede boşanmak için mahkemeye başvuracağını söyledi. Gürültü ayrıca kendisini hırsızlıkla suçlayan eşi hakkında ceza ve tazminat davası da açacak. 
     
Boşanma davası yerine nikahın iptalini istedi      Mehmet Ali Gürültü’nün avukatı Funda Ekşi, müvekkilinin boşanma davası açmayacağını, buna karşılık "nikahın iptali" davası açtıklarını belirtti. Ekşi, boşanma davası yerine Medeni Yasa’nın 149 2 maddesine göre "yanılma nedeniyle nikahın iptali"ni isteyebileceklerini, bunun için de iptal davası açtıklarını söyledi. Ekşi, "Bu yasaya göre, bir kişi yaşamayı kendisi için çekilmez bir duruma sokacak derecede önemli bir nitelikte yanılarak evlenmişse, nikahın iptali istenebilir" dedi. 
     



 GÜNCEL 























</TEXT>
</DOC>
