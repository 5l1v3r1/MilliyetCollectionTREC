<DOC>
<DOCNO> 88563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/son/sontur11.html </URL>
<DATE> 2002/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
''Beni mazur görün Cumhurbaşkanım...'' 
</HEADLINE>
<TEXT>

     Başbakan Bülent Ecevit'in, Cumhurbaşkanı Ahmet Necdet Sezer'i telefon ile arayarak, ''bugünkü toplantıdan kendisini mazur görmesini arz ve rica ettiği'' bildirildi. 
     Başbakanlık Basın Müşaviri Cem Avcı, Başbakanlık Basın Merkezi'nden yapılan yazılı açıklamayı, Oran Şehri'nde bekleyen gazetecilere okudu. 
     Açıklamada, geçen ay başından bu yana Başbakan Ecevit'in sağlık durumu ile ilgilenen doktorların, bu sabah da Ecevit'i kontrolden geçirdikleri belirtilerek, şunlar kaydedildi 
     ''Doktorlar, Başbakan Bülent Ecevit'in genel durumunun çok sağlıklı olduğunu, ancak bir süre istirahatının yararlı olacağını belirtmişlerdir. 
     Bunun üzerine Başbakan Bülent Ecevit, Sayın Cumhurbaşkanı'nı telefon ile arayarak, bugünkü toplantıdan kendisini mazur görmesini arz ve rica etmiştir.'' 
     





</TEXT>
</DOC>
