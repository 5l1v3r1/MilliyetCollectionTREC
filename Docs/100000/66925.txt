<DOC>
<DOCNO> 66925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/son/sondun08.html </URL>
<DATE> 2002/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilimadamları, yapay rahim geliştirmeyi başardı 
</HEADLINE>
<TEXT>

     The Observer gazetesi, Cornell Üniversitesi Kısırlık Tedavi Merkezi'nde yürütülen araştırmalar sonucunda yapay rahim geliştirildiğini duyurdu. 
     Böylelikle bir kadının vücudunun dışında da embriyo gelişmesinin mümkün olabileceğini belirten gazete, hatta erkeklerin bile bebeklerini 9 ay boyunca taşıyıp sonuçta doğurabileceklerini öne sürdü. 
     Gazete, söz konusu yapay rahmin kadın vücudundan alınan hücrelerden oluşturulduğunu kaydetti. Daha sonra labratuvar koşullarında bu yapay rahme yerleştirilen embriyoların da yapay organın duvarlarına kolayca tutunabildiklerinin tesbit edildiğini ifade eden gazete, "ancak bu deneme, embriyoların yapay rahme yerleştirilmesinden sonra bir-iki gün içinde durduruldu, çünkü yasalar daha ileri gidilmesine izin vermiyordu" dedi. 
     The Observer gazetesi, söz konusu bilim adamının birkaç yıl içinde bütün unsurlarıyla kullanılabilecek durumdaki yapay bir rahmi üretmeye hazırlandıklarını söylediğini bildirdi. 
     






</TEXT>
</DOC>
