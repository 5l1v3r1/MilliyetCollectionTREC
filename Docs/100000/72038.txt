<DOC>
<DOCNO> 72038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/ekonomi/eko01.html </URL>
<DATE> 2002/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamu faiz indirdi 
</HEADLINE>
<TEXT>

Merkez Bankası’nın gecelik ve haftalık faizleri düşürmesinden sonra ikinci faiz operasyonu kamu bankalarından geldi. Kredi faizleri TL’de yüzde 70’e, dövizde yüzde 9’a çekildi 
     ANKARA Milliyet 

     Merkez Bankası’nın şubatta yaptığı faiz indiriminden sonra kamu bankaları da kredi faizlerini düşürdü. Kamu Bankaları Ortak Yönetimi, faiz oranlarının 1 Nisan’dan itibaren Türk Lirası kredilerinde yüzde 75’ten 70’e, dövizde yüzde 12’den 9’a çekileceğini duyurdu. Böylece kriz sonrası TL’de yüzde 130, dövizde yüzde 17 olarak uygulanan faizler yarı yarıya indirilmiş oldu. 
     İndirim kararının, enflasyonun düşük gerçekleşeceği beklentisi ve Merkez Bankası ve Hazine faizlerindeki düşüşün devam etmesi üzerine alındığı belirtilen açıklamada, Halkbank’tan, kooperatif üyesi kesime 2002 yılı boyunca yüzde 55 faiz ile kredi kullandırılabilmesi için mali ve yasal çerçeve tamamlandı. 
     
     Özelleştirmeye hazırız’ 
     Açıklamada kamu bankalarında yüksek miktarda gecelik borçlanma ihtiyacının giderildiği, bilançoların sağlıklı yapıya kavuştuğu belirtilerek, özelleştirme çalışmalarının yakında başlatılabileceği ifade edildi. Şube sayılarının rasyonalizasyonu çalışmalarına başlandığı belirtilen açıklamada hem Halk Bankası hem de Ziraat şubesi bulunan ilçelerde en az bir kamu bankasının, diğerinin görevlerini de üstlenerek faaliyetlerini sürdüreceği bildirildi. 
     
41 bin çiftçiye kolaylık      Oluşturulan sağlıklı yapının sürdürülebilir bir büyümenin destekçisi olacağı ifade edilen açıklamada, Ziraat Bankası’nın çiftçilerin borçlarını ödeyebilmeleri için kolaylık sağlayacak bir dizi düzenleme yaptığı hatırlatıldı. Takibe düşen çiftçi borçları ve tarımsal işletme kredi borcu bulunan üreticiler için yapılan düzenlemelerden, şubat sonu itibariyle yaklaşık 41 bin kişinin yararlandığı, aynı zamanda toplam 70 trilyon lira banka alacağının borçlu cari hesaba dönüştürülerek canlı hale getirildiği kaydedildi. 
     
Esnaf taksite koştu      Halk Bankası’nın yasal takibe attığı tamamı esnaf, sanatkar ve KOBİ’lere ait kredilerden 200 milyar liranın altında kalan 30 bine yakın problemli kredi, geçmiş yılların yüksek faizlerinden arındırılarak yüzde 75 basit faizle güncelleştirildi. Takstilendirme dolayısıyla kredi borçluları Halk Bankası’nın şubelerine akın etti. Bu kredilerin faiz tutarının 24 aya kadar faizsiz, anapara kısımları ise 36 aya kadar banka cari faizi ile taksitlendirildi. 
     



 EKONOMİ 

















</TEXT>
</DOC>
