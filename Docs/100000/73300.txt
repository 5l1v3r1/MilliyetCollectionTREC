<DOC>
<DOCNO> 73300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/18/son/sontur08.html </URL>
<DATE> 2002/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İbrahim Tatlıses'e haksız suçlama 
</HEADLINE>
<TEXT>

     Şehit ve Gazi Aileleri adına bir grup, ünlü türkücü İbrahim Tatlıses hakkında, ''terör örgütü PKK'ya yardım ve yataklık ettiği'' iddiasıyla Ankara DGM'ye suç duyurusunda bulundu. 
     Ankara DGM'ye gelen bir grup şehit ve gazi ailesi adına, suç duyurusu dilekçesini vermeden önce açıklama yapan Avukat Şevket Can Özbay, Tatlıses'in terör örgütü PKK ile ilişkisi olduğunu ve bu örgüte 1.5 milyon dolar nakdi yardımda bulunduğunu iddia etti. Tatlıses'in, 
     PKK militanlarını ''gizlice İstanbul'da tedavi ettirdiğini'' öne süren Özbay, sanatçının, bunları ''gönüllü yaptığını'' iddia etti. 
     Özbay, terör örgütünün, Doğu ve Güneydoğu Anadolu'daki işyerlerine zarar verdiğini, ancak Tatlıses'in tesislerine dokunmadığını savunarak, ''Bu da PKK ile dostluk anlaşmasının bir başka göstergesidir'' diye konuştu. 
     






</TEXT>
</DOC>
