<DOC>
<DOCNO> 60918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/07/ekonomi/eko05.html </URL>
<DATE> 2002/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergileri cesedimi çiğneyip artırırsınız 
</HEADLINE>
<TEXT>

ABD Başkanı George W. Bush, vergilerin artırılması konusunda sert çıktı ve Demokrat Partililere çattı 
     EKONOMİ SERVİSİ 

     ABD Başkanı George W. Bush, vergilerin artırılmaması konusundaki kararlılığını bir kez daha vurguladı ve yasama organı Kongre’deki Demokrat Partililere, "Amerikalıların vergilerini, ancak, benim cesedimi çiğneyerek artırabilirsiniz" dedi. Bush, ayrıca, "Vergileri artırmak isteyenlere verilecek cevap hayır’dır, vergileri artırmayacaksınız, bunun hangi ekonomi kitabından çıktığından tam olarak emin değilim" diye konuştu. 
     
     Birlik beraberlik çağrısı 
     Bush, konuşmasında, Senato’daki Demokratların, gelecek yıl 90 milyar, beş yılda toplam 214 milyar dolara malolacak ekonomiyi canlandırma, teşvik tedbirleri paketini h l onaylamadıklarından da yakındı. Bush, teröristlerin Amerikan ekonomisine zarar verdiklerini, buna birlik beraberlik içinde karşı koyulması gerektiğini, eski yöntemlerin işe yaramadığını söyledi. 
     
     Tepkinin sebebi babası 
     Bush’un ekonomik güvenlik planında, şirketler, işletmeler ve bireylere vergi indirimleri ile işini kaybetmişlere yardım yer alıyor. Demokratlar Bush yönetiminin şirketlerin lehine çok fazla çalışıp, işsizlere pek az yardım sunduğundan yakınıyor. 
     Uzmanlar ise Bush’un bu sert çıkışının, Başkan Bush’un babasının 14 yıl önce devlet başkanı olduğu dönemde "Hiçbir yeni vergi yok, vergi artışı yok" sözünü tam olarak tutamayınca, bir kez daha devlet başkanı seçilememesinden dolayı olduğu görüşünde birleşiyorlar. 
     



 EKONOMİ 

















</TEXT>
</DOC>
