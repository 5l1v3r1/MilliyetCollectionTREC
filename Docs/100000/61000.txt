<DOC>
<DOCNO> 61000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/07/son/sondun23.html </URL>
<DATE> 2002/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Haiti'de bir milletvekili Belediye Başkanı'nı öldürdü 
</HEADLINE>
<TEXT>

     Haiti'nin kuzeyindeki Saint Raphael kentinin Belediye Başkanı Fernand Severe, dün gece milletvekili Saint Louis Josselin tarafından makinalı tabancayla vurularak öldürüldü. 
     Polis kaynakları, kent yakınlarındaki Bonapite bölgesinde yapılan bir baloda iki yetkilinin tartıştığını ve bunun ardından Josselin'in Severe'i öldürdüğünü bildirdi. 
     Milletvekilinin kayıplara karıştığını belirten polise göre, Severe'in cesedinden 17 kurşun çıktı. 
     Aynı kaynaklar, olayın ardından belediye başkanının yandaşlarının, milletvekilinin yeğenini tabancayla öldürdüklerini duyurdu. 
     Severe ve Josselin'in Haiti'de iktidardaki Lavalas partisine üye olduğu belirtiliyor. 
     






</TEXT>
</DOC>
