<DOC>
<DOCNO> 79459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/son/soneko03.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
2. Altın Pusula ödüllerini kazananlar belli oldu... 
</HEADLINE>
<TEXT>

     Halkla İlişkiler Derneği'nce HİD 
     bu yıl ikincisi düzenlenen ''Altın Pusula Ödülleri'' sahiplerini buldu. HİD Başkanı Meral Saçkan, Hyatt Regency Oteli'ndeki ödül töreninde, iki yıldır Türkiye'nin büyük kurumlarından, en önemli sivil toplum örgütlerinden ve halkla ilişkiler şirketlerinden 50'ye yakın projenin yarışmaya katıldığını belirtti. Törende daha sonra ödüllerin dağıtılmasına geçildi. Halkla ilişkiler projelerini ödüllendirmek ve geleceğin başarılı çalışmalarını özendirmek amacıyla düzenlenen yarışmada, ''Büyük Ödül''e, ''Buy now from Turkey'' adlı projeyle Pronto Halkla İlişkiler ve DHL değer görüldü. ''Özel Ödül'' ise ''TL'ye İtibar Kampanyası'' projesiyle Ankara Ticaret Odası'na ATO verildi. 2. Altın Pusula Ödülleri, ''Toplumsal Projeler'' kategorisinde ''Trafik Güvenliği Etkinlikleri'' projesiyle Shell, Pazarlama İletişimi'' kategorisinde ''Ronald McDonald Çocuk Kulübü'' projesiyle MPR Halkla İlişkiler, ''Etkinlik Yönetimi'' kategorisinde ''Apple Bilkom I-Can Film ve Müzik Yarışması'' projesiyle Global Tanıtım, ''Kültür Sanat'' kategorisinde ''Burhan Doğançay Retrospektif'' projesiyle Dr. Nejat Eczacıbaşı Vakfı, ''Çevre İlişkileri'' kategorisinde ''Çevremiz Tertemiz'' yerel iletişim projesiyle Arçelik, ''Sivil Toplum Kuruluşları'' kategorisinde, ''Şifo Mehmet'in Jübilesi'' projesiyle Türkiye Eğitim Gönüllüleri Vakfı'na verildi. Yarışmada, genç iletişimciler, kurum içi ve finansal kategorilerinde ise başvuru yapılmadığı için ödül verilemedi. 
     





</TEXT>
</DOC>
