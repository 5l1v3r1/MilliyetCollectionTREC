<DOC>
<DOCNO> 56952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/yasam/ayas.html </URL>
<DATE> 2001/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İktidarını seven sigara içmesin 
</HEADLINE>
<TEXT>

Sağlıklı yaşam vurgusunun etkili olmadığını anlayan sigara karşıtları, tiryakileri can evinden vurdu İçerseniz, cinsel mutluluğu unutun...’ 
     BRÜKSEL Milliyet 

     Belçika’da, tütün ürünlerine karşı dün başlatılan kampanyada, sigaraya savaş açıldı. 
     Kamuoyunu aydınlatma ve sigarayı bırakmaya teşvik amacı taşıyan kampanya çerçevesinde, 30 yaşını aşmış sigara bağımlılarında cinsel iktidarsızlık riskinin tütün ürünleri kullanmayanlara oranla yüzde 50 arttığı belirtiliyor. Sigaranın, kalp gibi, cinsel organların kan dolaşımını da zayıflattığını belirten uzmanlar, tiryakilerin içmeyenlere oranla çok daha az cinsel ilişkiye girdiklerine, tütün ürünlerinin kısırlık riskini yüzde 60 artırdığına ve sperm kalitesini düşürdüğüne dikkat çekiyor. 
     
Yataktaki kriz      Kampanya çerçevesinde, bağımlıların yüzde 40’ının 20 ila 25 yıl erken öldüğü de anlatılıyor. 
     Brüksel’de bir basın toplantısı düzenleyen uzmanlar, sigaranın kara tablosunun’ yıllardır çizildiğine, ancak bu mücadelede cinsel yaklaşımın’ daha etkili olduğuna da dikkat çekti. Çünkü erkekler sigara konusunda kalp krizinden çok yataktaki krizden, kadınlar da cinsellik, fiziki güzellik ve kısırlıktan korkuyor. 
     



 YAŞAM 






















</TEXT>
</DOC>
