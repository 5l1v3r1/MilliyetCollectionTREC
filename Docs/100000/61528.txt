<DOC>
<DOCNO> 61528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/spor/spo15.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Hakan Şükür sitem etti      PARMA’YA transfer olan Hakan Şükür, Inter’de kendisine yeterince şans tanınmadığını söyledi. La Gazzetta Dello Sport’ta yer alan demecinde Hakan, "Inter’i üzüntüyle bırakıyorum, ama diğer bir büyük takım Parma’ya gidiyorum. Inter’de iyi işler yapan Vieri, Ronaldo ve Kallon’a verilen şans bana tanınmadı" dedi. 
     GENEL Menacer Sacchi’nin kendisinden maksimum verim istediğini belirten Hakan, "Maç oynamayı özledim. İki haftada formumu yakalarım" diye konuştu. Hafta sonu Lecce maçı kadrosuna girmesi beklenen Hakan, Taffarel’in kendisini teşvik ederek kucak açtığını söyledi. Parma, Nakata’yı verip, Brescia’dan Bonera’yı almaya hazırlanıyor. 
     
G.Kore ile maç      A MİLLİ Futbol Takımımız, Dünya Kupası finallerine hazırlık amacıyla, ev sahiplerinden Güney Kore ile özel maç yapacak. Almanya veya Avusturya’daki maçın tarihi 26 Mart olarak belirlendi. A Milliler, Hollanda’da 12 Şubat’ta Ekvator, İsviçre’de 17 Nisan’da Uruguay veya Şili ile karşı karşıya gelecek. 
     
Ligimiz düşüşte      ULUSLARARASI Futbol Tarihi ve İstatistikleri Federasyonu IFFHS , İspanya Ligi’ni 2001’de Dünya’nın en iyi ligi olarak belirlerken, Türkiye Ligi 15. sıraya geriledi. Ülke takımlarının uluslararası alanda son bir yılda elde ettiği sonuçların gözönüne alındığı değerlendirmede Türkiye, 812 puanla 8.’likten, 603 puanla 15.’liğe indi. Sıralamada İngiltere ikinci, İtalya üçüncü oldu. 
     
Merkit 25.      DAKAR Rallisi’nde heyecan Afrika çöllerinde tüm hızıyla sürerken, yarışmadaki tek Türk sporcu olan Kemal Merkit, motosiklette 25. sırada mücadelesini sürdürüyor. Moritanya’daki 10.etabı da kazanan Japon Hiroshi Masuoka’nın liderliğini sürdürdüğü yarıştaki kazada bir mekanisyen hayatını kaybetti. 
     
Ebru’nun dramı      RUSYA’YA tedavi için giden atlet Ebru Kavaklıoğlu, 6 milyar liralık hastane masraflarını ödeyemediği için ameliyat olamıyor. Teşkilattan 3.5 milyar alarak belinden operasyon geçiren Ebru’dan ilk ameliyattan kalan 2.5 milyar ile ikinci tedavi için 3.5 milyar daha istendi. Genel müdürlüğün bu paranın temin edilmesine çalıştığı bildirildi. 
     
Liverpool yara aldı      GALATASARAY’IN Şampiyonlar Ligi’ndeki rakiplerinden İngiliz Liverpool, Premier Lig’de Southampton’a deplasmanda 2 - 0 yenilerek, şampiyonluk yolunda ağır darbe aldı. Evsahibi takımın gollerini 63. dakikada Beattie pen. ve 71’de Riise kk atarken Liverpool, 38 puanla beşinci sırada kaldı. 
     
Kötü başladık 33-21      TÜRKİYE Erkek Milli Hentbol Takımı, 18. Dünya Şampiyonası eleme grubundaki ilk maçında Macaristan’a deplasmanda 33 - 21 yenildi. Ay - Yıldızlı ekibimiz, Cegled kentindeki karşılaşmanın ilk yarısını da 14 - 13 yenik kapadı. 



 SPOR 























</TEXT>
</DOC>
