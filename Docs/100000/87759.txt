<DOC>
<DOCNO> 87759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/ekonomi/eko07.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevitler’den EBK işçilerine jest 
</HEADLINE>
<TEXT>

EBK işçilerinin DSP Başkan Yardımcısı Rahşan Ecevit’le görüşmesinden sonra Başbakan Ecevit’in Devlet Bakanı Karakoyunlu’yla görüşerek devir işlemlerinin ÖYK tarafından ertelendiği öğrenildi 
     Et Balık Kurumu’nun EBK Sümer Holding’e devrine ilişkin işçilerin yaptığı eylem ve ardından DSP Genel Başkan Yardımcısı Rahşan Ecevit ile yaptıkları görüşme sonuç verdi. Rahşan Ecevit’in görüşmeyi aktardığı Başbakan Bülent Ecevit, devir kararının Özelleştirme Yüksek Kurulu’nda ÖYK bir daha değerlendirilmek üzere ertelenmesini sağladı. 
     Önceki gün Başbakan Ecevit’i yalnız bırakarak, DSP Genel Merkezi’nde Özgıda - İş’e bağlı işçilerle görüşen Rahşan Ecevit, görüşmeyi Başbakan Ecevit’e iletti. Bunun üzerine Başbakan’ın EBK’nin Sümer Holding’e devrinin ertelenmesi konusunda Özelleştirmeden Sorumlu Devlet Bakanı Yılmaz Karakoyunlu’yu telefonla arayarak devir işleminin ertelenmesini istediği kaydedildi. Devir kararı ÖYK tarafından yeniden değerlendirilmek üzere ertelendiği öğrenildi. 
     
     



 EKONOMİ 

















</TEXT>
</DOC>
