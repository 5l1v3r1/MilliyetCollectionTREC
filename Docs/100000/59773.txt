<DOC>
<DOCNO> 59773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/31/ekonomi/eko01.html </URL>
<DATE> 2001/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Türkiye’nin üç yılına yön verecek niyet mektubu 
</HEADLINE>
<TEXT>
Banka kurtarma meğer IMF’nin ön koşuluymuş 
IMF’ye verilecek 22 sayfa, 48 maddelik niyet mektubunda daha önce 2002 için öngörülen yüzde 4’lük büyüme hedefi yüzde 3’e çekildi. Özel bankalara kamu kaynağından sermaye benzeri kredi sağlanmasıyla ilgili düzenlemelerin 2002’nin Ocak ayında yürürlüğe girmesi, niyet mektubundaki ön koşullardan biri oldu 
     Kamu bankalarının şube sayısı 2002 yılı Haziran sonuna kadar, çalışanların sayısı da bu doğrultuda azaltılarak 800 adete indirilecektir. Yatırımcılar mayıs ayında Vakıfbank’a teklif vermeye davet edilecektir. 
     - Özel bankaların kamu kaynaklarından destek sağlanması ön koşul olarak mektupta yeraldı. Mektupta ifadeler aynen şöyle 
     "Türk bankacılık sisteminin sağlıklı bir yapıya kavuşturulması için bankaların kredi portföyleri ve diğer karşı taraf riskleri özenli ve hedefli bir biçimde değerlendirilecektir. Bu stratejiye, banka sahiplerinin belli sermayelendirme hedeflerini kendileri karşılaması halinde TMSF’nin sağlıklı bankalara sermaye ve sermaye benzeri kredi vermesine imk n veren bir kamu destek programı eşlik edecektir." 
     
     Yüzde 1’lik pay mektupta 
     - Bankaların kredi portföyleri, teminatları ve diğer bazı riskleri dış denetçiler tarafından gerçekleştirilecektir. Değerlendirmeler standart kriterlere göre yapılacak olup temel ilkeler BDDK tarafından oluşturulacaktır. Ayrıca üçüncü taraf olarak bir uluslararası denetim firması BDDK tarafından atanacaktır. Denetlemeler 2002 yılı Mart ayı sonuna kadar tamamlanacak olup, üçüncü taraf değerlendirmeleri ve daha sonraki değerlendirmeler 2002 yılı Nisan ayı sonuna kadar sonuçlandırılacaktır. Denetleme sonuçları bankaların 2002 Haziran sonu bilançolarına yansıtılacaktır. 
     - Kamu sermaye desteği, banka sahiplerinin sermayelerini belirli seviyeye yükseltmeye hazır olduğu özel bankalara sağlanacaktır. Sözkonusu destek bir defaya mahsus olacaktır. Sıhhatli bankaların sahiplerinin sermaye katkıları oranında TMSF tarafından sermaye sağlanabilecektir. TMSF desteğine haiz olabilmek için bir banka ya da birleştirilecek bankalar grubu toplam bankacılık varlıklarının en az yüzde 1 oranında piyasa payına sahip olmak zorundadır. Sözkonusu programa katılmak için yeterli sermaye artışı yapamayan bankaların olması halinde bunlar TMSF tarafından devralınacaktır. 
     
     Mayıs 2002’ye kadar süre 
     Sermaye desteğine ek olarak, ana sermayesi en az yüzde 5 olacak şekilde sermaye yeterlilik oranına sahip bankalar sermaye yeterliliği standart rasyosu yüzde 9’a çıkarılana kadar TMSF tarafından yapılabilecek hisse senedine çevrilebilir sermaye benzeri krediye katkı sermaye haiz olabileceklerdir. 
     Programa dahil olma başvuruları 2002 yılı Mayıs ayı sonuna kadar yapılmalıdır. Program 2002 yılı Haziran ayı sonuna kadar tamamlanacaktır. 
     - Bankacılık ile ilgili programın yasal çerçevesi ile ilgili düzenlemeler Ocak 2002’de yürürlüğe girecektir. Destek programına ilişkin tüm hususlarla ilgilenmek için özel bir mahkemenin yetkili kılınması ve ortakların ve diğer tarafların programın uygulanmasını engelleme olanaklarının sınırlandırılmasını içerecektir. 
     - TMSF tarafından devralınan bankaların süratli bir biçimde çözüme kavuşturulmasına yönelik taahhüdümüz devam etmektedir. Tasfiye edilmeleri mahkemelerce durdurulmuş olan 2 banka dışında 2001 Kasım ayından önce devralınan tüm TMSF bankaları 2001 yılı sonuna kadar çözüme kavuşturulacaktır. ön koşul TMSF, işlemleri varlık yönetimi amaçlı olarak sınırlandırılmış, az sayıda şube ağı ve çalışana sahip, mevduat kabul etmeyecek küçük bir geçiş bankası barındırmayı düşünmektedir. 2001 yılı Kasım ayında devralınan orta büyüklükteki banka ise şu anda satışa çıkarılmış olup, nihai olarak çözüme kavuşturulmasına ilişkin yöntem 2002 Şubat ayına kadar belirlenecek ve uygulanacaktır. 
     - Yasal çerçeve ve düzenlemenin daha da kuvvetlendirilmesine yönelik bir dizi tedbirler alınacak. Halihazırda yürürlükte olan dört yıllık geçiş kuralı da dahil olmak üzere kredi karşılıklarına ilişkin tüm muafiyetleri 2002 yılı Haziran ayı sonuna kadar ortadan kaldırılacak olan yasal değişiklik ön koşul olarak 2002 Ocak ayında Meclis’ten geçirilecektir. 
     1 Ocak 2002 itibariyle bu kapsamda şu düzenlemeler yürürlüğe girecektir 
     - İç kontrol ve risk yönetimi sistemlerinin incelenmesi 
     - Uluslararası muhasebe standartları ile uyumlu yeni bir muhasebe sisteminin uygulanması. Bilanço dışı repo işlaemlerinin bankaların bilançolarına dahil edilmesi sene sonunda önce ilan edilecek olup, 1 Şubat 2002 tarihi itibariyle yürürlüğe girecektir. 
     
     
     Yatırımcı konseyi kuruluyor 
     Programın hedef ve politikalarının anlatılmasına ilişkin strateji daha da geliştirilecek. Bu amaçla, şubat ayına kadar Yatırım İlişkileri Ofisi kurulacak. Bu ofis, Türk yetkilileri ile yerli ve uluslararası yatırımcı toplulukları arasında iki taraflı iletişimin merkez noktası olarak görev yapacak. Buna ilaveten, Türkiye ve yurtdışındaki iş dünyasının önemli temsilcilerinden oluşan bir Yatırım Konseyi kurulacak. İlk toplantısını 2002 yılının ortalarında gerçekleştirecek Konsey, Türkiye’nin yatırım yapılacak cazip bir ülke olması için tavsiyelerde bulunacak. 
     
     İstanbul Yaklaşımı Ocak’ta 
     Şirket borçlarının yeniden yapılandırılmasına ilişkin çerçeve, bankacılık sektöründeki yeniden yapılandırılmaları tamamlamak amacıyla güçlendirilmektedir.Şirketlerin, birden çok sayıdaki orta ve büyük ölçekli kreditörlere olan yükümlülüklerin, her bir şirket için ayrı ayrı değerlendirilmesi için Ocak 2002’de serbest piyasa temelli gönüllü bir yaklaşım İstanbul Yaklaşımı uygulanmaya başlanacak. Borçların yeniden yapılandırılması sürecinin hızlandırılması gereği karşısında, 2002 yılı başında, Hazine çatısı altında özel sektörün de katılımı ile Koordinasyon Komitesi oluşturulacak. 
     
2003’e kadar işten çıkarma...      Kamu kaynaklarının kullanımında ve mali durumunda en büyük iyileşmenin, aşırı istihdam düzeyinin, başta etkin işlemeyen KİT’lerde olmak üzere, aşağı çekilmesinden kaynaklanması beklenmektedir. Sözkonusu durum, kamu kesimindeki fiyatların büyük ölçüde artırılması ihtiyacını azaltarak enflasyonu düşürmeye yardımcı olacak, kamu teşebbüslerinin etkinliğini artıracak ve birçok durumda özelleştirmeye yönelik zeminin oluşturulmasına katkı sağlayacaktır. 
     - 3 Aralık 2001 tarihli Bakanlar Kurulu Kararı’yla da desteklendiği üzere, kamu işçileri için gönüllü emeklilik planı halihazırda başlatılmış bulunmakta. 15 bin çalışan 2002 Ocak ayı ortasına kadar emekli edilmiş ya da emekli edilmeleri tebliğ edilmiş olacak. 
     - Ayrıca Türk Telekom AŞ’deki ve 
     Özelleştirme İdaresi portföyünde yer alan şirketlerdeki fazla istihdam belirlenmiş olup, sözkonusu işcilere gönüllü emeklilik teklifi sunulacaktır. Söz konusu teklifi kabul eden işcilerin en geç 2002 Mart ayı sonuna kadar emekli edilmeleri sağlanacaktır. 
     
     Gerekirse zorunlu çıkarma 
     - Aynı zamanda 2002 Ocak sonuna kadar i KİT’lerdeki tüm fazla istihdam ve kadrolar önceki analizlerimiz gözden geçirilerek saptanacak ve ii tüm açık, doldurulmamış, atıl kadrolar ortadan kaldırılacaktır. Gönüllü emeklilik teklifleri ve sadece gerekli görüldüğü taktirde işten çıkarmalar vasıtasıyla, haziran sonuna kadar fazla işçi sayısı üçte bir oranında ve 2002 Ekim sonuna kadar üçte iki oranında azaltılacaktır. 
     - 2003 Haziran sonuna kadar, kalan fazla istihdam aşamalı olarak azaltılacaktır. Fazla istihdamı azaltmaya yönelik bu güçlü hedef uyarınca hiçbir yeni işe alıma izin verilmeyecek ve boşalan ilgili kadrolar süratli bir biçimde iptal edilecektir. 
     
     Elektrikte yeniden ihaleye çıkılacak 
     Özelleştirme stratejisi özelleştirme kapsamındaki tüm büyük şirketlerin satılmasına ilişkin hazırlık çalışmalarının 2002’de tamamlanmasını amaçlamaktadır. 
     Özelleştirilmeleri için teknik hazırlıkları tamamlanmış olan Tüpraş ve POAŞ’ın özelleştirilmesinin yanısıra, 2002 yılında Türk Telekom, Tekel, Türkiye Şeker Fabrikaları AŞ, THY, Erdemir, EUAŞ, TEDAŞ, BOTAŞ ve kamuya ait arazilerin özelleştirilmesine ilişkin tüm hazırlık çalışmalarının tamamlanmasını taahhüt etmekteyiz. 
     - Elektrik sektöründe işletme devir hakkı sözleşmeleri askıya alınmış tüm projelerin derhal feshedilmesini sağlayacak bir Bakanlar Kurulu Kararı’nın 2002 yılı Ocak ayında kabul edilmesi beklenmektedir. 
     2002 Mart ayına kadar, Enerji Bakanlığı, hangi elektrik varlıklarının özelleştirileceğini Özelleştirme İdaresi’ne bildirecektir ve 2002 yılı Nisan ayına kadar dağıtım şirketleri için ön yeterlilik ihalesi yapılacaktır. 
     
     IMF, 2002 - 2004’de uygulanacak yeni stand - by anlaşması için hazırlanan niyet mektubundaki ana hedef ekonominin olası krizlere karşı güvenceye alınması ve enflasyonist olmayan, sürdürülebilir bir büyümenin sağlanması. 
     2002’de yüzde 6.5’lik faiz dışı fazla hedefi taahhüt edilirken, daha önce yüzde 4 öngörülen büyüme hedefi de muhafazak r bir tahminle’ yüzde 3’e indirildi. Enflasyon TÜFE yüzde 35 öngörüldü. 2003 ve 2004 için yüzde 5’erlik büyüme hedefleri konuldu. Merkez Bankası, para politikasını enflasyonu 2002’de yüzde 35, 2003’te yüzde 20, 2004’te yüzde 12 ile sınırlı tutacak şekilde idare edecek ve başlangıçta parasal tabana yönelik hedefler belirleyecek. Enflasyon hedeflemesine geçiş koşulları 2002 ortasına kadar sağlanacak, 2002’de parasal taban yüzde 40 büyüyecek. 
     2002’de 10 milyar dolar dış finansman ihtiyacı olduğu belirtilen mektupta, IMF’den sağlanacak kaynağın 7 milyar dolarının bütçe finansmanında kullanılacağı, uluslararası tahvil ihracının 2.5 milyar dolar olacağı kaydedildi. Programın gözden geçirmeleri mart, mayıs ve temmuzda iki ayda bir, Ekim 2002’den itibaren üç ayda bir olacak. 
     
     Ön koşullar 

</TEXT>
</DOC>
