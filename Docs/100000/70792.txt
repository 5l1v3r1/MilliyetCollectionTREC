<DOC>
<DOCNO> 70792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/04/son/sontur30.html </URL>
<DATE> 2002/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Çapkın işadamı Erdal Acar gözaltına alındı, bırakıldı... 
</HEADLINE>
<TEXT>

     İstanbul'da bir organize suç örgütüne yönelik yürütülen operasyon kapsamında gözlem altına alınan işadamı Erdal Acar, DGM Cumhuriyet Savcılığı'nca serbest bırakıldı. 
     İstanbul Organize Suçlar Şube Müdürlüğü ekiplerinin, geçtiğimiz günlerde Sedat Peker grubuna yönelik başlattığı operasyon çerçevesinde gözaltına alınan 10 kişiden 9'u, 24 Şubat'ta sevk edildikleri DGM'de serbest kaldı. Bu kişilerden 
     Erdal Kara ise tutuklanarak cezaevine konuldu. 
     Kara'nın, polis ve savcılıkta verdiği ifadede, üstünde ele geçirilen ruhsatsız tabancayı çocukluk arkadaşı olan Erdal Acar'dan aldığını öne sürmesi üzerine dün akşam saatlerinde gözaltına alınan işadamı Acar, bugün İstanbul DGM'ye sevk edildi. 
     Adli Tabiplik'te sağlık kontrolünden geçirildikten sonra DGM Cumhuriyet Savcısı Abdülaziz Özatlan'ın ''Organize suç örgütü üyelerine yardım ve yataklık etmek'' suçu yönünden sorguladığı Acar, daha sonra Savcı Özatlan tarafından serbest bırakıldı. 
     Acar'ın, savcılık ifadesinde, Erdal Kara'nın çocukluk arkadaşı olduğunu kabul ettiği, ancak kendisine herhangi bir silah vermediğini söylediği öğrenildi. 
     






</TEXT>
</DOC>
