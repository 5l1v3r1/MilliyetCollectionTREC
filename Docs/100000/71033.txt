<DOC>
<DOCNO> 71033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/06/siyaset/asiy.html </URL>
<DATE> 2002/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hükümet güven tazeledi 
</HEADLINE>
<TEXT>

Bahçeli ve Yılmaz arasında AB konusunda yaşanan söz düelloları üzerine mekik dokuyan Özkan, liderleri erken zirvede buluşturdu. Ecevit, "Kaygı duyulacak birşey yok" dedi... 
     ANKARA Milliyet 

     MHP Lideri Devlet Bahçeli ile ANAP Lideri Mesut Yılmaz arasında AB üyeliği konusunda yaşanan "söz düelloları" Başbakan Bülent Ecevit’i harekete geçirdi. Ecevit’in girişimiyle dün koalisyon ortakları akşam saatlerinde "apar topar" yaptıkları zirvenin ardından kamuoyuna, "AB’ye üyelik konusunda farklı düşünmüyoruz. Kaygı duyulacak bir şey yok" mesajı verdi. Ecevit, "Seçimlerin normal zamanına kadar görevimizi başarıyla sürdüreceğiz" diye konuştu. 
     Yılmaz ve Bahçeli arasında AB konusunda yaşanan tartışmalar dün iki liderin yaptıkları açıklamalarla doruğa çıkınca cuma günü yapılması planlanan liderler zirvesi öne alındı. 
     Bir süredir sertleşen söz düellosunuan ardından dün sabah Bahçeli’nin grup toplantısında yaptığı ve Yılmaz’a sert eleştiriler yönelttiği konuşması hükümetteki atmosferi iyice gerdi. Bunun üzerine Başbakan Yardımcısı Hüsamettin Özkan, üç lider arasında mekik dokudu, hem Yılmaz hem de Bahçeli ile görüşerek zirvenin zeminini hazırladı. Ecevit’in talebiyle de liderler bir saat süren toplantı yaptı. 
     Toplantının ardından hükümet adına açıklama yapan Ecevit, bayram tatili nedeniyle liderler zirvesinde gecikme olduğunu hatırlatarak sözlerine başladı. Son zamanlarda AB’ye uyum konusunda yaşanan tartışmaların doğal olduğunu belirten Ecevit, "Ancak şu kesin ki, AB’ye üyelik konusunda hükümetin ve ortakların herhangi bir tereddütleri yoktur" dedi. 
     
Üstesinden geliyoruz      Uygulamayla ilgili bazı ayrıntıların tartışılabileceğini vurgulayan Ecevit, "Biz bütün tartışmaların üstesinden geliyoruz. Uyumu aksatmadan sürdürüyoruz. Bundan sonra da böyle olacaktır" diye konuştu. 
     Hükümetin AB’ye taahhüt ettiği Ulusal Program’ın üzerinde ortakların hiçbir ayrılığı olmadığını, uygulama konusunda da tam bir görüş birliği olduğunu ifade eden Ecevit, "Kaygı duyulacak hiçbir şey yoktur. Kamuoyunda yer alan tartışmalar bizim dışımızda yer alan tartışmalardır" dedi. 
     
Ecevit Dünyaya örnek liderleriz      Bir saatlik zirvenin ardından üç lider, düzenlenen basın toplantısında yan yana oturdu. Dünyaya örnek olacak şekilde uyum sağladıklarını belirten Ecevit, basın toplantısında şunları söyledi "Uzlaşı içinde başladığımız görevleri zamanı geldiğinde bitireceğiz. Seçimlerin normal zamanına kadar görevimizi başarıyla sürdüreceğiz. Bu toplantıdan büyük umutla ayrılıyorum." 
     



 SİYASET 













</TEXT>
</DOC>
