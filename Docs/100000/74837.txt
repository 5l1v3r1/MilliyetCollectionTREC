<DOC>
<DOCNO> 74837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/yasam/yas01.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Türk tipi 4 kaza 
</HEADLINE>
<TEXT>

1- Karşıma anam çıksa çarparım’Üç arabayı parçalayan sarhoş sürücü kendini savundu Geçiş benimdi. Bu durumda anam çıksa dinlemem...’ 
     TAYLAN YILDIRIM, ÖZCAN TİKİT DHA 

     İzmir’in Karabağlar semtinde geç saatlere kadar içki içen Ahmet Erol Kayval 38 , gece saat 01.00 sıralarında, Akçay Caddesi üzerinde aşırı hız yaptı. Alkollü sürücü ışık ihlali yapınca, Turgay Dönbekci’nin kullandığı taksiye çarptı. Kaçmak isteyen Kayval, bu kez bir kazayı inceleyen bir polis aracına bindirdi. O polis aracı da bir başka ekip otosuna vurarak durdu. Zincirleme kaza sonucu yaralanan polis memuru Durmuş Temel 27 hastaneye kaldırılırken, kaçmaya çalışırken yakalanan Ahmet Erol Kayval’ın, 180 promil alkollü olduğu belirlendi. 
     Gazetecilere, "Biz ülkesini seven insanlarız. Bu olayla bize hiçbir şey olmaz" diyen Kayval, geçiş üstünlüğünün kendisine ait olduğunu iddia ederken de şunları söyledi "Işık bana yanıyordu, ben de geçtim. Anam olsa dinlemem, çarpar geçerdim. Polisler de aracı oraya koymasaydı." 
     
2- Öldürüp kamufle ettiTrafik canavarı, çarparak öldürdüğü gencin cesedinin üzerini çalılarla örttükten sonra ortadan kayboldu... 
     Yine İzmir Karşıyaka’da, 28 yaşındaki TEDAŞ sayaç görevlisi Günay Yıldırım bir parkta ölü bulundu. Gümüşpala 7000 Sokak’taki parktaki üzerinde dal parçaları bulunan bir erkeğin hareketsiz yattığı ihbarı üzerine olay yerine gelen polis, parkın kenarındaki yolda sert fren izleri ve Renault Clio marka bir otomobile ait kırık far parçaları buldu. Çevre sakinleri, önceki akşam saat 20.00 sıralarında sert fren sesi duydukları söylerken, Yıldırım’ın aynı saatlerde işyerinden eve gitmek üzere ayrıldığı, geç saatlere kadar gelmemesi üzerine de ailesinin kayıp başvurusunda bulunduğu belirlendi. 
     Polis, bir sürücünün Yıldırım’a çarptığı, öldüğünü anlayınca da parka sürükleyip üzerine dal parçaları koyarak gizlemeye çalıştığı olasılığı üzerine soruşturma başlattı. 
     
3- Hem katil hem vicdansızMinik Nazlı’yı evinin önünde ezerek öldüren kamyon sürücüsü kayıplara karıştı 
     NEŞET KARADAĞ DHA 

     Adana’da, Hürriyet Mahallesi 10. Sokak’taki evlerinin önünde önceki akşam saat 18.30’da arkadaşlarıyla oynayan Nazlı Hessas, henüz 5 yaşındayken sokaktan hızla geçen bir kamyonun kurbanı oldu. 
     Minik Nazlı, koca kamyonun çarpmasıyla oracıkta can verirken, katil sürücü’, kazayı fark etmesine karşın aynı hızla olay yerinden uzaklaştı. Çocukların haber vermesiyle sokağa fırlayan anne Sinem Hessas 23 ile yakınları, Nazlı’nın cesedini görünce sinir krizleri geçirdi. Terzilik yapan baba Fırat Hessas 24 da kızını ezen şoföre lanet okudu. Nazlı’ya çarpıp kaçan kamyonu gören tanıkların bilgisine başvuran polis, kent merkezinde katil kamyon operasyonu başlattı. Olaydan 15 dakika sonra D400 karayolu üzerindeki Sedef Oteli karşısında 33 B 4413 plakalı bir kamyonun devrildiği haberi alınsa da, bu kamyonun Nazlı’ya çarpan kamyon olmadığı anlaşıldı. Minik Nazlı’nın cansız bedeni, ön otopsinin ardından toprağa verilmek üzere ailesine teslim edildi. 
     
4- İnanılmaz bir ölüm      Manisa’nın Alaşehir ilçesinde oturan anneannesine bir günlüğüne bırakılan 2.5 yaşındaki Merve Örs, bahçede oynadığı sırada inanılmaz bir kazaya kurban gitti. 
     Fadime Köknar 41 , üçüncü katta bulunan evinin balkonundaki halıyı toplamak isterken, korkuluk yerinden koptu. Dengesini kaybeden Köknar, balkon korkuluğu ve halıyla birlikte, Merve’nin üzerine düştü. Anneannesine bir günlüğüne bırakılan küçük Merve, Ege Üniversitesi Tıp Fakültesi hastanesine kaldırıldı. Beyin travması geçiren küçük kız, tüm çabalara karşın ancak bir gün yaşayabildi. 
     



 YAŞAM 
























</TEXT>
</DOC>
