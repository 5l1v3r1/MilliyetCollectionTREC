<DOC>
<DOCNO> 80946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/dunya/dun03.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat’a özgürlük yolu açıldı 
</HEADLINE>
<TEXT>

     DIŞ HABERLER SERVİSİ 

     İsrail Turizm Bakanı Rehavam Zeevi’nin katili beş Filistinli’nin, Amerikalı veya İngiliz ajanlarca gözetime alınması, bunun karşılığında da Filistin lideri Yaser Arafat’ın Ramallah’taki kararg hı etrafındaki İsrail kuşatmasının kaldırılmasını öngören ABD teklifi, İsrail kabinesi ve Arafat tarafından kabul edildi. 
     Bununla birlikte, Arafat’ın, kendisine serbest dolaşım hakkı verilmesini öngören bu teklifi, Beytüllahim’deki İsa’nın Doğumu Kilisesi etrafındaki İsrail kuşatmasının kaldırılması şartıyla kabul ettiği bildirildi. 
     İsrail kabinesinin ABD Başkanı George Bush tarafından sunulan teklifi kabul etmesinin ardından, Arafat’ın danışmanlarından Nebil Ebu Rudeyna da, "Arafat, Amerikan ve İngiliz konsolosları tarafından iletilen öneriyi uygun buldu" dedi. Ancak Rudeyna, Arafat’ın, 27 gündür İsrail kuşatması altında bulunan İsa’nın Doğumu Kilisesi etrafındaki ablukanın kaldırılmasını şart olarak öne sürdüğünü söyledi. 
     Filistin yönetimi, Zeevi’nin katillerini 1 ila 18 yıl arasında değişen hapis cezalarına çarptırmıştı. Arafat ise bir aydır kararg hından dışarı çıkamıyor. 
     



 DÜNYA 












</TEXT>
</DOC>
