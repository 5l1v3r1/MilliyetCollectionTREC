<DOC>
<DOCNO> 61171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/yazar/zbirand.html </URL>
<DATE> 2002/01/08/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Derviş 2. adamlığı tercih ediyor... 
</HEADLINE>
<TEXT>

     emal Derviş’in Türkiye’ye gelişini hepimiz hatırlarız. 
     Aman Allah’ım, neydi o günler... 
     Başbakan Ecevit ile Cumhurbaşkanı kavga etmiş, zaten kapıda bekleyen ekonomik kriz ateşlenmiş, dolar fırlamış, Ankara panik içinde, kimse ne yapacağını bilemiyordu ve kamuoyu dehşete düşmüştü. 
     Koalisyon tam bir şaşkınlık içindeydi. 
     Başbakan dağılmış. 
     Bahçeli, her zamanki gibi suskun veya eski klişelerden öteye gitmeyen hamasi konuşmalar yapıyor. 
     Mesut Yılmaz, durumun vahametini görüyor, ancak hareket edemiyordu. 
     Artık Ecevit’in mi aklına geldi, yakınlarında bulunan birileri mi söyledi veya IMF mi önerdi bilemiyoruz, ancak Başbakan’ın davetiyle Washington’dan kurtarıcımız geldi. 
     Beyaz atının üstündeki prensin adı Kemal Derviş idi. 
     Gerçekten de her hali, her davranışı, konuşması, insanlara muamelesiyle tam bir prens. Ankara’nın kaba havasına incelik getirdi. 
     Kamuoyu prense inandı ve giderek benimsedi. Doğruları söyledikçe, 
     daha da yapıştı. 
     
     Derviş, şimdiye kadar kimsenin ulaşamadığı bir güvenilirlik reytingi kazandı. 
     Kısa sürede, hemen herkesin gözünde Türk siyaset dünyasına yeni bir liderin geldiği izlenimi doğdu. 
     Kemal Derviş’in etrafındaki kısıtlı bir çevre bu izlenimi giderek güçlendirdi. Sabırsız bir toplum olduğumuz için de Derviş’e hemen yeni roller biçtik. Liderlik sorununu aştığımız gibi, parti aramaya başladık. 
     Derviş’in sosyal demokrat geçmişi ve Ecevit ile yakınlığı nedeniyle, onu hemen DSP’nin başına layık gördük. Ecevit zaten yaşlanmış ve gelecek seçimlere katılma olasılığı çok düşük görülüyordu. DSP liderliğini de Derviş’ten iyi kimseler dolduramazdı. Zaten Ecevit de DSP’ye katılması için çağırıda bulunmuştu. Eğer bu senaryo tutmaz veya parti içi dirençler nedeniyle çok zorlanılırsa, Derviş için ANAP da biçilmiş kaftandı. Mesut Yılmaz ile dünyaları farklı değildi. Partinin dilinden anlıyor, ANAP’lılar da ona daha yakın hareket ediyorlardı. Eğer bu iki olasılık gerçekleşmezse, Derviş tek başına da bir parti kurabilirdi. Hatta İstanbul iş çevrelerinin yeni bir oluşum için kolları sıvadıkları, para dahi topladıkları konuşuluyordu. 
     Prens, ekonomiyi ele aldığı gibi, ileride siyaseti de kontrolüne alacaktı. Kamuoyu eski liderler ve eski düzene öylesine kızgın ve bıkkındı ki prensini tercih ediyordu. 
     Derviş bütün bunlar tartışılırken, hiç ağzını açmadı ancak, uzunca bir süre bu söylentileri de yalanlamadı. Bu dönemde hem DSP, hem de ANAP’ta çok spekülasyon yapıldı. Liderler, kendi oyun alanlarına yeni, genç ve çok prestijli bir kişinin ortaya sürülmesinden çok rahatsız oldular. 
     Ancak aradan geçen aylar bazı şeyleri değiştirdi. Daha doğrusu Kemal Derviş, ekonomiyi düzlüğe çıkartmadan politikaya girmenin büyük bir dezavantaj olacağını gördü. Partilerin dışında kaldıkça daha rahat hareket edebiliyor ve daha inandırıcı olabiliyordu. Ayrıca, Türkiye’de uygulandığı şekliyle bu tip bir siyaset ortamında liderliğe soyunmanın -hiç değilse bu aşamada- akıllıca bir şey sayılmadığını görmüş olacak ki kendini tamamen geriye çekti. Siyaset laflarını durdurdu. 
     Şu sıralarda daha da ileri gidip, siyasete girme niyetinin olmadığını söylüyor. 
     Geçen hafta TRT’deki söyleşisinde, 
     bu yaklaşımını tekrarladı. 
     Ankara’daki hava da çok değişmiş durumda. 
     Ekonomik önlemlerin tutmaya başladığı izleniminin yaygınlaşması ile birlikte, Derviş’in tam aksine kollarını sıvayacağını ve politikaya göz kırpmasını bekleyenler, tam aksiyle karşılaştıkça rahatlama havasına girmişler. 
     Ancak yine de dikkat etmekte yarar var. 
     Derviş belki liderlik konumunun getirdiği yükü kaldırmakla ilgilenmese dahi, siyasetin tamamen dışında kalması da beklenmemelidir. Prens h l gireceği herhangi bir partiye önemli prestij ve oy taşıyacak bir isimdir. Acele edip onu siyaset hesaplarından silmek çok hata olur. 
     Seçimlerin 2003-2004 yıllarına kaldığı izleniminin yoğunlaşmasından dolayı arayışlar şimdilik hızını kaybetmiş gibi görünüyor. Ancak unutmamak gerekir ki burası Türkiye ve her an dengeler tepetaklak olur, her şey değişiverir. Derviş’in kamuoyundaki prestiji de eskisi kadar olmasa dahi, h l nice lideri çifte katlayacak kadar yüksek. Üstelik beyaz at da sahibini bekliyor... 
     
     







'Bedevi'nin kültür düşmanlığı 


Çocuk ve bilim 


Ödeme gücü... 


Ecevit tarihe nasıl geçebilir 


Köprüde hüzün 


Solda yüzük kardeşliği 


Üniversitenin huzurunu kaçıranlar 


Irak seçenekleri 


Gökçek’lere layık olan toplum 


Poyraz sert esti 


Çankaya’nın ilk yolsuzluk operasyonu 


Sağlar’dan son çağrı 


27 bankadan 9 bankaya inen denetçi 


Kılıç bazı kafaları kesebilir 


Amerika’ya gitmeden mönü belirdi Kılıç Balığı’ 


</TEXT>
</DOC>
