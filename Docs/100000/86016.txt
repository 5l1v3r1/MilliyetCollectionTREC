<DOC>
<DOCNO> 86016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/siyaset/siy05.html </URL>
<DATE> 2002/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz’dan Köşk’te AB zirvesine destek 
</HEADLINE>
<TEXT>

     ANKARA Milliyet 

     Başbakan Yardımcısı Mesut Yılmaz, Cumhurbaşkanı Ahmet Necdet Sezer’in Çankaya Köşkü’nde yapacağı AB toplantısına ilişkin, "Sayın cumhurbaşkanının bu girişimini tabii ki iyi karşılıyorum. Uzlaşma sağlanmasına katkıda bulunabilir. Milli Güvenlik Kurulu’nun bu ayki toplantısının gündemini de bu konuya ayırmıştık" dedi. 
     Avrupa Konvansiyonu Toplantısı’na katıldıktan sonra beraberinde Avrupa Parlamentosu Dış İlişkiler Komisyonu Başkanı Alman parlamenter Elmar Brok ile Ankara’ya dönen Yılmaz, havaalanında gazetecilerin "Devlet Bahçeli, AB’ye Türkiye gerçekleri anlatılarak orta yol bulunabilir’ dedi. Buna katılıyor musunuz " sorusuna şu karşılığı verdi 
     "Siyasi kriterler Türkiye’den tamamen bağımsız olarak tüm aday ülkelere uygulanan, bütün üyelerin de gerçekleştirdiği kriterlerdir. Dolayısıyla kriterler müzakereye tabi değildir." 
     



 SİYASET 












</TEXT>
</DOC>
