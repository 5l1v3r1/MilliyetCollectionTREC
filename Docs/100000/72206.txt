<DOC>
<DOCNO> 72206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/son/sontur01.html </URL>
<DATE> 2002/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da travestiler gece yine yol kesti, olay çıkarttı... 
</HEADLINE>
<TEXT>

     Bir grup travesti, oğlunun cep telefonunun ve bir miktar parasının travesti arkadaşlarınca gasp edildiği gerekçesiyle Beyoğlu Merkez Karakolu'na şikayette bulunan kişiye saldırarak, olay çıkardı. 
     Şehremini'de iki gün önce meydana gelen ve travesti olduğu belirtilen Tamer Şimşek'in 29 ölümüyle sonuçlanan trafik kazasında yaralanan Cihan Yerdelen'in babası İskender Yerdelen, Beyoğlu Merkez Karakolu'na giderek, oğlunun travesti arkadaşları hakkında şikayetçi oldu. 
     Oğlu Cihan Yerdelen'in cep telefonu ile bir miktar parasının gasp edildiğini öne süren Yerdelen, karakol çıkışında bir grup travestinin saldırısına uğradı. 
     Karakolda görevli polislerce engellenen travestiler ile İskender Yerdelen, trafik kazasının meydana geldiği bölgeye bakan Şehremini Karakolu'na götürüldüler. 
     İskender Yerdelen ile burada da bir süre tartışan travestiler, polis tarafından ifadelerinin alınmasının ardından serbest bırakıldılar. 
     Bu arada, karakol civarında toplanarak Millet Caddesi'ni trafiğe kapatmak isteyen bir grup travesti de polisin uyarısı sonucu dağıldı. 
     






</TEXT>
</DOC>
