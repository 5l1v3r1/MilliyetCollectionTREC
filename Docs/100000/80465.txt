<DOC>
<DOCNO> 80465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/guncel/gunz1.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
SATIRBAŞI 
</HEADLINE>
<TEXT>

     Radar Sami’ye 15 yıl hapis cezası 
     Radar Turizm’in sahibi Sami Yıldırım, "teşekkül halinde uyuşturucu ticareti yapmak" suçundan 15 yıl ağır hapis cezasına çarptırıldı. İstanbul DGM’de dün, Bulgaristan’a götürülmek istenen 39 kilo eroinle yakalanan 7 sanık hakkındaki davada karar çıktı. Mahkeme, Yıldırım ve Namık Kahraman’ı 15 yıl ağır hapis ve 2.5 milyar lira para cezasına mahk m etti. 
     
     36 milyon lira yüzünden yandılar 
     Buca’da mumdan çıkan yangın yüzünden iki kardeşin ölmesi üzerine, suçlanan TEDAŞ, bir açıklama yaparak elektriklerin borç yüzünden kesildiğini bildirdi. Rabia ve Beyzanur Keskin adlı iki kardeşin ölümüyle ilgili olarak bir açıklama yapan TEDAŞ, elektriğin arızadan değil 36 milyon liralık borç nedeniyle kesildiğini bildirdi. 
     
     Kangal yavrusuna çene ameliyatı 
     Bursa’da minibüsün çarpması sonucu çene kemikleri kırılan Kangal cinsi 4 aylık yavru köpek, Veteriner Fakültesi’nde 2 saat süren ameliyatla hayata döndü. "Pamuk" adlı köpeğin parçalanan çene kemikleri vidayla yerine takıldı ve çelik telle sabitlendi. 
     
     100. yılında N zım’ı andılar 
     N zım Hikmet, doğumunun 100. yılında İSTEK Vakfı Semiha Şakir Lisesi öğrencileri tarafından şiir dinletisiyle anıldı. İSTEK Vakfı Göztepe Kampüsü’ndeki anma törenine, öğrenciler, öğretmenleri ve veliler katıldı. Türkçe Bölüm Başkanı Adile Hakçı’nın çabaları ve Kampüs Müdürü Yıldız Köksal’ın desteğiyle hazırlanan etkinlikte, öğrenciler N zım Hikmet’in şiirleri ve onun dizelerinden oluşan türkülerle coştular. 
     
     Uyuyan oğlunu baltayla kesti 
     Mersin’de 65 yaşındaki İsmet Ateş, oğlu Burhanettin Ateş’i baltayla öldürdü. Meltem Sitesi’nde oturan Demiryolları’dan emekli işçi İsmet Ateş, evden sık sık ayrılıp kayıplara karıştığı için kendini zincirle bağlayan 38 yaşındaki oğlunu, gece uyurken başına baltayla vurarak öldürdü. Cinayetten sonra kaçan baba, ardından teslim oldu. 
     



 GÜNCEL 

















</TEXT>
</DOC>
