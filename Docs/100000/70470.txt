<DOC>
<DOCNO> 70470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/03/ekonomi/eko13.html </URL>
<DATE> 2002/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Karon’un faaliyetleri durduruldu 
</HEADLINE>
<TEXT>

     ANKARA ANKA 

     Sermaye Piyasası Kurulu SPK , Karon Menkul Kıymetler’in sermaye piyasası faaliyetlerinin, sermaye yeterliliği tabanı ve likidite yükümlüklerini yerine getirinceye ve diğer mevzuata ilişkin aykırılıkları giderinceye kadar geçici olarak durdurulmasını kararlaştırdı. 
     Şirketin faaliyetlerine yeniden başlaması için, söz konusu aykırılıkların giderildiğinin SPK tarafından onaylanması gerekiyor. Ayrıca, Karon Menkul’ün, ortaklardan alacaklar hesabını mevzuata aykırı olarak işletmesi, kredi işlemlerin yürütülmesi srasında gerekli özkaynağı bulundurmaması nedeniyle uyarılmasına karar verildi. 
     
     Global’e izin 
     Bu arada Kurul, Global’in Ege Yatırım’daki yüzde 99.84 oranındaki payları devralmak için yaptığı başvuruyu değerlendirdi. Kurul, Ege Yatırım’ın Global bünyesinde birleştirilmesi ve devre ilişkin Rekabet Kurulu’nun olumlu görüşünün SPK’ya iletilmesi koşullarıyla başvuruya izin verdi. Kurul ayrıca, Hedef Menkul Değerler’in sermayesinin yüzde 83.51’ine denk gelen 313.2 milyar lira tutarındaki payların da Global’e devrine izin verdi. 
     



 EKONOMİ 



















</TEXT>
</DOC>
