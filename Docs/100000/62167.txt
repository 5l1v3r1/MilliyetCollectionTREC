<DOC>
<DOCNO> 62167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/yazar/sazak.html </URL>
<DATE> 2002/01/14/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Ecevit'in Türkmen kartı 
</HEADLINE>
<TEXT>

     Başbakan Ecevit'in ABD gezisi öncesinde Kuzey Irak'ta bir Kürt devleti oluşumu karşısında masaya sürülen "Türkmen kartı", Körfez Savaşı sonrasında Bağdat'ta Saddam Hüseyin'le yapılan görüşmenin de başlıca tartışma konusuydu. 
     1991 Şubat'ında savaş sona erip, Irak'ın kuzeyi ve güneyindeki isyanlar bastırıldıktan sonra ABD 36'ncı paralelin üzerinde bir güvenlik koridoru oluşturmuştu. 
     Ecevit - Saddam görüşmesinin tutanakları incelendiğinde görülecektir ki, DSP lideri o sırada ABD'nin etkisiyle bölgede bir "uydu devlet" oluşturulacağına inanıyordu ve "Sevr Anlaşması'nın tarihin mahzenlerinden çıkarılması" niyetine karşı çıkıyordu. 
     Mayıs 1991'deki görüşmede Irak liderine açıkça şunu sordu 
     "Kuzey Irak'ta sadece Kürtler yok. Örneğin, Kerkük ve çevresinde Türkmenlerin de büyük ağırlığı var. Şimdi Iraklı Kürt liderler özerklik konusunda Bağdat'ta görüşmeler yaparken o sırada Mesut Barzani Tarık Aziz'le buluşmuştu Türkmenlerle de temas yolunu aramaz mısınız " 
     Saddam Hüseyin, Ecevit'e şu karşılığı verdi 
     "Kerkük meselesi özerklik için bir adım mıdır Yoksa özerklikten sonraki adımlar için basamak mıdır Konu, 'karışla toprağı ölçme' meselesine giderse onun adı ayrılık olur. 
     Türkmenler Irak vatandaşıdır ve kültürel hakları korunmaktadır. 
     Kürtlerin ayrılığını kışkırtanlar ise Kuzey Irak'ta küçük bir petrol devleti kurdurmak isteyebilir. 
     Kürt meselesi yüzünden Irak otuz yıldan beri kan döküyor, kurban veriyor. Bu sorunun elbette bazı nesnel nedenleri var. Ama komşu ülkelerin kısa vadeli çıkarlar uğruna fırsatçı tutumdan kaçınmaları gerekir. 
     Yabancı devletler, bizim topraklarımıza Kuzey Irak Türkiye hükümetinin rızasıyla, teşvikiyle girdiler." 
     Saddam Hüseyin, Özal - Akbulut yönetimini Körfez krizinde "tarafsız" kalmadıkları için eleştiriyordu. 
     Çekiç Güç bölgeye yerleştikten sonra Aralık 1992'de gerçekleşen Ecevit - Saddam görüşmesinde Irak lideri, ayakta kalmanın verdiği güvenle daha da sertleşmişti. 
     Ecevit, Kuzey Irak'ta bir federasyon olasılığını ve "Türkmenlere özerklik" sorusunu Saddam Hüseyin'e tekrar yöneltti 
     "Kerkük yöresi Irak'tan koparıldığı takdirde hiç kuşkusuz Kürt devletine verilecek. Bu durumda Kürtlere tanınacak özerkliğin aynı şekilde Türkmenlere de verilmesi gerekeceğini söylemek uygun olmaz mı " 
     Sorunun Arapça tercümesi Saddam'a aktarılırken Irak liderinin yüzü değişti ve bir anda yerinden kalkarak odayı terk etti. 
     Odaya sanki bomba düşmüştü. 
     15 dakika sonra geriye döndü ve "namaz vaktiydi" diyerek tutumunu açıkladı "Federasyona karşıyız, Kerkük için savaşırız." 
     Başbakan Ecevit 16 Ocak'ta Beyaz Saray'da Başkan Bush'la görüşmeye gidiyor. 
     Türkmen kartı, Ankara'nın Kuzey Irak politikasına ışık tutabilir. 
     
     







Saddam'ı tanımak 


Amerika’ya Irak mesajı 


Washington'da Ecevit'i bekleyen... 


Washington’a giderken Başbakan’ın çantasındakiler 


Hukuk nedir, kime lazım olur 


Asparagas haberin şahı 


Ecevit'in Türkmen kartı 


Bizler Ali Veli Makinist .. 


Stanley Fischer'ın itirafları ve Derviş 


Kanun iyidir’ önemli olan uygulama’ 


</TEXT>
</DOC>
