<DOC>
<DOCNO> 52864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/18/siyaset/asiy.html </URL>
<DATE> 2001/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP, Mumcu’ya sahip çıkmadı... 
</HEADLINE>
<TEXT>

Yılmaz, Ecevit’i "çağdışı olmak ve yalancılıkla" suçlayan Erkan Mumcu’yla görüşeceğini söyledi. ANAP’lı bakan ve milletvekilleri de, "Sözleri partimizi bağlamaz" açıklaması yaptı 
     ANKARA Milliyet 

     Başbakan Bülent Ecevit’i "çağdışı olmak ve yalancılıköla suçlayan ANAP Genel Başkan Vekili Erkan Mumcu’nun sözlerine partisinden de tepki geldi. ANAP Genel Başkanı Mesut Yılmaz da, ağır sözleriyle ilgili olarak Mumcu ile görüşeceğini açıkladı. 
     ANAP’lı Çalışma ve Sosyal Güvenlik Bakanı Yaşar Okuyan, Mumcu’nun sözlerinin "hoş" olmadığını belirterek, "Başbakan’ın kabinesinde 25 ayı aşkın süre görev yapmış bir arkadaş olarak Mumcu’nun ortaya koyduğu değerlendirme bu olmamalıydı" dedi. Mumcu’nun "maksadını aşan" sözlerinin kendisini bağlayacağını belirten Okuyan, "Bu sözler kabinede sıkıntı yaratmaz" diye konuştu. 
     ANAP Grup Başkan Vekili Nihat Gökbulut da, "Mumcu’nun belirttiği Başbakan’ın şahsıyla ilgili değildir, onun sahip olduğu zihniyetle ilgili ve genel bir tanımlama yapmıştır. Başbakanla ilgili kastı aşan bir cümle sarf ettiğini zannediyorum" dedi. 
     ANAP’lı Devlet Bakanı Yılmaz Karakoyunlu da, Mumcu’nun sözlerinin sadece kendisini bağlayacağını vurgulayarak, "Bir milletvekilimizin Genel Başkan Yardımcısı’ sıfatını taşıması, bütün konuşmalarının partiyi bağladığı anlamına gelmez" dedi. 
     
     MHP Katılmıyoruz 
     MHP’li Bayındırlık ve İsk n Bakanı Abdülkadir Akcan da, daha önce partisini de eleştiren Mumcu’ya, "O önce kendini değerlendirsin" dedi. Siyasi istikrara en fazla ihtiyaç duyulan bir dönemden geçildiğini belirten Akcan, "Başbakanın çağı geriden izlediği fikrine katılmadığını" vurguladı. 
     
Yine de ısrar etti      Mumcu, dün Kurumahmutoğlu Büyük Samsun Oteli’nde yaptığı toplantıda, "Köykent demekle köyü kentleştirmiş olmazsınız. Adını şöyle veya böyle yapmakla bir sonuca varılmaz" dedi. 
     
     Bahçeli’yi de suçlayan Mumcu 
Konu abartılıyor, sözlerim çarpıtıldı      HAKAN ŞANLITÜRK Ankara 

     ANAP Genel Başkan Yardımcısı Erkan Mumcu, "Kalkınmanın köyden başlayacağını" ifade eden Başbakan Bülent Ecevit’e yönelik eleştirisinin kişisel olmadığını, bir anlayışı eleştirdiğini söyledi. 
     MHP lideri Devlet Bahçeli’yi de "Sessizliğin ve ketumiyetin arkasına sığınmakla" eleştiren Mumcu, sözlerinin medyaya abartılı yansıdığını bildirdi. 
     "Konuşmamın bütünü içinde bir iki cümleyi öne çıkardılar, yanlış algılamalara yol açacak biçimde kullandılar" diyen Mumcu, şöyle konuştu 
     "Ben siyasi bir eleştiride bulundum. Eleştirdiğim şey anlayış. Bir kişiyi eleştirmiyorum. Kişiyi eleştiriyorum gibi sunuyorlar. Konu abartılıyor. Ayrıca koalisyon ortakları aynı parti gibi davranmaz. Ben bir siyasi parti grubunda yapılan konuşmayı eleştirdim. Sözlerimin kriz gibi sunulmaya çalışılması sağlıklı gelmiyor. Demokrasi eleştiri rejimi." 
     



 SİYASET 














</TEXT>
</DOC>
