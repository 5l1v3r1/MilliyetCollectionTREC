<DOC>
<DOCNO> 97742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/son/soneko38.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Dow Jones 60 puan düşüşle açıldı... 
</HEADLINE>
<TEXT>

     Yatırımcıların uluslararası borsalardaki düşüşlerden morallerinin bozulmasının olumsuz etkisiyle, Wall Street bugünü yine düşüşle açarken, Avrupa'daki borsalar da inişe devam ediyor. 
     New York menkul kıymetler borsası Wall Street'in bugünkü açılışında Dow Jones Endeksi 60.16 puan binde 8 kayıpla 7,642.18 puana, Nasdaq Bileşik Endeksi 23.46 puan yüzde 1.9 kayıpla 1,205.59 puana, Standard Poor's 500 Endeksi 13.39 puan yüzde 1.7 kayıpla 784.31 puana indi. 
     Bu arada, Amsterdam borsasında yatırımcıların ünlü, büyük adlı şirketlerin hisse senetlerini elden çıkarmaları sonucu, AEX Endeksi yaklaşık yüzde 8 oranında puan kaybederek, son beş yılı aşkın sürenin en düşük düzeyine 300 puan civarına indi. Borsada, bilhassa bankalar ve sigortacılık şirketlerinin hisse senetleri değer kaybetti. 
     Londra'da Financial Times-100 Endeksi 214.80 puan yüzde 5.57 oranında kayıpla 3,643.20 puana geriledi. Frankfurt'da Xetra DAX Endeksi 189.96 puan yüzde 5.40 kayıpla 3,325.87 puana, Paris'de CAC-40 Endeksi 134.10 puan yüzde 4.37 oranında düşüşle 2,936.06 puana indi. 
     





</TEXT>
</DOC>
