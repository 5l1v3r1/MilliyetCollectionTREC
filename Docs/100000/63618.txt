<DOC>
<DOCNO> 63618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/22/son/sonspo06.html </URL>
<DATE> 2002/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidayet 12 sayı attı, Kings kazandı 
</HEADLINE>
<TEXT>

     ABD Profesyonel Basketbol Ligi NBA'de Hidayet Türkoğlu'nun 12 sayı attığı maçta Doğu Konferansı Pasifik Grubu lideri Sacramento Kings, Ortabatı Grubu'nda 6. sırada bulunan Memphis Grizzlies'i 112-98 yendi. 
     Sacramento'daki maçta oyuna sonradan giren Hidayet, 12 şuttan 6'sını değerlendirdi. 3 kez denediği 3 sayılık atışlarda başarılı 
     olamayan Hidayet Türkoğlu, ayrıca 3 ribaund aldı, 2 asist yaptı. 
     31-9'luk seriyle şu anda NBA Ligi'nin en başarılı takımı 
     konumundaki Kings'de Chris Webber 24 sayı, 11 ribaund, Predrag Stojakoviç 21 sayı, Doug Christie 14 sayı, 7 asist, 6 ribaund, 4 top çalma, Scot Pollard 14 sayı, 11 ribaund, Bobby Jackson 11, Mike Bibby 10 sayı gerçekleştirdi. Grizzlies'de ise Tony Massenburg 23, Rodney Buford 18, Pau Gasol 16, Stromile Swift 12 sayı, 11 ribaund, Brevin Knight 12 sayı, 10 asistle maçı tamamladı. Gecenin bir diğer maçında Pasifik Grubu üçüncüsü Seattle Supersonics, deplasmanda Philadelphia 76ers'i 109-98 mağlup etti. Philadelphia'daki maçta yüzde 66'lık şut yüzdesiyle oynayan Supersonics, takım rekorunu kırdı. Supersonics'in daha önceki rekoru, 13 Nisan 1996'da yüzde 64.9 ile Houston Rockets'a karşı olmuştu. Supersonics'de Gary Payton 28 sayı üretti, 11 ribaund aldı. Skora, Vin Baker 20 sayı ekledi. 76ers'de ise Allen Iverson, 38 sayıyla maçın en skorer oyuncusu olurken, Philadelphia takımının tarihinde, kariyerinde 10 bininci sayısını atan 8. oyuncu oldu. 76ers'de Dikembe Mutombo ve Matt Harpring de 13'er sayı kaydetti. 
     
     
Sonuçlar şöyle New York Knicks-Charlotte Hornets 68-111 Atlanta Hawks-Houston Rockets 95-91 Philadelphia 76ers-Seattle Supersonics 98-109 Dallas Mavericks-New Jersey Nets 113-105 Detroit Pistons-Milwaukee Bucks 79-97 Chicago Bulls-Indiana Pacers 81-93 Golden State Warriors-Utah Jazz 99-101 Minnesota Timberwolves-Washington Wizards 105-101 Cleveland Cavaliers-Miami Heat 93-95 uzatmada Boston Celtics-Toronto Raptors 106-97 Sacramento Kings-Memphis Grizzlies 112-98 Los Angeles Clippers-Denver Nuggets 102-89 
     






</TEXT>
</DOC>
