<DOC>
<DOCNO> 96892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/guncel/gun01.html </URL>
<DATE> 2002/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürtuna Akbil davasına gitmedi 
</HEADLINE>
<TEXT>
H kim duruşmada başkan maçta bayıldı 
37 sanıklı Akbil davasının ilk duruşmasında h kim aşırı sıcaktan bayılırken, aynı saatlerde özürlülerle futbol oynayan Başkan Gürtuna fenalık geçirdi 
     NEZİH GÜROL, ŞENOL DEMİRCİ İstanbul 

     AKP Genel Başkanı Recep Tayyip Erdoğan ile İstanbul Büyükşehir Belediye Başkanı Ali Müfit Gürtuna’nın da aralarında bulunduğu 37 sanıklı AKBİL davasının ilk duruşmasında, Mahkeme Başkanı İsmail Rüştü Çirit, aşırı sıcak nedeniyle bayıldı. Duruşmada avukatı tarafından temsil edilen Gürtuna ise özürlülerle futbol oynarken sıcak nedeniyle fenalık geçirdi. 
     Üsküdar 2. Ağır Ceza Mahkemesi’ndeki duruşmaya, tutuklu yargılanan dönemin BELBİM A.Ş. Yazılım Grup Şefi Veli İbrahim Uğur, aynı yazılım grubunun çalışanı Mustafa Çiçek ve Mali İşler Sorumlusu Metin Ersan Bayram ile tutuksuz yargılanan 21 sanık katıldı. 
     
     Tedavi altına alındı 
     Sanıkların kimlik tespitlerini yaparken rahatsızlanan Çirit, ambulansla kaldırıldığı Dr. Siyami Ersek Göğüs, Kalp ve Damar Cerrahisi Merkezi’nde tedavi altına alındı. Yüksek tansiyon sorunu olan, geçen yıl anjiyo yapılan Çirit’in, salonun dar ve içeride çok sayıda kişinin bulunması nedeniyle aşırı sıcağın da etkisiyle tansiyonunun yükseldiği belirtildi. Çirit’in sağlık durumunun iyi olduğunu bildirildi. 
     Bu arada, Üsküdar 2. Ağır Ceza Mahkemesi Yazı İşleri Müdürlüğü’nde çalışan Saadet Keleş de, Mahkeme Başkanı’nın sağlık durumunu öğrenmek için hastaneye gitmek istediği sırada adliye önünde baygınlık geçirdi. 
     Gürtuna’nın avukatı Ramazan Arıtürk de 30’dan fazla sanığın olduğu bir davanın küçük bir salonda yapılmasını eleştirerek, "Böyle bir yerde hava mı kalır, adalet mi dağıtılır " diye konuştu. 
     Arıtürk, davayla ilgili bir açıklama metnini de basın mensuplarına dağıttı. Açıklamada, Üsküdar Cumhuriyet Savcısı Abdurrahman Gündoğan’ın "Ben bu davada önyargılıyım" dediği öne sürülerek şunlar kaydedildi 
     "Tamamen siyasi amaçlı muhbirin suçlamalarını iddianamesine aktarmış ve hiçbir hukuksal tahlil yapmadan, BELBİM A.Ş. görevlileri ile Recep Tayyip Erdoğan ve Ali Müfit Gürtuna hakkında hukuka aykırılığı tartışılır bir iddianame düzenlemiştir. Yargıtay’ın verdiği erteleme kararına rağmen, davanın açılması hukuka aykırıdır." 
     Duruşma, bir başka h kimin heyete katılmasıyla, yaklaşık bir saat sonra, Rıza Günaydınoğlu başkanlığında yeniden başladı. 
     Tutuklu üç sanığın tahliyesine karar veren mahkeme, duruşmayı erteledi. 
     
Futbol yaramadı      Florya’daki "2. Görme Özürlüler Futbol Turnuvası"nda forma giyen Gürtuna, yorgunluk ve aşırı sıcakların etkisiyle maçtan sonra fenalık geçirdi. Güçlükle ayakta durabilen Gürtuna’ya ilk müdahaleyi, Sağlık Daire Başkanı Doç. Dr. Ahmet Zeki Şengil yaptı. Bir odada dinlendirilen Gürtuna’nın tansiyonu ölçülürken, bir masör getirildi. 
     



 GÜNCEL 





















</TEXT>
</DOC>
