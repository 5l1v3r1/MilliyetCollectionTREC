<DOC>
<DOCNO> 89074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/son/sontur15.html </URL>
<DATE> 2002/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Akcan "Koalisyon uyumunu bozacak bir durum sözkonusu değil" 
</HEADLINE>
<TEXT>

     Bayındırlık ve İskan Bakanı Abdülkadir Akcan, ''koalisyon protokolünde öngörülen hususlar açısından, koalisyon uyumunu bozacak herhangi bir durum söz konusu değil'' dedi. 
     Akcan, Uluslararası Müteahhitler Birliği tarafından düzenlenen ''Türk dış müteahhitlik hizmetlerinin dünya pazarındaki payının artırılması'' konulu toplantıya gelişinde, basın mensuplarının sorularını yanıtladı. 
     Koalisyonda bir sıkıntı olup olmadığına ilişkin soru üzerine Akcan, ''koalisyon, Sayın Başbakanımızın dün de ifade ettiği gibi, olabildiğince uyumlu ve bugüne kadar kurulmuş koalisyonlar içinde en uyumlu olanı'' dedi. 
     Geçirilen sürenin bunun tipik delili olduğunu vurgulayan Akcan, ''Bugün için, koalisyonun bu uyumunu gerçek anlamda zorlayacak koolisyon protokolünde yer alan bir durum söz konusu değil. Yani koalisyon protokolünde öngörülen hususlar açısından, koalisyon uyumunu bozacak herhengi bir durum söz konusu değildir'' diye konuştu. 
     Bir basın mensubunun MHP Lideri Devlet Bahçeli'nin AB'ye ilişkin açıklamalarını hatırlatması üzerine de Akcan, şunları kaydetti 
     ''Sayın Bahçeli bu konuyu o kadar çok defa anlattı ki bilmiyorum bu soruyu tekrar sormaya gerek var mı veya cevaplamaya gerek var mı 
     Sayın Bahçeli'nin tasası, bu hükümetin istikrarının korunması tasasıdır. Tasası bu olan insanın söylediği sözlerin farklı şekilde yorumlanmasının mantığını da anlamakta güçlük çekiyorum.'' 
     





</TEXT>
</DOC>
