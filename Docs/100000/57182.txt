<DOC>
<DOCNO> 57182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/son/sondun24.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda vücuda dövmeyi yasaklıyor 
</HEADLINE>
<TEXT>

     Hollanda Sağlık Bakanlığı, vücuda yaptırılan ve gençler arasında büyük ilgi gören dövmenin sağlık açısından tehlike içerdiğini belirterek, dövmenin ülkede yasaklanacağını bildirdi. 
     Bakanlıktan verilen bilgiye göre, bazı büyük kentlerde dövme yapılan yerlerde ve güzellik salonlarında yapılan araştırma sonunda, bu amaçla kullanılan malzemelerin içinde kansere yol açan maddeler saptandı. 
     Araştırmada, dövmeye renk veren malzemenin yüzde 18'inde kansorojen madde bulunurken, bu boyaların bazı ağır metaller de içerdiği belirtildi. 
     Dövme yapılan yerlerde temizlik koşullarının da yeterli olmadığı, dövme yapılan malzemenin yüzde 10'unda bulaşıcı bakteri görüldüğü belirtildi. 
     






</TEXT>
</DOC>
