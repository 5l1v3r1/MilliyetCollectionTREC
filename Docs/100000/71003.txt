<DOC>
<DOCNO> 71003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/06/ekonomi/aeko.html </URL>
<DATE> 2002/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Altı ay daha sıkıntı, sonra büyüme’ 
</HEADLINE>
<TEXT>

Enflasyonun düşük çıkmasının iş dünyasında moralleri düzelttiğini belirten TÜSİAD Başkanı Özilhan, krizin altı ay daha süreceğini, büyümenin ise bundan sonra başlayacağını söyledi 
     EVRİM ERGİN 

     Birinci gözden geçirme ziyareti çerçevesinde dün İstanbul’a gelen Uluslararası Para Fonu IMF Türkiye Masası Şefi Juha Kahkonen ile görüşen Türkiye Sanayici ve İşadamları Derneği TÜSİAD Başkanı Tuncay Özilhan, enflasyondaki düşüşün morallerini yükselttiğini söyledi. 
     Ankara’daki temaslarından önce IMF heyeti ile dün İstanbul’da akşam yemeğinde biraraya gelen TÜSİAD Başkanı Özilhan, "IMF yetkililerine günün bütün problemlerini aktardık" dedi. 
     
     Çıkış için biraz daha sabır’ 
     Toplantıda büyümenin, dalgalı kurun ve rekabetçi bir ekonomiye geçişteki engellerin konuşulduğunu aktaran Özilhan, gerekli olan makro dengelerin’ yerine oturmaya başladığını söyledi. Özilhan ayrıca, enflasyon düşüşünün devam etmesi ile birlikte enflasyon hedeflemesiyle faizlerin düşeceğini ve maliyetlerin de düşüşü ile büyümenin başlayacağını kaydetti. 
     Türkiye’nin 6 ay daha krizde kalacağını belirten Özilhan, "Sonra büyüme başlayacak" dedi. Gazetecilerin kendisine geçen hafta Bıçak kemiğe dayandı’ açıklamasında bulunduğunu hatırlatması üzerine Özilhan, Bugün de bıçak kemiğe dayandı’ dedik. Bu aşamadan geçmeye mecburuz çünkü ortada kaynak yok" dedi. Özilhan, IMF heyetinin toplantıda krizin bir anda geçmeyeceği, sabırlı olunması gerektiğini ve programın yolunda gittiği mesajını verdiğini iletti. 
     



 EKONOMİ 






















</TEXT>
</DOC>
