<DOC>
<DOCNO> 87950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/ekonomi/aeko.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet sürekli zam yapmaktan vazgeçmeli 
</HEADLINE>
<TEXT>

Merkez Bankası Başkanı Serdengeçti Dünyanın en pahalı kamu mallarını kullanan ülkesi olmamalıyız 
     BURSA DHA 

     Merkez Bankası Başkanı Süreyya Serdengeçti, kamu kuruluşlarının açıklarını kapatabilmek için sürekli zam yapmalarınıadikkat çekerek, "Bir an önce toparlanmalılar. Dünyanın en pahalı kamu mallarını kullanan ülkesi olmamalıyız" dedi. 
     Fiyat istikrarının sağlanmasıyla büyümenin sağlanacağını vurgulayan Serdengeçti, "Eğer istikrarlı büyüme sağlamak istiyorsak, kamu kuruluşları açıklarını kapatmak için sürekli zam yapmamalı. Büyüme hızının artması için son 25 yılda yapılan yanlışı bitirelim" diye konuştu. 
     
     Artık küçülmeliyiz 
     Serdengeçti, Bursa Sanayi ve Ticaret Odası’nca düzenlenen konferansta, fiyatlar ile ücretlerin önemli ölçüde, geçmiş enflasyona endekslenmiş durumda olduğunu belirterek, "Bu böyle olmaya devam ettiği müddetçe, bizim gelecek enflasyon üzerinde sonuç almamız zorlaşıyor" dedi. Büyüme konusuna da değinen Serdengeçti, Türkiye’nin artık yüzde 12 değil 5 - 6 büyüyeceğini ama en azından eksi büyüme görmeyeceğini söyledi. 
     Serdengeçti, "Merkez Bankası’nın düşüncesi şu bize sürdürülebilir büyüme lazım. Fiyat istikrarını sağlayamadığınız bir ortamda sürdürülebilir bir büyüme sağlayamazsınız" dedi. 
     
Üç günde bir kur konuşulmaz      Merkez Bankası’nın döviz kurunun seviyesini, ’dalgalı kur rejiminde herhangi bir kesimin çıkarlarına göre ayarlamasının mümkün olmadığını’’ belirten Serdengeçti, şöyle konuştu 
     "Bazılarımız nedense, yetkili ya da değil üç günde bir kur üzerinde konuşuyor. Bu son derece yanlış. Efendim şimdi kur iyi bir yerdedir, rekabet gücümüzü kazandık. Üç gün sonra kur düştü, TL değer kazandı, rekabet gücümüzü kayıp mı ettik Kur, üzerinde üç günde bir konuşulacak birşey değildir. Ekonomi de, kurdan ibaret değildir. Bize göre, bu konuda çok konuşulması ve üzerinde spekülasyon yapılmasının, maalesef kur üzerinde olumsuz tesiri oldu.’’ 
     



 EKONOMİ 
























</TEXT>
</DOC>
