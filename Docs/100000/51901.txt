<DOC>
<DOCNO> 51901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/son/sonspo01.html </URL>
<DATE> 2001/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya basını "Türklerden yalnızca biri gidecek..." 
</HEADLINE>
<TEXT>

     İtalya'da Ocak ayında başlayacak olan transfer sezonu öncesi birçok iddia ortaya atılıyor. 
     FC Inter'deki Türk temsilcilerinden Emre ve Okan'ın, takas yoluyla Gargo'nun yerine Udinese'ye verilebileceğini dün savunan İtalyan basını, bugün yalnızca 1 Türk futbolcunun Udinese'ye gidebileceğini öne sürdü. 
     Öte yandan AC Milan'da eski teknik direktör Fatih Terim tarafından ilk 11'de oynatılmadığı için kulübüyle yolu ayrılan ve FC Barcelona'ya giden Francesco Coco'nun sezon sonunda AC Milan'a dönmesi için görüşmelerin sürdüğü belirtildi. Coco, Terim'in büyük bir teknik direktör olmasına karşın oyun felsefesine giremeyince ayrılmak istediğini ve FC Barcelona'yı seçtiğini söylemişti. 
     Türk teknik adamın yerine göreve gelen Carlo Ancellotti'nin, Coco'yu geri istediği söyleniyor. Spor basınında yer alan iddialarda ayrıca, FC Juventus'un Arsenal'den Patrick Vieira'yı, FC Inter ve SS Lazio'nun da Chievo'dan Brezilyalı Eriberto'yu istediği öne sürülüyor. 
     






</TEXT>
</DOC>
