<DOC>
<DOCNO> 98325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/27/yazar/pulur.html </URL>
<DATE> 2002/07/27/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bu milletvekilleri uzaydan gelmedi ya 
</HEADLINE>
<TEXT>

     POLİTİKACININ yana yakıla "Nedir bizden istedikleri, niçin bize bu kadar yükleniyorlar, güvenmiyorlar " diye sorduğu sorunun cevabı, geçen gün 25 Temmuz 2002 "Hürriyet"in birinci sayfasında vardı... 
     Bülent Ecevit’in üstüne toz kondurmadığı "iyi huylu" milletvekillerinden, son furyada YTP’ye ilk kapağı atanlardan Gaffar Yakın, idam konusunda şöyle demişti 
     "Afyon’da, 174 şehidimiz var, idamı açıktan kaldırırsak, Afyon’a gidemem, beni hain ilan ederler. Onun için oylama gizli olmalı..." 
     
     İŞTE, politikacının başına ne gelirse, bu kafadan geliyor, oylama gizli olunca Afyon’da seçmene "Valla ben aleyhte oy verdim, idamın kalkmasını istemedim, ama onlar kaldırdılar." 
     Aklınca kandıracak 
     
     AMA zaman zaman, bu politikacıdan umutlarının kesenler, başka arayışlar içine girerler, mesela teknokratlar hükümeti, gibi... 
     İşi bilen, dürüst, namuslu, bilgili insanlar bir hükümet kursalar fena mı olur 
     Böyle düşünenleri, darbeci, askerci, demokrasi kaçkını diye eleştirmek, insafsızlıktır. 
     Ama şunu sorabiliriz 
     "Böyle bir hükümet sorunları çözer mi " 
     
     ATİLLA Karaosmanoğlu böyle bir teknokrattır. 
     "12 Mart" askeri müdahalesinden sonra kurulan Nihat Erim hükümetine, Dünya Bankası Başkan Yardımcığı’ndan ayrılarak gelmiş, ekonomiden sorumlu başbakan yardımcısı olmuştur, koşullar değişik olsa da Karaosmanoğlu, 1970’lerin "Kemal Derviş"idir. 
     Türkiye Bilimler Akademisi’nin düzenlediği forumda konuşan Karaosmanoğlu "Teknokrat hükümet güçlükleri halledebilir mi " sorusuna kesinlikle "hayır" demiştir 
     "Dışarıdan bir teknokrat hükümeti kurup, siyasi bir organizasyon bağlantısı olmayan 15, 20 kişiyle Türkiye’nin düzeninin değiştirilebileceğini düşünmek tam bir hayaldir. Bugünkü Meclis içinde, eğer isterlerse, bu işi, bugün yapılandan farklı şekilde yapabilecek insanlar olduğunu ben biliyorum çünkü, gidip Meclis’te, teker teker konuştuğum, yahut grup grup konuştuğum insanlar arasında, çok büyük rahatsızlık içinde olduklarını söyleyen, tahsilleri, hayat tecrübeleri itibariyle herhangi bir teknokratik kabinede görev alması düşünülecek insanlar var." 
     
     KARAOSMANOĞLU, niçin bu kadar kesin konuşuyor 
     Çünkü, damdan düşenin halini, damdan düşen anlar da... 
     Erim hükümetinden 11 teknokrat bakan arkadaşıyla, nasıl ayrıldığını unutması mümkün mü 
     
     PEKİ, Karaosmanoğlu’nun övdüğü, o milletvekilleri nerede 
     Genel başkanlar sultasından, kim başını kaldırabilir ki 
     Yasaları değiştirmeden seçime gidilirse, gelecek Meclis sanki bundan farklı mı olacak 
     
     YALNIZ, bir şeye de dikkatinizi çekeriz, bütün suçu milletvekillerine bırakıp, sıyrılamayız. 
     Meclis, toplumun yansımasıdır. 
     Toplumda ne varsa, üç aşağı, beş yukarı Meclis’te de vardır. 
     Cumhuriyet’in 50. yılında, Osmanlı Bankası’nın sloganını hatırlıyor musunuz 
     "Aslında yok birbirimizden farkımız, biz Osmanlı Bankası’yız." 
     Bu milletvekilleri uzaydan gelmediler ya 
     
     







En büyük değişim 


Sel baskını, Irak ve seçimler... 


Derviş ne yapacak 


Ne kadar ayıp Hala neredeyiz 


Genç kurmaylarla 


Omnibüs partisi 


Patronumla gurur duyuyorum 5 . Çünkü... 


Vuracak, ama neden 


Türk toplumunun gelişme isteği hiç bitmeyecek 


Bu milletvekilleri uzaydan gelmedi ya 


Yeni ruh hali 


25 milyar doları olan, Türkiye’yi satın alır’ 


Kendiliğinden çıkmış 


Ankara’da politika krizi var, otomobil krizi yok 


</TEXT>
</DOC>
