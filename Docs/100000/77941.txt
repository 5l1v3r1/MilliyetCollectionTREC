<DOC>
<DOCNO> 77941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/yazar/guclu.html </URL>
<DATE> 2002/04/12/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Bostancıoğlu neden yalnız kaldı 
</HEADLINE>
<TEXT>

     Milli Eğitim Bakanı Metin Bostancıoğlu hakkında önce gün TBMM'de gerçekleştirilen oylama, bir anlamda güven oylamasıydı. Maalesef güvenoyu alamadı. Ne acı ki, Milli Eğitim, şu an Meclis'ten güvenoyu alamamış bir bakan tarafından yönetiliyor. 
     Bakan'a ret oyu verenleri türban cephesi olarak değerlendirmek yanlışların en büyüğü olur. Bakan Bey'in yarattığı rahatsızlık öylesine büyük boyutlarda ki, kendi partisinden pek çok milletvekili de muhalefetle birlikte oy kullandı. 
     Bostancıoğlu, Milli Eğitim Bakanı olarak başarılı bir performans sergileyemedi. Eğitimi öğrenmek için hiç çaba harcamadı. Bürokratların güdümünde hareket etti. İnsanların gözünün içine baka baka gerçekleri saptırdı. 
     TBMM'deki oylama da yapayalnız kaldı. Kimse çıkıp kendisini savunmadı. Oylamadan bir gün sonra CNN Türk'te Mehmet Ali Birand'la konuşurken gerçekleri saptırdı. Meslek liseleri mağdur edilmedi aksine taltif edildiler dedi. Ve daha neler neler... 
     TBMM'nin güvensizliğini ortaya koyduğu bir bakana düşen görev, alınmasını beklemeden koltuğuna onurluca veda etmek olmalıydı. Ama ne kendisini ne de bugüne kadar anlamsız bir şekilde inat eden Başbakan Ecevit'i anlamak mümkün değil. 
     Özetin özeti Bostancıoğlu'na duyulan güvensizlik konusunda öküzün altında buzağı aramaya gerek yok. Eğer oylama TBMM'de değil de halk nezdinde yapılsaydı sonuç, kendisi açısından çok daha felaket olabilirdi .. 
     
     AB'ye uyum süreci 
     Alman Liseliler Kültür ve Eğitim Vakfı'nın organizasyonunda dün çok farklı bir toplantı gerçekleşti. Çok önemli konuklarla birlikte "Avrupa Birliği'ne Giriş Sürecinde Eğitim"i tartıştık. Özetin özeti Bu süreçte eğitim, çocuk ve gençlerimiz ne bizimkilerin yani Ankara'nın ne de Avrupa'nın umurunda. 
     İğneden ipliğe hemen her konuyu sorgulayan ve dayatma içerisine giren Avrupa nedense eğitim söz konusu olduğunda tek satırlık açıklama yapmıyor. Acaba eğitimsiz bir Türkiye onların daha mı işine geliyor Bu sorgulandı. 
     İnsan hakları konusunda çok duyarlı olan Avrupalıların yaşama hakkından sonra en temel haklarından biri olan eğitim konusunu Ankara ile birlikte savsaklaması acaba bir tesadüf mü .. 
     Bu konuyu pazar günü detaylı olarak ele alacağım... 
     
     Kolejde ekstra zamma iade 
     İstanbul Milli Eğitim Müdürlüğü, kolejlere zammın çok yoğun konuşulduğu şu günlerde çok enteresan bir karar aldı. Devlet belki de ilk kez veliden yana bir tavır sergileyerek TED İstanbul Koleji'ni velilerden aldığı fazla ücretleri yasal faizi ile birlikte ödemeye mecbur etti. 
     Müfettişlerin raporları sonucunda öğretim ücretine yönetmeliklere aykırı olarak eklenen 220 milyon liranın yasal faizi ile birlikte gerekli duyurular yapıldıktan sonra velilere geri ödenmesi kararı, diğer özel okulların da gözünü korkuttu. 
     Bu çerçeveden bakıldığında önümüzdeki ay belirlenecek olan gelecek yıla ait öğretim ücretlerinin çok enteresan bir hal alacağı daha şimdiden belli... 
     
     ABD'den parayla diploma 
     Eğer bir üniversite diplomanız olsun istiyorsanız. Hem de Amerika'dan. Kolayı var. Öyle pahalı da değil. Birkaç bin dolar. İsteyenler için mastır programı da mevcut. İngilizce bilmeseniz de olur. Maksat diplomanız olsun. Merak edenler maalesef yarını bekleyecek .. 
     
     







Türkiye'nin röntgeni 


"Kemanımla sana bir ses verebilseydim eğer..." 


Temize havale 


Laiklikle mücadele 


Petrolle Büyük Oyun barış getirecek mi 


Altın ve teneke 


Bostancıoğlu neden yalnız kaldı 


Vergi kutsaldır, ama... 


Filistin Kıbrıs farkı... 


İstanbul’u depreme hazırlamamak 


Kadınlar uyumayın 


Merkez sağın geleceği 


Benim oğlum perakendeci olacak 


Haysiyetsiz Sırtlanlar Diyarı 


Koç, yatırım yapacak mali güç kalmadı’ dedi 


</TEXT>
</DOC>
