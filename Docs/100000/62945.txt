<DOC>
<DOCNO> 62945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/son/sondun21.html </URL>
<DATE> 2002/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Düğün salonunu basan Filistinli eyleme ağlaya ağlaya gitmiş 
</HEADLINE>
<TEXT>

     İsrail'de dün gece bir düğün salonuna saldırı düzenleyen Filistinli militan Abdüsselam Hasuna 24 , saldırıdan önce çekilen video kasetinde, gözyaşlarına boğuldu. 
     El Aksa Şehitleri Tugayları mensubu Hasuna, yanında Kuranıkerim ve tüfekle çektirdiği veda kasetinde, ailesinden üzülmemesini isterken, göz yaşlarını tutamayarak hıçkıra hıçkıra ağladı. 
     Örgüt tarafından haber kuruluşlarına dağıtılan kasette yer alan görüntülerde Hasuna, daha sonra sakinleşerek, ''Siyonist işgali sonucunda, El Aksa Şehitleri Tugayları olarak, tüm Filistinli şehitlerin öcünü alacağız'' diye konuştu. 
     Tel Aviv'in kuzeyindeki Hadera düğün salonuna düzenlenen saldırıda, eylemci dahil 5 kişi ölmüş, 30 kişi yaralanmıştı. 
     Daha önce görüntüleri yayınlanan Filistinli kamikazeler, bu tür duygusal tepkiler vermemişti. 
     






</TEXT>
</DOC>
