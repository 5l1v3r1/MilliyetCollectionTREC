<DOC>
<DOCNO> 70305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/ekonomi/aeko.html </URL>
<DATE> 2002/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Saçlarımı karım keser, en çok onu özleyeceğim 
</HEADLINE>
<TEXT>

Fiat’ın İş Geliştirme Bölümü’nün başına getirilen Nahum, "Ben Torino’da, eşim ve çocuklarım burada kalacak. Zorlanacağım. Çünkü benim saçlarımı bile eşim keser" dedi 
     FATİH ÇINAR 

     Fiat Auto’nun dört kritik görevinden biri olan İş Geliştirme Bölümü’nün başına getirilen, Tofaş’ın eski Murahhas Azası ve Ceo’su Jan Nahum, "Benim kişisel planlarım içinde Fiat’a gitmek yoktu. Beni Tofaş’a atayan da Fiat’tı. Ama bu tam bir sürpriz oldu" dedi. Dün basınla bir sohbet toplantısı düzenleyen Nahum, görevi gereği İtalya’nın Torino kentinde oturacağını belirterek, "Türkiye’den ayrılıyorum. Saçımı bile eşim keser. Ne yapacağımı bilemiyorum" diye konuştu. 
     
     Holding hemen kabul et’ dedi 
     Tofaş’taki görevini sekiz yıldır yürüttüğü için kendisinin de değişim’ fikrinde olduğunu belirten Nahum, Fiat’tan teklif aldığında hemen holdinge danıştığını söyledi. Nahum, "Holdingden gelen tepki çok olumluydu. Hemen kabul etmem gerektiğini, bunun holdingin, Türk insanının ve otomotiv sektörümüzün başarısını ortaya koyacağını dile getirdiler" dedi. 
     
     Tofaş kalbimde’ 
     "Her iki ortağa görev süremde hakkaniyetle yaklaştım. Hay Allah’ diyeceğim bir kararım olmadı" diyen Nahum, Fiat’ta tarafsızlığını yitirenin işini de yitireceğini belirtti. Nahum, "Kişi çalıştığı işletmeye karşı sorumluluklarını yerine getirmeli, ancak geldiği yeri de ink r etmemeli. Aklımın ve kalbimin bir parçası yine Tofaş’la beraber" şeklinde konuştu. 
     
     Fiat’ta, Tofaş felsefesini uygulayacak 
     Tofaş felsefesini tarihe geçirecek bir devrim yolunda olduklarını belirten Nahum, "Bu felsefeyi sıcağı sıcağına Fiat’ta da uygulamaya başladım. Bekletmeye gerek yok. Tofaş’ın Fiat’ı bekleyip karar alma dönemi geride kaldı. Tofaş’tan gelecek fikirler, Fiat’ın enternasyonel stratejisi içinde değerlendirilecek" dedi. 
     
Evin Ceo’su eşim      Yılın 25 haftasını yollarda geçireceğini belirten Nahum, "Lise 3’te bir oğlum, 13.5 yaşlarında ikizlerim var. Ben eğitimlerini Türkiye’de almalarından yanayım. Buradan kımıldama şansları yok. Başarımdaki ana faktör eşimin bana sağladığı ortamdır. O Boğaziçi’ni benden çok daha başarıyla bitirmiş, ekonomi master’ı yapmış, Kalkınma Bankası’nda çalışmış, kariyerindeki dönüm noktasında işini bırakmıştır. Çünkü ya o ya ben bırakacaktık. Bunu o yaptı. Evin Ceo’su O’dur. Şahsi birikimim için bankaya gitsem beni tanımazlar. Saçımı bile o keser, ne yapacağımı bilmiyorum" dedi. 
     
Bene, hak ediyor’      Tofaş’te kendisinden boşalacak göreve kimin getirileceğinin henüz belli olmadığını belirten Nahum, Tofaş’ın Ceo’luk görevine getirilmesi muhtemel ismin ise dört yıldan beri Tofaş’ta görev yapan Üretimden Sorumlu Genel Müdür Antonio Bene olduğunu söyledi. Nahum, "Bene’nin tek gayesi Tofaş’ı yükseltmek. Bence Ceo’luğu hak ediyor" dedi. 
     Nahum, Fiat Lancia Hafif Ticari Araçlar, Alfa Romeo, Uluslararası iş Geliştirme ve Müşteri Hizmetleri olmak üzere dört ana bölüm altında toplanan Fiat Grubu’nda Uluslararası İş Geliştirme Bölümü’nün başında olarak, 11 ülkede operasyonları yönetecek, geliştirilecek yeni bir model ya da mevcut bir modelin nerede üretileceğine, pazarlanacağına karar verecek. 
     
     



 EKONOMİ 
















</TEXT>
</DOC>
