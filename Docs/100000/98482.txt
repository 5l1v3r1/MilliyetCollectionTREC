<DOC>
<DOCNO> 98482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/son/sondun08.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Nicole Kidman güneşten kaçıyor... 
</HEADLINE>
<TEXT>

     Aktris Nicole Kidman, sürekli sarınıp bürünerek gezen ünlü yıldız Michael Jackson'a özendi. Beyaz tenli kalmak istediği için 40 derece sıcağın altında tepeden tırnağa siyah giysiler, eldiven ve atkıyla koşu yapan Nicole Kidman, görenleri hayrete düşürdü. 
     Internetteki ''imdb'' sitesinin haberine göre, kışlık giysilerle koşuya çıkan Kidman, sağlığını büyük bir riske soktu. California'daki Pasific Palisades sahillerinde yakıcı güneşe rağmen siyah kışlık kıyafetler, eldiven ve atkı takan Kidman, şaşkınlık uyandırdı. 
     Kendini güneşten korumak istediği için böyle giyinen Kidman'ın yakın bir arkadaşı, ''Bir yandan güneşten korunurken, bir taraftan da tanınmak istemiyor. Yıllardır güneşe çıkmadığı için cildi çok beyaz. 
     Annesini kanserden kaybettikten sonra böyle davranışlar sergilemeye başladı. Nicole, kanser olmaktan korkuyor'' dedi. 
     Kidman'ın güneş altında kışlık giysilerle koşuya çıkmasının vücudunda su kaybına neden olacağı, hatta bunun ölüme bile yol açabileceği ifade edildi. 
     





</TEXT>
</DOC>
