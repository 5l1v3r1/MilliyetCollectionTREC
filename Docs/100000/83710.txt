<DOC>
<DOCNO> 83710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/son/sondun28.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir İngiliz gazeteci Pakistan'da gözaltına alındı 
</HEADLINE>
<TEXT>

     Bir İngiliz gazetecinin, Pakistan'da gözaltına alındığı bildirildi. 
     Polis kaynakları, Pakistan gizli servis ajanlarının Cuma'dan bu yana Sunday Mercury'nin Hint kökenli muhabiri Amardip Bassey'i ülkenin kuzeybatısında gözaltında tuttuğunu ve sorguladığını belirttiler. 
     Aynı kaynaklar, Hint kökenli muhabirin Afganistan'tan Pakistan'a Torham sınır kapısından geçtiğini, ancak Pakistan'dan Afganistan'a geçen Bassey'nin pasaportunda çıkış vizesinin bulunmaması nedeniyle şüphe uyandırdığı için gözaltına alındığını kaydettiler. 
     Polise göre, muhabir Bassey yerel aşiretlerden insan kaçakçılarının yardımıyla yasadışı yollardan Afganistan'a geçti. Bu kişilerin de gözaltına alındığı belirtiliyor. 
     





</TEXT>
</DOC>
