<DOC>
<DOCNO> 81279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/son/soneko28.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Dış İlişkiler Direktörü "Türkiye'de işler yolunda" 
</HEADLINE>
<TEXT>

     Uluslararası Para Fonu IMF Dış İlişkiler Direktörü Tom Dawson, Türkiye'de işlerin yolunda gittiğini ve IMF heyetinin yeni gözden geçirme dönemi için Mayıs ortasında Ankara'ya gideceğini bildirdi. 
     Dawson, Washington'daki IMF merkezinde düzenlediği basın toplantısında Türkiye'ye değinirken, faizlerle ilgili son gelişmeleri de olumlu karşıladıklarını belirtti. 
     Tom Dawson, IMF heyetinin ne zaman Türkiye'ye gideceği ve Özel Tüketim Vergisi ÖTV ve Telekom'un özelleştirilmesine ilişkin düzenlemelerde günlük bazdaki gecikmelerin bunu etkileyip etkilemeyeceğinin sorulması üzerine, şu yanıtı verdi 
     ''IMF heyetinin 2. gözden gecirme çalışmaları için Mayıs ortasında Türkiye'de olması öngörülüyor. Ana hatlarıyla Türkiye'de işler yolunda gidiyor. Bugün faiz oranlarıyla ilgili olumlu gelişmeler oldu. 
     Politikalar doğru yönde uygulandığı sürece ufak tefek gecikmelerin pek önem taşıdığını sanmıyorum. Bu çerçevede heyetin Mayıs ortasında Türkiye'ye gitmesini bekliyoruz.'' 
     





</TEXT>
</DOC>
