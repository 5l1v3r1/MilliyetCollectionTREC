<DOC>
<DOCNO> 85873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/son/sondun19.html </URL>
<DATE> 2002/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Mısır'da 3700 yıldan daha eski doğum oturağı bulundu 
</HEADLINE>
<TEXT>

     Amerikalı arkeologlar, Mısır'da firavunlar zamanından kalma, 3700 yıldan daha eski olduğu tahmin edilen bir doğum oturağı bulundu. 
     Alman Rheinische Post gazetesinde çıkan habere göre, oturarak doğum yapmaya yarayan oturak Mısır'ın eski Abidos kentinin valilik konutunda bulundu. 
     Mısır Eski Eserler Müdürü Zahi Havvas, başkent Kahire'de yaptığı açıklamada, topraktan yapılmış doğum oturağında renkli motifler bulunduğunu ve oturağın iyi durumda olduğunu söyledi. 
     ''Oturağın üzerinde kucağında bebeği olan bir annenin çok güzel bir resmi var'' diyen Havvas, oturağın birçok kez kullanıldığını, bunun da sahibinin çok sayıda çocuk doğurduğu anlamına geldiğini belirtti. 
     Bilim adamları, oturağın, Abidos kentinin valilerinden biriyle evli olan Prenses Reniseneb'e ait olduğu tahmin ediyor. 4160 metrekarelik valilik konutunun firavun III. Sesostrist M.Ö.1837-1818 
     döneminde yapıldığını kaydeden bilim adamları, bu konutta arka arkaya 3 valinin yaşadığını belirttiler. Mısır'daki kazı çalışmalarının başkanı Amerikalı arkeolog Josef Wegner, eski Mısır'da doğum aletlerinin ortak kullanılmadığını belirterek, bu aletlerin tek bir kadına ait olduğunu söyledi. Wegner, bulunduğu yere bakıldığında, oturağın büyük ihtimalle Prenses Reniseneb'e ait olduğunu söyledi. Eski Mısır'da kadınlar, bebeklerini genelde oturarak doğuruyordu. 
     





</TEXT>
</DOC>
