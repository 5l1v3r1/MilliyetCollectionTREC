<DOC>
<DOCNO> 84879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/19/yazar/guclu.html </URL>
<DATE> 2002/05/19/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Karadeniz bir başka güzel 
</HEADLINE>
<TEXT>

     Türkiye’yi çok geziyorum. Her yörenin farklı bir güzelliği var. Ama Karadeniz’in baharı bir başka güzel. İstanbullular için Boğaz’ın manzarası eşsizdir. Dünyada bir benzeri yoktur. Benim için de öyleydi. Ama Karadeniz’in yaylalarına, Rize’nin tepelerine çıkınca doğanın bir başka güzel olduğunu fark ediyorsunuz. Ancak onlar h l bunun farkında değiller ki, aaa ne kadar güzel denildikçe şaşırıp kalıyorlar. Turizmin gelişmemesi de herhalde bu yüzden. 
     Geçenlerde KKTC’de söz mandalina ve portakaldan açılınca bir arkadaş, Rize’deki bahçelerden söz etti. Hemen herkes mandalinanın Rize’de ne işi var diye karşı çıktı. Gelir gelmez onu sordum. Fazlasıyla varmış... Rize’de dağ taş çay bahçeleriyle dolu. Keçilerin bile zor yürüyeceği alanda tarım yapılıyor. Düz bir alan görmek neredeyse olanaksız. Bu yüzden ki, 20 - 30 katlı gökdelenler yükselmeye başlamış. Hem de sahil şeridinde. Hızla betonlaşıyor. Umarım daha da yukarılara çıkıp bu güzelliği katletmezler. 
     Ayder Yaylası, Uzun Göl, Fırtına Vadisi ve her biri ardına sıralanan köyler. Hepsi de o kadar görülmeye değer ki .. Karadeniz’i gezmeden Türkiye’yi gezdim demek yalan olur. 
     Rize’nin meşhur kuru fasulyesinden de yedik. Gerçekten farklı bir lezzeti var. Peynir çeşitliliği ise bu konuda meşhur pek çok ilden daha fazla. Karadeniz pidesi, sebzeli alabalık, Laz böreği ve tatmaya fırsat bulamadığımız çok zengin bir mutfağı var. 
     Çok yoğun tartışmalara neden olan Karadeniz otoyolu hızla ilerliyor. Görebildiğim kadarıyla eskisi kadar tepki de yok. Ulaşımın kolaylaşması yöre halkını da rahatlatmış... 
     Rize’nin 80 bin nüfusu ve iki ana caddesi var. Hepsi o kadar. Merkezden uzaklaştıkça evlerin arasında yüzlerce metre, hatta kilometrelerce mesafe var. Coğrafi yapıdan kaynaklanıyor diyorlar ama sanki tek başına olmayı seviyorlar. Mezarları bile herkesin kendi bahçesinde. Mesut Yılmaz gibi Tayyip Erdoğan da Rizeli. AK Partililer Tayyip Bey Rize’den adaylığını koyarsa Mesut Bey zor seçilir görüşündeler. Bu görüşü destekleyenlerin sayısı da az değil. Mesut Bey’in evi bile yok. Tayyip Bey daha Rizeli diyorlar. Üniversite hayalleri hep vardı. Ama bir türlü arkası gelmiyor. Eğitim düzeyi ve sınavlardaki başarısı ise çok gerilerde... 
     Üniversite gençliğinin buluşması ikinci gün amacına ulaştı. Yol yorgunluğu atıldı. Yeni dostluklar kuruldu. Görüşler daha iyi ifade edildi... 
     Gençler konuşmayı seviyor ama başkalarını dinlemeye ve eleştiriye hiç açık değiller. Birinin sorunu bir diğerini ilgilendirmiyor. Çözülmeyen sorunların bir kez daha gündeme gelmesinden ise hiç hoşlanmıyorlar. 
     Dünkü panelde Cüneyt Ülsever ve bana bir hayli yüklendiler. Tek kabahatimiz kendilerini farklı bir dünyanın beklediğini anlatmamız ve bu tempoyla yakalamalarının zor olduğunu ve hiç evirip çevirmeden pat diye söylemekti. Anlaşılan o ki, gençlik henüz eleştiriye açık değil .. 
     Rize Buluşması’nda ortaya çıkan bir diğer gerçek ise, gençlerin kendi sorunlarından çok dünya sorunlarıyla ilgilenmeleriydi. Her şeyi eleştiriyorlar, çok şey istiyorlar. Örneğin, milletvekillerine kalkın o koltuklara artık biz oturalım, bize de siz bırakın, artık biz yazalım derken, ortaya koydukları yeni bir görüşleri yoktu. 
     Sorunlarına sahip çıkıp çözüm yolları arayabilseler çıtalarını yükseltebilseler. Her şeyin çok kolay olmadığını anlayabilseler sanki hem kendilerine, hem de ülkeye ve dünyaya çok daha katkıda bulunabilecekler... 
     Yazıları faksla gönderdiğim için dün Ali Bayramoğlu, Ali Poyrazoğlu diye çıkmış. Her ikisinden de özür dileriz... 
     
     







Irz kısmetten çıkınca, uçkur 9 yerden koparmış... 


Nutuk 2002 


Hastanede mesai 


Yeni hayallere ihtiyaç duyan Türkiye 


Ecevit miladı 


"Sizin lideriniz olabilir, ama benim kocam" 


Karadeniz bir başka güzel 


Korsanların ülkesinde bir küçük k şifim... 


Kral'ı kaça Otello'yu kaça oynarsınız ... 


11 Eylül ve Klonların Saldırısı 


Ecevit, Başbakanlık'ta düşmüş olmasın 


19 Mayıs Gençlik ve Spor Bayramı kutlu olsun 


Türkiye Başbakanlarına Merdivenlerin Oyunu... 


Bu komedi nasıl bir dramla biter 


İndirin şu vergileri. Kaldırın şu vergileri 


Konfeksiyon küsüyor ABD’nin haberi yok 


</TEXT>
</DOC>
