<DOC>
<DOCNO> 88492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/son/sondun14.html </URL>
<DATE> 2002/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail askerlerlinin Filistin'deki operasyonları sürüyor 
</HEADLINE>
<TEXT>

     Filistin kentlerinde operasyonlarını sürdüren İsrail askerleri, dünden sonra bugün de girdikleri batı Şeria'nın Cenin kentinde sokağa çıkma yasağı ilan etti. 
     İsrail ordusu, operasyonun ''rutin devriye'' amaçlı yapıldığını açıklarken, askerler Cenin'in yanı sıra çevresindeki köylerde de sokağa çıkma yasağı uygulamaya başladı. 
     Filistin güvenlik kaynakları, 20 kadar tankın Cenin kentine girdiğini ve askerlerin ağır makineli silahlarla çevreye ateş açtığını bildirmişti. 
     Bu arada Haaretz gazetesinin haberine göre İsrail radyosu, askerlerin dün geceden bu yana 8 Filistinliyi tutukladığını duyurdu. 
     Haberde, askerlerin, arananlar listesinde bulunan biri Filistinli bir genç kız 3 Filistinliyi dün gece Tulkarim ve Ramallah'ta, 5 Filistinliyi de El Halil yakınlarındaki El Favvar mülteci kampında tutukladığı belirtildi. Kampta tuklananlardan birinin Filistin polis gücü mensubu olduğu kaydedildi. 
     





</TEXT>
</DOC>
