<DOC>
<DOCNO> 64105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/yasam/yas06.html </URL>
<DATE> 2002/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Volkan ipe, ailesi korkuya mahk m 
</HEADLINE>
<TEXT>

Zeka özürlü kalan Volkan, evde terör estiriyor. Aile huzursuz, komşular şikayetçi Yardım edeceğiz’ diyen yetkililer ise ilgisiz 
     ŞÜKRAN ÖZÇAKMAK İstanbul 

     Ellerine dolanan iple belinden kanepeye bağlanmış 16 yaşındaki Volkan Durak, İp ellerini kestikçe bağırıyor. Bağırdıkça etrafında dönmeye başlıyor. O, evin içinde turlamaya başlayınca, evdeki diğer çocuklar kanepelerin arkasına gizleniyor. 
     Bir yaşındayken havale geçirmiş Volkan ve beyni hasar görmüş. Annesi Hülya Durak, bu olaydan sonra oğlunun ileri derecede zeka özürlü Mental Retertasyon olduğunu söylüyor. 
     Volkan, tedavi gördüğü Bakırköy Ruh ve Sinir Hastalıkları Hastanesi’nden, "Bu hastalığın tedavisi yok" diyerek taburcu edilmiş. Yavrusunun bu halinin içini parçaladığını söyleyen anne Hülya Durak şunları söylüyor "Büyüdükçe saldırganlığı arttı. Telefonla ilaçlarının dozlarını ayarlayan doktoru, Onu biz zincire vuracağımıza siz vurun, daha insaflı davranırsınız’ dedi. Kendi çocuğunu bir hayvan gibi iple bağlamanın ızdırabını anlatamam." 
     
     Kardeşler diken üzerinde 
     7 yaşındaki kardeşi Merve’nin dişini kırmış Volkan, 15 yaşındaki kardeşi Melike ruhsal bunalıma girmiş. Yanlışlıkla ağabeyinin ilaçlarını içen 6 yaşındaki Mehmet’in kalbinde sarkma oluşmuş. İşçi emeklisi olan baba üzüntüsünden kalp hastalığına yakalanmış. Çaresizlik içinde çırpınan ve 3 kez intihara kalkışan Hülya Durak ise ne yaptıysa kimselere sesini duyuramamış. 
     
     Bekleyin’ dediler ama... 
     Bir yıl önce, Sosyal Hizmetler ve Çocuk Esirgeme Kurumu SHÇEK Genel Müdür Yardımcısı Ülker Ergin, gazetemizde çıkan haber üzerine Volkan’ın Zeytinburnu’nda açılacak rehabilitasyon merkezine yerleştireceğini açıklamıştı. Ancak, açılıştan sonra anne Hülya Durak aradığından "Merkezimiz çocuğunuza uygun değil. Uygun bölüm açıldığında sizi arayacağız" denmişti. 
     Nihayet 5 ay kadar önce aileyi tekrar arayan yetkililer, bu kez de "Genel müdürlükten talimat geldi. Oğlunuzu kurumumuza yerleştireceğiz, bekleyin" dediler ama o zaman bu yana yine ses seda çıkmadı.. 
     Çaresiz anne Hülya Hanım, gözyaşları içinde yakınıyor "Komşular, çok bağırıyor’ diye şikayetçi. Yardım edeceklerini söyleyen yetkililerse adeta dalga geçiyor. Çözüm için ne yapalım, topluca kendimizi öldürelim mi " 
     



 YAŞAM 




















</TEXT>
</DOC>
