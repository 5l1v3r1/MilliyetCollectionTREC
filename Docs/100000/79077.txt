<DOC>
<DOCNO> 79077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/son/sondun27.html </URL>
<DATE> 2002/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Cenin'de enkazdan 5 kişinin sağ çıkarıldığı yalanlandı 
</HEADLINE>
<TEXT>

     İsrail operasyonlarında harabeye dönen Cenin mülteci kampında 5 kişinin enkazdan sağ çıkarıldığı haberi yalanlandı. 
     Cenin hastanesi yönetici yardımcısı Nadir İrşeyd, Reuters'e yaptığı açıklamada, ''Cenin mülteci kampından bugün ölü ya da sağ hiç kimsenin getirilmediğini'' söyledi. 
     Cenin'deki bir Filistinli Kızılay yetkilisi de sağ çıkarılan olduğuna dair ellerine resmi rapor ulaşmadığını kaydetti. 
     Görgü tanıkları, 2'si çocuk, 1'i kadın 5 kişinin Cenin hastanesine kaldırıldığını, ancak durumlarının çok kötü olduğunu söylemişti. 
     Tanıklar, başkalarının da yardım için seslendiğini duyduklarını, ancak gerekli teçhizatları olmadığı için birşey yapamadıklarını belirtmişti. 
     





</TEXT>
</DOC>
