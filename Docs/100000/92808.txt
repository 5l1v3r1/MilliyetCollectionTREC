<DOC>
<DOCNO> 92808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/29/yazar/okur.html </URL>
<DATE> 2002/06/29/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Yılın ilk yarısı 
</HEADLINE>
<TEXT>

     "Vekiller tatilde, piyasalar rehavette " Yarı yılı devirdik, h l karar veremedik. Acaba bizim yolumuz nereye 
     Sakın ola, yanlış anlamayın Biz, her şey yolunda gidiyor demiyoruz. Derviş misali piyasalarda gezintiyi sürdürüyoruz. Borsa, dolar, faiz... Bir koşuyor, bir duruyor. Koşuyu anlayan anlıyor, anlamayan bakıyor. Yahu bu ülkede neler oluyor Çok basit. Gemi su almış tamirat sürüyor, ama bir türlü tamirciler anlaşamıyor. Herkes kendi penceresinden popülizme yelken açıyor. 
     
Merkez başka yol yok’ diyor      Merkez Bankası ise "başka yol yok" diye bas bas bağırıyor. Temel hedef, fiyat istikrarının sağlanması. Siyasetçi artık eski alışkanlıklarını kesinkes bırakmalı. 
     Seçim mi Merkez Bankası Bizim programımız belli, siyasetçiye pastadan pay yok, diyor. Seçim deyince, iş alemi havaya giriyor. Salı günü Türkiye Odalar ve Borsalar Birliği’nin genişletilmiş yönetim kurulu toplantısında İstanbul, Ankara, İzmir başkanlarıyla TOBB Konsey başkanları toplanıyor. Tabandan gelen şiddetli tepkiyi tatildeki siyasetçinin dikkatine sunmak istiyor. 
     
Temmuz programı      Amaç, iş ve aş için programdan taviz verilmesin mesajını yinelemek. Program dedik hop diye yine para programına geldik. 
     Temmuzda Merkez Bankası döviz alım ihaleleri yapmıyor. İki günü TL depo alım ihalelerine ayırıyor. Kısa vadeli faizlerle oynamıyor. Sadece interbank denilen piyasadan kademeli olarak çekiliyor. Saat 16.00 - 16.30 arasında "geç likidite penceresi"nden "ihtiyacı olan bana gelsin, gereği yapılır" diyor. 
     Peki, bütün bunlar ne anlama geliyor 
     Merkez oyuncuları bankalara, "artık birbirinize güvenin, risk alın, ikinci piyasada aktif olun" mesajını net veriyor. Derdimiz borçlanma piyasası. Siyasi riskin hezimetine uğramış olan Hazine. Sizin anlayacağınız faizler. 
     Amaç, bu uygulamayla faiz piyasasında rahatlama sağlamak. Yolu açmak. 
     Ne diyelim. Vakit kaybetmeden haftaya geçelim. Önce büyüme, arkasından enflasyona odaklanacağız. IMF’den gelen 1.1 milyar dolar krediyle yola devam edeceğiz. Euroyu izleyip, altı ayın özetini yapacağız. 
     Piyasalar, daha sakin olacak. Ancak Brezilya’yı da unutmayacak. Dünya Kupası’ndan söz ettiğimizi sanmayın. İktidara gelme hazırlığını sürdüren ve popülizm heveslisi sosyalistlerin çıkarmasından bahsediyoruz. 
     IMF reçeteli programların ortak dili Kamu disiplini. Onu sağlamak kolay mı Siyasetçi neden direnç gösteriyor sanki 
     Hepimize kolay gelsin. İş ve aş yaratıyoruz diyenlerin cephesindeki "İstanbul Yaklaşımı"ndan çok haber alacağız, bilesiniz. 
     Halkbank ve Vakıfbank harıl harıl çalışıyor. Ön protokol imzalıyorlar. Çoğu fon bankası batık bankaların eski patronları holdinglerle masaya oturuyorlar. 
     Telaşa kapılmayalım. 
     
     







Avrupa ve halk 


Gelin, dalgamızı geçelim... 


Koç Müzesi... 


TESEV’in araştırması 


Biz boşuna mı çalışıyoruz 


Güçlü hükümet seçimden nasıl çıkar 


Firavunlar yok 


Öğrenciler hata yapmayagörsün 


Hayat avuçlarımızın içinde... 


Yılın ilk yarısı 


Devletin malına sahip çıkmak... 


Ankara takvim vermeli 


Karamehmet neden para koymadı 2 


Suyumuzu niye kestiler 


Dolar çökmese 1.743.000 lira idi 


</TEXT>
</DOC>
