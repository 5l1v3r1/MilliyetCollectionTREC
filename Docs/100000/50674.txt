<DOC>
<DOCNO> 50674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/yasam/yas09.html </URL>
<DATE> 2001/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Lodos yüzünden bir aile mahvoldu 
</HEADLINE>
<TEXT>
Soba faciası 3 ölü 
Ekonomik zorluklardan dogalgaz sobasını kullanmayan ve kömür sobası kuran ailenin üç ferdi zehirlenerek öldü, üç kişi ise komada... 
     FATMA HATUN ALAGÖZ Bursa DHA 

     Bursa’da Adalet Mahallesi’nde oturan Hanife 70 ve Mehmet Solmaz 76 çifti, evlerine doğalgaz sobası kurdurdu. Ancak doğal gaza gelen zamlar nedeniyle bu sobayı kullanmaktan vazgeçen Solmaz Ailesi, kömür sobasını kurdu. Önceki akşam lodosa aldırmadan kömür sobasını yakan Hanife Solmaz, oğlu Ahmet 38 , gelini Naime 33 , torunları Sevilay 3 ve Sadi 2 ile ilk eşinden olan kızı Fatma Birecik 53 , aynı odada yattı. Mehmet Solmaz ise başka bir odaya yatmaya gitti. Bursa’da sabaha kadar etkili olan lodosta baca iyi çekmediği için sızan karbonmonoksit gazından etkilenen 6 kişi sehirlendi. Mehmet Solmaz, uyandığında korkunç manzarayla karşılaştı. Hanife, Sadi ve Sevilay Solmaz yolda öldü. Ahmet ve Naime Solmaz ile Fatma Bicerik ise yoğun bakıma alındı. 
     
     5 kişi daha zehirlendi 
     Bursa’da dün öğleden sonra yine lodos nedeniyle Merve Özer 15 , kardeşi Fatih Özer 12 ile Tahir Alıç 4 , Fatih Yıldırım 6 ile Emre Yıldırım da zehirlenerek tedavi altına alındı. 
     



 YAŞAM 

























</TEXT>
</DOC>
