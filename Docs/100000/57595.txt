<DOC>
<DOCNO> 57595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/17/yazar/pulur.html </URL>
<DATE> 2001/12/17/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bir "baget"in hatırlattıkları... 
</HEADLINE>
<TEXT>

     ORKESTRA şefi Gürer Aykal'ın elindeki "baget"e bakarken aklımıza takıldı 
     "Acaba, bu baget o, baget mi " 
     Orkestra şefinin elindeki kısa çubuğa baget denir. 
     Peki, bizim aklımıza baget niye takılmıştı 
     Borusan Filarmoni Orkestrası, "Yeni yılı karşılama konseri"ne rahmetli Ferit Tüzün'ün "Çayda Çıra"sıyla başladı. 
     Ferit Tüzün, Cumhuriyet'in ikinci kuşak bestecilerinden ve orkestra şeflerindendi, 1977'de 48 yaşında kaybetmiştik. 
     Tesadüfün, rastlantının insan yaşamında izahı, açıklaması çok güç yeri vardır. 
     Biz konsere "Şefik Kahramankaptan'ın, Ferit Tüzün'ün hayatını anlatan "Çeşmebaşından Esintilerle" adlı kitabını okuyup bitirdikten sonra gitmiştik. X 
     
     21 EKİM 1977'de kalp kriziyle yaşama veda eden Ferit Tüzün'ün "ölü evi"ni anlatan Kahramankaptan, şöyle bir sahne nakleder 
     "Eve gelenlerden biri de, orkestra şefi Gürer Aykal'dı, hıçkırıklar arasında hocasının bagetini istiyordu. Bedriye Tüzün kardeşinin bagetini Gürer Aykal'a verdi." 
     Gürer Aykal Cumhurbaşkanlığı Senfoni Orkestrası'nın şefiydi, o gece programı değiştirdi, Glinka'nın eserini çıkarıp, Çayda Çıra'nın giriş müziğini koydu... 
     İşte, bizim aklımıza takılan buydu 
     "Acaba Gürer Aykal'ın elindeki baget, o baget mi " 
     
     "ÇAYDA Çıra" balesinin müziği, bir banka tarafından Ferit Tüzün'e ısmarlanmıştı. Öykü, Mehmet Önder tarafından Elazığ dolaylarından derlenmişti, lakin bu bale koreografi sorunu yüzünden bugüne kadar oynanmamıştı. 
     Ayrıca tek sorun bu da değildi, piyano redüksiyonu da vardı. Ferit Tüzün'le, bankanın temsilcisi anlaşamıyorlardı. Ferit Tüzün, yazdığı mektupta telif haklarına, besteci haklarına saygıdan söz ediyor, hakkını istiyordu 
     "Çok iyi bildiğiniz gibi, bugün bile, Türkiye'de bir bestecinin hakkı hiçbir zaman ödenmemektedir. 
     Önce şunu arz edeyim, bir kompozitör, kendiliğinden böyle bir eser hazırlasa bile, eser oynanmadan evvel piyano redüksiyonu hazırlamak için bir ücret talep eder veya bestecinin rızası ile ücret ödenerek bir başkasına yaptırılır." 
     
     İLK Türk balesi "Çeşmebaşı"nın müziğini, ilk oyunda orkestra şefliğini yapan Ferit Tüzün'e "Devlet Sanatçısı" unvanı bile verilmemişti. 
     Niye 
     Kahramankaptan şöyle diyor 
     "Tüzün, kulis yapmayı, torpil yaptırmayı bilmeyen bir insandı ama müzik camiasında kıskançlıklar kol geziyor, bazıları her yolu deneyerek torpil arıyorlardı. Politikacılar da müzikten anlamadıkları için çok kere başarılı oluyorlardı." 
     Hep aynı hikaye, hep aynı oyun, kim bilir kaçıncı perde 
     Devlet esirgediği unvanı, yıllar sonra "Sevda Cenap And Müzik Vakfı"nın "2000 Yılı Onur Ödülü" Ferit Tüzün'e veriliyordu. 
     ---------- 
     X SCCAMV Yayınları 
     
     







Türkiye ve Japonya 


Sessiz darbe... 


Arafat'ın son demleri 


Bayram ekonomisi 


Babasız çocukların bayram sabahı 


Bir "baget"in hatırlattıkları... 


Laeken'de Türkiye fotoğrafı 


Hem yazdım, hem oynadım 


Amerika'nın öpücüğü ne kadar önemli 


Bayramda yurtdışına 20 bin kişi gitti 


</TEXT>
</DOC>
