<DOC>
<DOCNO> 68807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/yazar/tamer.html </URL>
<DATE> 2002/02/21/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Jan Nahum, İtalyan Fiat için şanstır 
</HEADLINE>
<TEXT>

     Yıllardır Tofaş’ın Murahhas Azası olan Jan Nahum’u değil kamuoyu, iş dünyasının bile çok küçük bir kesiminin tanıdığı kanısındayım. Yaptığı işe aşık başka deyişle sevmediği işi asla yapamayacak , gösterişe hiç önem vermeyen Jan Nahum, sadece saç modeliyle değil, her haliyle bana profesyonel yöneticiden çok, yaratıcı bir sanatçıyı çağrıştırmıştır. 
     Koç Holding’in tepe yöneticilerinden Hasan Subaşı’nın önerisi üzerine kendisini Trafikte Ortak Akıl Platformu TRAP’a katılımcı olarak davet etmiş ve trafiğe ortak akıl aradığımız bitmek tükenmek bilmeyen geceli - gündüzlü toplantılarımızda Nahum’un yüreğini ortaya koyarak ne denli aktif, yaratıcı, dinamik ve yapıcı olduğunu hayretle gözlemiştim. 
     Dün gazetelerde görmüşsünüzdür. Jan Nahum, Agnelli ailesinin büyük ortağı olduğu İtalyan Fiat’ın dört tepe yöneticisinden biri olmuş. Uluslararası İş Geliştirme Bölümü’nün başkanlığına getirilen Nahum, Brezilya, Arjantin, Fas, Mısır, Rusya, Hindistan, Güney Afrika, Tayland, Vietnam, Çin ve Türkiye’deki tüm operasyonlardan sorumlu olacakmış. 
     Tabii ki memnun olduk ve gururlandık. Tıpkı Cem Kozlu, Coca Cola’nın Avrupa ve Ortadoğu Grubu Başkanı olup Viyana’daki ofisine yerleştiğinde olduğu gibi... 
     Yaklaşık 20 yıldır Türkiye’de de dünyada da göz ucuyla izlediğim firmalar, markalar, holdingler ve aileler vardır. Bunların başında açık ara İsveçli Wallenberg ailesi gelse de, Agnelli’leri de Koç’larla ortaklığı nedeniyle hep dikiz aynamın bir köşesinde tutmuşumdur. 
     Ve bana soracak olursanız dünya otomotiv sektöründeki her türlü gelişmeyi, yaratıcılığı, ayak oyununu, k r jenere etme biçimlerini avucunun içi gibi bilen Jan Nahum, bizi gururlandırmasının ötesinde aslında İtalyanlar için, Agnelli ailesi için bir şanstır. Fiat, ne zamandan beri dünya otomobil piyasasında öyle kayda değer bir çıkış yapamıyordu. Nahum’la birlikte Fiat’a mutlaka yeni bir dinamizm, yeni bir soluk geleceğine inanıyorum. Bakınız alttaki yazı 
     
Jan Nahum, teknoloji katma değeri yaratacak      İtalyan Fiat’ın tepe yönetimine getirilen Jan Nahum’un, Türkiye Teknoloji Vakfı TTGV’nin yaz başında düzenlediği toplantılardan birinde yaptığı konuşmadan bazı satırbaşlarını sizlere aktarmak istiyorum 
     "Ortağımız Fiat, daha 5 yıl önce Sıfır teknoloji üretin, sakın teknoloji üretmeyin’ diyordu. Şimdi Aman bir an evvel üretin’ diyor. 
     Eskiden otomotivciler, ArGe faaliyetlerinin küçücük bir kısmını bile Türkiye’ye aktarmaya kesinlikle yanaşmazdı. Şimdiyse İlle yapın’ diye ısrar ediyorlar. Para yatırıyorlar. Çünkü teknolojiyi Türkiye’de, kendi ülkelerine göre daha ucuza üretiyorlar. Ayrıca Gümrük Birliği nedeniyle teknoloji üreten merkezi biz kursak bile, esas sahibinin kendileri olduğunu biliyorlar. 
     Türkiye otomotivde üretim merkezi oldu ya, sittin sene böyle kalacağını düşünmeyin. Bugün üretim merkezi olarak sahip olduğumuz rekabet gücünü, 10 yıl sonra kaybetme tehlikesi ile karşı karşıyayız. Otomotiv üreticileri, üretim merkezlerini Çin - Hindistan gibi maliyetin daha düşük olduğu ülkelere kaydırabilirler. Bu durumu hesaba katmalı, 10 sene sonrası için şimdiden hazırlanmaya başlamalıyız. Bizim ne yapıp edip, elimizden yavaş yavaş kaybolacak olan üretim katma değerini, teknoloji yaratma katma değerine dönüştürmenin yolunu bulmamız gerek." 
     
     







Apo'nun idamı 


Gazeteci ödülü 


Sorunlar taşınıyor mu 


Saidi Nursi ve Tayyip Bey neden nüfus patlaması istiyor 


Midemizdeki hayvan mezarlığı 


Krizin yıldönümünün bilançosu 


Borsada futbol ligi’ 


Kara para aklama Paris Deklarasyonu 


Çubuklu forma, bir yorumcu ve bir soru... 


Ölüm cezası ve AB 


Jan Nahum, İtalyan Fiat için şanstır 


Kurban 


</TEXT>
</DOC>
