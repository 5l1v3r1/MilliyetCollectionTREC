<DOC>
<DOCNO> 77778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/son/sondun40.html </URL>
<DATE> 2002/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistinliler "İsraillilerin 24 köyden çekildiği yalan" 
</HEADLINE>
<TEXT>

     Filistinliler, İsrail'in 24 Filistin köyünden çekildiği haberinin yalan olduğunu bildirdiler. 
     Filistin lideri Yaser Arafat'ın danışmanlarından Nebil Ebu Rudeyna, Filistin haber ajansı WAFA'ya verdiği demeçte, ''İsrail'in 24 köyden çekildiği kuyruklu yalan'' dedi. 
     Rudeyna, ''Uluslararası topluluğu kandırmak için uydurulmuş koca bir yalan bu. İsrail, halkımıza karşı Nazi planlarını sürdürmek istiyor'' diye konuştu. 
     İsrail ordusu, Batı Şeria'da 24 köyden çekildiğini açıklamıştı. 
     Öte yandan, İsrail ordusu, Gazze Şeridi'nde de bazı karayollarına kurduğu barikatları sağlamlaştırıyor. 
     İsrail birlikleri, bir ay önce üçe böldükleri Gazze Şeridi'nde bugün orta kesimlerdeki Deyr el Balah kasabası yakınlarında karayoluna kurduğu barikatı daha da büyüttü. 
     Güneydeki Guş Katif yöresinde de karayolundaki barikat takviye edildi. 
     





</TEXT>
</DOC>
