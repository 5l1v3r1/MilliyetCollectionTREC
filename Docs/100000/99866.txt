<DOC>
<DOCNO> 99866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/04/dunya/dun01.html </URL>
<DATE> 2002/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Saddam’ın çalımını yemedi 
</HEADLINE>
<TEXT>

     DIŞ HABERLER SERVİSİ 

     Irak lideri Saddam Hüseyin’in BM silah denetçilerini görüşmek üzere Bağdat’a çağırmasına ABD’den ret yanıtı geldi. ABD Dışişleri Bakanı Colin Powell, Irak’ı sahip olduğu silahları yok etmek yerine BM silah denetçilerini çağırarak silahsızlanma yükümlülüklerini ertelemeye çalışmakla suçladı. 
     Powell, Irak’ın her seferinde silahsızlanmak ve Irak silah programını sona erdirme konusundaki BM yükümlülüklerinden kurtulmaya çalıştığını belirterek Irak’ın bunu yapmasına izin vermeyeceklerini ifade etti. 
     
     Vakit kazanmaya çalışıyor 
     Irak Devlet Başkanı Saddam Hüseyin’in Irak’a yönelik bir harekatın gündemde olduğu şu sıralarda vakit kazanmaya çalıştığını ileri süren Powell, "Asıl mesele denetlemeler değil silahsızlanma, kitlesel imha silahlarına sahip olmadıkları konusunda güvence verme ve kendilerinden bekleneni yerine getirmeleridir. Biz bunu yapmadıklarını biliyoruz" diye konuştu. 
     Powell, Irak’a operasyon düzenlenmesi konusunda henüz bir karar alınmadığını belirtti. 
     



 DÜNYA 












</TEXT>
</DOC>
