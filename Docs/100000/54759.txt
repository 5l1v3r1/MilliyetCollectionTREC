<DOC>
<DOCNO> 54759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/son/sonspo15.html </URL>
<DATE> 2001/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakatlığı düzelen Ogün, idmanda 2 gol attı 
</HEADLINE>
<TEXT>

     Türkiye Kupası 3. kademe maçında Altay'ı net bir skorla eleyen Fenerbahçe, ara vermeden ligde Beşiktaş ile hafta sonunda yapacağı derbi maçının hazırlıklarına başladı. 
     Teknik direktör Mustafa Denizli yönetiminde Samandıra Tesisleri'nde gerçekleştirilen antrenmanda, Lazetiç dışında dünkü maçta 90 dakika oynayan futbolcular, koşu yapıp, idmanı tamamladı. 
     Sakatlıkları süren Rapaiç ve Revivo'nun yanı sıra hafif sakatlıkları bulunan Rüştü, Andersson, Hakan, Mirkoviç antrenmana katılmadı. 
     Yoğun yağmur yağışı altındaki antrenmanda futbolcular, gruplar halinde şut çalışması ve yarı sahada çift kale maç yaptı. 
     Antrenman maçında sakatlıktan yeni kurtulan Ogün ile golcü Oktay 2'şer gol attı. 
     Fenerbahçe, yarın yapacağı antrenmanla hazırlıklarını sürdürecek. 
     






</TEXT>
</DOC>
