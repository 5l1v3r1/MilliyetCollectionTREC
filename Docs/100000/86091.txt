<DOC>
<DOCNO> 86091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/son/sondun27.html </URL>
<DATE> 2002/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da yarın ve pazartesi günü yerel seçimler yapılacak 
</HEADLINE>
<TEXT>

     İtalya'nın bazı bölgelerinde yarın ve Pazartesi günü 967 belediye ve 10 ilde yerel seçimler yapılacak. 
     İçişleri Bakanlığı tarafından verilen bilgiye göre yaklaşık 12.5 milyon dolayında kayıtlı seçmen bulunuyor. 
     2 gün sürecek yerel seçimlerde 967 belediye başkanı, 10 il meclis 
     başkanı ve 27 il bölge merkezi başkanı belirenecek. 
     Seçim kampanyalarının yok denecek kadar az yapıldığı İtalya'da yerel seçimlerin, 1 yıldır görevde bulunan Berlusconi hükümeti için ilk ciddi sınav olacağı ifade ediliyor. 
     Başbakan Silvio Berlusconi ise yaptığı açıklamada, ''Geçmişte başbakanların yaptığının aksine, gördünüz ki, hiç seçim kampanyası yapmadım. Sonuç beni endişelendirmiyor'' dedi. 
     Öte yandan, seçimlerde eski porno yıldızı ve eski milletvekili Ilona Staller'ın Cicciolina Monza belediye başkanlığına aday olması ve diğer kentlerdeki adaylar arasında küreselleşme karşıtı grupların temsilcilerinin yer alması, yerel seçimlerde göze çarpan konular. 
     Yerel seçimlerde salt çoğunluk sağlanamaması halinde ikinci tur 9 ve 10 Haziran'da yapılacak. 
     





</TEXT>
</DOC>
