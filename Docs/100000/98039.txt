<DOC>
<DOCNO> 98039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/dunya/dun03.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Putin güven verdi 
</HEADLINE>
<TEXT>

     CENK BAŞLAMIŞ Moskova 

     Rusya Devlet Başkanı Vladimir Putin, Türkiye ile her alanda ilişkilerin gelişmesi için koşulların uygun olduğunu belirterek, Moskova’nın bu yönde elinden geleni yapacağını söyledi. 
     Aralarında Türkiye’nin Moskova’ya yeni atanan büyükelçisi Kurtuluş Taşkent’in de bulunduğu yedi ülkenin büyükelçisi, dün Kremlin’de düzenlenen törenle güven mektuplarını sundu. Görkemli Aleksandırovski salonundaki törende Putin, siyaset, ekonomi, kültür, eğitim ve turizm alanlarında Türkiye ile ilişkileri daha üst düzeye çıkarmak, ayrıca uluslararası terörle mücadelede işbirliği yapmak istediklerini belirtti. Putin, Rize’deki sel felaketi nedeniyle geçmiş olsun dileğinde bulundu. Tören sonunda büyükelçilerle şampanya içen Putin Taşkent’le sohbet etti ve iki komşu ülke arasındaki ilişkilerin en üst düzeye çıkmasının iki tarafın da çıkarına olduğuna söyledi. 
     Rusya lideri, Ankara ziyaretinin koşullar olgunlaştığında gerçekleşeceğini bildirdi. Kazakistan’da da büyükelçilik yapan Taşkent, son olarak Dışişleri Bakanlığı Müsteşar Yardımcılığı görevindeydi. 
     



 DÜNYA 












</TEXT>
</DOC>
