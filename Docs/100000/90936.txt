<DOC>
<DOCNO> 90936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/son/sondun07.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Julia Roberts ''dazlak'' olmayı red etti 
</HEADLINE>
<TEXT>

     Oscarlı ünlü aktris Julia Roberts, herkes tarafından imrenilen saçlarını film uğruna kazıtmayı reddetti. 
     Daily Mirror gazetesinin internet sitesindeki habere göre, ''Full Frontal'' adlı filmde birlikte çalıştığı yönetmen Steven Soderbergh, güzel oyuncudan saçlarını kazıtmasını istedi. Saçlarını üç numaraya vurdurduktan sonra kalanını da koyu siyaha boyatmasını isteyen yönetmene Roberts'ın yanıtı net oldu. Böyle birşeyi asla kabul edemeyeceğini belirten Roberts,''Ancak, peruk takabilirim. Daha fazlası mümkün değil. Saçlarımı asla o kadar kestiremem'' dedi. 
     Julia Roberts ile Steven Soderbergh, daha önce ünlü aktrise Oscar ödülünü getiren ''Erin Brokovich'' ile Roberts'ın meşhurlar karması George Clooney, Matt Damon, Andy Garcia ve Brad Pitt ile birlikte rol aldığı ''Ocean's Eleven'' filmlerinde birlikte çalışmıştı. 
     

     
</TEXT>
</DOC>
