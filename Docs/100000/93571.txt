<DOC>
<DOCNO> 93571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/ekonomi/eko04.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Aria çatır çatır yatırım yapacak 
</HEADLINE>
<TEXT>

Aria her türlü belirsizliğe rağmen, Türkiye’nin genç nüfusuna güvendiğini belirterek’, 300 milyon dolarlık yatırım kararı aldı. Genç Aria’nın abone sayısı da 1 milyona ulaştı 
     EKONOMİ SERVİSİ 

     Aria Yönetim Kurulu Başkanı ve İş Bankası Genel Müdürü Ersin Özince, Aria’nın roaming ile ilgili haklarını arayacağını, ancak bunun bir tehdit olmadığını belirtti. Özince, "Roaming dünyanın sonu değildir. Aria, iyi hizmet vermek açısından da çatır çatır yatırımını yapar" dedi. 
     Özince, Aria Genel Müdürü Farina ile birlikte düzenlediği toplantıda, şirketlerle ilgili son gelişmeleri değerlendirdi. "Uzun vadede çok avantajlı bir iş alanına yatırım yaptığımızın bilincindeyiz ve bir an önce önümüzdeki engellerin kaldırılmasını arzu ediyoruz" diyen Özince, Aria’nın hedefleri doğrultusunda yola devam ettiğini, bundan sonra da işini en iyi şekilde yapmak istediğini anlattı. Özince, Aria’nın böyle bir ortamda kararlılıkla yoluna devam etmesinin moral unsuru olduğunu söyledi. 
     Özince, şunları kaydetti 
     "Bizim de kazançlı çıkacağımızdan hiçbir tereddütümüz yok. 25 yıllık bir yatırım dönemi için imtiyaz aldık. Bugünden yarına değil, uzun vadede çok avantajlı bir iş alanına yatırım yaptığımızın bilincindeyiz. Bir an önce önümüzdeki engellerin kaldırılmasını arzu ediyoruz." 
     
     Yunanlarla anlaştık, konuşturduk’ 
     Roaming hakkı olsa da olmasa da yatırıma devam edeceklerini anlatan Özince, 70 ülkeyle roaming anlaşması yaptıklarını kaydederek, "Aria kullanıyorsanız Ege’de deniz kıyısında Yunan şirketlerinin roaming alanına giriyorsunuz. O şirketlere para ödüyoruz. Türk şirketleriyle anlaşsak onlara ödeyeceğiz, bedavaya değil bu roaming, ancak ücreti de makul olmalı" diye konuştu. 
     
1 milyonuncu müşteri tamam      Aria Genel Müdürü Giuseppe Farina, Tüm engellemelere’ ve spekülasyonlara karşın, son 10 yılın en büyük krizinin yaşandığı bir dönemde hedeflerine ulaşmış başarılı bir şirket yarattıklarını söyledi. 
     Farina, zor koşullara rağmen 1 milyon aboneye de ulaşıldığını belirtti. Farina şöyle konuştu "Bir yılda 2 bin 150’nin üzerinde baz istasyonu inşa ettik. Nüfusun yüzde 50’sinden fazlasını kapsadık. 141 uluslararası dolaşım anlaşmasına imza attık. Dünyanın birçok ülkesinde uygulanan Roaming Türkiye’de, Telekomünikasyon Kurumu’nun çabalarına rağmen sorun oldu. Ne Turkcell, ne de Telsim olumlu bir yaklaşım içinde olmadı. Tekelci ortamı kullandılar. Bu nedenle bin 800 baz istasyonu yaparak tüm illeri Mart 2003’te kapsayacağız." 
     



 EKONOMİ 

















</TEXT>
</DOC>
