<DOC>
<DOCNO> 50137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/spor/spo15.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Rize’ye darbe      ÇAYKUR Rizespor’un Kamerunlu oyuncusu Nicolas Aliciu, kulübünü FIFA’ya şikayet etti. Kamerun’un Toner takımından transfer edilen Aliciu, kendisine eylül ayında ödenmesi gereken 50 bin doları halen alamadığını iddia edip, FIFA’ya başvurdu. Yönetimin, bu futbolcuyu kadro dışı bırakacağı öğrenildi. 
     
Diyarbakır’da işlem tamam      DİYARBAKIRSPOR, Yimpaş Yozgat maçı öncesi iki Polonyalı futbolcuyu renklerine kattı. Geçen hafta Diyarbakır’a gelen Wisla Krakov takımında forma giyen kaleci Sarnad ile forvet oyuncusu Moskalewiç’in transferi çözüldü. İki oyuncunun işlemlerinin tamamlanıp, Yozgat maçında oynayabileceği bildirildi. Diyarbakır’da sakat Alp, kaleci Cenk ve cezalı Birol forma giyemeyecek. 
     
Tekvandoda bayrak krizi      DÜNYA 15. Erkekler ve 8. Bayanlar Tekvando Şampiyonası, Güney Kore’de başladı. 91 ülkeden, 257’si bayan toplam 655 sporcunun katıldığı şampiyonada ilk gün bayanlar 63 kiloda Sibel Güler ve erkekler 72 kiloda Ertan Baştuğ başarılı olamadı. Tanıtım kitapçığında Türk bayrağı yerine Trinidad-Tobago bayrağının ters konması krize yol açtı. Başkan Cengiz Yağız şampiyonadan çekilmekle tehdit etti, yetkililer özür dileyip, 5 bin dergiyi toplattı. 
     
Antalya’ya bomba düştü      ANTALYA’DAKİ Dünya Halter Şampiyonası’na katılım savaş yüzünden beklenin çok altında gerçekleşecek. Ön başvurularda 100’e yakın ülkeden binin üzerinde sporcunun katılacağını bildirdiği organizasyona ABD, Japonya ve Finlandiya gelmekten vazgeçerken, Yunanistan, Almanya, İngiltere, Fransa ise az sayıda sporcu ile katılacak. 
     
UEFA’da dün gece CSKA Sofya - Milan 0 - 1 Pribram - PAOK 2 - 2 St.Gallen - Freiburg 1 - 4 D.Moskova - G.Rangers 1 - 4 H.Berlin - Viking 2 - 0 M.Tel Aviv - R.Kerkrade 2 - 1 R.Viyana - PS G 2 - 2 Liberec - Celta Vigo 3 - 0 Twente - Grasshopper 4 - 2 Bronby - Varteks 5 - 0 S.Liege - Bordeaux 0 - 1 Troyes - L.United 3 - 2 C.Brugge - CSKA Kiev 5 - 0 Servette - Zaragoza 1 - 0 T.Innsbruck - Fiorentina 2 - 2 Ajax - Kopenhag 0 - 1 Helsingborg - Ipswich 1 - 3 Parma - Utrecht 0 - 0 Chelsea - H.Tel Aviv 1 - 1 S.Lizbon - Halmstad 6 - 1 Valencia - L.Varşova 6 - 1      
     Not 'lı takımlar üçüncü tura yükseldi. 
     



 SPOR 
























</TEXT>
</DOC>
