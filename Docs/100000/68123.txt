<DOC>
<DOCNO> 68123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/17/son/sondun10.html </URL>
<DATE> 2002/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İran "Amerika ile savaşmak istemiyoruz" 
</HEADLINE>
<TEXT>

     İran Cumhurbaşkanı Yardımcısı Hüccetülislam Ali Abtahi, ABD ile savaşmak istemediklerini söyledi. 
     Cumhurbaşkanı Muhammed Hatemi'nin hukuk ve Meclis işlerinden sorumlu yardımcısı Abtahi, El Cezire televizyonuna yaptığı açıklamada, ''Biz Amerika ile savaşmak istemiyoruz ve Amerika ile karşı karşıya gelmek için de çaba göstermiyoruz. Ama gerekmesi durumunda her türle zorunlu adımı atmaya da hazırız'' dedi. 
     Bazı İranlı yetkililerin ''İran'ın petrolünü satamaması durumunda Basra Körfezi'nden başka ülkelerin de petrol ihraç etmesini engellecekleri'' yolundaki açıklamalarıyla ilgili bir soru üzerine Abhati, ''Biz de bu açıklamalardann rahatsız oluyoruz. Biz Arap ülkeleriyle ilişkilerimizi iyileştirmek için çok çaba gösterdik ve ilişkilerimizi bozmak istemiyoruz. Ama bu açıklamalar İran hükümetinin resmi görüşü değil'' dedi. 
     İran Devrim Muhafızları Komutan Yardımcısı Muhammed Bagır Zülkadr'in petrol ihracatının engellenmesiyle ilgili açıklamalarının İran İslam Cumhuriyeti'nin resmi görüşü olmadığını kaydeden Abtahi, ''Bana göre İran'ın siyasetinde hiçbir değişiklik yok ve şimdi gerginlikleri gidermeye her zamankinden daha çok ihtiyaç var'' diye konuştu. 
     Zülkadr, 10 Şubat'ta İran televizyonundan yayınlanan bir konuşmasında, ''Eğer İran toptan güvensiz hale getirilirse, petrol ihracı engellenirse, bölgeden başka petrol ihraç edilemez. Eğer savaş çıkarsa, o zaman Basra Körfezi Amerikan askerleri ve donanması için mezar olacaktır'' demişti. 
     






</TEXT>
</DOC>
