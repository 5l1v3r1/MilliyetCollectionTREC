<DOC>
<DOCNO> 84506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/yazar/okur.html </URL>
<DATE> 2002/05/17/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
İyimserliği yönetememek’ 
</HEADLINE>
<TEXT>

     Para ve sermaye piyasalarının derdi belli "İstikrar." Gelin görün ki istikrar yerine her gün gazete sayfalarından, televizyon ekranlarından "erken seçimi, siyasi istikrarsızlıkla ilgili" değerlendirmeler alan piyasa profesyonelleri, oyun kartlarını açarken, "olası senaryolara" göre alışkanlık haline getirdikleri davranış biçimini değiştiremiyorlar. 
     İster istemez Türkiye’de değişime direnen kesimini de ilan ediyorlar 
     "Siyasetçiler". 
     Hal böyle olunca işlem hacmi daha derin olan döviz ve faizde oyun kurgusu kafaları karıştırıyor. 
     Kur ve faiz Başbakan Bülent Ecevit’in Başbakanlık makamında çalışmasını bekliyor. 
     Görüntü böyle bir fotoğraf sunarken, istikrarsızlığa oynayanların sorunu da kendiliğinden ortaya çıkıyor 
     "İyimserliği yönetememek..." 
     Özelikle holding bankacılığı yapan mali sistemin "demokrasi "sınavındaki samimiyeti de ciddi bir sorun olarak karşımıza çıkıyor. 
     Acaba bu ülkede istikrarı kim istemiyor 
     Yorum ve değerlendirme size ait. 
     Spekülatör ne yapsın 
     iMKB’ye gelince... 
     İnanın ki Başbakan’ın doktoruyla görüşüp görüşmemesini izlemiyor. 
     Bankacılık sisteminin yarattığı hasarın onarımı ile meşgul. Yani gündeminde İstanbul Yaklaşımı’nın ana çerçevesi var. 
     Sonuçta seçim lafını duymak bile istemeyen borsa, para girişinin, katılımcının, spekülatörün kalmadığı piyasa da kendi derdine düşmüş durumda. 
     Ortada spekülatör kalmamış, manipülatörler cirit atıyor... 
     Ayrıca spekülatörden de korkmamak gerekiyor. Onlar olmadan piyasa olmuyor. 
     Zaten asıl üzerinde durulması gereken nokta bu değil mi 
     Piyasa değeri 9 milyar dolara inmiş, sanayie 14 milyar dolar aktarmış bir piyasanın takati kalmamış. Ruhsuz, halsiz... 
     Nefes alabilmek için "İstanbul Yaklaşımı’nı", yatırımcıya güven verebilmek için "IMF programının kesintisiz gitmesini" bekliyor. 
     İç problemlerine gelince mağduriyet sorunu "öncelikli" olarak karşısında duruyor. 
     
Aktaş Elektrik      Bu noktada da biz, Aktaş Elektrik’le ilgili önemli bir noktayı hatırlatmak istiyoruz. 13 bin 600 yatırımcı için çözüm yolu hakuki. 
     Aktaş yatırımcıları Enerji Bakanlığı’nın "devletleştirme" operasyonunun kendilerini mağdur ettiğini düşünüyorlarsa, 60 günlük yasal süre içinde Enerji Bakanlığı’na bir dilekçe vererek mağduriyetlerini bildirmek durumundalar. 
     Bu mağduriyet dilekçesinin kabul edilmemesi durumunda ise bir yıl içinde dava açma hakkına sahip oluyorlar. 
     Biliyorsunuz, Danıştay’dan gelen kararla birlikte 2 Nisan’da Enerji Bakanlığı, Aktaş’a el koydu. 21 Haziran’da ise Bakanlar Kurulu Aktaş Elektrik’in işletme hakkını iptal etti. 
     Şimdi dilekçeyle zararlarını talep etmek isteyenler için yasal süre konusunda hukukçular tartışıyor. Borsa Yatırımcılar Derneği BORYAD , konuyu yakından takip ediyor. 
     Bilginize... 
     
     







Derviş’in yeri 


"Taş kafalar"ın çakamadığı evrensel değişimden, afallatıcı örnekler... 


Gurbetçiler... 


Sayın Özkan’ı davet ettim, kendisi gelmedi 


Bayar sahaya iniyor 


"Felaketin nefesi" 


Butik üniversiteler 


Siyasal istikrar olmazsa, ekonomik istikrar olur mu 


Başarılı oldu mu 


İyimserliği yönetememek’ 


Oyun içinde oyun 


Vurun, fakat dinleyin... 


Güvenpark yaklaşımı 


Hem çiçek alın, hem bağış yapın 


Kuş Kadınlar 


Ecevit sonrası daha iyi olabilir 


</TEXT>
</DOC>
