<DOC>
<DOCNO> 99601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/son/sondun21.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Romanya'da kötü hava şartları 3 kişinin ölümüne neden oldu. 
</HEADLINE>
<TEXT>

     İsveç'in üçüncü büyük adasını etkisi altına alan aşırı yağışların yol açtığı seller ve fırtınada yollar kapandı, evleri su bastı. 
     Yetkililer, telefon hatlarının da kesildiği Orust adasının felaket bölgesi ilan edildiğini bildirdiler. 
     Sellerde ölen ya da yaralanan olmadığı belirtilirken, yerel TT radyosu, adanın kuzeyinde açıktaki teknelerden 25 yardım çağrısı geldiğini, balığa çıkan bir kişinin kaybolduğunu duyurdu. 
     Arama kurtarma çalışmalarına katılan bir helikopterin de yıldırım çarpması üzerine yere indirildiği belirtildi. 
     Romanya'da da şiddetli yağışların neden olduğu toprak kayması sonucu iki çocuğun öldüğü bildirildi. 
     Yetkililer, ülkenin güneydoğusunda bulunan Silistea'da meydana gelen toprak kaymasının, yaklaşık yirmi evin de zarar görmesine neden olduğunu belirtti. 
     Yetkililer, Bükreş'in kuzeyindeki Zarnesti'de yıldırım çarpması sonucu bir kişinin öldüğünü kaydetti. 
     





</TEXT>
</DOC>
