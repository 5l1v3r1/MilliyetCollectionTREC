<DOC>
<DOCNO> 51122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/son/sonspo07.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih Terim Fiorentina'ya mı 
</HEADLINE>
<TEXT>

     İtalya'nın önde gelen gazetelerinden Corriere dello Sport ve La Gazzetta dello Sport satır aralarında ''bir varsayım'' olarak Terim'in ''çekici bir düşünce yaratılarak'' eski kulübü Fiorentina'nın başına süper menajer olarak geçebileceği savundu. 
     İflasın eşiğinde olan Cecchi Gori'nin sahibi olduğu AC Fiorentina Kulübü'ne, Benetton Grubu'ndan ve bir Arap Bankası'ndan öneri götürüldüğü biliniyor. 
     Terim'in ancak AC Fiorentina'nın el değiştirmesi durumunda gelebileceği ve zaten Floransa halkının da onu her zaman için istediği de söyleniyor. 
     AC Fiorentina'da şu anda teknik direktör olan 38 yaşındaki Roberto Mancini'nin ise kulübün futbolcu alacak parasının bulunmamasından dolayı yeniden yeşil sahalara dönerek, antrenör-futbolcu olarak görev yapması gündemde bulunuyor. 
     Öte yandan basında ayrıca Terim'in bu kez İtalya dışına çıkarak İspanya'ya gidebileceği iddia edildi. Türk teknik adamın, AC Milan'ın hareketine çok eleştiri getirse de geleceğini düşünerek, polemiksiz, iyi ilişkilerdeymiş gibi ayrılacağı belirtiliyor. 
     






</TEXT>
</DOC>
