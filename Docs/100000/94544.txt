<DOC>
<DOCNO> 94544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/guncel/gun08.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç büyükler çekilmeli mi 
</HEADLINE>
<TEXT>

ÇAPRAZ ATEŞ 
     BELMA AKÇURA 

     Fenerbahçe, Beşiktaş ve Galatasaray kulüpleri, maddi sorunları aşamayınca basketbol ve voleybolda birinci ligden çekileceklerini açıkladı. UEFA ve FİFA’nın futbolun gelirlerinin yine futbola harcanması yönündeki kriterlerinin de bu kararda etkisi var. Üç büyüklerin bu kararını bazı kesimler desteklerken, bazı kesimler de karşı çıktı. Bu kulüplerin basketbol ve voleybol liglerinden çekilmeleri doğru mu 
     
Duygusal bakmamalıŞenez Erzik UEFA As Başkanı 
     Çekilme kararında en önemli kriter futboldan gelen gelirlerin futbola geri dönmesini esas alan mali kriterlerdir. Bir de bunların gelirleri, bu kulüplerin basketbola ya da veleybola ayırdıkları bütçe giderlerini karşılamıyor. Sponsor olmadıkça da bu şubeleri gelirleriyle yaşatmaları mümkün değil. Kapatılmasını istemem ama duygusal bakmamak lazım. Sponsor çekmenin yolu bulunmalı. 
     
Büyük bir darbe olurTurgay Demirel Basketbol Fed. Başkanı 
     Türk basketbolunda her şeyi başlatmış kulüplerin çekilmesi basketbola büyük darbe vuracak. Özellikle dünya şampiyonası öncesi böyle bir darbe yaralayıcı olacaktır. Biz de futbol gelirleriyle yaşayan bir basketbol şubesinin uzun ömürlü olmayacağına inanıyoruz. Ancak UEFA’nın da katkısıyla basketbol şubeleri için bir şeyler yapılmalı. Tek alternatif kapatmak değildir. Özerk yapıya kavuşursa kendi geliriyle ayakta durabilir. 
     
Zorunlu bir kararÖzhan Canaydın GS Kulubü Başkanı 
     Bu restleşme değil, UEFA kriterlerine uymamız açısından zorunlu bir karardır. Bu sezon bu tedbiri almazsak, ya mahalli liglerde oynayacağız ya da UEFA takımı olacağız. Çünkü bilanço düzgün değilse bir lig aşağı düşürüyorlar. Bu amatör şubelere ayırdığımız kaynakla bilançoları düzeltmemiz imkansız. Devlete özerk yönetimler kuralım ama katkı lazım’ dedik. Hiç katkı görmedik. 
     
Tekrar düşünülmeliEngin Özerhun Efes Pilsen Genel Menajeri 
     Onların ekonomik gerekçelerle yaptıkları açıklamalara inanmak durumundayız ama bu ekonomiyi aşmak da onların görevi. Ben inanıyorum ki şikayette bulundukları sıkıntılar aşılacaktır. FİFA bunu bir koşul olarak ortaya koyuyor ama Avrupa’da örnek alınacak kulüpler de var. İyi analiz edip ondan sonra bu kararı almalılar. Kararı tekrar gözden geçireceklerdir diye umuyorum. 
     
Devlet sponsor olsunAziz Yıldırım FB Kulübü Başkanı 
     Dünyanın ihçbir yerinde amatör sporları ve sporcularını kulüpler üstlerine almazlad. Yalnız futbol takımlarını alabilir. Ayrıca biz almaktan kaçmıyoruz ama sıkıntılarımız olduğunu da ifade ediyoruz. Çünkü 2004’ten itibaren futbol gelirlerini başka yere harcama şansı hiçbir yerde yok. Devletten spor kulüplerine sponsor olarak yardım etmesini istiyoruz. Biz altyapılarda eğitime devam edeceğiz. 
     
Kaynak bulabilirlerLütfi Arıboğan Ülker Genel Menajeri 
     Türkiye’de bütün taraftarlar aynı zamanda üç büyük takımın da taraftarı durumundadır. Üç büyüklerin bu nedenle Türk taraftarına sorumluluğu çok fazla diye düşünüyorum. Amatör şubeleri için kaynak bulabileceklerine inanıyorum. Üç büyükler basketbol ve veleybol yönetimlerini ayırıp sponsorlar bulabilir. 
     



 GÜNCEL 

















</TEXT>
</DOC>
