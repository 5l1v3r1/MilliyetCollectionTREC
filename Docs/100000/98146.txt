<DOC>
<DOCNO> 98146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/son/sondun31.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunan polisi, dün yakalanan kişinin 5 suikasta katıldığını açıkladı 
</HEADLINE>
<TEXT>

     Yunanistan Emniyet Genel Müdürlüğü Sözcüsü Leftheris İkonomu, dün Atina'da yakalanan Patroklos Çelentis adlı kişinin 17 Kasım terör örgütünün aralarında 5 cinayetin de bulunduğu çok sayıda eylemine katıldığını açıkladı. 
     İkonomu, ''Alekos ve Tenias'' kod adlarını kullanan Çelentis'in 42 yalnız başına ve 17 Kasım'ın diğer üyeleriyle birlikte işlediği suçları itiraf ettiğini ve bugün savcılığa sevk edileceğini söyledi. 
     Polis Sözcüsü, Çelentis'in soygun, bombalı ve silahlı saldırıların yanı sıra polis memuru Hristos Matis'in 24 Aralık 1984'te banka soygunu sırasında öldürülmesi, Apoyevmatini gazetesinin sahibi Nikolas Momferatos ve şöförü Panayotis Rusetis'in 21 Şubat 1985'te öldürülmeleri, Sanayici Dimitris Angelopulos'un 8 Nisan 1987'de öldürülmesi ve ABD Askeri Ataşesi William Nordeen'in 28 Haziran 1988'de öldürülmesi eylemlerine katıldığını belirtti. 
     Terörle Mücadele ekiplerinin, Dimitris Kufodinas 44 adlı kişiyi aramaya devam ettiğini de hatırlatan İkonomu, Dimitris Lambropulos ve Dimitris Sotiropulos adlarını kullandığı belirlenen bu 17 Kasım üyesinin yakalanması için Yunan halkına yardımcı olması çağrısında bulundu. 
     Yunan basını, ''Lukos'' kod adlı Kufodinas'ın terör örgütünün en tehlikeli üyesi ve tetikçilerle liderler arasında bağlantıyı kuran kişi olduğunu yazmıştı. 
     Bu arada, Yunan basın yayın organları, polisin, Midilli adasında 3 gündür Kufodinas'ın yakalanması için operasyonlar yaptıklarını, ayrıca ''Sardanopulos'' kod adlı uzun yıllardır 17 Kasım üyesi olduğunun sanılan bir başka kişinin de izinde olduğunu duyurdular. 
     Öte yandan, gazeteler, önceki gün yakalanan Pavlos Serifis'in katıldığı belirlenen 17 Kasım'ın ilk cinayeti ABD Gizli Servisi CİA Atina İstasyon Şefi Richard Welsh'in öldürülmesi eyleminden Yunanistan'da 20 yıl olarak uygulanan zaman aşımı nedeniyle yargılanamayacağını, ancak yakın tarihli suçlarının hesabını vereceğini yazdılar. 
     





</TEXT>
</DOC>
