<DOC>
<DOCNO> 76494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/ekonomi/eko06.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Tutmayın beni okuyacağım’ 
</HEADLINE>
<TEXT>

     EKONOMİ SERVİSİ 

     Beşiktaşlı olması ile tanınan Fırat Plastik AŞ’nin patronu Nevzat Demir, akşam ticaret lisesini bitirmesinin ardından yine eğitimine akşamları devam ederek yüksek lisans eğitimi aldı. 
     Aldığı eğitimden çok faydalandığını görünce de şirketindeki 45 müdür ve yöneticiyi de parasını kendisi ödeyerek akşamları yüksek lisans eğitimine gönderdi. Kendisi de yüksek lisansını tamamlayıp tezini verince doktora yapmak için kollarını sıvadı. Ama LES sınavında lisans üstü eğitim sınavı başarılı olamadı. Yılmadı, özel hocalardan ders aldı ama sınavı yine veremedi. 
     "Hem LES’e gireceksin hem de en az 50 puan alacaksın dendi. Alamadım ve doktoraya giremedim" diyen Demir’in yorumu da "Doktora yapmak istiyorum, engelleniyorum" şeklinde. Demir, LES’in anlamsız olduğunu çünkü bilgiden çok hız ve süratin gerekli olduğunu ileterek, "Neden benim gibilerin önü kesiliyor Neden, neyi ölçtüğü belli olmayan bir sınav ben ve benim gibilerin karşısına çıkarılıyor" dedi. 
     
     LES’le başı dertte 
     Demir, Amerika ve Avrupa’da yüksek lisans yapmak için öncelikle iş tecrübesi istendiğini de belirtti ve konuşmasını şöyle sürdürdü "Bizim gençlerimiz hiçbir iş tecrübesi olmaksızın, akademik kariyerlerine devam ediyorlar. Buraları bitirdiklerinde de iş dünyasının gerçeklerini bilmediklerinden dolayı piyasalara sadece teorik olarak bakabiliyorlar. Bu da yetersiz kalıyor. Bu konuda düşünüldüğünde eğitim sisteminin yanlışları açıkca görülmekte." 
     Demir bu duygularını YÖK üyeleri ve üniversite yönetimine açık mektup’ başlığıyla yaptığı açıklamada da şu sözlerle dile getirdi "Neden benim önüm kesiliyor, Neden, neyi ölçtüğü belli olamayan bir sınav ben ve benim gibilerin karşısına çıkarılıyor " 
     



 EKONOMİ 


















</TEXT>
</DOC>
