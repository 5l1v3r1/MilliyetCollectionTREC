<DOC>
<DOCNO> 66715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/09/magazin/mag03.html </URL>
<DATE> 2002/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’de pişti komşuya düştü 
</HEADLINE>
<TEXT>

Yunanistan’ı kasıp kavuran Türk manken Neshan Mülazım, Türkiye’deki meslektaşlarına çok önemli tüyolar veriyor... 
     YORGO KIRBAKİ Atina 

     Türkiye, İbrahim Kutluay’dan sonra Yunanistan’a bir de manken ihraç etti. 1995’te ATV’nin Miss Suzuki Türkiye Güzellik Yarışması’nda birinci, Filipinler’deki Miss Asia Pasific’te dördüncü olan Neshan Mülazım, Türkiye’de 5 yıl mankenlik yaptıktan sonra şansını denediği Yunanistan’da büyük başarı kazandı. Neshan Mülazım’la Yunanistan macerasını konuştuk. 
     
     Neden Atina 
     Türkiye’deki manken imajına uymuyordum. Gece hayatım yoktu. Burada şartlar farklı. İnsanlar defilelere kıyafetler için geliyor. 
     
     Peki, işler nasıl 
     Mükemmel. Burada Türkiye’den daha fazla kazanıyorum. Türkiye’de bir defilede 200 dolar, katalog çekiminde ise 300 dolar alıyordum. Burada, defile başına 700, katalog için de 1000 dolar kazanıyorum. 
     
     Atina’da hangi güçlüklerle karşılaştın 
     Bir dergi için verdiğim mayolu fotoğrafın rotuş yapılarak g - string giyiyormuşum gibi yayımlanmasını saymazsak yok sayılır. 
     
     Türk meslektaşlarına tavsiyelerin var mı 
     Esmer, zayıf ve uzun boylu iseler burada kolayca iş bulabilirler. Ayrıca, Türk erkek mankenler için de Atina fırsat. Erkek mankenlerin çoğu başka ülkelerden geliyor. 
     



 MAGAZİN 












</TEXT>
</DOC>
