<DOC>
<DOCNO> 87728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/son/sonspo21.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Milutinoviç'ten Çinli taraftarla çağrı "Yardımınıza ihtiyaç var" 
</HEADLINE>
<TEXT>

     Dünya Kupası finallerinde C 
     Grubu'ndaki ilk maçına yarın çıkacak Çin Milli Takımı'nın teknik direktörü Bora Milutinoviç, taraftarlarına çağrıda bulunarak, ''Yardımınıza ihtiyacımız var'' dedi. 
     Takımının Kosta Rika maçı öncesi yaptığı son antrenmanın ardından basın toplantısı düzenleyen Milutinoviç, genç ve deneyimsiz takımlarının zafer için büyük bir seyirci desteği beklediğini ifade ederek, ''Taraftarımızın, bizleri 90 dakika boyunca aralıksız destekleyeceğine inanıyoruz. Yeterince destek olurlarsa, en iyisini yapacağımıza eminim'' diye konuştu. 
     Yugoslav teknik adam, Kosta Rika karşısında yapmaları gereken en önemli şeyin, duygularına hakim olarak, sakin bir futbol sergilemek olduğunu belirtti. Milutinoviç, şunları söyledi 
     ''Kosta Rika kadar iyi tekniğe sahip bir takımımız yok. Ama biz fiziğimize ve süratimize güveniyoruz. İtalya'da 1990 yılında yapılan finallere, Kosta Rika'nın başında geldim. Finallerde gol dahi atamayacağımız tahmin ediliyordu. Ama biz İskoçya ve İsveç'i yendik. 
     Bu başarıyı, bu sefer Çin ile yaşamak istiyorum.'' Çin Milli Takımı'nın maçlarını izlemek üzere, 40 bin Çinli taraftarın Güney Kore'ye gelmesi bekleniyor. 
     





</TEXT>
</DOC>
