<DOC>
<DOCNO> 88561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/son/sontur09.html </URL>
<DATE> 2002/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Para uğruna kızını 60 yaşındaki adamla evlendirmeye kalktı 
</HEADLINE>
<TEXT>

     Iğdır'ın Tuzluca İlçesi'nde 13 yaşındaki kızını 4 milyar lira başlık parası karşılığında 60 yaşındaki bir kişiyle evlendirmek isteyen baba Mehmet Tosun, jandarma tarafından gözaltına alındı. 
     Tuzluca İlçesi Güllüce Köyü'nde Mehmet Tosun, 13 yaşındaki kızı M.T'yi 4 milyar lira karşılığında Afyon'un Şuhut İlçesi'nden gelen 60 yaşındaki Baki Çanta ile evlendirmek istedi. 
     Olayın jandarmaya ihbar edilmesi üzerine gözaltına alınan baba Tosun, Afyon'dan gelen ve karısı ölen Baki Çanta'nın, kızıyla evlenmek istediğini söylediğini anlatarak ifadesinde, ''Ben de, kızım için 4 milyar lira başlık parası istedim. Parayı getirmeye gitmişti. Ben kızımı kendi rızasıyla evlendirecektim'' dedi. 
     13 yaşındaki M.T ise verdiği ifadede evlenmek istemediğini, ancak 
     babasının ısrar ettiğini belirterek, ''Baki Çanta evimize geldi, gece aynı odada kaldık. Babama bu adamla evlenmek istemediğimi söyledim. Beni zorla evlendirmek istedi'' şeklinde ifade verdi. Jandarma tarafından gözaltına alınan baba Mehmet Tosun'un adliyeye sevk edildiği bildirildi. 
     





</TEXT>
</DOC>
