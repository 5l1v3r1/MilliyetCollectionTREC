<DOC>
<DOCNO> 76713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/ekonomi/eko09.html </URL>
<DATE> 2002/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom’un yol haritası çiziliyor 
</HEADLINE>
<TEXT>

     ANKARA Milliyet 

     Ulaştırma Bakanı Oktay Vural, "Türk Telekomünikasyon AŞ’nin şirketleşme planı ve izleyeceği özelleştirme stratejilerini öngören yol haritası, nisanda açıklanacak" dedi. 
     Vural, Ulaştırma Bakanlığı’ndaki basın toplantısında, değer tespit komisyonu oluşturulması için Bakanlar Kurulu’na da başvuracağını belirterek, şöyle konuştu 
     "İhale komisyonu ise temelinde şirketleşme planı olan bir yol haritası çalışmasını zaten sürdürüyor. Daha sonra değer tespit komisyonu bu stratejilere göre değerlerini tespit edecek. Çünkü her bir özelleştirme stratejisinde farklı değerleme metotları çıkar. Bununla ilgili bir yol haritası nisan ayında çıkacak." 
     
     Bulgar Telekom ilgisi 
     Bir gazetecinin Bulgar Telekomu için ihale açıldığını belirterek, Türk Telokum’un bu ihaleye gösterdiği yakın ilginin nedenini sorması üzerine Bakan Oktay Vural, Türk Telekom’dan teknik bir ekibin Bulgaristan’da incelemeler yaptığını ancak henüz üst kurul tarafından bir değerlendirme yapılmadığını söyledi. 
     Oktay Vural, GSM şebekeleri arasındaki dolaşım roaming konusunda ise "Şirketler arasındaki görüşmeler sürüyor. Yakın bir zamanda olumlu bir anlaşma olacaktır" dedi. 
     



 EKONOMİ 




















</TEXT>
</DOC>
