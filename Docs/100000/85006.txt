<DOC>
<DOCNO> 85006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/yazar/akyol.html </URL>
<DATE> 2002/05/20/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
İçtihat kapısı açıldı 
</HEADLINE>
<TEXT>

     BÜTÜN İslam dünyası için fevkalade önemli bir açılımı Türkiye başardı. Diyanet’in düzenlediği "Güncel Din Meseleler İstişare Toplantısı"nda, en az yedi asır önce kapatılan "içtihat kapısı" tekrar açıldı 
     İçtihat ne demek Ciltler dolduran bu konuyu yalın bir örnekle anlatmak mümkün Hz. Ömer, Müslüman erkeklerin Hıristiyan kadınlarla evlenebilmesi ve ganimet konularındaki ayetleri uygulamamış, gerekçe olarak da "şartlar ve ihtiyaçlar değişti" demişti. 
     Değişen şartlara göre, belli ilm metodlarla yeni yorumlar, görüşler ortaya konulması... 
     İslam dünyası 12. yüzyılda ekonomik çöküntü ve siyasi anarşiye sürüklenince, bir de din tartışmaları olmasın diye "içtihat kapısı kapandı" yasaklandı denildi ağır bir tutuculuk oluştu. Böylece, o çağlardaki ataerkil toplum yapısının ürünü olan yorum ve detler zamanla din kuralı zannedildi. 
     
     TOPLANTIDAKİ tekil kararlardan ziyade, benimsenen "metod" daha önemlidir. İşte uzun "Sonuç Bildirgesi"nden birkaç cümle 
     "Din metinleri anlama ve yorumlama konusunda İslam bilginlerince ilk dönemlerden itibaren geliştirilen klasik yöntemlerin yanı sıra çağdaş yöntemlerden de yararlanılması gerekir..." 
     Kuran ayetlerinin hangi "sosyo kültürel süreçte indiği... ve gayesinin ne olduğu" dikkate alınmalıdır. 
     Mesela kadının eşya gibi görüldüğü bir "sosyo kültürel süreçte" onu hak sahibi hukuki süje’ statüsüne yükselten ve mirasta da yarım hisse veren İslamın gayesi kadının konumunu iyileştirmektir, bu da çağımızda eşitlikle mümkündür. 
     Bildiride "din hükümlerin zaman ve mekan bağlamında değişmesi" kuralına açıklık getiriliyor. Fevkalade önemli bir açılım da şu 
     "Herhangi bir yorumun mutlak hakikat olarak algılanmasına yol açacak üsluplardan sakınılması ve muhataba tercih imkanı ve hareket alanı bırakılması..." 
     Bunun anlamı din düşüncede çoğulculuktur. 
     
     BAŞKAN Mehmet Nuri Yılmaz’ı tekrar kutlarım. 
     Farklı görüşleri olan Prof. Süleyman Ateş, Prof. Hayreddin Karaman, Prof. Yaşar Nuri Öztürk, Prof. Salih Akdemir çok mutluydular, "büyük bir açılım gerçekleştirildi" diyorlardı. 
     Peygamberimizin söz ve davranışlarını çağımızda nasıl anlamak gerektiği konusunda büyük bir metodolojik yenilik getiren Prof. Hayri Kırbaşoğlu diyor ki 
     - Bu ani bir hadise değil. Osmanlı’nın son döneminde böyle açılımlar vardı. Dahası, toplumsal yapımızdaki değişme yeni ihtiyaçlar ve yeni yeni anlayışlara yol açıyordu... 
     Osmanlının son dönemindeki "Modern İslam" akımı Tek Parti devrinde yok olmuştu. Şimdi ilahiyat fakültelerimizin elli yıllık birikimi ile, kentleşen, dışa açılan Türkiye’nin sosyal dinamikleri İslam anlayışımızı daha özgürlükçü, eşitçi ve modern’ hale getiriyor. Fıkıh geleneği hukuk alanından elini çekiyor, din daha tasavvufi bir derinlik ve zenginlik kazanıyor. 
     Aynı sosyolojik dinamikler resmi ideolojinin de toplumsal hayatımızdan elini çekip bu alanı modern özgürlükçü hukuka bırakmasını gerektiriyor. 
     
     







İçtihat kapısı açıldı 


Kim nedir bilinemez ki... 


DSP’nin mesajı 


Tetikleme Başbakan’dan geldi 


Komplo itirafçısı polis ajanı mı 


Vergilenmede enflasyonun etkisi giderilecek 


Biri Ankara’dan Biri de İsveç’ten... İki açıklama... 


Baykal, DSP, Derviş 


Yeter Çocukları delirtmeyin efendiler 


Dar alanda siyasete heves eden çok ama 


Ecevit koltukta otururken de "başbakanlık" yapmıyordu ki 


</TEXT>
</DOC>
