<DOC>
<DOCNO> 56334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/09/son/sonspo10.html </URL>
<DATE> 2001/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Rizespor 1 - Samsunspor 0 maç bitti 
</HEADLINE>
<TEXT>

     Birinci Süper Futbol Ligi'nde Çaykur Rizespor, kendi sahasında Samsunspor'u 1-0 yendi. 
     Birinci Süper Lig'de Çaykur Rizespor ile Samsunspor arasında yapılan karşılaşmanın ilk yarısı 0-0 berabere bitti. 
     Karşılaşma daha çok orta alan mücadelesi şeklinde geçerken, her iki takımda gol pozisyonuna girmekte zorlandı. 
     10. dakikada sol taraftan gelişen Çaykur Rizespor atağında, 
     Ümit'in ortasında ceza sahasına inen topla buluşan Tetteh'in şutunda kaleci Ali, topu kornere çeldi. 
     15. dakikada sol taraftan gelişen ani bir atakta Turan, topu ceza 
     sahasına ortaladı. Altıpas içerisinde topla buluşan Okan'ın kafa vuruşunda kaleci Ali, meşin yuvarlağı güçlükle kurtardı. 39. dakikada sol taraftan gelişen Çaykur Rizespor atağında, Turan, topu ceza sahası içinde bulunan Tetteh'e uzattı. Bu futbdolcunun şutunda top üst direkten geri döndü. Karşılaşmanın ilk yarısı da 0-0 tamamlandı. Samsunspor ikinci yarıya, Mehmet Nas'ın yerine Serkan Dökme'yi xx alarak başladı. 49. dakikada Kürşat'ın orta alanın sağ tarafından ceza alanı içine gönderdiği topa Devran ve Okan dokunamadı. Kaleci Ali, topu kornere attı. 64. dakikada Çaykur Rizespor'da Okan çıktı, yerine Şener xx girdi. 66. dakikada Çaykur Rizesporlu Ümit sarı kart gördü. 68. dakikada Serkan'ın ceza alanının sağ tarafından kullandığı faul atışında, ceza alanı içinde Kürşat topa kafayı vurdu. Top, kalenin yanından dışarıya çıktı. 69. dakikada Samsunsporlu Kenan sarı kart gördü. 72. dakikada sol taraftan gelişen Çaykur Rizespor atağında Tetteh, topu ceza alanı içinde bulunan Ümit'e aktardı, Ümit'in sol çarprazdan sert şutunda, top Samsunspor ağlarına gitti 1-0. 75. dakikada Samsunspor'da Ben Ofosu'nun yerine Hakkı x , 83. dakikada da Çaykur Rizespor'da Tetteh'in yerine Ünal oyuna girdi. 84. dakikada Şener'in sağ taraftan yaptığı ortaya Ümit kafayı vurdu. Top, kaleci Ali'nin ellerinde kaldı. 85. dakikada Samsunspor, Ertuğrul'un yerine Phiri'yi oyuna aldı. 90. dakikada Şener, orta alandan aldığı topla ceza alanı içine girerek kaleci Ali'yi geçtikten sonra topu vurdu. Topu Ercan kale çizgisi üzerinden uzaklaştırdı ve karşılaşma 1-0 Çaykur Rizespor'un galibiyetiyle sona erdi. 
     






</TEXT>
</DOC>
