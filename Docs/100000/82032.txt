<DOC>
<DOCNO> 82032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/yazar/okur.html </URL>
<DATE> 2002/05/04/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Liste tamam, taban bekliyor’ 
</HEADLINE>
<TEXT>

     Türkiye Odalar ve Borsalar Birliği TOBB , ilk kez tek başkan adayıyla genel kurula gidiyor. Eğer sürpriz olmazsa 1 milyon 200 bin üye, 350 oda adına başkanını seçecek. Ve iki yıl sonra yapılacak "büyük rövanş" için start verilecek. 
     Oysa iki yıl sonra odalarda yapılacak seçimlerle hem delege hem de konseylerde topyekün bir değişim olacak. Sizin anlayacağınız yasası olmayan TOBB bir kez daha üyeleriyle kucaklaşacak. Özetle TOBB’da liste tamam, tavan beklemede... Yönetimde 4 - 5 üye değişecek. 
     Bize göre, TOBB’daki bu genel kurul siyasetteki değişim için çok önemli. Çünkü politikacılar kuyrukta, TOBB’a geliyor. Acaba henüz parti başkanı olmadığı için resmen davet edilemeyen Demokrat Türkiye Partisi’nin genç başkan adayı Mehmet Ali Bayar, merhaba demek için TOBB’a uğrayacak mı TOBB demek merkez sağın sesi demek... Mehmet Ali Bayar’ın merkez sağın liderliği için ismini ilk telaffuz eden kişi de TOBB’un eski başkanı Fuat Miras. 
     Tabii İstanbul Ticaret Odası’nı da bu işte göz ardı etmemek gerekir. İTO Başkanı Mehmet Yıldırım, Başbakan Bülent Ecevit’le ABD’ye seyahate gittiğinde vakit kaybetmemiş, Mehmet Ali Bayar’ı ziyaret etmişti. 
     TOBB için İTO önemli... İTO, Miras döneminde devre dışı kalmıştı. Taşların yerinden oynadığı bu dönem artık gerilerde kaldı. Şimdi taşlar yeniden yerine oturuyor. İTO, yolunu seçmiş, "Bizim de yönetimde dediğimiz olur" diyerek, TOBB Başkanı Rıfat Hisarcıklıoğlu’na destek veriyor. Dolayısıyla Bayar denilince TOBB tabanının nasıl bir tepki vereceği de bu noktada, inanın farklı bir güzellik arz ediyor. Dikkatinizi çekeriz. 
     Çünkü Mehmet Ali Bayar’ın liderliği için TOBB tabanı, "bekleyelim, görelim" derken, Bayar işe TOBB’dan değil, TÜSİAD ile işe başladı. Hafta içinde İstanbul’da bol bol görüşme yaptı. TOBB tabanı ise gelişmeleri izledi. Gerçi TOBB - TÜSİAD çekişmesi de çok gerilerde kaldı. TOBB, 10 ayda izlediği stratejiyle TÜSİAD’ı kanatları arasına aldı. 
     Cümle alem biliyor ki artık "TOBB izlenen, TÜSİAD izleyen kurum". 
     Ünlü İstanbul yaklaşımı bu işin "sosu" oldu. Miliyetçi Demokratik Sol söylemli karmaşada TOBB tabanı merkez sağ ve merkez sol söyleminde nasıl bir yol haritası belirleyecek, biz de merak ediyoruz. Sağ tamam, ya sol... 
     Acaba Kemal Derviş için ne denilecek 
     
     







Avrupa ve Türkiye 


"Avucun birinde 200 milyar dolarlık dış borç, ötekinde de sadece üçün biri var be..." 


Desimal saat... 


Cem'in adım önerisi 


BM ruhunu kaybetti 


Solun kendi oyununa gelmesi 


Türkiye'ye Pakistan rolü 


İnsanlık ağacında bir dal 


İSTEK okulları ve Dalan 


Kim korkar Le Pen'den .. 


Atalarımızın kafası çok mu karışıktı 


Liste tamam, taban bekliyor’ 


Açık istihbarat raporu... 


Boğazlarda tanker felaketi 


Kafes içinde yolculuk 


TV'nin gözden kaçan asıl tehlikesi 


WC’leri de yabancılar alacak 


</TEXT>
</DOC>
