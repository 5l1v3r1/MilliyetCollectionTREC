<DOC>
<DOCNO> 83365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/11/guncel/gun09.html </URL>
<DATE> 2002/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Gerçekten tam komşu’ olduk 
</HEADLINE>
<TEXT>

     BARIŞ ERGİN 

     Yunanistan ile Türkiye arasında, siyasetteki diyalog havası ekonomide de etkilerini gösteriyor. Karşılıklı ziyaretler, Yunanistan Ekonomi Bakanı Nikos Christodoulakis’in ziyareti ile yeni bir aşamaya ulaştı. İki ülke ilişkilerini değerlendiren TÜSİAD Başkan Yardımcısı Aldo Kaslowski, "Gerçek bir gelişme var. Ticaretimiz 200 milyon doları bile bulmuyordu. Geçen yıl 850 milyon dolar oldu. Bu yıl 1 milyar dolara ulaşmasını bekliyoruz. Beş yıl içinde 3 milyar dolar hedefi var. Bu olabilir. Çünkü, dokunulmamış bir sürü saha var" dedi. 
     Türk - Yunan İşbirliği Konseyi Türk Tarafı Başkanı Şarık Tara da "Bundan beş sene evvel mümkün değildi. Hakikaten belli ki Yunanistan’la münasebetlerimiz çok gelişmekte" diye konuştu. 
     
     Kafileler halinde geliyorlar 
     Yunanistan ile ekonomik ilişkiler özellikle son iki - üç yıl içinde büyük canlanma gösterdi. Yunan işadamları kafileler halinde Türkiye’ye gelirken, ticaret yok’ derecesinden 1 milyar dolara dayandı. 10 ekonomi anlaşması yapıldı, iki anlaşma da yapılmak üzere. Yunan sermayesi de gelmeye başladı. 1999’da 11, 2000’de 14, 2001’de 12 Yunan firması Türkiye’ye geldi. 
     



 GÜNCEL 















</TEXT>
</DOC>
