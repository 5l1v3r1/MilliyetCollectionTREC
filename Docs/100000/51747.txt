<DOC>
<DOCNO> 51747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/11/son/soneko08.html </URL>
<DATE> 2001/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekonomik Özgürlük Endeksi'ndeki yerimiz 14 sıra geriledi... 
</HEADLINE>
<TEXT>

     Türkiye'nin ekonomik Özgürlükler bakımından dünyadaki 161 ülke arasındaki yeri geçen yıl 49'uncu sırada iken, bu yıl 63'üncü sıraya indi. 
     ABD'deki Heritage Vakfı'nca her yıl yayınlanan ve bu yıl da Amerikan The Wall Street Journal Gazetesi ile birlikte yayına çıkarılan Ekonomik Özgürlük Karşılıklı Etkileşimli Endeksi-2001 Raporu'na göre, Türkiye 1'den 5'e kadar yapılan endeksleme aralığında 2.90 puan alarak, 2.00 ila 2.95 aralığındaki ekonomik özgürlükler 
     bakımından ''çoğunlukla özgür ülkeler'' kategorisine girdi. 
     Endeksteki Ekonomik Özgürlüklerin Global Dağılımı'nda 1.00 ila 1.95 aralığında puan alan ülkeler ''özgür'', 2.00 ila 2.95 aralığında 
     puan alan ülkeler ''çoğunlukla özgür'', 3.00 ila 3.95 aralığında puan alan ülkeler ''çoğunlukla özgür olmayan'', ''4.00 ila 5.00'' aralığında puan alan ülkeler ise ''özgürlüklerin baskı altında olduğu'' ülkeler kategorisine giriyor. Bu son kategorideki ülkeler arasında Ortadoğu ile bazı Asya ülkeleri bulunuyor. Bu yılki endekste, Türkiye'nin ticaretteki puanı 2.0, mali yükteki puanı 4.0, devlet müdahalesindeki puanı 2.0, para politikasındaki puanı 5.0, yabancı sermaye yatırımlarındaki puanı 2.0, bankacılık-finanstaki puanı 3.0, ücretler fiyatlar klasmanındaki puanı 3.0, mülkiyet hakları alanındaki puanı 2.0 oldu. Türkiye'nin ekonomik özgürlükler endeksi sıralamasında baz alınan ticaret, devlet müdahalesi, para politikası, yabancı sermaye yatırımları, ücretler fiyatlar ile mülkiyet hakları klasmanlarındaki puanları bu yıl geçen yıla göre değişmeden kaldı. Ancak, mali yük 2000 yılı puanı 3.5 idi , bankacılık-finans 2000 yılı puanı 2.0 idi ile ortalama puanı 2000 yılı puanı 2.75 idi kötüleşti. Ekonomik özgürlükler endeksinde bu yıl 2.90 puan alan Türkiye'nin, geçen yılki skoru 2.75, 1999'daki 2.80, 1998'deki 2.60, 1997'deki 2.70, 1996'daki ise 2.90 idi. Ekonomik Özgürlükler Endeksi'nde Türkiye 1995'de 2.80 genel puanla 31., 1996'da 2.90 genel puanla 52., 1997'de 2.70 puanla 44. sırada, 1998'de 2.60'lık puanla 39'uncu, 1999'da 2.80'lik puanla 52'inci, 2000 yılında 2.75'lik puanla 49'uncu sırada idi. ABD'deki Heritage Vakfı Foundation özgürlük, fırsatlar, refah ve sivil toplumun gelişip zenginleştiği bir Amerika kurmaya adanmış bulunuyor. Bu konuda daha ayrıntılı bilgi Heritage Foundation'ın Internet'deki http www.heritage.org search adlı sitesinden edinilebilir ve sorular yöneltilebilir. Heritage Vakfı'nın adresi de şöyle The Heritage Foundation, 214 Massachusetts Ave NE Washington DC 20002-4999, Telefon 202.546.4400, Faks 202.546.8328 
     






</TEXT>
</DOC>
