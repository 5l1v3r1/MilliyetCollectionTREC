<DOC>
<DOCNO> 98251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/27/ekonomi/eko08.html </URL>
<DATE> 2002/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İyimser beklentiler azaldı 
</HEADLINE>
<TEXT>

Merkez Bankası’nın anketine göre, enflasyonun düşeceğine inananların oranı 20 puan azalarak yüzde 35.5’e indi 
     Merkez Bankası’nın yaptırdığı ankete göre, gelecek 3 aylık dönemde enflasyonun düşeceğine inananların oranı 20 puan azalarak, yüzde 55.5’ten yüzde 35.5’e indi. Merkez Bankası tarafından, her ay işadamları arasında düzenlenen İktisadi Yönelim Anketi’nin haziran ayı sonuçları belli oldu. 446 katılımcının yer aldığı anketin sonuçlarına göre, gelecek 3 aylık dönemde enflasyonun düşeceğine inananların oranında azalış yaşanırken, yükseleceğini ve aynı kalacağını öngörenlerin sayısında artış oldu. Verilere göre, enflasyonun yükseleceğini öngörenlerin sayısı 14.7 puanlık artışla yüzde 27.1’e, aynı kalacağına inananların sayısı 5.3 puan artarak 37.4’e çıktı. 
     
     Yıl sonu tahminleri kötümser 
     Faiz cephesine bakıldığında ise, gelecek 3 aylık dönemde kısa vadeli Türk Lirası kredi faizlerinin düşeceğini öngörenlerin sayısında azalma gözlenirken, aynı kalacağı ve yükseleceğini düşünenlerin oranında artış oldu. Gelecek 3 aylık dönemde ihracat imkanları bakımından bir önceki aya göre kıyasla daha iyimser olanların oranı azalırken, daha kötümser ve aynı olanların oranlarında ise artış görüldü. 
     
     



 EKONOMİ 



















</TEXT>
</DOC>
