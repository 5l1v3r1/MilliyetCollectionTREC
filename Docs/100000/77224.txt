<DOC>
<DOCNO> 77224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/guncel/gun04.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Betil’i dışlamadık’ 
</HEADLINE>
<TEXT>

TEGV Başkanı Solakoğlu, Betil’i dışlamadıklarını belirterek, "Ben merkezci yönetimi üyelere ters geldi ama onu şeref üyesi yapmak istiyoruz..." dedi 
     TAHSİN AKSU İstanbul 

     Türkiye Eğitim Gönüllüleri Vakfı’nın TEGV yeni yönetim kurulu üyelerini basına tanıtan Başkan Cengiz Solakoğlu, Yönetim Kurulu’nca dışlandığını savunan eski başkan İbrahim Betil’in bazı kararlarda çoğunluğu dikkate almadığını öne sürerek "Sonuçta çoğunluk kararını uygulamayan başkan görevinden ayrıldı" dedi. Kaynakları çok büyüyünce altyapının yetersiz olduğunu gördüklerini belirten Solakoğlu şöyle konuştu 
     
     ŞEREF ÜYEMİZ OLSUN’ 
     "Betil, kapıldığımız bu rüzgarı kaçırmadan devam etmemiz gerektiğini söyledi. Buna karşılık yönetim kurulunun altyapı sorunlarının çözülmesine ilişkin hazırladığı programa karşı isteksiz davranıyordu. Takdir edileceği gibi Ben’ merkezli yönetim anlayışını yönetim kurulunu oluşturan, her biri kendi alanlarında başarılı ve yönetmede deneyimli üyelerin kabul etmeleri mümkün değildi. Sonuçta çoğunluğun istediği oldu ve görevden ayrıldı. Biz kendisini dışlamadığımız gibi, vakfın şeref üyesi yapmak istiyoruz." 
     
     VAKIF ÜYELERİNE NOT 
     23 milyon dolar bütçeye sahip vakfı, eğitim konusunda en büyük, en etkin sivil toplum örgütü haline getirmeyi amaçladıklarını belirten Solakoğlu, "Yeni yönetimle birlikte uygulamaya konulacak olan performans ölçümü sistemi’ ile verimi artıracağız. Vakıf üyelerine not verilecek ve yeterli katkı ve zamanı ayırıp ayırmadıkları saptanacak. Notu düşük olanlar vakıfdan ayrılacaklar" dedi. 
     

</TEXT>
</DOC>
