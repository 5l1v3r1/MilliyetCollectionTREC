<DOC>
<DOCNO> 59420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/yazar/akyol.html </URL>
<DATE> 2001/12/28/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Irak sorunu, Kürt sorunu... 
</HEADLINE>
<TEXT>

     AMERİKAN siyasetinin 'danışma' kaynaklarından biri, Rand Corporation adlı stratejik araştırma vakfıdır. 
     Körfez Savaşı'ndan sonra Rand Corporation, ünlü araştırmacı Graham Fuller'e bir rapor hazırlatmıştı Adı, "Iraq in the Next Decade, Will Iraq Survive Until 2002"dir. 
     Yani "Gelecek Onyılda Irak 2002'ye Kadar Yaşayabilecek mi " 
     Gizli bir rapor değil, yayımlandı. 
     İşte 2002'ye girmek üzereyiz Saddam'ın Irak'ı yaşamaya devam ediyor... 
     Ambargo yüzünden yaşanan korkunç yoksulluklara, ölümlere, hele de bebek ölümlerine rağmen... 
     Asla halk ayaklanması olmadı... Saddam elinde silah, başında külah havaya kurşun sıktığı zaman kitleler müthiş alkış tutuyorlar... 
     Ordu da bir darbe yapmadı.... 
     
     DENİLEBİLİR ki "Doğulu despotik kültür böyledir " 
     Rönesansı, Reformu, Aydınlanmayı yaşamış Alman toplumu sonuna kadar Hitler'e bağlı kalmadı mıydı Irak ordusundan daha köklü ve gelenekli Alman ordusu Hitler'i devirmiş miydi 
     Sorun, modern teknolojinin ve bilginin sağladığı 'totaliter rejim'dedir. 
     Dün bombalar ve sıkı ambargo altında Saddam devrilememişse, şimdi nasıl devrilecek 
     Kaldı ki son beş - altı yılda ambargo gevşemiş, Irak halkı için daha "tahammül edilebilir" hale gelmiştir... Öte yandan, bugün uluslararası camia da Amerikan harekatına karşıdır. 
     O halde Amerika ne yapabilir Tepkilere aldırmaz Türkiye gibi birkaç stratejik ülkenin bir türlü desteğini almaya çalışır, bu amaçla da Irak'ın bütünlüğü için garanti verir... 
     Irak'ın içinde de "muhalif gruplar"ı ayaklandırır, ayaklanmayla birlikte askeri harekatı başlatır... Klasik plan... 
     
     RAND Vakfı'nın bahsettiğim raporunda diyor ki 
     "Önümüzdeki onyılda, muhtemelen, Irak Kürtleri arasındaki ayrılıkçı hareket güçlenecektir, çünkü Iraklı Kürtler Irak'ın ekonomik, sosyal ve kültürel hayatına entegre olmamışlardır... 
     Türkiye Kürtleri arasında ise muhtemelen ayrılıkçı hareket zayıflayacaktır çünkü Türkiye'nin ekonomik, sosyal ve siyasi hayatına bir hayli entegre olmuşlardır..." Sf.63 - 66 
     Doğru çıktı Bizde ayrılıkçı fanatizm, ateşini kaybetmektedir. Hakkari'deki anayı, Edirne'deki oğlundan nasıl ayırıcaksınız 
     Irak'ta ise, Kürtler tarihte de, günümüzde de Araplarla hiç entegre olmadıkları için, "izole" bir bölgede güçsüz de olsa ayrı bir yönetim, hatta ordu bile kurmuşlardır. 
     Temel sorun, petrol bölgesi Kerkük'tür. Kerkük'ü Iraklı Kürtlere vermek, Arapları ayağa kaldıracağı gibi Amerikalıların da işine gelmez... 
     Hatırlayın Baba Bush, isyana çağırdığı Kürtler, özellikle Talabani Kerkük'e girip de tapu ve nüfus kayıtlarını yakmaya kalkınca, desteğini çekmiş, onları yüz üstü bırakmış, onlar da Saddam'dan kurtulmak için Türkiye ve İran'a kaçmışlardı... 
     Görülüyor ki, Irak'ın bile bölünmesi çok zordur... Ama Amerika'nın hem uluslararası hukuk bakımdan hem siyasi akılcılık bakımından yanlış bir hareketi, bölgede büyük ıstıraplara yol açar ve vebali de Bush yönetiminin olur... 
     Saddam'ı sıkı denetim altında tutmalı ama askeri harekat çok yanlış olur... 
     
     







Irak sorunu, Kürt sorunu... 


Ah şu Mülkiye... 


Herkes işine... 


2002 için iyimserim, çünkü 2001'den kötüsü olmaz 


Saddam'ın kellesi 


Edebiyat'ta milat tartışması 


Dövize büyük talep olmayacak 


Dünyayı sarsan yıl 


Halkı temsil eden Meclis’i seçmek... 


KOBİ’ler ve süper lig’ 


Çocuklara kıymayın efendiler, sahip çıkın 


"Komünizm lazımsa biz getiririz " 


Generallerin savaşı 


Bilişimcilere taciz mi var 


Eğlenme işinin icrası 


Banka batakçılarına yılbaşı hediyesi 


</TEXT>
</DOC>
