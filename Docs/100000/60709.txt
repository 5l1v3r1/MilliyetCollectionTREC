<DOC>
<DOCNO> 60709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/son/sondun06.html </URL>
<DATE> 2002/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Blair "Politikayı seçin terörü değil" 
</HEADLINE>
<TEXT>

     İngiltere Başbakanı Tony Blair, Keşmir konusunda Hindistan ile Pakistan arasındaki gerginliğin terörle değil yalnızca siyasetle çözülebileceğini söyledi. 
     Blair, Hindistan ziyareti sırasında yaptığı açıklamada, Keşmir sorununun, Hint ve Pakistanlı liderlerle görüşmelerinde öncelikli gündem konusu olacağını belirterek, taraflara diyalog çağrısı yaptı. 
     İngiltere Başbakanı Blair, ''Bir şey açık ki, bu gibi konuları çözebilen politikadır, terör değil'' diyerek, herhangi bir diyaloğun başlangıcında, terörizmin toptan ve kati olarak reddedilmesi gerektiğini hatırlattı. 
     Blair, Hindistan'ın orta kesimlerindeki Bangalor ziyaretini tamamladıktan sonra, yarın Hindistan Başbakanı Atal Behari Vajpayii ile görüşmek üzere Haydarabad'a geçecek. Blair, daha sonra da Pakistan'ı ziyaret edecek. 
     Hindistan ve Pakistan arasında, Yeni Delhi parlamento baskını sonrası gerilim tırmanmıştı. 
     






</TEXT>
</DOC>
