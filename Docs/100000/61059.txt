<DOC>
<DOCNO> 61059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/07/son/sontur15.html </URL>
<DATE> 2002/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de kamyonet kasasında yaşayan yaşlı donarak öldü... 
</HEADLINE>
<TEXT>

     İzmir'in Karabağlar Semti'nde, bir kamyonet kasasında yaşayan 70 yaşındaki kişi, donarak öldü. 
     Alınan bilgiye göre, Sanayi Bölgesi'nde bir kamyonet kasasında yaşayan Rıdvan İltutmuş'un cesedi 70 , çevredeki işyerlerinde çalışanlar tarafından sabah saatlerinde bulundu. 
     Olay yerine çağrılan belediye doktoru, ilk incelemesinde, İltutmuş'un ''soğuktan donarak'' öldüğünü belirledi. 
     Çevre sakinleri, 8 aydır kamyonet kasasında yaşayan ve işyerlerinin bekçiliğini de yapan İltutmuş'un, çocuklarının kendisine bakmaması üzerine sokakta yaşamaya başladığını söylediler. 
     İltutmuş'un cesedi, daha sonra Mezarlıklar Müdürlüğü'ne ait morga kaldırıldı. 
     






</TEXT>
</DOC>
