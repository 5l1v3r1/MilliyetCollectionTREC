<DOC>
<DOCNO> 80388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/son/sonspo05.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş bu sezon çok hırçındı... 
</HEADLINE>
<TEXT>

     Birinci Süper Lig'de şampiyonluğa bitime 2 hafta kala havlu atan Beşiktaş, bu sezon geçen sezona oranla daha agresif bir görüntü çizdi. 
     Siyah-beyazlılar, geçen sezonun 32. haftası sonunda toplam 3 kırmızı, de sarı kart görürken, bu sezon ise aynı sürede 5 kırmızı, 61 de sarı kart gördü. 
     Geçen sezon Beşiktaş'ta Ahmet Dursun, Pascal Nouma ve Miroslav Karhan karmızı kart gören oyuncular olurken, bu sezon ise Tayfur Havutçu, Tümer Metin, Ahmet Yıldırım, Ali Eren Beşerler ve İlhan Mansız, kırmızı kartla tanışan futbolcular olarak dikkati çekti. 
     
     İlhan Nouma'ya rakip 
     Beşiktaş'a sezon başında Samsunspor'dan transfer edilen İlhan Mansız, ''Kara Kartallar''ın geçen sezon hırçınlığıyla dikkati çekenFransız futbolcusu Pascal Nouma'ya, gördüğü kartlarla adeta rakip oldu. 
     Bu sezon Beşiktaş'ın en hırçın futbolcusu olan İlhan Mansız, 32 haftada toplam 1 kırmızı 8 de sarı kartla cezalandırılırken, geçen sezon ligde 1 kırmızı, 10 sarı kart görerek, takımının en sinirli futbolcusu olan Nouma ile çekişti. 
     Beşiktaş'ta bu sezon İlhan Mansız'dan sonra en çok kart gören futbolcular Ali Eren Beşerler ile Ahmet Yıldırım oldu. Ali Eren, 1 kırmızı ve 7 sarı kart, Ahmet Yıldırım ise 1 kırmızı ve 6 sarı kart gördü. 
     





</TEXT>
</DOC>
