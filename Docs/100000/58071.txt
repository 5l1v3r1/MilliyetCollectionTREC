<DOC>
<DOCNO> 58071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/yasam/yas06.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Reklam filminde oynamak istiyor 
</HEADLINE>
<TEXT>

     TUNCAY DAĞLI Adana DHA 

     CHRISTOPHER Emir Koehler... Henüz 11 aylık... "Ocean’s Eleven" filminin ünlü yıldızı Julia Roberts’ın, İncirlik Üssü’nü ziyareti sırasında kucağından indirmediği küçük çocuk. O günden beri hem Türk gazetelerinde, hem de yabancı basında boy boy fotoğrafları yayımlandı. Hollywood ünlülerinin İncirlik’teki ziyaretleri sırasında üşütüp hasta bile oldu. Ancak annesi Cennet Koehler, "Çocuğum hasta oldu ama bütün ünlülerle de tanıştı" dedi. 
     
Hollywood’a götürecek      ANNE Koehler, şimdi de Emir’i reklam yıldızı yapmak istiyor. "Emir’de doğuştan rol yapma yeteneği var" diyen Cennet Koehler, "Amerika’ya gidersek, oğlumu film yıldızı olması için Hollywood’a götüreceğim" diye konuşuyor. Gönlünde yatan ise Emir’in Julia Roberts ya da Bradd Pitt’le bir filmde oynaması. Ama yine de mütevazı Koehler. "Öncelikle Türkiye’de bebek ürünleriyle ilgili bir reklam filminde rol almasını istiyorum" diyor. 
     



 YAŞAM 



















</TEXT>
</DOC>
