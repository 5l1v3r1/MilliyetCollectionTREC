<DOC>
<DOCNO> 82525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/siyaset/siy09.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller Fransa örneği iki turlunun zaferi 
</HEADLINE>
<TEXT>

     ANKARA Milliyet 

     DYP Genel Başkanı Tansu Çiller, Fransa’daki Cumhurbaşkanlığı seçimi sonuçlarının Türkiye’de iki turlu seçim sistemine geçilmesi yönündeki isteğinde haklı olduğunu kanıtladığını belirtti. 
     Çiller, dün yaptığı yazılı açıklamada, milletin iki defa sandığa gittiği zaman "neyi hiç istemediğini" açıkça belli ettiğini dile getirdi. Çiller, TBMM Başkanlığı’na verdikleri yasa teklifini hatırlattı. Çiller, açıklamasında, şu ifadelere yer verdi "Yasa teklifimiz seçimin birinci turu, eğilimlerin temsil tabanını, ikinci turu ise istikrarı besleyen iktidar ve muhalefet iradesini ortaya çıkarma amacı taşımaktadır. Türkiye’de ilk turda ülkenin bütününde ilk üç sırayı alan partilerin, ikinci tura kalabilmelerini öngören sistemi mutlaka getirmeliyiz. Fransa’da yapılan ikinci tur seçimleri bu isteğimizde ne kadar haklı olduğumuzu ortaya koymuştur." 
     



 SİYASET 
















</TEXT>
</DOC>
