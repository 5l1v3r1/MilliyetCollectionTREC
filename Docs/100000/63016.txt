<DOC>
<DOCNO> 63016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/son/sontur23.html </URL>
<DATE> 2002/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Sağlık Bakanlığı'ndan iş takip eden gazeteciler 
</HEADLINE>
<TEXT>

     Basın Konseyi Genel Sekreterliği'nin, Sağlık Bakanı Osman Durmuş'un bazı gazetecilere ''sarı zarfla ödeme'' yapıldığı şeklindeki iddiaları üzerine yaptığı incelemede, daha önceki Bakan Halil İbrahim Özsoy döneminde, kendilerini gazeteci olarak lanse edip, iş takip ettikleri iddia edilen Murat Polat, İzzet Aydın ve Talat Atilla'nın isimlerinin tespit edildiği bildirildi. 
     Basın Konseyi'nden yapılan yazılı açıklamada, Bakan Durmuş'un bazı gazetecilere yapıldığını iddia ettiği ödemelerle ilgili olarak Basın Konkseyi Sözleşmesi'nin 11. maddesinin C fıkrası gereği, inceleme başlatıldığı kaydedilerek, şöyle denildi 
     ''Konuyla ilgili olarak Genel Sekreterliğin yaptığı incelemede, daha önceki Sağlık Bakanı H. İbrahim Özsoy döneminde, Sağlık Bakanlığı'nda kendisini gazeteci olarak lanse edip, kendilerine bir oda tahsis ettirip, iş takip ettikleri iddia edilen Murat Polat, İzzet Aydın ve Talat Atilla'nın isimleri tespit edilmiştir.'' Konunun Yüksek Kurul tarafından ele alınıp, karara bağlanmadan önce, bu kişilerin kendileriyle ilgili iddialara cevap verme haklarını kullanmalarının beklendiği belirtilen açıklamada, ancak bütün çabalara rağmen şahıslara ulaşılamadığı ifade edildi. 
     Bu nedenle de ''açık duyuru'' yapılması gereğinin duyulduğunun vurgulanan açıklamada, ''Yukarıda adı geçen kişilerin bir hafta içinde Konsey'e, kendileriyle ilgili iddialara cevap göndermeleri beklenmektir. Basın Konseyi kuralları, makul bir gerekçe göstermeksizin yanıt verilmemesi halinde ilgilinin cevap hakkını kullanmak istemediği noktasından hareket edilmesini gerektirmektedir.'' 
     






</TEXT>
</DOC>
