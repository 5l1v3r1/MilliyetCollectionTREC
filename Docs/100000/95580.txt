<DOC>
<DOCNO> 95580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/14/ekonomi/eko07.html </URL>
<DATE> 2002/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş ABD’ye 165 milyar dolar açık verdirecek 
</HEADLINE>
<TEXT>

     EKONOMİ SERVİSİ 

     ABD’de 2002 yılı sonunda 165 milyar dolarlık bütçe açığı bekleniyor. Beyaz Saray, teröre karşı yürütlen kampanya nedeniyle yapılan harcamaların borçları artırdığını bildirdi. Demokratlar ise özellikle Bush’un vergi indirimi planının bu duruma yolaçtığını savunuyor. 
     
     Beş yılın en kötüsü 
     1997 yılından bu yana ilk kez zor durumda kaldığı belirtiliyor. Ancak bu durum birçok analist için sürpriz olmadı. Çünkü yaşanan ekonomik durgunluk, çalkantı içerisindeki finans piyasaları ve 11 Eylül saldırısına yanıt vermenin maliyeti daha önceden de tahmin ediliyordu. Ancak Başkan Bush geçen şubat ayındaki değerlendirmesinde 2002 bütçe açığını 106 milyar dolar olarak öngörmüştü. 30 Eylül 2001’de sona eren bir önceki mali yılda ise bütçede 127 milyar dolarlık fazla bulunuyordu. 
     Demokratlar bütçenin uzun dönemli etkilerinin Bush’un önerdiklerinden çok daha kötü olacağını düşünüyorlar ve 10 yıllık dönem için 1.35 trilyon dolarlık vergi kesintisinin yüksek savunma maliyetleri ile birlikte durumun ağırlaşacağını savunuyorlar. Federal hükümetin gelirleri de yavaşlayan ekonomi nedeniyle beklentilerin altına düştü. 
     



 EKONOMİ 





















</TEXT>
</DOC>
