<DOC>
<DOCNO> 51562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/10/yasam/yas04.html </URL>
<DATE> 2001/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşk Kıbrıs dinlemedi 
</HEADLINE>
<TEXT>

Yunanlı Filippos ile Türk kızı Zeynep, iki ülke arasındaki soğuk rüzg rlara ve babalarının inadına kulak tıkayıp, sımsıcak bir mutluluk için evlendi... 
     YORGO KIRBAKİ Atina 

     Yozgatlı Zeynep Karahan ile Selanikli Filippos Gritsiatis, emekli asker ve emekli öğretmen babalarını ikna ederek Atina'da hayatlarını birleştirdi. 
     Kifisia Belediyesi'nde kıyılan nikaha sadece Filippos'un 35 ailesi katıldı. Psikolog Karahan'ın ailesiyse, ekonomik sıkıntı nedeniyle kızlarının en mutlu gününde hazır bulunamadı. Atina'da bir yayınevinde çalışan Filippos, Türk kızı Zeynep'le 1.5 yıl önce Ankara'yı ziyareti sırasında tanıştı. Ve Zeynep'e ilk görüşte aşık oldu. Filippos, Atina'ya döndükten sonra da Türk kızı ile görüşmeyi kesmedi. İki genç, telefon ve e - maille sık sık haberleşti. 
     
     Babaları direnemedi 
     Aralarındaki uzaklık, Zeynep ile Filippos'un aşkına engel olamadı. 
     Sonunda Filippos, ikinci kez Türkiye'yi ziyaret edip sevgilisiyle görüştü. Ardından Atina'ya döndü ve Hava Kuvvetleri'nden emekli babasına Zeynep'le evlenmek istediğini söyledi. Güç de olsa babasını ikna eden Filippos, yılbaşında Zeynep'i Atina'ya davet etti. Ancak bu kez iki aşığın karşısına, emekli öğretmen olan ve özel bir dersanede çalışarak ek gelir sağlamaya çalışan Zeynep'in babası çıktı. Kızının kendini maceraya atmasından korkan baba Karahan, Filippos'u tanıyınca kararını değiştirdi ve evliliğe razı oldu. 
     
     Biz şığız o kadar’ 
     Böylece aşklarıyla aralarında hiçbir engel kalmayan Zeynep ve Filippos, Atina'da dünya evine girip mutlu bir başlangıç yaptı. Ancak çifti, Türk usulü ikinci bir düğün daha bekliyor. 
     Yunanistan'a turistik vizeyle gelen Zeynep, pazartesi günü ikamet izni almak için başvuruda bulunacak. Çift, işlemlerin tamamlanmasının ardından Türkiye'nin yolunu tutacak. Yunanistan'da resmi nikahlarda gelinlik giyilmediğinden, Filippos, söz verdiği gibi Zeynep'e Türkiye'de telli duvaklı ikinci bir düğün daha yapacak. Çift evlendikten sonra da Atina'nın Patision semtinde bir dairede kalacak. Türk - Yunan ilişkilerini ve Kıbrıs sorununu sorduğumuzda ise, genç evlilerin yanıtı gülümseyerek ve kısa oldu 'Bunlar politikacıların işi. Biz birbirimizi seviyoruz. Hepsi o kadar.' 
     



 YAŞAM 















</TEXT>
</DOC>
