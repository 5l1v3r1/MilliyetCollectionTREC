<DOC>
<DOCNO> 60147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/yazar/guclu.html </URL>
<DATE> 2002/01/02/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Eğitimde 2002'de ne olur 
</HEADLINE>
<TEXT>

     2001'e eğitim açısından bakıldığında verimli geçtiğini söylemek iyimserlik olur. Hemen her konuda bırakın iyileşmeyi tüm sorunlar daha da katmerleşti. Ama sanki 2002'de çok önemli değişiklikler olacak Sanki bugüne kadar ihmal edilen eğitim ciddiye alınacak. Eğitim sorunlarının çözülmesine neden olan engeller bir bir ortadan kalkacak. 
     Türkiye'de eğitime Milli Eğitim Bakanlığı ve YÖK yön veriyor. MEB'e baktığımızda en kilit nokta olan müsteşarlık makamı aylardır boş. Bakan Bostancıoğlu'nun ise hemen her konuda tartışma yaratıp sorunlara yeni sorunlar eklemenin ötesinde yaptığı olumlu bir şey yok. 
     Yeni müsteşarı yeni bakan atayacak. Onun için bekleniyor şeklindeki söylentiler gerçekleşirse MEB'de ciddi bir değişim söz konusu olabilir. 
     YÖK'e gelince Gürüz başkanlık koltuğunda oturduğu sürece Çankaya ve hükümetle üniversiteler arasındaki buzların erimesi çok zor. Görevden alınabilir mi Alınabilseydi bugüne kadar çoktan alınırdı. Dışlandığı için istifa eder mi Etseydi çoktan ederdi. Ama YÖK'ün zirvesinde bu yıl kesinlikle bir değişim söz konusu. Bu da muhtemelen yeni bir yasal düzenlemeyle gerçekleşirse hiç şaşırmamak gerekir... 
     
     Maaşlar unutuldu mu 
     Başbakan Ecevit'in öğretim üyelerine yeni yılda zam sözü vardı. Sanıyorum gerçekleşecek. Çünkü Maliye Bakanlığı'na bu konuda talimat verildi. Öncelik öğretim üyelerinde olacak. Umarız ardından diğer öğretim elemanları ve üniversitelerin idari personeli ile öğretmenlere de sıra gelir. 
     Önümüzdeki yıllar için diğer tüm devlet kadrolarının dondurularak sadece öğretmen alınacak olması, bu mesleğe olan ilgiyi ve başvuruyu daha da artırabilir. Fen edebiyat fakültesi mezunlarının sorunları henüz çözümlenebilmiş değil. Ama yeni yılda gelişmeler olabilir. Çünkü bu konuda ayak direyen Bener Cordan'dı. 
     
     Sınavlar değişir mi 
     Başta ÖSS olmak üzere tüm giriş sınavları öğrenci ve ailelerin korkulu belası. Üniversiteye, anadolu liselerine, fen liselerine ve kolejlere giriş bu yıl çok daha zor olacak. En çok merak edilen konuda ise bir değişim 2002'de söz konusu değil. Yani ÖYS geri gelmeyecek. Meslek liseleri mezunları kendi alanlarıyla ilgili fakültelere girişte bu yıl mesafe kat edebilirler. 
     
     Dolarlı ücretler 
     Kolejlerde ve özel üniversitelerde öğrenim görenler için 2001 tam bir kriz yılı oldu. Her ne kadar bir çok okul TL'ye dönse de zamdan vazgeçen hemen hemen yok gibi. Maliye bu yıl içinde vergi oranlarını düşürebilir. Bu konuda olumlu gelişmeler var. 
     
     







'Görünen' Alevilik 


Bize kalırsa... 


Derviş açıklamalı 


Arçelik'ten Orhan Pamuk'a Türkiye yazısı 


Eğitimde 2002'de ne olur 


Yanlış varsayım Banka soyanlara sermaye desteği 


Belediye var mı, yok mu 


Yılın ilk savaşı mı 


Çocuk istismarına karşı ne yapıyorsunuz 


Çirkin politikacı ve yandaşları... 


Yeni yılda ilk söz okurlarımın 


Kadınlar dansözleri nasıl izler 


Mac’ın derdi dünyada ideoloji’ bizde ekonomi’ 


</TEXT>
</DOC>
