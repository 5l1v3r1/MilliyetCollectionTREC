<DOC>
<DOCNO> 55130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/02/magazin/amag.html </URL>
<DATE> 2001/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Morgül’ün bir evi bile yok 
</HEADLINE>
<TEXT>

Yılmaz Morgül, albüm ve konserlerden kazandığıyla geçinemeyince, sıvasını bile zar zor yaptırdığı, annesine ait Beykoz sırtlarındaki gecekonduya sığındı.. 
     SERKAN DUYGU 

     HAYIR konserlerinin vazgeçilmez şarkıcısı Yılmaz Morgül, neredeyse yardıma muhtaç. Albüm ve konserlerden kazandığı para yalnız yaşamasına yetmeyince, Morgül annesinin Beykoz’daki gecekondusuna sığındı. Annesi Fatma ve ağabeyi Ahmet Morgül’le oturduğu gecekondunun sıvasını bile yeni yaptırabilen şarkıcı, para bulabilirse evi boyatıp alt kattaki pencere ve kapıları taktıracak. 
     
Ben poz vermiyorum’      SEKİZ yıldır müzik dünyasında olmasına rağmen dikili tek ağacı bulunmayan Morgül, bugüne kadar 29 vakıf ve dernek için 1745 kon-ser vermiş. Eğitimi sırasında onu giydiren, bakan vakıfların etkinliklerine verdiği konserlerle katılıp vefa borcunu ödeyen Morgül, "Bazı arkadaşlar gibi hasta çocukları ziyaret edip kameralara poz vermiyorum. Benim için ibadet gizlidir" diyor. 
     
Tek hayali minibüs      ALTI yaşından beri boyacılıktan tarla işçiliğine her türlü işte çalıştığını da belirten Morgül’ün, bir de hayali var. Lüks otoların, villaların hiçbir şey ifade etmediğini söyleyen Morgül, hayalini şöyle açıklıyor "Küçük yaşta maneviyatın değerini kavradığım için parada pulda gözüm yok. Ailem kalabalık. Hepimizi içine alacak bir minibüse sahip olmayı hayal ediyorum.." 
     



 MAGAZİN 











</TEXT>
</DOC>
