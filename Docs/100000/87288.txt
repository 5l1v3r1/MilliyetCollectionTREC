<DOC>
<DOCNO> 87288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/ekonomi/eko06.html </URL>
<DATE> 2002/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Özince Şimdi can kurtarma zamanı 
</HEADLINE>
<TEXT>

     Türkiye Bankalar Birliği’nin TBB 57 üyesinden 41’nin oyunu alarak başkanlık koltuğuna oturan İş Bankası Genel Müdürü Ersin Özince, İstanbul Yaklaşımı’nda borcunu ödeyebilecek firmaların borçlarının uzun vadeye yayılmasının doğru olmayacağını söyledi. 
     "Hastanenin elindeki tıbbi araç gereçleri, personelinin miktarı belliyken, estetik ameliyatla uğraşmanın zamanı değil. Şu anda can kurtarmanın zamanıdır" diye konuşan Özince, borcunu normal koşullarla ödeyebilecek firmaların Borcumuzu İstanbul Yaklaşımı kapsamında erteleyelim’ düşüncesinde olmalarının gerçek ihtiyacın karşılanmasını engelleyeceğini belirtti. Bu konuda Türk bankacılarına güvenilmesi gerektiğini vurgulayan Özince, "Bize bir miktar güvenilecekse, BDDK da bunu otorite olarak izlemeye devam ediyorsa, Türkiye’nin reel sektörünü de dikkate alarak mesleğimizin gereğini yapacağız" dedi. 
     
     İki yıl görev yapacaklar 
     Dün yapılan olağan genel kurulda TBB’nin 12 üyeli yeni Yönetim Kurulu da belirlendi. Yönetim Kurulu’nda kamu sermayeli bankalardan Ziraat, Halk ve Vakıfbank yer alırken ticari bankalardan yılsonu bilançolarına göre aktif toplamları en büyük ilk altı banka arasından Akbank, Yapı Kredi Bankası, İş Bankası ve Garanti Bankası’nı takiben diğer ticari bankalardan, Finansbank, Denizbank ve Dışbank yer aldı. Yönetim Kurulu’na kalkınma ve yatırım bankaları grubundan Eximbank, yabancı bankalar grubundan da Citibank seçildi. Pamukbank ve Şekerbank da denetçiliğe getirildi. Yeni Yönetim Kurulu iki yıl süre ile görev yapacak. 
     



 EKONOMİ 



















</TEXT>
</DOC>
