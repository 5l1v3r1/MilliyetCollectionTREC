<DOC>
<DOCNO> 65571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/son/soneko10.html </URL>
<DATE> 2002/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolardaki düşüş endişelendiriyor 
</HEADLINE>
<TEXT>

     Dolar, kriz günlerinde baş döndüren bir hızla artarak ekonomide dengeleri alt-üst etmiş, gün içinde hepimizin sürekli fakirleşmesine yolaçmıştı. 
     Bu kez dolar düşüşü ile ekonomiyi sarsıyor. Devlet Bakanı Kemal Derviş'in geçtiğimiz hafta dolardaki düşüşten duyduğu endişeyi dile getirmesinden sonra bugün söz Devlet Bakanı Tunca Toskay'da idi... 
     Dış ticaretten sorumlu Devlet Bakanı Tunca Toskay, ABD Doları fiyatının düşebileceği kadar düştüğünü bildirerek, ''daha aşağıya düşmesi ekonomi açısından olumsuz olur, çünkü, ülkemizde enflasyon halen yüksek'' dedi. 
     Abant'ta Turizm, Ekonomi, Bilimsel Araştırma ve Tanıtma Merkezi TEBİAT tarafından düzenlenen ''yeni dönemde yeni yapılanmalar çerçevesinde inşaat sektörü'' konulu toplantıya katıldı. 
     Bakan Toskay, dolardaki düşüşün Türkiye'deki ihracat sektörünü sıkıntıya soktuğunu, ihracatçıların doların düşüşü nedeniyle TL bazında sıkıntı yaşadığını söyledi. 
     Bakan Toskay, ''ihracatçılar, dolar yüksekken ihracat yaptılar, doların düşüşü devam ederse, ödemeler dolar bazında olduğu için bu sıkıntı büyüyecek'' diye konuştu. 
     Devlet Bakanı Toskay, dolarda yaşanan düşüşe değinerek, ''dolar düşebileceği kadar düştü, daha aşağıya düşmesi ekonomi açısından olumsuz olur, çünkü, Türkiye'de enflasyon hala yüksek'' dedi. 
     






</TEXT>
</DOC>
