<DOC>
<DOCNO> 71913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/11/yasam/yas01.html </URL>
<DATE> 2002/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdi Zürih’te yaşamak vardı 
</HEADLINE>
<TEXT>

Dünyanın en yaşanılır şehirleri’ araştırmasında Avrupa kentleri rakiplerini solladı. Zirveyi, Zürih kucakladı... 
     DIŞ HABERLER SERVİSİ 

     Dünya üzerindeki en yaşanılır’ kentler Avrupa şehirleri seçildi. İnsan kaynakları danışmanı William Mercer’ın gerçekleştirdiği araştırmada Kuzey Amerika kentleri temizlik açısından Avrupalı rakiplerini geride bıraksa da, Avrupalı kentlerin genel toplamda daha yaşanılır olduğu ortaya çıktı. 
     215 şehir üzerinde yapılan araştırma sonuçlarına göre Zürih dünyanın en yaşanılır ülkesi oldu. Zürih’i bir başka Avrupa kenti Viyana izledi. Değerlendirmede Vancouver 3, Sidney 4, Cenevre ise 5’inci sırada yer alarak ilk beşe girmeyi başardı. 
     
     39 açıdan bakıldı... 
     Mercer, araştırmanın uluslararası firmaların çalışanlarına gittikleri ülkelerde ne kadar maaş vermesi gerektiğini anlamak için yapıldığını belirtti. Araştırmada her şehir 39 ayrı kritere göre değerlendirildi. Her şehrin siyasi ve ekonomik yapısı, kamu hizmetleri, eğlence hayatı, alışveriş merkezleri, çevre ve yerleşim düzenleri incelendi. 
     
     Aşk şehri geride kaldı 
     Sıralamada Paris 31, Washington 41, New York 42, Londra 43. sıraya yerleşti. Sadece çevre etkenleri dikkate alındığında ise Kanada’nın Calgary şehri dünyanın en temiz kenti oldu. 
     



 YAŞAM 


















</TEXT>
</DOC>
