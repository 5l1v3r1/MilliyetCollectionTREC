<DOC>
<DOCNO> 85318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/21/son/sontur13.html </URL>
<DATE> 2002/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutan, Ecevit'in rahatsızlığı nedeniyle gensoruyu geri çekti 
</HEADLINE>
<TEXT>

     SP Genel Başkanı Recai Kutan, afet kararnamesi konusunda Hükümet hakkında verdikleri gensoru önergesini, Başbakan Bülent Ecevit'in sağlık sorunları nedeniyle geri çektiklerini bildirdi. 
     Kutan, SP Grup toplantısında yaptığı konuşmada, gensoru önergesine konu olan afet kararnamesini eleştirerek, ''afet görmemiş belediyelere partizanca kaynak aktarıldığını'' öne sürdü. Bunun suç olduğunu savunan Kutan, şöyle konuştu 
     ''Bundan başta MHP ve ANAP sorumludur. Ancak, bu hırsızlık Hükümet'in çıkardığı kararnamelerle yapılmaktadır. Hesabı elbette Sayın Başbakan'dan soracağız. 
     Bunun için bir gensoru vermiştik. Ama Sayın Başbakan hastadır ve hastanede tedavi görmektedir. Bu nedenle bugün görüşülmesi kararı alınan gensorumuzu ileri bir tarihte verilmek üzere geri çekiyoruz. 
     Bunu Sayın Başbakan görüşmelerde bulunamayacağı, kendisini savunamayacağı için yapıyoruz. Ama bilinsin ki bu büyük haksızlığın, bu insafsızlığın, bu partizanlığın hesabını soracağız.'' 
     





</TEXT>
</DOC>
