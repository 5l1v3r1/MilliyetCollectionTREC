<DOC>
<DOCNO> 82305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/06/dunya/dun01.html </URL>
<DATE> 2002/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa Le Pen’i ezdi 
</HEADLINE>
<TEXT>

Cumhurbaşkanlığı seçimlerinin ikinci turunda yüzde 80 oranındaki yüksek katılımla aşırı sağa karşı birleşen Fransızlar muhafazak r Chirac’ı ezici çoğunlukla yeniden seçti 
     PARİS Milliyet 

     Fransa’da 21 Nisan’da düzenlenen cumhurbaşkanlığı seçimlerinin ilk turunda ilk kez aşırı sağcı bir adayın, Ulusal Cephe lideri Jean - Marie Le Pen’in ikinci tura kalmayı başarmasının ardından paniğe kapılan seçmenler dün sandığa koştu ve yüzde 82.5’lik oy oranıyla muhafazak r Jacques Chirac’ı yeniden cumhurbaşkanlığına seçti. Le Pen ise ilk turdaki oy oranını sadece yüzde 1.5 artırarak yüzde 17.5 oy alabildi. 
     Sağcısıyla solcusuyla, muhafazak r Jacques Chirac safında Le Pen’e karşı birleşen seçmen, bu kez 21 Nisan’daki yüzde 72’lik düşük katılım hatasını tekrarlamayarak yüzde 80 oranında seçime katıldı ve Chirac’ı cumhurbaşkanı seçti. Chirac ilk turda yüzde 19.88 oranında oy almıştı. İlk turda sürpriz bir şekilde yüzde 16.85 oy alan Le Pen, bu kez kaydadeğer bir ilerleme gösteremeyerek yüzde 17.5 oranında oy toplayabildi. 
     Le Pen ilk turda, favorilerden Sosyalist Parti’li Başbakan Lionel Jospin’i safdışı bırakarak ikinci tura kalmıştı. 
     
     Chirac Endişe geçti 
     Chirac, seçim sonuçlarının açıklanmasından sonra yaptığı konuşmada "Fransız ulusu, büyük bir endişeyi geride bıraktı ve bu seçim sonuçlarıyla cumhuriyet değerlerine güvenoyu verdi. Politikanın değişmesi ve yeniden yapılandırılması gerekiyor. Atayacağım başbakan bu sorumluluk duygusuyla hareket edecektir" dedi. 
     Seçim sonuçlarının açıklanmasından sonra, yenik aday Le Pen, "ikinci tur öncesi histerik bir kampanyadan" söz etti ve "Gazeteleriyle, televizyonlarıyla, lise talebeleriyle, yalanlarıyla üstüme geldiler, Sovyet rejimine yaraşır bir karalama ve sindirme kampanyası yaptılar. Ancak, arkamda duranlar azalmadı. Kendileriyle genel seçimlerde görüşeceğim" dedi. 
     Dün gece, Chirac yanlısı merkez sağ Republique Meydanı’nda büyük bir kutlama mitingi yaparken, sol partiler de devrim sembolü Bastille Meydanı’nda aşırı sağın yolunu kesmenin sevincini yaşadı ve Chirac’ı da istifaya çağırdı. Çünkü Fransa, bu ezici seçim sonuçlarına rağmen h l krizde. 
     
     Şimdi ne olacak 
     İlk tur seçim sonucundan sonra siyaseti bırakacağını açıklayan Jospin’in sol koalisyon hükümetinin istifasını bugün Chirac’a sunması bekleniyor. Chirac’ın, 9 ve 16 Haziran tarihlerindeki genel seçimlere kadar görev yapacak yeni bir başbakan ataması ve yeni bir hükümet kurması gerekiyor. 
     
     Notlar 

</TEXT>
</DOC>
