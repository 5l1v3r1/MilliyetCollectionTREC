<DOC>
<DOCNO> 55146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/02/spor/spo02.html </URL>
<DATE> 2001/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
FENER DÜĞMEYE BASTI 
</HEADLINE>
<TEXT>

Sarı - Lacivertli yönetim, Fatih’in lisansı için Beşiktaş maçından sonra resmi başvurusunu yapacak. Galatasaray ise izin vermedikleri taktirde genç yıldızın bu sezon Türkiye’de oynayamayacağını belirtti 
     YUSUF KOBAL 

     FENERBAHÇE Yönetimi, Futbol Federasyonu Genel Sekreteri Aydın Torunoğlu’nun, "Başvuru olduğu taktirde Fatih Akyel’e lisans veririz" açıklaması üzerine kolları sıvadı. Sarı - Lacivertli yöneticiler, Real Mallorca’dan transfer ettiği Fatih Akyel için sezon sonuna kadar kulüp ararken, bu futbolcuyu oynatabileceğinin ortaya çıkmasıyla önümüzdeki hafta resmi işlemler için start verecek. 
     SARI - Lacivertli kulüp, başvuru sırasında FIFA’nın tavsiye kararını da dilekçeye ekleyecek. Fenerbahçe yönetiminin, Fatih’teki olumlu gelişmeler üzerine rotayı şimdi de Inter’de forma giyen Okan ile Hakan Şükür’e çevirdiği belirtildi. Önceleri bu transferleri geleceğe dönük olarak düşünen yöneticiler, Fatih’e lisans çıkartırlarsa, özellikle Okan’ı ilk yarı bitmeden almaya çalışacaklar. 
     GALATASARAY Kulübü yöneticileri ise Fatih Akyel’in Fenerbahçe’de sezon sonuna kadar oynayamayacağını ve bu konuda Futbol Federasyonu’nun kuralları yanlış yorumladığını açıkladı. Spor Direktörü Mete Razlıklı yaptığı açıklamada 37. maddenin geçerli olduğunu belirtirken, "Fenerbahçe ancak bize para ödeyerek Fatih’i oynatabilir. Biz böyle bir kuralın geçerli olmaması nedeniyle Ümit Karan’ı para ile transfer etmek zorunda kaldık" diye konuştu. 
     
     Artık söz sizde’ 
     TEKNİK Direktör Mustafa Denizli dün futbolcularıyla yaptığı toplantıda, "Artık söz sırası sizde. Kazanmak zorundayız. Saracoğlu’ndaki gücünüzü bir kez daha gösterin" diye konuştu. Denizli, Beşiktaş’ı geçebilmek için tempolarının çok iyi olması gerektiğini de kaydetti, "Her şeyinizi ortaya koyun" dedi. 
     DENİZLİ’NİN ağrıları olmasına rağmen oynamak isteyen Oktay konusunda kararsız kaldığı da öğrenildi. Tecrübeli hoca, büyük bir olasılıkla son maçlardaki kadroyu bozmayacak, orta sahada Ceyhun - Hakan Bayraktar, forvette de Andersson - Serhat ikilisiyle maça başlayacak. 
     
     Taraftar Revivo 
     SAKATLIĞI nedeniyle yaklaşık bir aydır forma giyemeyen Revivo, Beşiktaş maçını taraftarların arasında seyredeceğini söyledi. Bu konuda Teknik Direktör Denizli’den izin alan İsrailli yıldız, flamasını ve şapkasını takarak doksan dakika boyunca takım arkadaşlarına tribünden destek verecek. 
     KARTAL Migros’ta Express M standında hayranlarıyla buluşan ve sohbet eden Revivo, "Yeter ki, Fenerbahçe hep kazansın. Ömür boyu yedek oturmaya razıyım" dedi. Sakatlıklara rağmen takımın yeni çehresini Denizli’nin maharetine bağlayan İsrailli yıldız, "Hocamız demek ki iyi transferler yapmış" diye konuştu. n HÜSEYİN YAVUZ 
     
Kadıköy alev alev2001 yılının son derbisinde Fenerbahçe ile Beşiktaş, Şükrü Saracoğlu’nda kozlarını paylaşacak. İki takımın da galibiyete kilitlendiği maçı Orhan Erdemir yönetecek 
     ŞÜKRÜ Saracoğlu Stadı bugün tarihi günlerinden birini daha yaşayacak. Kadıköy’de son 24 maçını da kazanan ve dünya rekoruna koşan Fenerbahçe, zirve yarışında umutlanmak isteyen ezeli rakibi Beşiktaş’ı evinde ağırlayacak. Tüm biletleri satılan sezonun son derbisi saat 19.00’da başlayacak. Hakem Orhan Erdemir’in yöneteceği maçta Fenerbahçe’de Revivo, Rapaic, Mert Meriç, Beşiktaş’ta Nihat, Erman ve Tamer forma giyemeyecek. 
     
Fenerbahçe - Beşiktaş maçları Lig Türü O G B M A Y İst. Ligi 59 20 15 24 84 76 İst. Kupası 3 1 0 2 3 5 İst. Şildi 5 4 0 1 11 6 Spor Toto 2 0 0 2 0 2 Milli Küme 23 8 5 10 39 39 Donanma Kupası 5 2 2 1 5 3 Başbakanlık 2 0 0 2 2 6 Cumhurbaşkanlığı 4 2 0 2 5 6 Türkiye Kupası 15 3 4 8 15 21 Türkiye 1.Ligi 88 29 30 29 80 90 TSYD Kupası 35 12 10 13 39 42 Özel Kupa 25 15 5 5 45 29 Özel 34 15 9 10 68 47 Resmi 241 81 66 94 283 296 Özel 59 30 14 15 113 76 Toplam 300 111 80 109 396 372      
     
     
     Fenerbahçe günlüğü 
     Bize nasip olmasın’ 
     FENERBAHÇE Asbaşkanı Murat Özaydınlı, Galatasaray - İstanbulspor maçındaki hakem kararlarını sert bir dille eleştirdi. Özaydınlı, hakemlerin Galatasaray’a açık destek vermesinin "kara leke" gibi ligin üstüne düştüğünü vurgulayarak, "İkinci başkanları daha ikinci haftada Fenerbahçe’yi şampiyon yapacaklar diyordu. Şimdi niye susuyor. Allah Fenerbahçe’ye böyle galibiyetler nasip etmesin" dedi. 
     
     Ekstra güvenlik 
     BEŞİKTAŞ derbi maçı öncesi güvenlik istedi, Fenerbahçe de garanti verdi. Siyah - Beyazlı yönetim, Kadıköy’e gelip giderken özel önlem alınmasını, maç sırasında da olay çıkmaması için emniyetin özen göstermesini talep etti. Fenerbahçe yönetimi de hiçbir sorunun çıkmayacağını, ekstra güvenlik sağlanacağını iletti. Bu arada karşılaşmanın bütün biletleri tükendi. 
     



 SPOR 






















</TEXT>
</DOC>
