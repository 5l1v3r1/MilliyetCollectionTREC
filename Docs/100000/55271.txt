<DOC>
<DOCNO> 55271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/03/spor/spo02.html </URL>
<DATE> 2001/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
HAKEM ÖFKESİ 
</HEADLINE>
<TEXT>

Fenerbahçe, Erdemir’in kararlarına tepki gösterdi. Başkan Yıldırım, "Bundan sonra hem federasyon, hem de hakemler dikkatli olsun. Sabrımız taştı" dedi 
     FENERBAHÇE’DE Beşiktaş mağlubiyetinin faturası hakem Orhan Erdemir’e kesildi. Sarı - Lacivertli yöneticiler Erdemir’in verdiği kararlara adeta öfke kustular. Başkan Aziz Yıldırım, "Bundan sonra hem federasyon, hem de hakemler dikkatli olsun. Fenerbahçe’nin hakkı nasıl yendi, herkes gördü. Artık sessiz kalmayacağız. Cuma akşamı Aykut Kocaman’nın dediği gibi adalet istiyoruz" diye konuştu. 
     KÖTÜ hakemlerin görevden uzaklaştırılması gerektiğini söyleyen Yıldırım, "Artık sabrımız taştı. Galatasaray, Erzurum ile kupa maçı oynayacak, dünyayı ayağa kaldırıyor. Sürekli ayrıcalık bekliyorlar. Böyle giderse bu lig sağlıklı sonuçlanmaz" ifadelerini kullandı. Basın Sözcüsü Atilla Kıyat ise "Bizi sezon başında hakemlerin şampiyon yapacağını ilan edenler şimdi dönüp maçlarımıza dikkatle baksınlar" dedi. 
     YÖNETİCİ Mahmut Uslu da "Fenerbahçe’nin rakipleri kart gösterilmeyerek yüreklendiriliyor. Hakemlerin bu tavrı oyuncularımızı yıldırıyor. Verilmeyen penaltımız, ofsayttan yediğimiz gol var. Hakem bu maçın kaderini tayin etti. Yaptığımız yatırımlara yazıktır" diye konuştu. Fenerbahçeli futbolcular da Ali Güneş’in pozisyonunun kesinlikle penaltı olduğunu iddia ederken, Rüştü "Bize maçı kaybettirdiler" yorumunu yaptı. 
     
BASKI KALKTIFenerbahçe Teknik Direktörü Mustafa Denizli, iki golü yan toptan yemelerine üzüldüğünü, bu mağlubiyetle Dünya rekoru baskısının da kalktığını söyledi 
     YUSUF KOBAL 

     "Önemli değil" 
     SARI - Lacivertli ekibin hocası Mustafa Denizli, "Bir buçuk yıldır kaybetmiyorduk. Bir gün kaybedebilirdik. O gün de bugün dün oldu" dedi. Tecrübeli hoca, bu yenilgi ile hedeften sapmayacaklarını de söyledi ve "Çok önemli değil. Beşiktaş mağlubiyeti üzerimizdeki Dünya rekoru baskısını kaldırdı" dedi. 
     
     "Gol ofsayt" 
     DENİZLİ, üzüldüğü tek olayın öne geçtikten sonra iki yan topla gol yemeleri olduğunu da belirtti. Fenerbahçe’nin teknik patronu "Ancak futbolcularımın söylediğine göre, yediğimiz ilk gol ofsaytmış. Benim bulunduğum açıdan görmem zordu. Bu pozisyonu bir kez de televizyondan izleyeceğim. Ayrıca bu mazeret değil" diye konuştu. 
     
     "Beraberlik kaçtı" 
     MUSTAFA Denizli, yedikleri iki golü kesememelerinin hata olduğunu da ifade etti ve şunları vurguladı "Hava ve saha şartları el verdiği ölçüde pozisyon ürettik. Maçın sonlarına doğru beraberliği kurtaracak pozisyonlar geldi, değerlendiremeyince akibetimize razı olduk. Mücadelemiz devam ediyor." 
     
     Maraton sürprizi 
     FENERBAHÇE yönetimi tarafından temmuzdan bu yana inşaatı devam eden maraton tribünün alt bölümüne, kale arkasından seyirci kaydırılması şaşkınlık yarattı. Buna gerekçe olarak stat dışında ve iki tribünde aşırı izdihamın olması gösterildi. 
     
     Biletler karaborsada 
     EV sahibi takımın taraftarları sabahın erken saatlerinden itibaren gişelerde kuyruklar oluşturdular. Aşırı ilgi nedeniyle maç biletleri karaborsada astronomik fiyatlarla alıcı buldu. 
     
     Akyel harek tı 
     MUSTAFA Denizli’nin isteği doğrultusunda transfer edilen Fatih Akyel’in bu sezon forma giyebilmesi için çalışmalar başlatıldı. Futbol Federasyonu’na başvuran yönetim, bu futbolcuya bir an önce lisans verilmesini istedi. 
     



 SPOR 





























</TEXT>
</DOC>
