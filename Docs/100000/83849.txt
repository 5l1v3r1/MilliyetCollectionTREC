<DOC>
<DOCNO> 83849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/spor/spo03.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
MONDİ KAPIŞMASI 
</HEADLINE>
<TEXT>

Galatasaray ile Beşiktaş, Kolombiyalı kalecinin bonservisi için büyük bir yarışa girdi. Menajer Lui, iki kulüple de masaya oturdu. Transferde düğüm bugün çözülecek 
     CÜNEYT KARAKAYA 

     İlk tercih Cim-Bom 
     GALATASARAY ve Beşiktaş, Mondragon’un transferi konusunda büyük bir savaşa girişti. Kolombiyalı kalecinin menajerleri Jean Lui ve Tarık Yalçın dün Hyatt Otel’de önce Beşiktaşlı yönetici İbrahim Altınsay’ın teklifini aldılar, ardından Florya’ya giderek Fatih Terim, Ali Dürüst ve Özer Saraçoğlu ile masaya oturdular. Görüşmede Siyah - Beyazlı takımın Mondragon’u çok istediğini belirten menajer Lui, ilk tercihlerinin Galatasaray olacağını söyledi. 
     
     500 bin dolarlık fark 
     KOLOMBİYALI kalecinin bonservisi için 2.5 milyon dolar öneren Sarı - Kırmızılılar, menajer Lui’nin 3 milyon dolarda diretmesi üzerine, "Başkanımız Bursa’da. Biz kendi başımıza 500 bin dolar artıramayız. Özhan Canaydın’la görüşmemiz gerekiyor" karşılığını verdiler. Taraflar bugün saat 14.00’te bir kez daha toplanacak ve Kolombiyalı kalecinin transferi netlik kazanacak. Ancak Galatasaray’ın üç milyon dolara çıkarak Mondragon’u bırakmayacağı öğrenildi. 
     
Ümit, Karan’ı övdü Golcü futbolcu kendisini başarılı bulduğunu söyledi, "Bu sezon çok iyiydimödiye konuştu 
     NE sakatlık ne de üzüntüler engelledi Ümit Karan’ı... Koskoca bir sezonu fıtık ağrıları içinde geçirmesine karşın sahada elinden geleni fazlasıyla yaptı. Sezon içindeki performansına göre kendini değerlendiren Ümit Karan, "Anadolu’dan gelip Galatasaray’da 40 maç oynamak kolay iş değil. Az gol attım, ama kendimi geçen sezon için çok başarılı buluyorum" diye konuştu. 
     "YILLAR önce bana Galatasaray’da oynayıp şampiyonluk göreceksin deseler inanmazdım" diyen yıldız futbolcu sözlerini şöyle tamamladı "Bizi sezon başında yıpratarak, bozmaya çalıştılar. Belki bizim takımımızda süper starlar yoktu, ama herşeyden önemlisi arkadaşlık vardı. İpi göğüsledik. Şu anda hala şampiyonluk gününü yaşıyorum. Sanki rüya alemindeyim." 
     
Hakan’dan yeşil ışık      İNGİLTERE’NİN Blackburn Rovers Kulübü’nde forma giyen Hakan Ünsal dün Florya’ya gelerek Fatih Terim ile görüştü. Galatasaray’a dönüşü ile ilgili olarak olumlu mesajlar veren başarılı futbolcu, "İngiltere’ye gideli daha üç ay oldu. Ancak Fatih Terim’in Galatasaray’ın başına dönmesi işleri değiştirebilir. Hocam ile aynı yerde olmaya her zaman hazırım" dedi. Hakan’ın ardından tesislerde Fatih Terim, kaleci Mondragon ve menajer Jan Lui bir araya geldi. 
     



 SPOR 






















</TEXT>
</DOC>
