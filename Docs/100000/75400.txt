<DOC>
<DOCNO> 75400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/guncel/gun00.html </URL>
<DATE> 2002/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Şehit Aileleri Derneği’nin imza kampanyasına çirkin müdahale... 
</HEADLINE>
<TEXT>
Aposeverler idam imzalarını çaldı 
Abdullah Öcalan asılmalı’ kampanyası için Niğde’de tam 9700 imza toplayan iki üniversiteli genci sokak ortasında döven 25 kişilik grup, imzaları alıp kaçtı... 
     UĞUR MART DHA 

     Türkiye Şehit Aileleri Derneği tarafından başlatılan "Abdullah Öcalan asılmalı" kampanyasına destek amacıyla Niğde’de toplanan 9700 imza yerine ulaşamadan imha edildi. Gönüllü olarak bir stand kurup 9700 imza toplayan Niğde Üniversitesi Eğitim Fakültesi 4. sınıf öğrencisi Cengiz Ayhan 23 ve Fen-Edebiyat Fakültesi 2. sınıf öğrencisi Ersoy Güngör 22 , imzaları Niğde Şehit Aileleri Yardımlaşma ve Dayanışma Derneği’ne götürürken saldırıya uğradı. 
     
     Tabancaları da vardı’ 
     Yaklaşık 20 - 25 kişi tarafından feci şekilde dövülen öğrenciler, Sağlık Meslek Lisesi’nin bahçe duvarından atlayarak canlarını kurtardı. Saldırganlar ise içinde imzaların bulunduğu dosyayı alarak kayıplara karıştı. Polise giderek şik yette bulunan öğrencilere Niğde Devlet Hastanesi’nden "5 gün iş göremez" raporu verildi. Saldırganların bazılarında silah olduğunu söyleyen Ayhan ve Güngör, "Neye uğradığımızı anlamadık. Kafamıza tabanca dayadılar. Bu sırada içlerinden bazıları, Öldürelim’ diye bağırdı. Bir kısmı da Bırakın değmez’ diye engelledi" dedi. 
     
     K ğıtları parçalayıp atmışlar 
     Niğde Şehit Aileleri Yardımlaşma ve Dayanışma Derneği Başkanı Betül Erten de, "Bu saldırı şehit ailelerine, Türkiye Cumhuriyeti’ne karşı da yapılmıştır. Mücadelemiz sürecek" diye konuştu. Olayla ilgili soruşturma başlatan polis, çalınan dosyadaki imzalı k ğıtların bir kısmını saldırının gerçekleştiği sokakta parçalanmış halde buldu. 
     



 GÜNCEL 
























</TEXT>
</DOC>
