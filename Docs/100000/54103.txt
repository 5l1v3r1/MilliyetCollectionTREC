<DOC>
<DOCNO> 54103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/26/magazin/mag01.html </URL>
<DATE> 2001/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Nefise Karatay evlilik yolunda 
</HEADLINE>
<TEXT>

Manken Nefise Karatay, popçu Gülşen’in eski kocası Murat Varol’la evlilik hesapları yapıyor 
     MANKEN Nefise Karatay, Antalya Ally’yi işleten ve popçu Gülşen’in eski kocası olan Murat Varol’la aşk yaşıyor. İki aydır birlikte olan sevgililer geçtiğimiz gece Televole kamerasına bir otomobilin içinde kırmızı ışıkta yakalandı. 
     NEFİSE ile yazın tanıştığını söyleyen Varol "Nefise, Cafe Rouge isimli bir yer açmaya hazırlanıyordu. Laila’da iş görüşmesi yaptım. Orada tanıştık. Ciddi bir beraberlik yaşıyoruz. Evlilik planlıyoruz" dedi. 
     
     Daha önce Murat Varol’la ilişkisini yalanlayan Nefise Karatay, objektiflere yakalanınca "Evet beraberiz ama polemiklere neden olmak istemedik" diye konuştu. Ünlü mankenlerle yaşadığı aşklarla tanınan Murat Varol, Deniz Akkaya ve Ayşe Hatun Önal’la kısa süreli ilişkiler kurmuştu... 
     



 MAGAZİN 













</TEXT>
</DOC>
