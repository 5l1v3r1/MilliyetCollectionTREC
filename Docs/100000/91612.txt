<DOC>
<DOCNO> 91612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/23/son/sonspo32.html </URL>
<DATE> 2002/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilya - Türkiye maç günü tatil olacak mı 
</HEADLINE>
<TEXT>

     Devlet Bakanı Nejat Arseven, 26 Haziran Çarşamba günü oynanacak Türkiye-Brezilya maçında memurların öğleden sonra idari izinli sayılabileceklerini belirterek, konunun yarın daha geniş boyutlu tartışılacağını söyledi. 
     Bülent Arınç da Milli takımın başarısına inanç ve azmin çok önemli bir rolü olduğunu belirterek, şöyle konuştu 
     ''Milli Takım oyuncuları, arkasında milletin olduğunu düşünerek hareket etti. Galibiyet, zafer için canla, başla çalıştı. Her ülkenin sporcularının, inançlarının gereğini yerine getirdiklerini gördük. 
     Milli Takım oyuncuları da Müslüman oldukları için bunun gereğini yerine getirdiler. Cuma Namazı'na gittiler. Onların Cuma Namazı'na gitmesini hazmedemeyenler utanmadan, ahlaksızca inançlarıyla alay edenler, dün başarılarının arkasında inanç ve azim olduğunu gördüler. 
     Milli Takım Teknik Direktörü de dün yaptığı açıklamasında, Bu başarının arkasında milletin duaları var dedi.'' Devlet Bakanı Arseven, bir gazetecinin, ''Çarşamba günü Türkiye-Brezilya maçı var. Resmi tatil söz konusu olabilir mi '' sorusuna şu yanıtı verdi 
     ''Milli Takım'ın bu büyük başarısı hepimizi çok mutlu kıldı. 
     Türkiye'de ilk defa ortaya çıkan böyle bir durumda, vatandaşların bu maçı seyretme konusunda büyük bir arzu duyacağını zannediyorum. En azından resmi tatil olmasa bile maç saatinde idari izin şeklinde bir düzenleme olabilir. Memurlar öğleden sonra idari izinli sayılabilirler.'' Bu yönde bir girişiminin olup olmayacağının sorulması üzerine de Arseven, bu konunun yarın daha geniş tartışılacağını söyledi. 
     Tarım ve Köyişleri Bakanı Gökalp da aynı yöndeki bir soruya, ''Gerek yok. Maç saatinde bizim milletimiz hem dualarıyla hem de bütün gönülleriyle Milli Takım'a destek veriyorlar. Maç saatinde de nerede olurlarsa olsunlar maçı izliyorlar. Tatil yapmaya gerek yok'' yanıtını verdi. 
     





</TEXT>
</DOC>
