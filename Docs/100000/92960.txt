<DOC>
<DOCNO> 92960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/30/yasam/yas01.html </URL>
<DATE> 2002/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Koca dayağı sakal çıkardı 
</HEADLINE>
<TEXT>

Eşinin fiziksel ve ruhsal baskısıyla akli dengesini yitiren Münire Sat’ın bozulan hormon dengesi, yüzünde derin izler bıraktı 
     MEHMET NİLKALI Kayseri DHA 

     Büyük umutlarla evlenerek İtalya’ya yerleşen Münire, eşi Gökhan Sat’ın bitmek bilmeyen dayaklarına maruz kalınca, baba evine döndü. Ancak akli dengesini yitirmiş halde ve kullandığı ilaçların yüzünde bıraktığı derin izlerle... 
     Kayseri’de oturan annesi Sakine Şeker’in evine yerleşen 27 yaşındaki Münire’yi, eşi terk etti. Baba evine sığınan Münire’ye de akli dengesini yitirdiği için kız kardeşi Münevver Şeker mahkeme kararıyla vasi tayin edildi. 
     
Sürekli dövüyordu’      Münevver Şeker, ablasının yaşadığı dramı şöyle anlattı "Ablam, 1999 yazında kocasıyla tatil için Türkiye’ye döndüğünde perişan bir haldeydi. Yüzü aşırı kıllanmış, ne konuştuğunu bilmez bir haldeydi. Hastaneye götürdük ve doktorlar ruhsal bunalım geçirdiğini söyledi. Münire’ye neler olduğunu sorunca, kocasının kendisini Milano’da evde sürekli kilitli tuttuğunu ve dövdüğünü söyledi. 
     
Sinir krizleri geçiriyor’      Ablama hastaneden rapor alıp İtalya’ya dönmesine engel olduk. Kocası hakkında önce nafaka davası açtık. Ablam hastaneye yatmak istemiyor, evde de saldırıyor ve krize giriyor. Yüzündeki sakalları nedeniyle aynaya bile bakmıyor. Çok çaresiz kaldık." 
     



 YAŞAM 














</TEXT>
</DOC>
