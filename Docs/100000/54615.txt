<DOC>
<DOCNO> 54615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/ekonomi/eko03.html </URL>
<DATE> 2001/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılsonuna kadar 100 trilyonluk zam geliyor 
</HEADLINE>
<TEXT>

     HARUN GÜREK Ankara 

     IMF’ye 10. gözden geçirme kapsamında verilen ek niyet mektubunun içeriği belli oldu. Mektupta 7.1 katrilyon liralık küçülme önlemlerine yer verilirken KİT’lerde fazla mesainin yüzde 50 azaltılması, Devlet Demir Yolları’nın 10 iç seferinin kaldırılması, Türk Hava Yolları’nın karlı olmayan uçuş hatlarının iptal edileceği ortaya çıktı. KİT ürünlerine yıl sonuna kadar 100 trilyon liralık daha zam yapılacak. 
     
11 Eylül’ün etkisi anlatıldı      IMF İcra Direktörleri Kurulu’nda dün görüşülen ve Hazine Müsteşarlığı tarafından dün gece yayınlanan ek niyet mektubunda programın mayıs ayında resmen uygulamaya girmesinden bu yana geçen sürede meydana gelen gelişmeler ayrıntılı bir biçimde anlatılıyor. Bu süreç içersinde 3 Mayıs tarihli niyet mektubu kapsamında yapılan düzenlemelerin de anlatıldığı mektupta daha sonra 11 Eylül terör saldırılarının ekonomi üzerindeki etkilerine yer veriliyor. 
     
Güçlendirilmiş program      11 Eylül terör saldırılarının ekonomideki olumlu ivmeyi bozduğu, borçlanma faizlerine 10 - 15 puan yükselttiğine dikkat çekilen mektupta saldırıların ekonomiye getirdiği olumsuz etkileri gidermek için alınan 7.1 katrilyon liralık küçülme önlemlerine yer veriliyor. Mektupta, saldırılar nedeniyle ekonomideki kötüleşmeyi ortadan kaldırmak için 2002 - 2004 yıllarını kapsayan güçlendirilmiş bir program hazırlanmakta olduğu vurgulanarak, ilave finans desteği gerektiği belirtiliyor. 
     

</TEXT>
</DOC>
