<DOC>
<DOCNO> 62324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/spor/spo04.html </URL>
<DATE> 2002/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
VUGRINEC UMUDU 
</HEADLINE>
<TEXT>

Trabzonspor, 1.5 yıldır bonservis ücretini tahsil edemediği Hırvat oyuncu için FIFA’dan söz aldı. Genel Sekreter Ruffinen, dosyanın çözümü için gananti verdi 
     "Aylar geçti" 
     BORDO - Mavili kulüp, Vugrinec krizinin çözülmesi için FIFA’dan söz aldı. Dış İlişkiler Sorumlusu Kerim Kalafatoğlu, FIFA Genel Sekreteri Zen Ruffinen ile yaptığı görüşmede, dosyanın 1.5 yıldır karara bağlanamadığını hatırlattı ve şunları söyledi "Lecce ile sözleşme yaptı. Bize bir lira bonservis bedeli ödemedi. Vugrinec için kasamızdan çıkan para 7 milyon marktı. Daha önce bonservisini 180 bin dolar olarak belirlediniz. Ama aylar geçti." 
     
     "Haklısınız" 
     FIFA Genel Sekreteri Ruffinen de, "FIFA’da hem kulüplerin, hem de futbolcuların sayısız dosyası var" dedi. Genel Sekreter şöyle devam etti "Bu dosyaları incelemek aylarca sürüyor. Biz de dosyaların birikmesi nedeniyle sıkıntı içindeyiz. Hepsini bir an önce çözmeye çalışıyoruz. Ama Vugrinec konusu gerçekten çok uzun sürdü. Bu dosya için söz veriyorum. En kısa sürede gündemimize alacağız ve çözeceğiz." 
     
     Briegel’e büyük övgü 
     BAŞKAN Yardımcısı Mustafa Bekaroğlu, Teknik Direktör Briegel için, "Dünya’nın en büyük antrenörlerinden biri" dedi. Bekaroğlu, "Göreve geldikten sonra bize öyle bir güven aşıladıki, bugün bana, Fatih Terim mi, Briegel mi diye sorsanız, Briegel derim.öBriegel’in taktik anlayışı ve takıma müdahalesi mükemmel " ifadesini kullandı. 
     BEKAROĞLU, Briegel’in mütevazı konuşmalarına bakılmaması gerektiğini de şöyledi, şöyle devam etti "Ahmet Akcan ile ikisi, bizden çok daha fazla Şampiyonlar Ligi’ne inanıyorlar, ama dışa vurmuyorlar. Ayrıca bu takımın beşinciliğe oynamak gibi bir kredisi olamaz. Her zaman zirvenin takımıyız. Ya şampiyonluk, ya da ikincilik elde edeceğiz." 
     
     Sümer Kendimizden memnun değiliz 
     TRABZONSPOR’DA "Genişletilmiş Divan Toplantısı", dün Hamamizadi İhsanbey Kültür Merkezi’nde yapıldı. Toplantıya yönetim, Vali Adil Yazar, Belediye Başkanı Asım Aykan ve diğer il kurumları katıldı. Toplantının sonunda söz alan Başkan Özkan Sümer, yönetim olarak kendilerinden memnun olmadıklarını, Trabzonspor’u daha iyi yerlere getirmeye çalıştıklarını söyledi. 
     BORDO - Mavili takımın başkanı, kulüp içindeki çatışmaların sona ermesi gerektiğine değinerek, sözlerini şöyle sürdürdü "Son 18 yılı acı ve kayıplarla geçirdik. Kavga ve çatışma, Trabzonspor’u geciktirdi ve acılara sebep oldu. Ekonomik olarak durumumuz ortada. Transfer yapamıyoruz. Şu andaki durumumuz, geçmişteki borçlara bağlanmıştır. Şirketleşme ise bize yaramaz.". 
     



 SPOR 






















</TEXT>
</DOC>
