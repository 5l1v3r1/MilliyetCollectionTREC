<DOC>
<DOCNO> 59198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/guncel/gun05.html </URL>
<DATE> 2001/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet’i şikayet’ Konsey’den döndü 
</HEADLINE>
<TEXT>

Basın Konseyi, öldürülen işadamı Garih’in fotoğraflarının yayınlanmasını saygısızlık’ olarak kabul eden şikayeti yersiz buldu 
     İSTANBUL Milliyet 

     Basın Konseyi Yüksek Kurulu, Üzeyir Garih cinayeti ile ilgili bir haber hakkında yapılan başvuruda, "şikayetin yersizliğine" karar verdi. Arzu Saygılı ve Güner Koçel’in, Milliyet’te 15 Eylül’de yayımlanan "Kıyafet değişmedi" başlıklı habere ilişkin şikayet başvurusu, Basın Konseyi Yüksek Kurulu tarafından değerlendirildi. 
     Haberde, Eyüp Mezarlığı’nda öldürülen işadamı Üzeyir Garih’in ceset fotoğrafları ile olaydan önceki son görüşmesinde çekilen fotoğraflarına yer verilerek, Garih’in olay günü giydiği kıyafetlere ilişkin ayrıntılar anlatılıyordu. Saygılı ve Koçel’in başvurularında ise "resimlerin hiçbir gerek yokken gazetede tekrar tekrar yayımlanmasının, ölüye ve ailesine saygısızlık olduğu, çocukların bunlardan etkileneceği ve bu haberle Basın Meslek İlkeleri’nin ihlal edildiği" iddia edildi. 
     Basın Konseyi Yüksek Kurulu’nun yaptığı incelemeler sonucunda, haberde yer alan fotoğrafların, cinayetle ilgili yeni bilgiler ve iddialar ortaya koyduğu belirtilerek şunlar kaydedildi "Fotoğrafların, Basın Meslek İlkeleri’nden şiddet ve zorbalığı özendirici, insani değerleri incitici yayım yapmaktan kaçınılır’ şeklindeki maddesini ihlal edici bir yönü bulunmadığı için, Milliyet Gazetesi hakkında şikayetin yersizliğine’ oybirliği ile karar verilmiştir." 
     



 GÜNCEL 


















</TEXT>
</DOC>
