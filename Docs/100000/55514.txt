<DOC>
<DOCNO> 55514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/04/son/sonspo01.html </URL>
<DATE> 2001/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'dan sert yanıt "Fenerbahçe kılıf aramasın" 
</HEADLINE>
<TEXT>

     Galatasaray Kulübü Yönetim Kurulu, bu akşam yaptığı toplantıdan sonra bir bildiri hazırlayarak, Fenerbahçe Kulübü Başkanı Aziz Yıldırım'ın Beşiktaş maçı sonrası yaptığı açıklamalara yanıt verdi. 
     Yönetim Kurulu bildirisini okuyan Basın Sözcüsü Aziz Üstel, ''Fenerbahçe Avrupa'da sıfır çektiğinde orada da mı Türk hakemler vardı '' dedi. 
     Fenerbahçe'nin iç sahada 24 kez ligde galip geldiğini belirten Üstel, ''Bu maçları Çinli hakemler mi yönetti, şimdi hakemlere karşı çıkıyorlar'' diye konuştu. 
     ''Bunlar mağlubiyete kılıf aramaya çalışıyor'' diyen basın sözcüsü Üstel, herkesin kendi işiyle ilgilenmesini istedi. 
     Üstel, Fenerbahçe Kulübü Başkanı Yıldırım'ın Beşiktaş maçı sonrasında durup dururken bu tür açıklamalar yapmasına da anlam veremediklerini kaydetti. 
     Öte yandan, yöneticiler ve FC Barcelona maçı için Florya Metin Oktay tesislerinde bulunan futbolcular bir restorana giderek moral yemeği yediler. 
     






</TEXT>
</DOC>
