<DOC>
<DOCNO> 95415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/guncel/gun02.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Afgan korumalar eğitilecek 
</HEADLINE>
<TEXT>

Afganistan’da başkan yardımcısının öldürülmesi üzerine İSAF’ın yakın korumaları eğitme önerisi kabul edildi... 
     İSAF, Afgan bakanların daha iyi korunabilmeleri için yakın korumaların eğitimiyle de ilgilenecek. Bu çerçevede İSAF’ın ilk aşamada her bakanlıktan 4 yakın korumayı eğitmesi planlanıyor. 
     İSAF’ın, Afganistan’da Devlet Başkanı Yardımcısı Hacı Abdülkadir’e düzenlenen suikastta yakın korumaların ihmalinin ortaya çıkmasından sonra Afgan yetkililerine güvenlik görevlilerinin eğitilmesi konusunda yaptığı öneri kabul edildi. Komutayı 20 Haziran’da devralan Türkiye’nin liderliğindeki güç, Devlet Başkanı Hamid Karzai’nin talebi üzerine soruşturmaya yardımcı olmayı kabul etti. İSAF, İçişleri ve Adalet bakanlıklarının yanı sıra Afgan istihbarat birimleriyle işbirliği yapacak. 
     
     Ek personele gerek yok 
     İSAF’a Türkiye’den ek personelin gönderilmesi düşünülmüyor. Suikastta Türkiye’nin komutayı devraldığı İSAF’ın ihmali olduğuna dair eleştirilerin bulunmadığına dikkat çekildi. 
     



 GÜNCEL 




















</TEXT>
</DOC>
