<DOC>
<DOCNO> 89939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/15/guncel/gun05a.html </URL>
<DATE> 2002/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Paşakapısı Cezaevi’nde tiyatro 
</HEADLINE>
<TEXT>

     ELİF KORAP İstanbul 

     Bağdat Caddesi çetesi olarak tanınan ve 18 ay önce cep telefonu gasp etmek suçundan Üsküdar Paşakapısı Cezaevi’ne konulan gençler, şimdi cezaevi müdürünün yazdığı tiyatro oyununda rol alıyor. Devlet Tiyatroları oyuncusu Turgay Tanülkü yönetiminde gerçekleşen çalışmalara 7 tutuklu ve mahk mla Cezaevi 2. Müdürü oyuncu olarak katılıyor. Oyuncular, "Ezilmiş Laleler Olayı" adlı oyunu bu akşam, Adalet Bakanı Hikmet Sami Türk’ün de katılacağı bir gruba sergileyecek. 
     İsmail Gökçe Alta ve İbrahim Akın Akalın, "Yaptığımız hata ömrümüzü burada geçirmemize neden oldu, ama bu oyun bize hayat verdi" diyor. Bağdat Caddesi’nde gezenlerin cep telefonlarını gasp eden İbrahim Spor Akademisi’ni, İsmail ise Yeditepe Üniversitesi’nin uluslararası ilişkiler bölümünü kazanmış. Ama gitmelerine imk n yok. 
     Tahliye edilen, ancak oyunun yarım kalmaması için cezaevine gidip gelen gitarist Osman Kerem Tuncer de tıpkı İsmail ve İbrahim gibi oyunla hayat bulanlardan... Oyunda rol alan tek kadınsa, Başsavcı Vekili’nin sekreteri Funda Bulut. 
     



 GÜNCEL 




















</TEXT>
</DOC>
