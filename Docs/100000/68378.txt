<DOC>
<DOCNO> 68378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/19/magazin/amag.html </URL>
<DATE> 2002/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Efsane döndü 
</HEADLINE>
<TEXT>

Mehmet Ali Erbil, hastalık yüzünden ayrı kaldığı Çarkıfelek in başına geçti. Cem Yılmaz ve Cenk Eren’in de katkısıyla bomba gibi bir program çekti... 
     BİRSEN ALTUNTAŞ 

     HASTALIĞI nedeniyle bir ay ara verdiği Çarkıfelek’in başına geçen Mehmet Ali Erbil, Kurban Bayramı’nda ekrana gelecek programına Cem Yılmaz, Şenay Akay ve Cenk Eren’i konuk etti. Yılmaz, babasının rahatsızlığına karşın Erbil’e söz verdiği için çekimlere katıldı. Erbil de kıyafetinin yakasına nazar boncuğu takmayı ihmal etmedi. 
     
     Aman, beni öpmeyin’ 
     ÜNLÜ şovmen, çekimler sırasında kendisine "Geçmiş olsun" deyip öpmek isteyen hayranlarının isteğini "Doktorlar öpüşmemi yasakladı. Beni öpmeyin" sözleriyle geri çevirdi. Çekimin yapıldığı ANS stüdyosunun kapısında ünlü şovmen için bir ambulans bekletildi. Erbil, çekimlerden önce doktor kontrolünden geçti ama programda çok terledi. 
     
     Gergin ve sinirliyim’ 
     MİKROP kapıp yeniden hastalanmamak için büyük özen gösteren Erbil, iş dışında sokağa çıkmadığını söyledi. Erbil, "Nekahet dönemim çok zor. Havadan bile nem kapıyorum. Çok gergin ve sinirliyim" diye konuştu. Öte yandan hastaneden çıkarken, "Bu rahatsızlığı yaşadığım evime bir daha gitmem" deyip menajeri Stelyo Pipis’in evine giden Erbil, kendi evine geçti. 
     



 MAGAZİN 

















</TEXT>
</DOC>
