<DOC>
<DOCNO> 88173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/ekonomi/eko01.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomobildeki vergi Timur vergisine döndü 
</HEADLINE>
<TEXT>

Otomobilden vergi değil, haraç alınıyor’ diyen OSD Başkanı’na hak veren Toskay, Vergiler herkesin zil takıp oynayacağı noktaya geldi’ diye konuştu 
     Otomotiv Sanayicileri Derneği OSD Başkanı Ali İhsan İlkbahar, "Otomotivde yüzde 50’ye varan vergi var. Ben buna vergi demiyorum, haraç diyorum’’ dedi. 
     İlkbahar, Devlet Bakanı Tunca Toskay’ın başkanlığını yaptığı Otomotiv ve Yan Sanayii Sektör Toplantısı’nda, iç pazarda yılın ilk dört ayında yüzde 76’lık bir daralma yaşandığını, aylık üretimin 1976 seviyesinde olduğunu söyledi. 
     
     150 bin kişi işini kaybedebilir’ 
     Sektörün bu yılki üretiminin 300 bin civarında olacağını, bu miktardaki bir pazar ile otomotiv endüstrisinin var olamayacağını anlatan İlkbahar, hiçbir yabancı yatırımcının bu tablo karşısında yeni modellerini Türkiye’ye getirmeyeceğini ve başka ülkelere kaydıracağını savundu. 
     İlkbahar, sektörün geleceğinin ’Pamuk ipliğine bağlı olduğunu’’ belirterek, her türlü engel ve bürokrasinin kaldırılması gerektiğini, aksi halde 150 bin kişinin işini kaybedebileceğini kaydetti ve şöyle konuştu 
     ’Otomotivde yüzde 50’ye varan vergi var. Bu mertebelerdeki vergi, haraç olur ancak, vergi olamaz. Bunda ısrar edilirse, gerisini siz düşünün. Bu oranlar indirilmezse, Türkiye’de otomotiv sektörü olmayacak, iç pazar büyüyemeyecek. İnsanımızın alım gücü yüzde 50 vergi vermeye muktedir değil. Siz bir taraftan otomobil almayın’ diyorsunuz, bir taraftan da otomotiv sanayii canlansın’ diyorsunuz. Bu yanlış bir mantık.’’ 
     
     Toskay Timur vergisine döndü 
     Bakan Toskay ise otomotiv sektöründe vergi indiriminin gerekli olduğunu belirterek, "İnat ederek bu sektörde vergiyi indirmem’ demenin ekonomik bir açıklaması yok’’ dedi. Yüksek vergi yükünün IMF anlaşmaları ve faiz dışı fazla hedefinden kaynaklandığını kaydeden Toskay, 2003’te vergilerin gözden geçirileceğini hatırlattı. Toskay, "Açıkça tavrınızı, ağırlığınızı koyun. Sessiz olmayın. Bizi de İtalyan teğmeni haline getirmeyin" diyerek, şöyle devam etti "Biz sizden daha fazla vergi alırız ama sonra iş neye döner biliyor musunuz Timur’un Bağdat’ı fethettiğinde aldığı vergiye döner. Herkes zilleri takar, sokakta oynamaya başlar dükk nları kapatıp. O zaman vergi filan kalmaz. Şimdi bu iş o noktaya geldi." 
     İş Güvencesi Yasası’nın da üretim maliyetlerine ek yük getireceğini ifade eden Toskay, "Böyle ütopik şeylerle uğraşmamamız gerekir" diye konuştu. 
     



 EKONOMİ 






















</TEXT>
</DOC>
