<DOC>
<DOCNO> 52145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/ekonomi/eko04.html </URL>
<DATE> 2001/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada şeytan çelmesi 
</HEADLINE>
<TEXT>

Büyük aracı kurumlardan birine 700 milyar lira takan eski futbolcu - spekülatör Mecnur Çolak gözaltına alındı. Şeytan lakaplı eski futbolcu Rıdvan’ın da başı dertte 
     SONGÜL HATISARU 

     Piyasanın banka kökenli olmayan en büyük aracı kurumlarından birisine 700 milyar lira takan Fenerbahçeli eski futbolcu, spekülatör Mecnur Çolak, dolandırıcılık iddiasıyla İstanbul Mali Şube ekipleri tarafından gözaltına alındı. 
     Sermaye Piyasası Kurulu’nun SPK bir süredir yakın takibe aldığı spekülatörün, hisselerine getirilen işlem yasakları nedeniyle zor durumda olduğu, hacmi düşük hisselerde işlem yapan Çolak’ın elindeki kağıtları satamadığı ve kredili işlemleri nedeniyle paraya sıkıştığı belirtiliyor. 
     
     Stilini değiştirdi 
     Piyasadan edinilen bilgilere göre, girdiği sığ hisselere yüksek prim yaptırmasıyla’ tanınan Çolak, hakkında getirilen işlem yasakları nedeniyle nakde dönemediği için aracı kuruma olan taahütlerini yerine getiremedi. Aracı kurumun kendisine sunduğu ödeme planını kabul eden, ancak verilen süre içerisinde borçlarını ödeyemeyen Çolak’ın gözaltına alındığı haberi, dün borsada da bir miktar satış getirdi. 
     SPK tarafından yasaklı ilan edilen Mecnur’un son dönemlerde SPK korkusuyla oyun stilini değiştirdiği ve girdiği tahtalarda daha az k ra razı olduğu konuşuluyordu. Borsada yarattığı efsaneye karşın girdiği hisselerde güvenilmez hareketler yapan Mecnur Çolak’ın, yeterli birikime sahip olmadığı için, derinliği az kağıtlarda işlem yaptığı konuşuluyordu. Futbolcu-spekülatör bu nedenle daha önce de birkaç kez zora girmesine rağmen, bu işlerden sıyrılmasını bilmişti. Ancak bu kez karşısında büyük bir aracı kurumu gören Çolak, kurumun yöneticilerini daha fazla oyalayamadı. 
     
     Rıdvan’ı da yaktı 
     Futbolcu arkadaşlarının da borsaya ilgi duymalarına neden olan Mecnur Çolak’ın, futbolcu camianın fonlarını da yönettiği ve büyük zararlar ettiği konuşuluyor. Çolak’ın arkadaşı olan eski Fenarbahçeli şeytan lakaplı Rıdvan Dilmen’nin de başı bu nedenle dertte. Çolak’ın teşviki ile borsaya yatırım yapan Dilmen’in, henüz taze bir oyuncu olduğu ve zarar ettiği belirtiliyor. Aynı aracı kurumda işlem yapan ve taahütlerini yerine getiremeyen Dilmen’in Nereden bulaştım bu işlere’ diyerek çevresine dert yandığı belirtiliyor. 
     Mecnur Çolak’ın büyük paralar kazandıracağı’ vaadi ile özellikle futbolcu caimadan para topladığı ve bu gruptan bazı kişileri dolandırdığı ileri sürülüyor. 
     



 EKONOMİ 






















</TEXT>
</DOC>
