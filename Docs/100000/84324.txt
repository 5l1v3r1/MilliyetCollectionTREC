<DOC>
<DOCNO> 84324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/16/son/sondun14.html </URL>
<DATE> 2002/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz kadınları anne olunca işe dönmek istemiyorlar 
</HEADLINE>
<TEXT>

     İngiltere'de yapılan bir araştırma, anne adaylarının yüzde 75'inin geçim sorununu çözebilmesi halinde evinde kalarak bebeğine bakmayı tercih ettiğini ortaya koydu. 
     ''Pregnancy and Birth'' adlı anne adaylarına yönelik dergi tarafından yapılan araştırmaya katılan kadınların yüzde 75'i, ''Eğer yeterli param olsa, işe dönmez kendi bebeğimi kendim büyütürüm'' dedi. 
     Anne adayı kadınların yüzde 83'ü, hükümetin kendilerine bu olanağı sağlaması dileğinde bulundu. 
     Yaklaşık bin çalışan anne adayı üzerinde yapılan araştırmaya katılan kadınların yüzde 75'i, bebeklerini planlayarak ve isteyerek doğurduklarını bildirdiler. 
     İngiltere'de anne adaylarının hamileliklerinin 35. haftasında doğum iznine ayrılmalarına izin veriliyor ve bu izin bebek 12 haftalık olunca sona eriyor. 
     Araştırma, İngiltere'de işverenlerin çoğunun, çalıştırdıkları kadın işçilerin hamilelikle ve doğumla ilgili izin ve ücret hakları konusunda hiçbir fikre sahip olmadıklarını da ortaya koydu. 
     





</TEXT>
</DOC>
