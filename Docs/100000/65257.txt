<DOC>
<DOCNO> 65257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/son/sontur22.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkbank davasının tek tutuklu sanığı Kefeli de serbest... 
</HEADLINE>
<TEXT>

     ''Türk Ticaret Bankası'nın resmi ihalesine fesat karıştırdıkları'' iddiasıyla Hayyam Garipoğlu, Erol Evcil ve Korkmaz Yiğit'in de aralarında bulunduğu 9 sanıkla birlikte yargılanan işadamı Mustafa Kefeli, tutuklu kaldığı süre göz önüne alınarak tahliye edildi. 
     DGM Yasası'ndaki değişiklik uyarınca dosyanın gönderildiği İstanbul 7. Ağır Ceza Mahkemesi'ndeki duruşmaya, sonradan yakalandığı için tutuklanarak hakkında ek iddianameyle dava açılan Mustafa Kefeli ile bu dava kapsamında tutuksuz yargılanan Erol Evcil, Korkmaz Yiğit, Mehmet Kocabaş ve Yavuz Ataç katıldı. 
     Davanın diğer tutuksuz sanıkları Hayyam Garipoğlu, Aydoğan Semizer, Duran Akbulut, Mehmet Emin Cankurtaran ve Atilla Yıldırım ise duruşmaya gelmedi. 
     Mahkeme Heyeti, sorgusunu yaptığı sanık Mustafa Kefeli'nin, tutuklu kaldığı süreyi göz önüne alarak, tutuksuz yargılanmak üzere tahliyesini kararlaştırdı. 
     






</TEXT>
</DOC>
