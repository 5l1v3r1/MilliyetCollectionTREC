<DOC>
<DOCNO> 60252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/son/sontur27.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Taksimetreyi fazla bulunca taksiciyi tabancayla vurdu 
</HEADLINE>
<TEXT>

     Pendik'te, bir taksi müşterisi, taksimetrede yazan ücret yüzünden tartıştığı şoförü tabancayla yaraladı. 
     Atatürk Havalimanı Taksi Durağı'ndan, Yalçın Dirlik'in 40 
     kullandığı 34 TDA 19 plakalı araca binen bir kişi, Pendik'e gitmek istedi. Topselvi Mahallesi'ndeki benzin istasyonu önünde araçtan inmek isteyen kimliği henüz belirlenemeyen müşteri, taksimetrede yazan 29 milyon liraya kızarak şoför Yalçın Dirlik ile tartışmaya başladı. Kızgın müşteri tartışma sırasında tabancasını çekerek, Dirlik'e 4-5 el ateş etti. Saldırgan olay sonrası kaçarken, bacak ve ayaklarından vurulan Yalçın Dirlik, Kartal Dr. Lütfi Kırdar Eğitim ve Araştırma Hastanesi'ne kaldırıldı. Dirlik'in sağlık durumunun iyi olduğu bildirildi. 
     
     Dükkanında bıçaklandı 
     Kadıköy'de bir kişi, çalıştığı dükkanda bıçaklanarak öldürülmüş halde bulundu. 
     Alınan bilgiye göre, Yasa Caddesi Ümit İşhanı 2 numarada bulunan Han İletişim adlı cep telefonu dükkanında çalışan İsmail Akman'ın cesedi 22 , bu sabah diğer çalışan Bekir Çön tarafından bulundu. 
     Yılbaşı tatili nedeniyle dün kapalı olan dükkanı açmak için gelen, ancak anahtarı olmadığı için içeriye giremeyen Çön, dükkan ortaklarından Hüseyin Kork'u aradı. Kork'la konuştuktan sonra çilingir çağıran Bekir Çön, kapı açılıp içeri girdiğinde İsmail Akman'ın cesediyle karşılaştı. 
     Olay yerine gelen polis ekipleri tarafından yapılan incelemede, İsmail Akman'ın, sırt ve baş bölgelerinden aldığı 30-35 bıçak darbesiyle öldüğü anlaşıldı. Akman'ın cesedi daha sonra polis otosuyla SSK Göztepe Eğitim Hastanesi'ne götürüldü. 
     Polis yetkilileri, çalıntı cep telefonu sattıkları gerekçesiyle dükkan sahiplerinden Hüseyin Kork ile çalışan Bekir Çön'ün 31 Aralık'ta gözlem altına alındıklarını ve yılbaşı gecesi nezarethanede kaldıklarını bildirdiler. 
     Bu arada, Bekir Çön ile Hüseyin Kork, ifadeleri alınmak üzere Kadıköy Emniyet Müdürlüğü'ne götürüldüler. 
     






</TEXT>
</DOC>
