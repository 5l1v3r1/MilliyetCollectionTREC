<DOC>
<DOCNO> 90256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/spor/spo04.html </URL>
<DATE> 2002/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Aday çok, forma yok 
</HEADLINE>
<TEXT>

Trabzonspor’da yeni transferlerle birlikte alternatif isimlerin sayısı arttı. Artık formayı savaşan giyecek 
     35 kişilik kadro kuruluyor 
     TRABZONSPOR dış transferde 11 futbolcuyu renklerine katıp, altyapıdan da 5 oyuncuyu profesyonel kadroya alınca forma savaşı gündeme geldi. Kadroda üçü kaleci olmak üzere 29 futbolcu bulunurken, alınması planlanan 6 isimle birlikte bu rakam 35’e yükselecek. Bordo-Mavililer’de 3 kaleci, 8 savunma, 14 orta saha oyuncusu ve 4 de forvet oyuncusu kıyasıya yarışa girecek. 
     
     Samet Aybaba memnun 
     REKABETİN beraberinde başarıyı da getireceğine inanan teknik direktör Samet Aybaba, yeni kadrodan memnun olduğunu dile getirdi. Bordo - Mavililer’de en çok çekişmenin yaşanacağı mevki ise orta saha. Bu bölge için 14 futbolcu bulunuyor. Denizlispor’dan Muzaffer, Antalyaspor’dan Hüseyin, Mustafa Yalçınkaya, Kayserispor’dan Hakkı forma için şanslı isimler arasında. 
     
     BUSHİ silbaştan 
     TRABZONSPOR’DA sakatlığı nedeniyle geçen sezon forma giyemeyen Arnavut futbolcu Bushi taraftarlara başarı sözü verdi. Golcü futbolcu, "Trabzonspor’a hiç faydalı olamadım. Bunun bilinci içindeyim. Geçen sezonu boş geçirdim sayılabilir. Trabzonspor taraftarlarının beklentilerine yanıt vereceğim. Yeni sezon için şimdiden çalışmaya başladım. Hem futbolu özledim hem de Trabzonspor camiasına borcumu ödemek istiyorum. Yeni sezonda herkes sorunlarından arınmış bir takım izleyecek" dedi. 
     



 SPOR 
































</TEXT>
</DOC>
