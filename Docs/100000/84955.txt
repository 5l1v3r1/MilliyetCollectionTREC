<DOC>
<DOCNO> 84955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/ekonomi/eko04.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
112 bölge müdürlüğü ay sonunda kapatılacak 
</HEADLINE>
<TEXT>

Kamunun küçülmesi kapsamında yıl sonuna kadar 38 bölge müdürlüğü kapatılacak 
     Devletin küçültülmesi ve kamudaki tasarruf önlemleri kapsamında 112 bölge ve başmüdürlük, bu ay sonuna kadar kapatılacak. 5 ve 6 Nisan 2002 tarihlerinde Resmi Gazete’de yayımlanan Bakanlar Kurulu Kararları gereğince çeşitli kamu kuruluşları bünyesinde faaliyet gösteren 185 bölge müdürlüğü ve başmüdürlük, en geç 1 yıl içinde devre dışı bırakılacak. 
     Bu çerçevede, 31 kamu kuruluşuna bağlı 112 bölge ve başmüdürlük bu ay sonuna kadar faaliyetine son verecek. 38 bölge ve başmüdürlük 31 Aralık 2002, 35 bölge ve başmüdürlük de 31 Mayıs 2003 yılı tarihine kadar kapanacak. 
     Kapatma nedeniyle hizmetlerin aksamaması için alt hizmet birimleri yetkili organlarca kurulup, değiştirilecek ya da kaldırılacak. Kapatılan bölge ve başmüdürlüklere bağlı birimlerde görev yapan il müdürlüğü, müstakil şube müdürlüğü, başmühendislik, şeflikler ve de diğer birimler ise hizmetlerini mevzuat hükümlerine göre yürütmeye devam edecek. 
     



 EKONOMİ 
















</TEXT>
</DOC>
