<DOC>
<DOCNO> 73906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/guncel/gun08.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek tip formanın etkisi olumsuz mu 
</HEADLINE>
<TEXT>

ÇAPRAZ ATEŞ 
     İSTANBUL Milliyet 

     İlk ve ortaöğretim kurumlarında uygulanan forma zorunluluğu, uzmanların eğitimde en fazla tartıştıkları konulardan. Okullarda tek tip giyimin öğrencileri olumsuz etkilediğini söyleyenlerin yanı sıra, formayı hararetle savunanlar da bulunuyor. Okullarda forma zorunluluğu öğrenciyi olumsuz etkiler mi Konuyu ilgililerine sorduk 
     
Kişiliği bozuyorAlaaddin Dinçer Eğitim - Sen 
     İlk ve ortaöğretim kurumlarında kıyafet uygulaması yıllardır tek tip olarak sürdürülüyor. Son yıllarda renkleri değişti ama aslında sadece siyahtan maviye dönüştü. Öğrencileri tek tipleştirmeye dönük 
     kıyafetler giymeye zorunlu bırakan anlayış, otoriter ve militarist yönetim anlayışının bir ürünü. Dolayısıyla bu uygulamanın 
     yürürlükten kaldırılması gerekiyor. 
     Birçok eğitim kurumu, anlaşmalı olduğu mağazalarla bir biçimde bu yasağı deliyor. 
     Ancak bunun bile bir zorlama olduğunu düşünüyorum. Çocuklarımız dışarıda giydikleri kıyafetleri okulda da giyebilirler. Tek tip kıyafet çocukların kişiliği bozuyor. 
     
Kuralsızlık bunaltırBahar Atvar Pedagog 
     Devlet okullarında da özel okullardaki gibi daha canlı renkler, formalarda kullanılabilir. Çocuklar aynı formayı giydikleri halde "Onunki pileli, benimki düz" diyerek sorun ediyorlar. Kıyafetin serbest olması durumunda birbirine özenecekler. Biri ışıklı ayakkabı ile gelecek, öbürü Benim niye yok’ diyerek üzülecek. Kuralsızlık da bunaltıcı olur. 
     
Kanun değişmeliRüstem Eyüboğlu Eyüboğlu Koleji 
     Öncelikle Milli Eğitim Bakanlığı’nın koymuş olduğu kıyafet kanunu var, buna uymak gerekiyor. Şayet kıyafet yönetmeliği değişirse, serbest olmasında yarar görüyorum. 
     Öğrencilerin yalnızca bayrak törenlerinin yapıldığı pazartesi ve cuma günleri forma giymeleri yeterli. Onun dışında okul kıyafetlerinde serbest bırakılmalılar. Serbest kıyafet uygun görüldüğü takdirde de öğrenciler, bazı kurallara uymalı. Giyim, örf ve adetlerimize uygun olmalı. Öğrenci okula çıplak da gelemez, başı kapalı da gelemez. 
     
Markayı özendirirTalip Emiroğlu Avrupa Koleji 
     Kıyafet, eğitimi destekleyen bir unsurdur. Çocuğa bir camiaya ait olduğu hissi verir. Sağlıklı eğitim için disiplin şart. Forma disiplin olgusunu destekler, motivasyon sağlar. Tek tip kıyafet, ekip ruhunu ön plana çıkartır. Kıyafet serbestisi ergenlik döneminde giyim kuşama çok düşkün olan öğrencileri markacılığa sevkeder. 
     
Amerika’da da varBahar Akıngüç Kültür Okulları 
     Forma disiplin ve özdenetimin bir parçasıdır. Okul gibi çok çocuklu ortamlarda belli bir düzenin olması gerekir. Forma ayrıca organizasyonun yapısına da hitap eder. Düzen sadece içerikle sağlanamaz. ABD’de özel okulların çoğunda forma var. Ancak forma seçimi konusunda öğrencinin görüşü alınabilir. 
     



 GÜNCEL 
























</TEXT>
</DOC>
