<DOC>
<DOCNO> 62476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/guncel/gun07.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK’ya samimiyet sınavı... 
</HEADLINE>
<TEXT>

Güvenlik birimlerinin raporunda PKK’nın Kürdistan’dan vazgeçmesi halinde bazı adımların atılabileceği belirtildi 
     ANKARA Milliyet 

     Güvenlik birimlerine atfen yansıyan bir raporda sürpriz sayılabilecek ifadelere yer verildi. Terör örgütüne "silah bırakıp teslim olması ve Kürdistan’ iddialarından vazgeçmesi" halinde "Türkiye’nin de sorunlarını terör ve bölücü ortamdan uzak olarak değerlendireceği" vurgulandı. NTV - MSNBC kanalının internet sitesinde yayına koyduğu raporda, terör örgütünün, 12 koşulu yerine getirmesi durumunda Türkiye’nin bazı adımları atabileceğinin işareti verildi. 
     Raporda "samimiyet sınavına" davet edilen PKK’dan şu 12 koşulu yerine getirmesi istendi 
     1. PKK silah bırakmalı. 2. Tüm örgüt üyeleri teslim olmalı. 3. Kürdistan’ kelimesi kaldırılmalı. 4. Toplantılara Kürdistan’ adına katılmaya son vermeli. 5. Medya TV’de Kürt illeri’ şeklinde söz etmemeli. 6. Kürt Ulusal Kongresi’nin faaliyetlerine son vermeli. 7. Medya - TV’deki hava durumunun "Kürdistan" adı altında ele alınması uygulaması sona erdirilmeli. 8. Kürdistan haritası uygulaması ortadan kaldırılmalı. 9. Kürt işadamları Derneği, Kürt Dil Kurumu, Kürt Bank, Kürt Ansiklopedisi, Kürt İktisat Kongresi gibi projeler gündemden çıkarılmalı. 10. "Kürt ulusu yaratma" amacından uzaklaşılmalı. 11. İstiklal Marşı ve Atatürk’ü "kabul etmeme" tavrına son verilmeli. 12. Ermeni ve Süryani gruplara destek verilmemeli. 
     



 GÜNCEL 

























</TEXT>
</DOC>
