<DOC>
<DOCNO> 66189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/son/sondun03.html </URL>
<DATE> 2002/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kalbi olana "Buz hokeyi" yasak.. 
</HEADLINE>
<TEXT>

     Kanadalı tıp uzmanları, 40 yaşın üzerindeki erkeklerin haftada bir kez dahi olsa buz hokeyi oynamalarının kalp sağlığı için tehlikeli olabileceğini açıkladılar. 
     Kanada Tıp Derneği bülteninde yayınlanan bir araştırmada, rutin egzersiz yapmayan, ancak arada sırada da olsa buz hokeyi oynayan erkeklerin bu sporla kalplerini çok fazla yorduğu saptandı. 
     Normal şartlarda buz hokeyine bağlı kalp krizi tehlikesinin yüksek olmadığına dikkat çeken uzmanlar, düzenli egzersiz yapmayan erkekler için ise tehlikenin fazla olduğuna dikkat çekiyor. 
     Uzmanlar, yaptıkları bu açıklamanın, 40 yaşın üzerindeki erkeklerin spordan uzak durmaları anlamında bir uyarı olmadığını, ancak rutin egzersizlerin önemine dikkat çekmeye amaçladığını ifade ettiler. 
     Kanada'nın en popüler sporu olan buz hokeyini 500 binden fazla erkek ve 70 bin kadın amatör olarak oynuyor. Her yıl 10 kadar amatör oyuncu kalp krizinden yaşamını yitiriyor. 
     Yapılan araştırmalar, amatör oyuncuların çoğunun sigara içtiğini, normalin üzeride kilolu olduklarını ve kanlarında yüksek oranda kolesterol bulunduğunu belirlerken, bütün bu unsurların kalp krizi için yeterli unsurlar olduğuna dikkat çekiliyor. 
     






</TEXT>
</DOC>
