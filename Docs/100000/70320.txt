<DOC>
<DOCNO> 70320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/guncel/gun05.html </URL>
<DATE> 2002/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğitim yardımları kime gitti 
</HEADLINE>
<TEXT>

İstanbul Büyükşehir Belediyesi’nin dağıttığı eğitim yardımını alanlar arasında İranlılar bile çıktı... 
     MEHMET DEMİRKAYA 

     İçişleri Bakanlığı Mülkiye müfettişleri, İstanbul Büyükşehir Belediyesi’nin 40 bin üniversite öğrencisine verdiği, yılda 7 trilyonu bulan eğitim yardımıyla ilgili inceleme başlattı. İstanbul Büyükşehir Belediyesi, Recep Tayyip Erdoğan döneminde üniversite öğrencilerine burs verilmesini kararlaştırdı. 1994 - 1995 eğitim döneminde 2 bin 500 öğrenciye burs verilirken 2001 - 2002 eğitim döneminde, 40 bin öğrenciye 6.8 trilyonu bulan yardım ulaştırıldı. 
     
     Referansa göre... 
     Bursların dağıtılmasında ihtiyacın değil çeşitli kişi ve kuruluşların refaranslarının etkili olduğu ileri sürüldü. Burslu 4 bin 949 yabancı öğrencinin arasında başka ülkelere rejim yaymak isteyen İran uyruklu öğrencilerin de bulunduğu belirtildi. Yetkililer de Ali Müfit Gürtuna’nın talimatı üzerine durumları şüpheli öğrencilerin dosyalarının tek tek araştırıldığını kaydetti. 
     



 GÜNCEL 




















</TEXT>
</DOC>
