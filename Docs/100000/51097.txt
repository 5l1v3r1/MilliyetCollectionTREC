<DOC>
<DOCNO> 51097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/son/soneko09.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turizm liginde ilk 10'a girmeyi başardık 
</HEADLINE>
<TEXT>

     Türkiye dünya turizm gelirinden aldığı payı 1992-2000 yılları arasında yüzde 37.9 oranında artırarak, turizm gelir payı artışında ilk 10 ülke içine girmeyi başardı. 
     Ekonomik İşbirliği Kalkınma Teşkilatı OECD verilerini baz alarak yapılan hesaplamalara göre, 1992 yılında 3.6 milyar dolarlık gelir ile dünya turizm gelirlerinin yüzde 1.16'sını alan Türkiye, 2000 yılında bu rakamı 7.6 milyar dolara, payını ise yüzde 1.6'ya çıkarttı. 
     Bu pay artışı yüzde 37.9'luk yükselişi gösteriyor. 
     Bu dönemde dünya turizminden aldığı payı yüzde 2 bin 33 oranında artırmayı başaran Polonya ilk sırada yer aldı. 
     Dönem başında 200 milyon dolarlık gelir ve bin 0.6'lık paya sahip olan Polonya, 2000 yılında gelirini 6.1 milyar dolara, payını da yüzde 1.28'e çıkarmaya başardı. 
     Polonya'yı Çin izlerken, bu ülkenin payı da yüzde 1.13'ten yüzde 3.41'e çıktı. Bu pay artışı yüzde 201.8 oranında artışı ifade ediyor. 
     Çin bu dönemde turizm gelirlerini de 3.5 milyar dolardan 16.2 milyar dolara taşıdı. 
     Bu dönemde dünya turizmin aldığı payı en fazla azalan ülke ise Avusturya oldu. 
     1992 yılında 13.8 milyar dolarlık turizm elirine sahip olan bu 
     ülke 2000 yılında 11.4 milyar dolar elde etti. 
     Gelirdeki azalışa paralel olarak Avusturya'nın dünya turizminden aldığı pay da yüzde 4.42'den yüzde 2.4'e geriledi. 
     Bu dönemde, İsviçre, Japonya, Singapur, Danimarka gibi ülkeler de paylarında büyük kayıp yaşadı. 
     






</TEXT>
</DOC>
