<DOC>
<DOCNO> 52669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/son/sontur05.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Konuşurken elinizi, kolunuzu kullanın.. 
</HEADLINE>
<TEXT>

     ABD'de Chicago Üniversitesi'nde yapılan bir araştırma, el kol hareketleri ile konuşmanın, konuşmacıda hatırlamayı sağladığını ve ayıp sayılmaması gerektiğini ortaya koydu. 
     Geleneksel anlayışa göre, el hareketleri ile konuşmanın ayıp sayıldığına değinen uzmanlar, konuşmacının el hareketleri ile, beynin değişik bölgelerindeki bilgilere ulaşabildiğini belirttiler. 
     100 yetişkin ve çocuk üzerinde araştırma yapan ruhbilimciler, el 
     hareketlerinin, matematik problemlerinin çözümünde, kişinin daha önce hafızasına kaydettiği sayıları hatırlamasını sağladığını saptadı. Daha önceki araştırmalarda, el hareketlerinin, dinleyiciye mesajlar vermek için kullanıldığı belirlenmişti. Görme özürlülerin de, diğer bir görme özürlü ile konuşurken el hareketlerine başvurdukları biliniyor. El hareketlerinin konuşmacıyı rahatlattığına, beyinde, bilgiyi ve kavramayı mümkün kılan süreçleri desteklediğine değinen uzmanlar, bu araştırmadan sonra artık el ve kol hareketleri ile konuşmanın ayıp sayılmaması gerektiğini vurguladılar. 
     






</TEXT>
</DOC>
