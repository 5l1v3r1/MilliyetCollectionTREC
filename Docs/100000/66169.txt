<DOC>
<DOCNO> 66169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/yasam/yas10.html </URL>
<DATE> 2002/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Metres katliamı 
</HEADLINE>
<TEXT>

Eşinin evini metresine vermek isteyen Zeki Ünal, bu yüzden çıkan kavgada babasını yaraladı, araya giren halası ve eniştesini öldürdü 
     ŞÜKRAN ÖZÇAKMAK 

     İstanbul, Güneşli Hürriyet Mahallesi Atatürk Caddesi Uzay Sokak’ta oturan iki çocuk babası Zeki Ünal 32 ile babası Şaban Ünal arasında çıkan tartışma, katliama döndü. 
     İddiaya göre, iki ay önce aynı mahallede Sevda isimli bir kadınla birlikte yaşamaya başlayan Zeki Ünal, tapusu eşinin üzerine olan daireyi satmak ve metresinin’ üzerine yapmak istiyordu. İnşaatçı baba Şaban Ünal ise, dairenin satışına izin vermedi. Ancak kararında direnen Ünal ile babası arasındaki sürtüşme, dün sabah kavgaya dönüştü. Baba Ünal, "İki çocuğun var yaptığından utanmalısın" diye bağırarak oğlunun üzerine yürüdü. 
     
     Yunuslar’ yakaladı 
     Bu sırada, karşı apartmanda oturan Ünal’ın halası Bedriye ve eşi Ali Aliyev, kavgayı ayırmak için eve geldi. Zeki Ünal ruhsatlı silahını çekti ve önce babasına ateş etti. Ardından da silahını, hala ve eniştesine doğrulttu ve tetiği art arda çekti. Hala Bedriye kalbine, enişte Ali de alnına isabet eden kurşunlarla can verdi. Baba Şaban Ünal ise bileği ve kulağının arkasından yaralandı. Kaçmaya çalışan Ünal, motorize polis ekibi tarafından yakalanarak gözaltına alındı. 
     



 YAŞAM 




















</TEXT>
</DOC>
