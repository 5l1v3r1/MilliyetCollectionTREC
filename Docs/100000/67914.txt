<DOC>
<DOCNO> 67914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/16/guncel/gun06.html </URL>
<DATE> 2002/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir Konuşursam yer yerinden oynar 
</HEADLINE>
<TEXT>

     Milliyet’in ortaya çıkardığı "şike çetesi"nin baş aktörü, Susurluk davasında hüküm giyen Ali Fevzi Bir, "Dünya üzerinde Türkiye ikinci lig maçlarına 15 milyon mark veren bir bahis şirketi bulsunlar, kafama bir kurşun sıkarım. Bırakın milyonu, 15 bin mark bile alamazsınız" dedi. 
     Hayatında dört beş defa bahis oynadığını ileri süren Bir, "şike çetesi"yle ilgili olarak şunları söyledi "Onları da Şampiyonlar Ligi maçlarında oynadım. Konuşmalarımı kırpıp kırpıp birbirine eklemişler. Sesimi yayınlasınlar sesimi. Ben hakemlere, arkadaşlarımın hakkını yememesini söyledim. Onlar bunu emir olarak anlarlarsa bana ne. Hakemlere zaten polis bir operasyon yapacaktı. Milli Takım Dünya Kupası’na kaldı, Türk futbolunun adı kötüye çıkmasın diye durdurdular. Bu işin sonu federasyona kadar gider, ben bildiklerimi konuşursam Türkiye’de yer yerinden oynar ama bu bana yakışmaz. 4 büyüklerin yaptıklarını 24 tane küçük yapıyor mu acaba Sadık İlhan dışında adı geçen hakemlerle bir yakınlığım yok." 
     



 GÜNCEL 




















</TEXT>
</DOC>
