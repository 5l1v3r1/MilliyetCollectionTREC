<DOC>
<DOCNO> 55523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/04/son/sonspo10.html </URL>
<DATE> 2001/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de Fatih ilk kez antremana çıktı 
</HEADLINE>
<TEXT>

     Fenerbahçe'nin Real Mallorca takımından transfer ettiği Galatasaray'ın eski futbolcusu Fatih Akyel, bugün ilk kez yeni takımının antrenmanına katıldı. 
     Menajer Saffet Sancaklı ile Samandıra Tesisleri'ne gelen Fatih, takımla birlikte çalıştı. 
     Şut çalışmasına katılan Fatih, daha sonra yapılan çift kalede maçta de yer aldı. 
     
     Trabzonspor maçı hazırlıkları 
     Fenerbahçe, Trabzonspor ile 8 Aralık Cumartesi günü yapacağı lig maçının hazırlıklarını tek antrenmanla sürdürdü. 
     Teknik direktör Mustafa Denizli yönetiminde Samandıra Tesisleri'nde gerçekleştirilen antrenmanda futbolcular, koşu ve şut çalışmasının ardından çift kale maç yaptı. 
     Sakatlığı düzelen Mert Meriç, takımla birlikte çalışırken, Revivo ise koşu yapmakla yetindi. 
     Hafif sakatlığı bulunan Yusuf ise koşudan sonra tesislere giderek tedavi oldu. 
     Dünkü antrenmanda yeniden sakatlanan Ogün ile Rapaiç ve ameliyat olan Oktay idmana katılmadı. 
     Fenerbahçe, yarın yapacağı antrenmanla Trabzonspor maçının hazırlıklarını sürdürecek. 
     
     Kupa maçı biletleri satışa çıktı 
     Fenerbahçe'nin Türkiye Kupası 4. kademesinde Denizlispor ile yapacağı maçın biletleri satışa çıktı. 
     Kulübün resmi internet sitesi ''www.fenerbahce.org''da yapılan açıklamada, açık tribün biletlerinin 1 milyon, numaralı tribünün 5 milyon liradan satışa sunulduğu bildirildi. 
     






</TEXT>
</DOC>
