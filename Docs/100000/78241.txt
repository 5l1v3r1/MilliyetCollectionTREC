<DOC>
<DOCNO> 78241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/14/ekonomi/eko06.html </URL>
<DATE> 2002/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
SSK prim tabanı yüzde 32.3 artıyor 
</HEADLINE>
<TEXT>

     SSK primine esas taban, 1 Nisan’dan geçerli olmak üzere yüzde 32.3 artırıldı. Bakanlar Kurulu’nun konuya ilişkin kararına göre SSK primleri hesabında esas tutulan günlük kazancın alt sınırı, yüzde 32.3 artırılarak 7 milyondan 9 milyon 262.4 bin liraya çıkarıldı. Tabanın beş katı olarak uygulanan tavan ise 46 milyon 312 bin lira olacak. 
     Böylece, SSK primine esas kazancın aylık tabanı 277 milyon 872 bin lira, tavanı da 1 milyar 389 milyon 360 bin lira olarak belirlendi. Bu alt sınır, 1 Temmuz 2002 - 31 Mart 2003 arasında da yüzde 17.9 artırılarak uygulanacak. 
     
     Prim yükü arttı 
     SSK primine esas taban ücretin 277 milyon 872 bin lira olması, 220 milyon lira olması asgari ücretliye ek yük getirmeyecek. Ancak asgari ücretlinin işverene maliyeti 20.5 milyon lira artacak. Prim tabanındaki artış, aylık brüt maaşı 1 milyar 389.4 milyon liranın üzerinde olan işçiye 50.9 milyon lira, işveren katkısına da 73 milyon lira ek yük getirecek. 
     Yeni düzenleme ile işsizlik sigortası kesintisi de artıyor. Tavandan prim ödeyenlerin işçi payı aylık 10.5 milyon liradan 13 milyon 893 bin liraya, işverenin ödediği tutar da 21 milyon liradan 27 milyon 786 bin liraya çıkıyor. 
     Bağ - Kur sigortalılarının gelir basamakları da 1 Nisan’dan itibaren yüzde 32.3, 1 Temmuz’dan itibaren de yüzde 17.9 oranında artırılacak. 
     



 EKONOMİ 

















</TEXT>
</DOC>
