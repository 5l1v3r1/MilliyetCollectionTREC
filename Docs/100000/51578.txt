<DOC>
<DOCNO> 51578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/10/yazar/sazak.html </URL>
<DATE> 2001/11/10/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Üretmeden yaşamanın bedeli 
</HEADLINE>
<TEXT>

     Ekonomik kriz derinleştikçe Türkiye küçülmeye zorlanıyor. 
     Kapanan fabrikalar, üretime ara veren işletmeler, daralan tarım alanları ve işsiz kalan milyonlar. Sıra Ankara'ya geldi. IMF'nin "devletin küçülmesi" koşuluna bağladığı "götürü usulü" yardımlar geciktikçe koalisyon ortakları Köy Hizmetleri, Karayolları, DSİ gibi kuruluşlarda "tasfiye"ye gitmekte zorlanıyor. 
     Ağır bir bedel ödeniyor. 
     İşçi, memur, esnaf çiftçi perişan. Emekliler geçinemiyor. Çalışanlar meydanlarda yürüyor Sosyal patlama kapıda. 1980'lerden bu yana kalkınmayı "rant ekonomisi"ne dayandıran, "sıcak para"nın dayanılmaz cazibesiyle istihdam öncelikli büyüme yerine "har vurup harman savurarak" ağır borç batağına saplanan yönetimler, 2001 sonunda ülkeyi iflasın eşiğine getirmiş durumdalar. Çıkış yok Washington'daki IMF yönetimi Ankara'daki bakanlık sayısını tayinden, vazgeçilecek genel müdürlük ve memur kadrolarına kadar her şeyi dikte ediyor. 
     2002 yılı çok daha sancılı olacak. 
     Zor geçecek 
     Emek Platformu'nun Ankara'da dün sona eren yürüyüşü siyasi iktidar açısından önemli bir sinyaldir. DİSK, Hak - İş, Türk - İş ve Kesk, "Küresel Eylem Günü" etkinlikleri çerçevesinde çalışanların sesini hükümete duyurdular "Sadece işçi çıkarmakla kriz aşılamaz " 
     Üretimi, "insan"ı esas almayan politikalara karşı dünyada da muhalefet artıyor. 11 Eylül, küresel eşitsizliğin algılanmasında "milat" oldu. 2001 Nobel ödülünü kazanan iktisatçı Stiglitz, ekonomik çıkarların "insan" faktörünün önüne geçtiği bir düzende, ABD ve gelişmiş ülkelerce dikte edilen ticaret politikalarının eşitsizliği ortadan kaldıramayacağını söylüyor. Sosyal boyutu "insan" unsuru ihmal edilmiş iktisadi politikalarla kalkınma olmuyor. 
     Türkiye, tarımdan ticarete, sanayiden ihracata her alanda daralmayı yaşarken, "global reçeteler" dışında "ulusal" çıkış yolları aramak ve bulmak zorundadır. 
     IMF politikaları bu ülkenin kaderi olamaz 
     Toplumun tüm kesimleri, yeni bir gelecek üzerinde tartışarak alternatif çözüm yolları aramalıdır. Tek tip "düşünce bandı"ndan çıkmalıyız 
     TEMA'nın Erozyonla Mücadele Haftası açılışında Hayrettin Karaca'nın, ABD ve AB ülkelerindeki desteğin aksine Türkiye'de tarımı yok etmeye çalışan IMF'ye karşı çıkması cesaret vericiydi. 
     Karaca'nın Mustafa Kemal'den naklettiği sözler, ölümünün 63'üncü yılında Atatürk'ün "bağımsızlık vasiyeti"dir 
     "Çalışmadan, yorulmadan, üretmeden rahat yaşamak isteyen toplumlar önce hassasiyetlerini sonra hürriyetlerini daha sonrada da istiklal ve istikballerini kaybederler." 
     
     







Taraflı ve objektif 


Ata'nın ruhu 


Ankara yürüyüşü 


Krizi yaşarken değişimi, Atatürk'ü düşünmek 


Atatürk hayranı Kral 


ATA Keman ve tenis 


İnönü’yü kim vurmak istedi 


Sivas Valisi Reşit Paşa'nın Hatıralar'ı 


Çift şeritli diplomasi 


Medeniyet yularını neden sevmeyiz 


Kurtköy gerçeği 


Atatürk bunun için büyüktür... 


Üretmeden yaşamanın bedeli 


Eski köye krizle dönen eski detler 


Dünyada güncel konu Atatürk laisizmi 


İhracat 12.5 arttı ithalat 22.5 geriledi 


</TEXT>
</DOC>
