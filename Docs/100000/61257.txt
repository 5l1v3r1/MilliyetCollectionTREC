<DOC>
<DOCNO> 61257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/son/sontur18.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Okulların tatil olduğu Çankırı'da güneşli hava şaşırttı 
</HEADLINE>
<TEXT>

     Meteoroloji'nin, Karadeniz üzerinden yoğun kar yağışının geleceği ve havanın iyice soğuyacağı uyarısı üzerine okulların tatil edildiği Çankırı'da günlük güneşlik bir gün yaşanıyor. 
     Çankırı Valisi Halil Ulusoy, Meteoroloji'nin, aşırı buzlanma üzerine yağacak olan karın tehlike yaratacağı ihbarını değerlendirerek okulları tatil ettiklerini belirterek, ''Meteorolojinin tahmini tutmamıştır. Eğitim ve öğretime yarından itibaren devam edilecektir'' dedi. 
     Meteoroloji İl Müdürü Mehmet Ölmez, Karadeniz üzerinden gelen kar yağışının Çankırı'da da etkili olacağını tahmin ettiklerini hatırlatarak, ''Ancak, bu kar yağışı etkisini Karadeniz üzerinde kaybetti ve Çankırı'da serpinti olarak etkisini gösterecek'' diye konuştu. 
     






</TEXT>
</DOC>
