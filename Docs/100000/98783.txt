<DOC>
<DOCNO> 98783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/siyaset/siy05.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hoca’ya çifte çivi’leme 
</HEADLINE>
<TEXT>

İstanbul DGM ve Balıkesir başsavcılıkları inceleme başlattı 
     ERSAN ATAR 

     Eski RP lideri Necmettin Erbakan, Balıkesir ve İstanbul DGM Başsavcılıklarınca kıskaca alındı. İki başsavcılık da, Erbakan’ın Milli Gazete’nin Balıkesir’de düzenlediği günde yaptığı konuşma nedeniyle inceleme başlattı. 
     Erbakan’ın, "Bir insanın başına cihat çivisi, Milli Gazete çivisi çakılmışsa, bu insan artık şuurlu müslüman olmuştur" şeklinde konuştuğu mesire yerindeki toplantıyla ilgili inceleme başlatan ve konuşma kasetlerini isteyen Balıkesir’in kadın başsavcısı Keskin Özbay, konuşmanın izinsiz yapıldığı yönündeki iddiaların da soruşturma sonunda belli olacağını belirtti.incelendiğini belirtti. 
     İncelem başlattıklarını belirten İstanbul DGM Başsavcısı Aykut Cengiz Engin de konuşmanın yer aldığı kasetlerin ulaştırılmasını istediklerini, ancak yaptıkları işlemin soruşturma olmadığını kaydetti. Balıkesir Başsavcılığı, Erbakan’ın konuşmasının 312. maddesi kapsamına girdiği sonucuna varırsa, dosyayı İstanbul DGM Başsavcılığı’na gönderecek. Erbakan hakkında 3 yıla kadar hapis istemiyle dava açılabilecek. 



 SİYASET 



















</TEXT>
</DOC>
