<DOC>
<DOCNO> 53794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/23/son/sontur24.html </URL>
<DATE> 2001/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu da keşlerin argosu 
</HEADLINE>
<TEXT>

     Narkotik polisi, eroin, esrar, kokain ve hap türü uyuşturucular için içiciler ile satıcılar arasında kullanılan 77 ayrı takma adı belirledi. 
     İstanbul Emniyet Müdürlüğü'nün internetteki ''WWW.iem.gov.tr'' adlı sitesinde yer alan bilgilere göre, eroinin 17, esrarın 36, kokainin 8, uyuşturucu hapların da 7 takma ismi var. Ecstasy için 6, ketamin için 1, akineton için ise 2 farklı ad kullanılıyor. 
     Narkotik polisinin, esrar için içici ve satıcıların kendi aralarında kullandıklarını belirlediği 36 isim şöyle 
     ''Derman, ot, plaka, mühür, sarıkız, anten, sarma, paspal, gıya, gogo, gonca, kuru, cigara, cigaralık, marijuana, deli gonca, ahna, henry, patates, keçi, yeşil, kendir, elek altı, siyah, saddam, kenevir, jelatin, mal, sarı, çiçek, sündüz, cam macunu, kına, kuriş, gubar, nane.'' Farklı 17 isimle anılan eroin için de şu adlar kullanılıyor 
     ''Mal, beyaz, toz, beyaz kelebek, kağıt üstü, H eyc , junk, haşhaş, staff, charlie, kireç, kar, cevher, kız, beyaz peynir, ilaç, something.'' Kokain ise ''Kok, koko jamboo, kola, pırlanta, otoban, beyaz ten, pudra ve toz şeker'' olmak üzere 8 takma isme sahip. 
     Genel olarak uyuşturucu haplara verilen isimler arasında da ''Leblebi, roş, papik, roş ikilik, sarı bomba, roş onluk ve aspirin'' yer alıyor. 
     Ecstasy adlı uyuşturucu hap ''Ex, e, beyaz kumrular, soda, uçuş ve kanat'', ketamin ''köpek eroini'' akineton ise ''atom ve aki'' takma adları ile biliniyor. 
     






</TEXT>
</DOC>
