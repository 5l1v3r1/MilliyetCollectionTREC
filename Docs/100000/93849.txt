<DOC>
<DOCNO> 93849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/yazar/okur.html </URL>
<DATE> 2002/07/05/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Bankalar Fon’a, holdingler Yaklaşım’a 
</HEADLINE>
<TEXT>

     İş ve aş... İşte temel sorunumuz O yüzden üretime, büyümeye çok önem veriyoruz. Reel sektör diye anlatmaya çalıştığımız üretim cephesine de siyaset olanca gücüyle ağırlığını koymuş. Türkiye Odalar ve Borsalar Birliği’nin genişletilmiş yönetim kurulu toplantısından çıkan "reformlara devam çağrısı" ve Başbakan Ecevit’e yapılan nazik uyarı hala belleklerimizde. TOBB kükredi, Türk Sanayici ve İşadamları Derneği TÜSİAD görüşme turlarına devam ediyor. Ama Ecevit’in istifasını isteyen açıklama Türkiye Genç İşadamları Derneği’nden TÜGİAD geldi. Bize göre bu liste uzayıp gidecek. Hükümet kanadı ise zirveleri sürdürecek. 
     
Kabarık liste      Kısacası, yaz, çok sıcak geçecek çok. 
     Üretenler ve üretenlere kan pompalayan mali sektör, yaz sıcağını "reel faiz" sendromu üzerine oturtacak. Bu çerçevede derdini anlatmaya çalışacak. Başka yol olmadığına göre, herkes daha çok üretmek için topyekün çırpınacak. 
     Çünkü üretim sektörü "İstanbul Yaklaşımı" çerçevesinde borçlarını yeniden yapılandırmanın, işletme sermayesi sağlamanın kanalını aralamaya çalışacak. 
     O halde aylarca tartıştığımız İstanbul Yaklaşımı’nda son durum ne İki kamu bankası Halkbank ve Vakıfbank konuyla ilgili olarak ne yapıyor Bankacılık Düzenleme ve Denetleme Kurumu BDDK cephesinde işler nasıl gidiyor 
     
Bayındır Holding protokolü      Sizin anlayacağınız gündemimizde şirketler var. 
     Tabii ki kamu bankaları. 
     Önce Halkbank... 
     Ön protokol imzaladığı şirketlerin listesi ilk etapta şöyle 
     Bayındır Holding, ÇBS, Köytaş, Ceylan Holding... 
     Bayındır Holding’e göz gezdirirsek... 
     Holdingin bankası Tasarruf Mevduat Sigorta Fonu’na geçti. Holding ise kamu bankalarına olan borçlarının yeniden yapılanması konusunda çalışıyor. Halkbank’la ilgili kredi ve bilgi protokol imzalanmadığı için detaylı olarak verilmiyor. Ön protokol sonrası imzalanacak protokolle birlikte işin çerçevesi çizilecek. 
     Diğer şirketler, ÇBS, sanayici Şaban Çavuşoğlu ve ailesine ait. Uzun süredir ciddi bir finansman krizi yaşanıyordu. Şimdi bu yol aşılmaya çalışılıyor. Yönetim Şaban Çavuşoğlu’nda değil, yeğenlerinde. 
     Köytaş’ta ay sonunda büyük olasılıkla olağanüstü bir yönetim kurulu toplantısı yapılacak. 
     Yönetim kavgasının dışında bu ay içinde Halkbank, şirketi inceleyecek, kararını verecek. 
     Toplam borç 12 milyon dolar. Ceylan Holding’in bankası Bank Kapital de TMSF’ye geçti. Ama holdingin borçları bu çerçevede incelemeye alındı. 
     
Vakıfbank’ta durum      Vakıfbank’ın ön protokol imzalayarak görüşmelere başladığı şirketlerden birisi Transtürk Holding. Yönetim Kurulu Başkanı Faruk Süren, görüşmeleri sürdürecek. Grupta 1500 kişi çalışıyor. 
     Bir başka şirket, Dardanel Önentaş. Şirket, 14.09 milyon dolar borç ile 2.5 milyon dolarlık grup şirketleri borcunu yeniden yapılandıracak. Vakıfbank, İş Bankası, Türk Ticaret Bankası, Emlakbank, Türkiye Kalkınma Bankası ile yola devam edilecek. 
     Finansal Yeniden Yapılandırma programı çerçevesinde yapılan bu çalışmalarda özellikle biri özelleştirme gündeminde, diğeri satış sürecinde olan iki bankadan yansıyan bu gelişmeyle ilgili yorum yapmıyoruz... İzliyoruz... 
     
     







Yetmez mi, ananın içtiği pekmez mi 


Durmuş Vakfı 2 


Odalar Birliği’nin önerileri 


Hükümetle DSP’de geçiş dönemi ve seçim 


DMG yaklaşımı 


Yurtdışı eğitim ille de gerekli mi 


Kim haklı 


AB niyeti lafta, reformlar rafta 


Gazetenin doğum sancısı 


Bankalar Fon’a, holdingler Yaklaşım’a 


Basın ve kamuoyu... 


AB, Kıbrıs, Alman deneyimi 


Para karşılığı haber dediğin böyle olur 


Tarih uçar, insan kalır 


Muhasebe hilesi Ayşe Hanım Teyzemi de etkiliyor 


</TEXT>
</DOC>
