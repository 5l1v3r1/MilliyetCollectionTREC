<DOC>
<DOCNO> 81329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/son/sontur35.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakır'da 1 Mayıs kutlamalarına izin yok 
</HEADLINE>
<TEXT>

     Diyarbakır'da 1 Mayıs kutlamaları için sendikalar tarafından yapılan başvuruya Diyarbakır Valiliği'nce olumsuz yanıt verildiği belirtildi. 
     Türk-İş Bölge Temsilcisi Ramazan Ulaş, Türk-İş'e bağlı sendikalar olarak Emek Platformu ile birlikte 1 Mayıs kutlamaları için Diyarbakır Valiliği'ne başvuru yaptıklarını belirterek, ''Başvuruyu uzun süredir yapmış olmamıza rağmen Olağanüstü Hal Bölgesi olması nedeniyle izin verilmediğine dair cevap bize yeni ulaştı'' dedi. 
     Ulaş, kutlama izni alamamaları üzerine meydanda basın açıklaması yapabilmek için İl Valiliği'ne başvurduklarını ancak bunun için de izin alamadıklarını söyledi. Ulaş, şöyle dedi 
     ''1986 yıllından beri Diyarbakır'da 1 Mayıs'ı kutlayamıyoruz. Bu gün bizim işçilere mesaj vereceğimiz, dayanışma günümüzdür, kutlamak istiyoruz. Uzun yıllardır sadece 1996 yılında izinsiz olmak üzere bir kutlama yapmıştık. Bu yasak kalksın istiyoruz.'' Öte yandan, Siirt'te de 1 Mayıs kutlamaları için Emek Platformu tarafından yapılan başvuruya izin verilmediği bildirildi. 
     





</TEXT>
</DOC>
