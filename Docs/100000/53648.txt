<DOC>
<DOCNO> 53648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/23/ekonomi/eko01.html </URL>
<DATE> 2001/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
ASKER HOLDİNG’ SİVİLLERE AÇILIYOR 
</HEADLINE>
<TEXT>

40 yıl sonra ilk kez kamuoyunun önüne çıkan 180 bin asker üyeli OYAK Grubu, krizde dolar bazında yüzde 50 büyüdü. Grup şimdi de sivillere ve dünyaya açılmayı hedefliyor 
     EKONOMİ SERVİSİ 

     Yaklaşık 180 bin asker üyesiyle Türkiye’nin en büyük şirketlerinden biri olan Ordu Yardımlaşma Kurumu OYAK , kuruluşunun 40’ncı yılında ilk kez bir basın toplantısı yaparak, 2000’e ait faaliyet raporunu açıkladı. 
     OYAK Genel Müdürü Coşkun Ulusoy, "Dengeleri umursamadan değiştik" derken, şirketi Türkiye’nin "yeni yükselen yıldızı" olarak tanımladı. 
     Ulusoy, OYAK’ın 2002 yılı hedeflerinin başında şirketi sivillere açmanın geldiğini belirterek "OYAK yasa gereği sadece askeri üyelere hizmet verebiliyor. 40 yıllık bilgi birikimimizi sivillerin hizmetine sunabilmek için çalışıyoruz" dedi. Ulusoy, bu çalışmaların "özel emeklilik fonları" ile gündeme gelebileceğini ifade etti. 
     
Türkiye’ye sığamayız      Ulusoy, OYAK’ın Türkiye’ye sığmadığını belirterek, "Yarım katrilyon k rımız var. Bu k r Türkiye’ye sığmaz. Bu imk nları yurtdışına taşımamız lazım. Telekom, enerji, teknoloji alanlarında yatırım yapabiliriz" dedi. 
     Sümerbank’ı almanın "akıllı bir yatırım" olduğunu vurgulayan Ulusoy, "Elimizde büyük nakit var, bir lira borcumuz yok. Sümerbank ile Oyakbank’ı ocak ayının ilk haftasında birleştireceğiz. Gelecek yıl, Sümerbank’tan k rımız üç haneli trilyonlar seviyesine çıkacak. Etibank’ı alırsak onu da birleştireceğiz" dedi. Ulusoy, finans alanında yabancılarla ortaklığı düşünmediklerini söyledi. 
     Ulusoy, THY’nin özelleştirilmesi ile ilgili olarak "Gündeme gelirse bakarız. Fiyatları, şartları, vadeleri bizim kaldırabileceğimiz çizgideyse niye ilgilenmeyelim" şeklinde konuştu. 
     
Gemi batarsa...      Sıkıntılı olan birçok sektörde dolar bazında en azından sabit kaldıklarını, bazı sıkıntılı sektörlerdeki şirketlerinin ciddi k rlar elde ettiğini belirten Ulusoy, zamanında ve çabuk kararlarla tedbirler alarak başarılı olduklarını ifade etti. "Türkiye bir gemidir. Bizim kamaramızın temiz olması, uzun vadede bir şey ifade etmez. Gemi batarsa hep beraber batarız" diyen Ulusoy, hizmette olan bir gemide fırsatları doğru değerlendirmek, daha çok çalışmak, üyelerine karşı sorumluluklarını yerine getirmek istediklerini söyledi. 
     
2001’de k rımız 600 trilyon arttı      OYAK Genel Müdürü Coşkun Ulusoy, krize rağmen 2001’de büyük başarı elde ettiklerini söyledi. Bu yıl, henüz kesinleşmeyen verilere göre TL bazında yüzde 250 - 300 oranında gelir artışı olduğunu kaydeden Ulusoy, "K rımız yarım katrilyonu geçti. 600 trilyona hızla ilerliyor" dedi. 
     Ulusoy, şirketin bu dönemde gelirlerini dolar bazında yüzde 50 artırdığını ifade etti. 
     "2001 yılı başında ekonomik krizi erken farkedip önlemlerimizi aldık. Birçok şirkette yeni yatırımları durdurup, küçüldük. Sonuçta büyük zararlar etmedik dengeleri koruduk" diyen Ulusoy, bu yıl OYAK’ın iştiraklerinden elde ettiği gelirle, finansal yatırımlardan sağlanan gelirin eşit olduğunu kaydetti. 
     
     
2002 daha da belirsiz, alarmdayız      Ulusoy, 2002 yılının bu yıldan daha zor olacağını belirterek, "2002 için alarmdayız" dedi. 
     Ulusoy, 2002 yılının çok karmaşık gidecek gibi gözüktüğünü ifade ederek, "2001’de olacakları tahmin edebiliyorduk. 2002 çok zor geçecek, çünkü belirsizlik var" diye konuştu. 
     IMF’den sağlanacak 10 milyar dolarlık ek kaynağın nefes aldıracağını, ancak bu paranın ne şekilde kullanılacağının önemli olduğunu kaydeden Ulusoy, bu kaynağın, öncekiler gibi kullanılırsa boşa gideceğini vurguladı. 
     Ulusoy, "2002 için alarm vermiş durumdayız, çok ciddi tedbirlerle gitmemiz lazım. Daha hesaplı, daha dikkatli gideceğiz" dedi. 
     
Devlet de değişsin      OYAK Genel Müdürü Coşkun Ulusoy, kurumda geçen yıldan bu yana köklü bir değişim sağladıklarını, yeniden yapılanma hareketini başlattıklarını söyledi. 
     "Dünyada değişmeyen kurumların ayakta kalması imk nsız. Biz de paradigmaları yıkalım, ilkleri gündeme getirelim dedik" diyen Ulusoy, faaliyet raporunun kamuoyuna açıklanmasının ve hesapların da ilk kez bir dış denetim kurumu tarafından denetlenmesinin bu hareketin ilk adımları olduğunu söyledi. 
     OYAK’ın orduya ait bir kurum olmadığını vurgulayan Ulusoy, "Ordu, sınırları bekleme görevindedir. Öyle de olmalıdır. Biz üyelerimizin parasını değerlendiren bir özel sektör kuruluşu olarak hizmet veriyoruz" dedi. Değişimin manevi maliyetinin ağır olduğunu ifade eden Ulusoy, "Birçok kişinin işine son verdik. Bu üzücüydü. Ama, Atatürk de Conkbayırı’nda insanları cepheye sürdüğü zaman üzülmüştü. Bundan kaçamazsınız" diye konuştu. 
     Ulusoy, devletin de her alanda değişmesi, dünya standartlarıyla, kaliteyle buluşması gerektiğini belirterek, "Bunun maliyeti neyse ödenmeli, bugün ödemezsek, faizi ile yarın ödeyeceğiz" dedi. 
     
     
25 iştirakli bir dev      1961’de kurulan OYAK, kuruluşundan bu yana ilk kez faaliyet raporu açıklıyor. Rapora göre OYAK, 2000’de 287 trilyon lira brüt k r elde etti. Otomotiv, finans, çimento, gıda, kimya ve hizmet sektörlerinde faaliyet gösteren OYAK’ın 25 şirketi bulunuyor. 2000’de 87 trilyon lira vergi ödeyen OYAK, aynı yıl içinde 1 milyar 161 milyon dolarlık ihracat geliri sağladı. 
     Toplam 643 trilyon 171 milyar liralık aktif büyüklüğü bulunan OYAK, 12 bin 572 personel çalıştırıyor. 
     Üyelerine sunulan yardım ve hizmetler, emeklilik ve ek yardımlar, ölüm yardımı, maluliyet yardımı, emekli maaşı, emekli maaşı sisteminden çıkışlar ve aidat iadesi olarak bildirilen OYAK’ın sosyal hizmetleri ise konut kredileri, konut inşaatları, konut arsaları, borç verme, yüzde 80 borç verme, ordu pazarları ve mal kredisi olarak açıklandı. 
     OYAK ortaklık ve iştirakleri ise şöyle 

</TEXT>
</DOC>
