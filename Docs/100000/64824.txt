<DOC>
<DOCNO> 64824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/son/sonspo09.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanyol Gasol NBA'de de fırtına gibi esiyor 
</HEADLINE>
<TEXT>

     ABD Profesyonel Basketbol Ligi NBA'e 2 maçla devam edildi. 
     Batı Konferansı Ortabatı Grubu'nda son sırada bulunan Memphis Grizzlies, Atlantik Grubu beşincisi Los Angeles Clippers'i uzatmada 119-115 yendi. 
     Memphis'de yapılan maçta, üst üste 7 yenilgiden sonra galibiyetle tanışan Grizzlies'de İspanyol oyuncu Pau Gasol 23 sayı, 10 ribaundla 17. kez ''double-double'' yaptı. Gasol, bu 17 maçta da 20'nin üzerinde 
     sayı üretti. Takımda oyuna sonradan giren Stromile Swift, 6'sı uzatmada olmak üzere 22, Shane Battier 20, Brevin Knight da yine 5'i uzatmada olmak üzere 19 sayı kaydetti. Clippers'da Michael Olowokandi 27 sayıya ulaşarak kendine ait sayı rekorunu egale etti. 7 maçlık deplasman serisine yenilgiyle başlayan Clippers'da ayrıca Elton Brand skora 26 sayı ekledi, 10 ribaund aldı. Salt Lake City'deki maçta ise Ortabatı Grubu dördüncüsü Utah Jazz, Doğu Konferansı Atlantik Grubu sonuncusu Miami Heat'i 101-89 yendi. Üst üste 3 maçlık yenilgi serisine son veren Jazz'da Bryon Russell, 20 sayı atarak bu sezon en yüksek skorunu üretti. Bütün maçlarda faul sıkıntısı çeken Karl Malone 19, 13 şuttan 12'sinde isabet kaydeden Jarron Collins 18 sayı attı. Hasta olan Alonzo Mourning'den yoksun mücadele eden ve son 6 maçında 5 yenilgisi bulunan Jazz, yüzde 54.5'lik şut yüzdesiyle oynadı. Son 9 maçında 2. kez yenilen Heat'da ise Rod Strickland 16, Eddie Jones ile Bryant Grant 12'şer sayı kaydetti. 
     






</TEXT>
</DOC>
