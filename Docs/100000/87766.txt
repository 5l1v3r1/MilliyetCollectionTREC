<DOC>
<DOCNO> 87766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/guncel/gun03.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Otel baskınına bu kez DGM bakacak 
</HEADLINE>
<TEXT>

The Marmara Oteli’nde turistleri rehin alan Mustafa Yıldırım için Ağır Ceza Mahkemesi görevsizlik kararı verdi. Ve ilk defa bir Çeçen’ eylemi terör’ sayıldı 
     İSTANBUL Milliyet 

     The Marmara Oteli’ndeki rehin alma eylemini gerçekleştiren Mustafa Yıldırım hakkında Beyoğlu 2. Ağır Ceza Mahkemesi’nde açılan dava dosyası, "görevsizlik" kararıyla İstanbul DGM’ye gönderildi. 
     Beyoğlu 2. Ağır Ceza Mahkemesi, dava dosyası üzerinde yaptığı incelemede, tutuklu sanık Mustafa Yıldırım’ın yakalandıktan sonra emniyette ve savcılıkta verdiği ifadede, olayda kullandığı Kalaşnikof marka silahı örgütten aldığını belirttiğini vurguladı. 
     
     Polise teslim olmuştu 
     Mahkeme, sanığın 4 Mayıs günü otelin ikinci katında güvenlik görevlileri Salih Seyhan Başlangıç, Özlem Avcı ile Engin Eğricesu, müşteriler Sema Özyurt, Nilgün Mirza, Bulgaristan uyruklu Nicola Nazarova, Barislova Blugeova Drankova, Georgi Semionov, İlieve Mladenova, Kalina Kustadinova Vlaykova, Petyo Krastev Nalbantov, Japon çift Sadandri ve Fumiyo İshizuka’yı rehin aldığını, ardından emniyet güçlerinin çabası sonucu teslim olduğunun belirlendiğini bildirdi. 
     Sanığın, bu eylemini Rusya’nın Çeçenistan’a, İsrail’in de Filistin’e yönelik askeri harek tını protesto amacıyla düzenlediğini söylediğini kaydeden mahkeme, sanık Yıldırım ile kardeşi İsa Yıldırım’ın yargılamasının, Devlet Güvenlik Mahkemeleri’nin görev alanına girdiğini kararlaştırdı. "Görevsizlik" kararı veren mahkeme, dava dosyasını İstanbul DGM’ye gönderdi. 
     
     13’e katlanacak 
     Yıldırım’ın, 13 kez uygulanarak "silah zoruyla birden fazla kişinin siyasi amaçla hürriyetini tahdit etmek" suçundan 39 yıldan 104 yıla kadar, "korku ve panik yaratacak şekilde mesk n mahalde ateş etmek’’ suçundan 2 yıl, "nitelikli silah bulundurmak" suçundan da 5 yıldan 8 yıla kadar ağır hapis cezası istemiyle yargılamasına, önümüzdeki günlerde İstanbul DGM’de başlanacak. 
     İsa Yıldırım’ın da aynı dava kapsamında, "suç delilini saklamak" suçundan 2 yıldan 4 yıla kadar hapis cezasına çarptırılması isteniyor. Ancak İsa Yıldırım’a, "suçu kardeşi lehine işlediği" gerekçesiyle ceza verilmemesi de öngörülüyor. 
     



 GÜNCEL 

















</TEXT>
</DOC>
