<DOC>
<DOCNO> 74061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/son/sontur01.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Meslekten uzaklaştırılan eski polis sevgilisini tabancayla vurdu 
</HEADLINE>
<TEXT>

     Konak ilçesinde, meslekten uzaklaştırılan eski polis, bir kadını silahla vurdu. 
     Kenan Diyadin 38 , yaklaşık 4 yıl birlikte yaşadığı, iki ay önce de ayrıldığı Saniye Karaca 32 adındaki kadını silahla ayağından yaraladı. 
     Hatay İnönü Caddesi Sezer Apartmanı'ndaki dairede Diyadin ile Karaca arasında bilinmeyen nedenle tartışma çıktı. Eski polis, kadın arkadaşını sol ayağına ateş ederek iki yerinden yaraladı ve kaçtı. 
     Karaca, Yeşilyurt Atatürk Eğitim ve Araştırma Hastanesi'nde tedavi altına alındı. 
     Yapılan araştırmada, Kenan Diyadin'in daha önce Organize Suçlar Bürosu'nda çalıştığı, buradan da Ahlak Bürosu'na verildiği belirlendi. 
     Kenan Diyadin'in bu büroda çalıştığı sırada meslekten ihraç edildiği öğrenildi. 
     Olaydan sonra kaçan eski polis Kenan Diyadin, sabaha karşı Emniyet Müdürlüğü Cinayet Bürosu'na gelerek teslim oldu. 
     






</TEXT>
</DOC>
