<DOC>
<DOCNO> 62495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/siyaset/siy02.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıtay 8. Ceza Dairesi, Susurluk Davası’nı karara bağladı 
</HEADLINE>
<TEXT>
Yargı, Çete’ dedi 
Susurluk Davası nihayet bitti. Aralarında Özel Harek t Dairesi eski Başkanvekili İbrahim Şahin ve eski MİT’çi Korkut Eken’in de bulunduğu 14 sanık hakkındaki mahk miyet kararı onaylandı 
     ANKARA Milliyet 

     Susurluk Davası’nda son karar, 5 yıl 2 ay süren yargılamanın ardından açıklandı. Aralarında Özel Harek t Dairesi eski Başkanvekili İbrahim Şahin ve eski MİT’çi Korkut Eken’in de bulunduğu 14 sanık hakkındaki mahk miyeti onayan Yargıtay 8. Ceza Dairesi, "devlet içinde çetenin varlığını" da karara bağlamış oldu. 
     Yargıtay 8. Ceza Dairesi, "Susurluk Davası"na bakan İstanbul 6 No’lu DGM’nin verdiği kararın temyiz incelemesini tamamladı. Daire’nin yaklaşık 3 saat süren müzakeresi sonunda, Başkan Naci Ünver, DGM’nin kararının oybirliğiyle onandığını bildirdi. 
     İstanbul 6 No’lu DGM, davayı 12 Şubat 2001 tarihinde karara bağlamıştı. DGM, sanıklardan Şahin ve Eken’i, çetenin lideri oldukları gerekçesiyle TCK’nın 313. maddesine göre 6’şar yıl ağır hapis cezasına çarptırmıştı. Mahkeme, davanın diğer sanıkları olan özel timci eski 7 polis memuru ile Sedat Bucak’ın şoförü Abdülgani Kızılkaya, Behçelievler Katliamı hükümlüsü Haluk Kırcı, uyuşturucu kaçakçısı Yaşar Öz, öldürülen "kumarhaneler kralı" Ömer Lütfü Topal’ın iş ortakları Sami Hoştan ve Ali Fevzi Bir’i de, çete üyesi oldukları gerekçesiyle 4’er yıl ağır hapse mahk m etmişti. İnfaz Yasası’na göre Eken ve Şahin’in cezası 2 yıl 4’er ay, diğer sanıkların cezaları da 19 ay 20’şer gün olarak infaz edilecek. 
     
     Kararda ne denildi 
     Onanan karar, bir suç örgütünün varlığını tespitten daha ileri sonuçlar doğurdu. İstanbul 6 No’lu DGM, gerekçeli kararında, "en tehlikeli çete" diyerek, "İç ve dış güvenliğin katillere, uyuşturucu kaçakçılarına, kumarhane işletmecilerine emanet edilmesi kabul edilemez bir davranıştır" yorumunu yapmıştı. İçişleri eski Bakanı Mehmet Ağar, dokunulmazlığı nedeniyle yargılanamadı. Sanıkların "karar düzeltme"de bulunma hakları olmasına karşın bundan sonuç almaları mümkün görülmüyor. 
     
KiM NE KADAR YATACAK      İnfaz Yasası hükümleri gereği, 6 yıllık ağır hapis cezasına çarptırılan bir hükümlünün 879 gün cezaevinde yatması gerekiyor. Buna göre, Susurluk davasında 6 yıl hapis cezası alan İbrahim Şahin, daha önce 185 gün cezaevinde tutuklu kaldığı için 694 gün daha hapis yatacak. 
     Aynı cezaya çarptırılan, ancak hiç tutuklanmayan MiT eski görevlisi Korkut Eken ise 879 günün tamamını cezaevinde geçirecek. Aynı davada 4'er yıl ağır hapis cezası verilen sanıklardan daha önce cezaevinde yatan Sami Hoştan 555, Ali Fevzi Bir 467, Enver Ulu 445, Ayhan Akça ve Ziya Bandırmalıoğlu 402'şer, Abdülgani Kızılkaya 393, Mustafa Altunok 382, Ayhan Çarkın, Ercan Ersoy ve Oğuz Yorulmaz da 296'şar gün için yeniden cezaevine girecek. 
     Halen başka suçlardan tutuklu ve hükümlü bulunan Yaşar Öz 481, Haluk Kırcı ise 431 günün infazını yine cezaevinde kalarak tamamlayacak. 
     



 SİYASET 













</TEXT>
</DOC>
