<DOC>
<DOCNO> 55869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/son/sonspo02.html </URL>
<DATE> 2001/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Barcelona Teknik Direktörü "2-0'dan sonra panikledik" 
</HEADLINE>
<TEXT>

     FC Barcelona Teknik Direktörü Carles Rexach, Galatasaray karşısında 2-0'lık yenilgiden sonra panik yaşadıklarını belirterek, ''Ancak 2. yarıda taktik değiştirerek, adam adama oynadık ve maçı kazandık'' dedi. 
     2-0 geride kapattıkları ilk yarıda iyi oynadıklarını ve oyuna 
     hakim olduklarını savunan Rexach, ''Bu devrede de oyunun hakimi bizdik. Son dakikaya kadar mücadele verdik. Girdiğimiz son pozisyonu da değerlendirebilseydik maçı galip bitirebilirdik'' diye konuştu. Rexach, bu akşam Roma ile Liverpool'un da berabere kalmasının kendileri için sevindirici bir sonuç olduğunu söyledi. 
     
     Notlar 
     -Galatasaray, bugüne kadar Türk takımları içinde Barcelona'dan deplasmanda puan alabilen ilk takım oldu. 
     -Kaptan Bülent Korkmaz, ''Ne sevinelim, ne de üzülelim. Hakkımız 3 puandı. Hakem biraz daha iyi olsaydı buradan 3 puan alıp dönebilirdik dedi. 
     -Galatasaray'ın alt tribünlerde yer alan yaklaşık 30 kadar taraftarının üstüne, Barcelonalı seyirciler yabancı madde yağdırdı -Kırmızı kart gören Hakan Ünsal da neden bu kartı gördüğünü anlayamadığını, herhangi bir hareketinin bulunmadığını söyledi. 
     -Barcelona'da kriz bitmedi. İspanyol gazeteciler, Rexach'ı suçlayıcı sorular sorup, terlettiler. 
     






</TEXT>
</DOC>
