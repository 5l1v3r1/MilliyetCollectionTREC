<DOC>
<DOCNO> 95332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/son/soneko23.html </URL>
<DATE> 2002/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yurtdışındaki Türk tahvillerinin değeri arttı 
</HEADLINE>
<TEXT>

     Dışişleri Bakanlığı'ndan dün istifa eden İsmail Cem'in bugün resmen açıkladığı yeni oluşumun olumlu etkileri yurtdışında işlem gören Türk tahvillerinin fiyatlarını yükseltti. 
     Uzmanlar Türk tahvillerinin son dönemdeki siyasi belirsizlik yüzünden uğradığı değer kayıplarının ardından yeni oluşumun piyasaya umut aşılayarak alım ilgisi yarattığı görüşünde birleşiyorlar. 
     Bear Stearns'den Gelişen Piyasalar Stratejisti Tim Ash, "Birçok olumsuzluk fiyatlara yansıdı ve insanlar AB'ye katılım için umut göremiyorlar. Şu an en azından gelecek için biraz umut var" dedi. 
     Türkiye'nin gösterge niteliğindeki 2030 Vadeli Dolar Tahvili bugün 1.375 puan yükselerek son 1,5 haftanın en yüksek seviyesi olan nominal değerinin yüzde 82.875'ine çıktı. 
     Gelişen piyasaların göstergesi olan JP Morgan'ın Gelişen Piyasalar Endeksi EMBI 'nın Türkiye bölümü de 40 baz puan düşüşle, benzer vadeli ABD Hazine kağıtlarının 972 puan üzerindeydi. Endeksin genelinde yaşanan düşüş ise 15 baz puan oldu. 
     Bir ABD Bankasının Dealer'ı "Türkiye o kadar fena satıldı ki insanlar bundan kötüsünün olamayacağına karar verdiler. İnsanlar yeni bir siyasi ittifak ile gidilecek seçimlerin olumlu bir momentum yaratabileceğini umuyorlar" dedi. 
     





</TEXT>
</DOC>
