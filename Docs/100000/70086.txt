<DOC>
<DOCNO> 70086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/son/sontur33.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Danıştay'dan batık bankaların sahiplerine red 
</HEADLINE>
<TEXT>

     Danıştay, Yaşarbank, Sümerbank ve Egebank'a el konulmasıyla ilgili Bankacılık Düzenleme ve Denetleme Kurulu kararlarının iptali istemiyle, söz konusu bankaların eski sahipleri tarafından açılan davayı reddetti. 
     Danıştay 10'uncu Dairesi, mali bünyeleri zayıfladığı için çeşitli tarihlerde BDDK tarafından Tasarruf Mevduatı Sigorta Fonu'na devredilen, Yaşarbank, Sümerbank ve Egebank'ın eski sahiplerinin açtığı davaları sonuçlandırdı. 
     10'uncu Daire, söz konusu bankaların TMSF'ye devrine ilişkin 
     BDDK kararlarının iptal edilmesi istemini kabul etmedi. 
     10'uncu Daire, Türk Ticaret Bankası'nın tasfiye 
     edilmesine ilişkin olarak alınan BDDK kararının iptal edilmesiyle ilgili davada ise BDDK ve TMSF'den bazı bilgi ve belgelerin istenmesini kararlaştırdı. Daire, daha önce yürütmeyi durdurma kararı aldığı BDDK'nın söz konusu kararıyla ilgili davayı sonra sonuçlandıracak. 
     






</TEXT>
</DOC>
