<DOC>
<DOCNO> 79511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/son/sontur24.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğlenceden dönen üniversiteliler Tır'ın altına girdi... 
</HEADLINE>
<TEXT>

     Aşırı hız ve kaygan zemin nedeniyle direksiyon hakimiyetini kaybeden araçlarının TIR'ın altına girmesi nedeniyle gece eğlenceden dönen 4 üniversiteli gençten, 2'si öldü, 2'si ağır yaralandı. 
     Erkut Yıldırım 20 
     yönetimindeki 22 KC 044 plakalı kamyonet, içinde Yurdagül Has 19 , Şafak Çelik 21 ile Nur Tanyeli 20 ile kent dışına eğlenmeye gittiler. Yıldırım'ın kullandığı araç, 01.00 sıralarında Kırklareli'nin Babaeski istikametinden Edirne'nin Havsa İlçesi'ne dönüşte, aşırı hız ve kaygan zemin nedeniyle önde seyreden Bulgaristan vatandaşı Sebahaydin Hassan yönetimindeki 34 SU 244 plakalı TIR'a çarptı. Meydana gelen kazada Yurdagül Has ve Şafak Çelik öldü, araç sürücüsü Yıldırım ve Nur Tanyeli ağır yaralandı. Trakya Üniversitesi Tıp Fakültesi Hastanesi'ne kaldırılan yaralılardan Yıldırım'ın iki ayağı ile çene ve kol kemiklerinde kırıklar bulunduğu, yoğun bakım servisindeki öteki yaralı Tanyeli'nin durumunun ağır olduğu bildirildi. Öte yandan, gençlerin öğrenim gördüğü Trakya Üniversitesi Havsa Meslek Yüksekokulu'nda, kazada ölen 2 genç için 22 Nisan 2002 Pazartesi günü okul yönetimince tören düzenlenmesine aileleri tarafından izin verilmediği, 2 gün boyunca cesetleri bekletmek istemedikleri öğrenildi. Trafik kazasıyla ilgili soruşturma sürüyor. 
     





</TEXT>
</DOC>
