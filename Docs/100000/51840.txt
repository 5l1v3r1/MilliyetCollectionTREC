<DOC>
<DOCNO> 51840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/yazar/sazak.html </URL>
<DATE> 2001/11/12/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Valinin hukuk savaşı 
</HEADLINE>
<TEXT>

     Muğla Valiliği'nden merkeze alınan Lütfi Yiğenoğlu uğradığı haksızlık karşısında yürütmenin durdurulması istemiyle Danıştay'a başvurdu. 
     Marmaris Sedir Adası'nda Kültür Bakanlığı'na bağlı Döner Sermaye İşletme Müdürlüğü'nce DÖSİM sürdürülen kaçak inşaata engel oldu diye hakkında soruşturma açılmak istenen, ancak İçişleri Bakanlığı'nca buna gerek görülmeyince Ağrı'da görev yaptığı döneme ilişkin iddialarla gözden düşürülmeye çalışılan Muğla Valisi, 18 Ekim 2001 tarihinde Bakanlar Kurulu kararıyla görevinden alınmıştı. 
     Vali şimdi hukuk savaşı veriyor. 
     Lütfi Yiğenoğlu 2 Kasım'da Danıştay'a başvurdu ve hukuki dayanaktan yoksun "tamamen duygusal" karar nedeniyle hakkını aramaya başladı. Vali, "idarenin keyfi davranışı" nedeniyle yürütmenin durdurulmasını istiyor. 
     Kuşkusuz yasalar, atamayı yapan makamları görevden almaya da yetkili kılıyor ancak bu "takdir" yetkisinin mutlak ve sınırsız, "keyfi" olmaması da önem taşıyor. 
     Lütfi Yiğenoğlu, 2 yıldır Muğla Valisi olarak görev yapıyordu. Nisan ayında Marmaris Sedir Adası'ndaki ruhsatsız restoran inşaatına köylülerden gelen şikayet üzerine müdahale etmese belki hala görevinin başında olacaktı İçişleri Bakanı Rüştü Kazım Yücelen Gökova Körfezi'nde birinci derecede arkeolojik ve doğal SİT ve özel çevre koruma bölgesi alanı içindeki Sedir Adası'nda olanları müfettişlere incelettikten sonra Vali hakkında "soruşturmaya gerek olmadığı"nı 3 Temmuz'da karara bağladı. 
     Knidos, Sedir Adası gibi kültür varlıklarının korunması öncelikle Kültür Bakanlığı'nın sorunu olmasına ve buralarda çivi çakılmasının olanaksızlığı bilinmesine karşın Muğla Valisi'nden kaçak yapılaşmaya göz yumması beklendi. 
     Vali direnince, görevden alınmasını hızlandırmak üzere bu kez 5 yıl önceki Ağrı dosyası açıldı. 2 yıldır Muğla'da görev yapmakta olan Vali hakkında geçmişte sürdürülen, Mülkiye Başmüfettişi Hüseyin Yavuzdemir ve dönemin İçişleri Bakanı Sadettin Tantan tarafından "soruşturma izni" verilmesine gerek bulunmayan iddialar gündeme getirildi. 
     Tamamen kişisel bu sürtüşmeyi Çankaya'da seyretti. 
     Vali Yiğenoğlu Danıştay'a başvurusunda "Kültür Bakanı İstemihan Talay'ın şahsi, hukuki dayanaktan yoksun davranışlarından kaynaklanan" görevden alma karşısında yürütmenin durdurulmasını istiyor. 
     Dava Ağrı'da teröre karşı savaşımda başarılı olmuş, PKK tarafından yakılan 292 köy okulunu ölümü göze alarak açtırmış bir valinin, meslektaşlarına ve hizmet ettiği vatandaşlara olan sorumluluğunun gereğidir. Dürüstlük ve adalet mücadelesidir. 
     Lütfi Yiğenoğlu şeffaflığın gereğini yaptı, 32 yıllık meslek yaşamını sorgulanır hale getirenler karşısında hukuk yolunu seçti. 
     Korunmasız bürokratın siyasete kurban edilmesinde söz Danıştay'ın 
     
     







Türkçenin zenginliği 


Zengin devlet küçülebilir 


Bu ilişkilere dikkat 2 


Üşütmenin ekonomisi 


Hizbullah liderine İran’dan pasaport 


Kemal Derviş kadınlar ve edebiyat... 


Valinin hukuk savaşı 


Olaylar böyle gelişti 


Türkiye ekonomisine iyimser senaryo 


Biz iyiyiz’ de devlet kötü’ mü 


</TEXT>
</DOC>
