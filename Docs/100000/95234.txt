<DOC>
<DOCNO> 95234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/spor/spo03.html </URL>
<DATE> 2002/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel ama güzel 
</HEADLINE>
<TEXT>

Galatasaray, Avusturya kampındaki son hazırlık maçında İskoçya’nın Dundee United takımını üç golle geçti, her iki yarıda oynadığı etkili futbolla dikkat çekti 
     CİM - BOM, Avusturya’daki son hazırlık maçında İskoç Birinci Ligi takımlarından Dundee United’ı 3 - 1 mağlup etti. Rakibi karşısında her iki yarıda da üstün bir oyun ortaya koyan Galatasaray’da özellikle Duro ve Batista etkili futbollarıyla dikkat çekti. Sarı - Kırmızılılar Ayhan ve Ümit’in golleriyle ilk yarıyı 2 - 0 önde kapadı. 83’te Duro farkı üçe çıkarırken Patersson maçın skorunu belirledi. Pinto 7. dakikada sakatlanıp oyunu terketti. Brezilyalı futbolcunun sağ ayak arka adalesinde çekme olduğu, durumunun bugün belli olacağı belirtildi. Galatasaray bugün yurda dönecek. 
     
Olimpiyat Stadı testten geçecek      MURAT AĞCA 

     TÜRKİYE Milli Olimpiyat Komitesi ile Galatasaray arasında yapılan toplantıdan Atatürk Olimpiyat Stadı için olumlu sonuçlar çıktı. TMOK Başkanı Sinan Erdem, HDK Başkanı Yalçın Aksoy ile yöneticiler Ali Dürüst, Özkan Olcay, Orhan Yüzen ve bir mimarın katıldığı toplantıda stadın, skorboard ve elektronik turnikeler dışında 31 Temmuz’da Olympiakos ile oynanması planlanan deneme maçına yetişeceği açıklandı. 
     GALATASARAY yönetimi ile Fatih Terim’in gece oynanacak ve 2008 adaylığı için de önem taşıyan bu dostluk karşılaşmasında stadı test edeceği, sorun yaşanmadığı taktirde, ilk etapta Şampiyonlar Ligi maçlarının 80 bin kişilik dev tesiste oynanmasının onaylanacağı öğrenildi. Bu kararın alınmasında, Ali Sami Yen’in UEFA tarafından sabıkalı stadlar arasında göstermesinin de etkili olduğu ifade edildi. 
     
Sarr Terim’in takımıysa evet      CÜNEYT KARAKAYA 

     MİLAN’DAN transfer edilen Muhammed Sarr, Fatih Terim’in yüzünü kara çıkarmayacağını söyledi. Senegalli oyuncu, "Terim’le çalışan bir insanın 24 saatini bu işe ayırması gerekir. Bana verdiği şansın, değerin, şerefin karşılığını vermem gerekiyor. İyi oynayarak, yüzünü kara çıkarmayacağım" dedi. 
     BİRÇOK teklif aldığını vurgulayan Sarr, "Genel direktör, teklifleri saydı. Bordeaux, Atalanta ve Galatasaray... Galatasaray’ı duyunca Terim’in takımı değil mi’ diye sordum. Evet’ cevabı alınca, ben gidiyorum’ dedim. Düşünmemi söyledi, gerek yok, kararımı verdim’ dedim" ifadelerini kullandı. 
     



 SPOR 

























</TEXT>
</DOC>
