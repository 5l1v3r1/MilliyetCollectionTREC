<DOC>
<DOCNO> 60682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/yasam/ayas.html </URL>
<DATE> 2002/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İşkence erkekliğimi bitirdi’ 
</HEADLINE>
<TEXT>

İşkence sonucu erkekliğini yitiren yedi çocuklu baba, Viagra bile işe yaramadı. Kendimi kadın gibi hissediyorum’ diyerek İçişleri Bakanlığı’nı dava etti... 
     FARUK BALIKÇI DHA 

     Gözaltında gördüğünü iddia ettiği işkence yüzünden erkekliğini yitirdiğini ileri süren 51 yaşındaki Hasan Irmak’ın şik yeti üzerine iki polis hakkında 5 yıla kadar hapis istemiyle dava açıldı. 
     HADEP üyesi olan Irmak, PKK’ya yardım ve yataklık’tan gözaltına alındı ama sorgu sonrasında DGM tarafından serbest bırakıldı. Diyarbakır Devlet Hastanesi ve Dicle Üniversitesi’nde yapılan tahliller sonucunda 12 gün gözaltında kalan Irmak’ın erkekliğini tamamen yitirdiği ve sol kulakta işitme kaybı olduğu belirlendi. 
     
     Elleri titriyor 
     Irmak, Diyarbakır İdare Mahkemesi’ne İçişleri Bakanlığı aleyhinde gördüğü işkenceden dolayı 80 milyarlık manevi, 20 milyar liralık ise maddi tazminat davası da açtı. 
     Türkiye İnsan Hakları Vakfı’nın rehabilitasyon merkezinde Viagra tedavisi gören 7 çocuklu Irmak, bundan da bir sonuç elde edemediğini ve erkekliğini tamamen yitirdiğini belirterek, şunları söyledi "Kendimi kadın gibi hissediyorum. Dünyam karardı. Ellerim titriyor. Günde 3 paket sigara içiyorum. Artık berberlik mesleğimi de yapamıyorum." 
     
     Yumurtalıklarını sıktılar 
     Avukat Sedat Yurttaş, müvekkilinin erkekliğini yitirdikten sonra psikolojik bunalım geçirdiğini ve mesleğini yapamaz hale geldiğini belirterek, dava açılmasının sevindirici olduğunu söyledi. 
     Diyarbakır Cumhuriyet Başsavcılığı’nca polisler Kamber Özperçin ve Mustafa Yücel hakkında hazırlanan iddianamede, sanık polislerin gözaltına alınan Irmak’a tazyikli su verdikleri, yumurtalıklarını sıktıkları, sol kulağına vurdukları ve psikolojik işkence yaptıkları ileri sürülerek, haklarında 5 yıla kadar hapis cezası istendi. 
     
Ölen ölür, işkence baki kalırSon altı yılda gözaltında tam 68 kişi can verdi.. Bu ölümler nedeniyle haklarında dava açılan 112 kişiden ise sadece 9’u hüküm giydi.. 
     BÜLENT ÖZDEMİR İstanbul 

     Moldovyalı Varvara Savastin’in yeni yılın ilk gününde ölümüyle, son 6 yılda gözaltında can verenlerin sayısı 68’e yükseldi. Bu çıplak gerçeğe ve gözaltındaki zanlılara işkence ve kötü muamele iddialarına rağmen, aynı dönem içinde adli ve idari dava açılan 112 güvenlik görevlisinden sadece 9’u hakkında cezai hüküm verildi. Ölümlerin ardından haklarında soruşturma açılan görevlilerin davaları da yılan hikayelerine döndü. Sanıkların çoğu da beraat etti. 
     
     62 dava bitemedi’ 
     İçişleri Bakanlığı verilerine göre 1995 - 30 Ekim 2001 tarihleri arasında 5’i jandarmada olmak üzere 67 kişi öldü. Haklarında soruşturma açılan 112 güvenlik görevlisinden 62’sinin davası halen sürüyor. Davalarda 31 kişi beraat etti, 9’u hakkında cezai hüküm, 6 personel hakkında da takipsizlik kararı verilirken, 4 kişi için cezaların ertelenmesi kararı çıktı. Açılan idari soruşturma kapsamında ise, 129 personelden 49’u hakkında ceza tayinine gerek olmadığı, diğerlerinin de çeşitli disiplin cezasına çarptırıldığı belirtildi. Gözaltındaki ölümlerle ilgili olarak Avrupa İnsan Hakları Mahkemesi’ne AİHM yapılan 14 başvurudan 10’u devam ediyor. Davalardan biri Türkiye aleyhinde sonuçlandı, bir diğeri AİHM kararından önce taraflar arasındaki anlaşmayla kaldırıldı. İki dava ise kabul edilmez bulunup kayıtlardan çıkarıldı. 
     
     Bir gerekçe Minibüse çarptı 
     Gözaltında can verenlerle ilgili davalarda, ölümlere neden olduğu iddia edilen birkaç ilginç ’ gerekçe şöyle 

</TEXT>
</DOC>
