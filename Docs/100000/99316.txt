<DOC>
<DOCNO> 99316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/yazar/okur.html </URL>
<DATE> 2002/08/01/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Tahsilat timleri işbaşında 
</HEADLINE>
<TEXT>

     Bu tim başka... Bunlar Bankacılık Düzenleme ve Denetleme Kurumu BDDK adına çalışıyorlar. Yola koyulmuşlar, rakamlar arasında boğulmuşlar. Sayıların içinden çıkmaya, patronlara ait borçları tahsil etmeye çalışıyorlar. 
     Patronlar dedik, yanlış anlaşılmasın. Tasarruf Mevduatı Fonu’na TMSF geçen 20 bankanın patronundan bahsediyoruz. Patronların BDDK’ya olan borçlarının ödenmesi için çaba harcıyorlar. Ter döküyorlar. Ancak kritik nokta acaba patronların kendi adlarına ödemeleri gereken borçların tutarı ne 
     
Patron timleri      İşte burası muğlak, burası yasak. 
     BDDK, Bankalar Kanunu’nu gösteriyor. "Yassak hemşerim" diyor. Bu söylem bize hiç mi hiç yabancı gelmiyor. Allah Allah Acep neden yasak 
     Şeffaflık isteyen, değişimden yana tavır koyan kim 
     Her neyse burada duralım ve BDDK’nın Tahsilat Dairesi’ne doğru yola koyulalım. 
     Tahsilat Daire Başkanı Tambey Veziroğlu, 20 bankayı 7 birime ayırmış. 20 bankayı bu birimler arasında dağıtmış. Örneğin Tekfenbank’a satılan BankEkspres’e bankanın eski yönetim kurulu başkanı Doğan Tunalı atanmış. 
     Yanlış anlamayın, aslında bu atama bankaya değil, bankanın eski sahibi Korkmaz Yiğit’e yapılmış. Kibarlık etmeyelim, örnekleri verelim. 
     İşte Toprakbank, Azmi Yıldırım, hem bankaya hem de bankanın eski sahibi Halis Toprak’a bakıyor. Yine bir başka örnek Kentbank ve Demirbank. İsmail Fırtınalar, Tahsilat Daire Başkan Yardımcısı ama iki banka ve iki patronun takibi onda. 
     İktisat Bankası, EGS Bank yine Tahsilat Daire Başkan Yardımcısı Hasan Tengiz’e bağlı. Tengiz’in işi bu sıra galiba Erol Aksoy’un tablolarıyla ilgili, ne diyelim. Hal böyle olunca bizim takıntımız büyüyor. Bankaların zararını incelerken öncelikle banka patronlarının borçları, diğer firmaların borçları ve bankacılık zararından oluşan borçları üçe ayırıp, patronların borçlarını görmek için kırk takla atıyoruz. 
     Görünen köy kılavuz istemiyor, borçların ödenme süresinin 10 ile 15 yılı bulacağı tahmin ediliyor. 
     
Yiğit ne yapacak      İlk durağımız Korkmaz Yiğit... 
     Yap - sat inşaat asıl işi. Bankacı olayım dedi, başına gelenler kendisine yetti. Ortalıktan çekildi. 7 bin çalışanı 15 kişiye indi. 2 avukat, ofis ve şoförüyle baş başa kaldı. Yiğit, 2000 yılında yıllarca ortaklık yaptığı Kemal Gülman’la yollarını ayırdı. Yapacakları yeni konut işiyle ilgili 156 kişiden topladıkları paranın geri ödenmesi konusunda yaşanan sıkıntı ipleri kopardı. Korkmaz Yiğit, yüzde 60, Kemal Gülman yüzde 25, Zeynel Abidin ve Nezih Erdem yüzde 5, İsah Baruh yüzde 5, Hayim Aktel yüzde 5 payla bu işe ortaktı. Şimdi kendi halinde, sessiz. BDDK ile borçlarını ödeme konusunda görüşmeleri sürdürüyor. Yiğit’in yakın çevresi diyor ki 
     "Devletle kavga olmaz... Yakında BDDK ile ilgili borç konusunda uzlaşmaya varılacak." Ancak Yiğit bankayı alırken olası risklere karşı 300 milyon dolar bir teminat vermişti. 
     
     







Milliyetçilik ve AB 


Irak, Kıbrıs, AB üyeliği ve seçim harcamaları 


Bodrum havası 


Derviş’i çağırdım Konuşuruz’ dedi 


Derviş’in çağrısı İstikrarlı çoğunluk 


Demirel İsmet Paşa için evet demeyince .. 


Irak legosu 


Olağan şüpheliler 


ABD, Irak’ı vurursa ekonomi çok zarar görecek 


Telaşa gerek yok... 


Tahsilat timleri işbaşında 


Mucize yok, mucize adam hiç yok 


Derviş’e baraj uyarısı 


Milliyet’in TIR’ıyla yola çıkarken 


Irak harbi bizi çok üzecek 


</TEXT>
</DOC>
