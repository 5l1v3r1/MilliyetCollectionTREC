<DOC>
<DOCNO> 72164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/son/soneko05.html </URL>
<DATE> 2002/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaz saati uygulaması başlıyor... 650 KHW'lik tasarruf bekleniyor 
</HEADLINE>
<TEXT>

     Yaz saati uygulamasına 31 Mart 2002 Pazar günü başlanacak. 
     Enerji tasarrufu yapılması, Avrupa ülkeleriyle saat birliğinin sağlanması, akşam saatlerinde en yüksek değerine ulaşan enerji talebinin azaltılması amacıyla, 31 Mart Pazar gecesi saat 01.00'de saatler bir saat ileri alınacak. 
     Yaz saati uygulaması, 27 Ekim 2002 Pazar günü saat 02.00'den itibaren saatlerin bir saat geri alınması ile sona erecek. 
     Yaz saati uygulanması programı çerçevesinde 1990 yılından bu yana yaklaşık 5 milyar 73.6 milyon kilovaatsaat kwh enerji tasarufu sağlandı. 
     Enerji ve Tabii Kaynaklar Bakanlığı'nın verilerine göre, 1990 yılında 240 milyon kwh, 1991'de 270 milyon kwh, 1992'de 302 milyon kwh, 1993'de 300 milyon kwh, 1994'de 301.4 milyon kwh, 1995'de 360 milyon kwh, 1996'da 440 milyon kwh, 1997'de 501.5 milyon kwh, 1998'de 565 milyon kwh, 1999'da 568.7 milyon kwh, 2000'de 600 milyon kwh ve 
     2001'de 625 milyon kwh enerji tasarrufu elde edildi. 
     Bu yılki ileri saat uygulamasıyla yaklaşık 650 milyon kwh elektrik enerjisi tasarrufu bekleniyor. Söz konusu rakam orta büyüklükte bir hidroelektrik santralın yıllık üretimine denk geliyor. 
     İleri saat uygulaması Avrupa Birliği AB ülkeleriyle birlikte her yıl Mart ayının son pazar günü başlayıp, Ekim ayının son pazar günü bitiyor. 
     






</TEXT>
</DOC>
