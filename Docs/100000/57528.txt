<DOC>
<DOCNO> 57528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/16/son/sontur10.html </URL>
<DATE> 2001/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Soğuk ve yağışlı bir bayram geçireceğiz 
</HEADLINE>
<TEXT>

     Türkiye, Şeker Bayramı'nı soğuk ve yağışlı bir havayla karşıladı. Orta Akdeniz'den gelen yeni yağışlı hava, Ege ve Batı Akdeniz kıyılarında yağmur, Marmara ve Batı Karadeniz'de ise kar şeklinde kendini hissettiriyor. 
     Devlet Meteoroloji İşleri Genel Müdürlüğü'nden alınan bilgiye göre, yurdun batı kesimleri bugün Orta Akdeniz'den gelen yeni bir yağışlı havanın etkisine girdi. 
     Yeni yağışlı hava nedeniyle bugün akşama kadar Marmara, Ege, Batı Akdeniz, İç Anadolu'nun batısı ve Batı Karadeniz bölgeleri yağışlı geçecek. Yağışlar Marmara'da yer yer etkili olmak üzere Marmara, İç Ege, İç Anadolu'nun batısı, Batı Karadeniz ile Batı Akdeniz'in iç kesimlerinde karla karışık yağmur ve kar, diğer yerlerde yağmur ve sağanak şeklinde olacak. 
     Hava sıcaklığının iç kesimlerde biraz artacağı, diğer yerlerde önemli bir değişiklik olmayacağı tahmin ediliyor. 
     Bayramın ikinci günü de Güney Ege ve Batı Akdeniz'in güney kesimlerinde yağmur ve sağanak, kuzey ve iç kesimlerde karla karışık yağmur ve kar bekleniyor. Hava sıcaklığının yarın güney, orta ve doğu bölgelerde artacağı, bayramın son günü tüm yurtta tekrar azalacağı tahmin ediliyor. 
     Bayramın son günü bütün bölgeler yağışlı geçecek. Yağışlar kuzey iç ve doğu kesimlerde karla karışık yağmur ve kar şeklinde olacak. 
     Bayram süresince bazı illerde beklenen en düşük ve en yüksek hava sıcaklıkları ise şöyle 
     
     
iller 17.12.2001 18.12.2001 Ankara 0 10 -2 5 İstanbul 1 5 1 4 İzmir 9 13 5 9 Adana 9 16 8 16 Samsun 6 12 2 7 Antalya 12 17 11 15 Erzurum -12 -1 -8 1 
     






</TEXT>
</DOC>
