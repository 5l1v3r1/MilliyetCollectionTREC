<DOC>
<DOCNO> 91166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/yazar/sazak.html </URL>
<DATE> 2002/06/21/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Denizli adalet istiyor 
</HEADLINE>
<TEXT>

     Finansal Forum gazetesince düzenlenen il ekonomi forumlarından dördüncüsü Denizli’de yapıldı. 
     Gaziantep, Antalya’dan sonra - Bursa’ya katılmadık - Türkiye’nin tekstil kalesi Denizli’de kriz sonrası koşulları gözlemleme olanağı bulduk. 
     Krize rağmen yılda 1 milyar dolarlık ihracat hacmiyle Denizli, yıkılmadık, ayaktayız’ diyen illerin başında geliyor. Evliya Çelebi’nin Seyahatnamesi’ne beyaz dokumasıyla giren Denizli, havlu ve bornozda artık bir dünya markası. Tekstil dışında mermercilik ve bakır sanayii gelişmiş. Er - Bakır, elektronik kabloda ABD’ye uçak kabinlerinde kullanılan malzeme üretiyor. Küresel ekonomiye 1990’larda geçen kuruluşun ihracat rakamı yılda 150 milyon dolar. 
     DEGİAD Başkanı Ufuk Semercialbaz, Denizli ekonomisi AB’ye gitmeye hazırdır. Avrupa ile bütünleşmeyi heyecanla bekliyoruz’ derken ildeki girişimci ruhun özgüvenini sergiliyor. 2002’nin ilk yarısında Denizli’nin ihracatı Türkiye’nin iki katı artmış. 
     Foruma Denizli Valisi Yusuf Ziya Göksu, Pamukkale Üniversitesi Rektörü Prof. Hasan Kazdağlı, Sanayi Odası Başkanı Süleyman İlgeri, Funika Holding Başkanı Nuri Sözkesen, Dışbank Genel Müdürü Faik Açıkalın, Ticaret Odası Başkan vekili Mehmet Yüksel, Alcatel e - Ticaret Genel Müdürü Tayfun Türkalp ve TOSYÖV Başkanı Hilmi Develi konuşmacı olarak katıldılar. Nedense milletvekilleri yoktu 
     KOBİ’lerin yükselişi ve geleceği tartışılırken görüldü ki, Denizli artık bu tanıma sığmıyor ve nitelikli endüstri bölgeleri’nden biri olmaya aday. Pamukkale Üniversitesi’nde 12.500 genç okuyor. Rektör Kazdağlı, Denizli’de teknoloji parkları kurulması yönünde büyük uğraş veriyor. 
     Denizli pek çok açıdan şanslı bir il. Pamukkale ve çevresindeki antik hazineler başlı başına uğrak yeri. Termal turizmde dünyaca tanınıyor. Karahayıt - Pamukkale’deki Colossae Hotel, sıcak su havuzlarıyla tam bir sağlık cenneti ve gerçek anlamda beş yıldızlı hizmet veriyor. 
     Ancak Denizli doğal ve kültürel zenginliklerine, sıcak ve sevecen insan yapısına karşın, kimi yönleriyle içe dönük’ yapısını tam anlamıyla kıramamış. Siyaseten arada kalmış, Aydın ve Isparta tarafından kuşatılmış. Öyle ki Aydın’a kadar uzanan otoyolun Denizli’ye ulaşması bile engellenmiş. 
     Çevre yolları tam bir felaket. 
     Denizli gibi Türkiye’nin vitrin’ kentlerinden birine böylesine altyapı sorunları yakışmıyor. Yıllardır Bakan’sız olmanın cezasını çekiyorlar ’ 
     Tekstilde icracat üssü kentin İstanbul bağlantısını sağlayan uçak seferleri ise Çardak Havaalanı’ndaki airless’ aygıtının bulunmayışı nedeniyle kimi zaman aksıyor. Denizli’ye günü birlik gelen yerli yabancı işadamlarının olumsuz hava koşullarında geri döndükleri oluyormuş. İlgili bakan söz vermesine karşın hac gerekçesiyle son anda Konya’ya kaydırılmış teknik donanım. 
     Denizli Valisi Yusuf Ziya Göksu, kentteki altyapı sorunlarına dikkat çekerken adalet istiyoruz’ diyordu. 
     Finansal Forumcular, Denizli’ye gereken desteği verdiler. 
     Sıra Ankara’da... 
     
     







Çiller ve Ecevit 


Coşkuyla gerçeğin hazin valsi 


İran’dan not... 


Ecevit İdam sonbahara kaldı 


Türkiye’ye küçük oyunla büyük fırsat kaçırtmak 


Ulusal kimlik aşısı 


Bankalar gerçekten turp gibi mi 


Onurlu, ama zor misyon... 


Büyüme küçüğüm, üzülürsün 


Türkiye’den Afganistan’a İslam için savaşa nasıl gidilir 


Adın ne Mualla Oh ne ala 


Denizli adalet istiyor 


Yapı Kredi şimdiden ağız sulandırıyor 


Sol niçin AB’yi istemeli 


IMF Türkiye’yi buduyor’ 


Pazarlıkla buraya kadar yürüyebildi 


</TEXT>
</DOC>
