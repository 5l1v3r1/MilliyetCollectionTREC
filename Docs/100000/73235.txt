<DOC>
<DOCNO> 73235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/18/son/sondun18.html </URL>
<DATE> 2002/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistinliler ABD Başkan Yardımcısı Cheney'i protesto edecek 
</HEADLINE>
<TEXT>

     Filistin Enformasyon Bakanı Yaser Abdrabbo, ABD Başkan Yardımcısı Dick Cheney'in programında Filistin Devlet Başkanı Yaser Arafat ile bir görüşme öngörülmediği gerekçesiyle Filistinlilerin Cheney'i boykot edeceğini söyledi. 
     Abdrabbo, düzenlediği basın toplantısında, ''Barış sürecine ilişkin önemli konuları ele almak üzere bölgeye gelen bir Amerikan başkan yardımcısının taraflardan biriyle görüşüp diğeriyle görüşmemesine çok şaşırdık'' dedi. 
     Filistinli Bakan, ''İlk kez böyle bir şey meydana geliyor, işte bu yüzden biz de Cheney ile hiçbir Filistinli yetkilinin görüşmemesi kararını aldık'' dedi. 
     Cheney'nin, bu öğleden sonra İsrail'de Başbakan Ariel Şaron ile biraraya gelmesi bekleniyor. Filistinli yetkililerle bir görüşme ise Cheney'nin programında yer almıyor. 
     






</TEXT>
</DOC>
