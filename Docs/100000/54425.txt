<DOC>
<DOCNO> 54425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/astro/index.html </URL>
<DATE> 2001/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Parasalkonular 
</HEADLINE>
<TEXT>

Bugün Ay, Boğa burcunda ve elimizdeki işleri somut biçime getirmeye, güvene ve sabırlı olmaya vurgu yapıyor. Bununla birlikte Ay’ın yaptığı açılar parasal konularda karmaşa, yanlış kararlar ve yeteri kadar gerçekçi olamayabileceğimizi de göstermekte. Özellikle Boğa, Aslan, Akrep ve Kova gibi sabit burçlar körü körüne inat etmemeliler. Koç’lar parasal konularda bazı yanlış kararlar verebilir. Daha tutarlı olmalılar ve birikimlerini korumaya özen göstermeliler. Boğa’lar burçlarındaki Ay nedeniyle bugün daha duyarlılar ve aileleri ile daha fazla ilgilenebilirler. Duygusal konularda karmaşa yaşamaya daha yatkınlar. İkizler için kararsızlık ve sebebini çok iyi belirleyemedikleri huzursuzluk söz konusu olabilir. Olayları biraz da akışına bırakmalılar. Yengeç’ler son günlerin huzursuzluğundan kurtulabilirler. Dostlarından alacakları destek onları sevindirebilir. Aslan’lar yeni sorumluluklar almak durumundalar. Yorucu bir günde olabilir. Bu arada üstleriyle ilişkilerinde daha gerçekçi olmalılar. Başak’lar çok verimli çalışabilirler. Yeni kişiler, yabancılarla bir araya gelmek mümkün olabilir ama yine de her söylenene hemen inanmamalılar. Bugün Neptün’ün etkisi yoğun. Yaratıcı, hayal gücümüzü kullanabileceğimiz konularda aktif davranabiliriz. Terazi’ler ise gün içinde aşırı duyarlı davranarak bazı yanlış anlamaların kurbanı olabilir. Duygusal konularda daha net olmaları gerekiyor. Akrep’ler de yakın ilişkilerinde, evlilik ya da ortaklıktan yana ilkelerine sahip çıkmalı ve onları yanıltabilecek, karmaşık konulara pek girmemeliler. Yay’ların günlük işlerine önem vermeleri gerekiyor. Ofis ortamında karmaşa ya da unutkanlıklar zor zamanlara neden olabilir. Organize olmaya bakmalılar. Oğlak’lar bugün çok daha rahatlar. Son günlerdeki gerginlikten ya da koşturmacadan kurtulabilecekler. Biraz gevşemeyi öğrenmeliler. Kova’ların dikkatli olmaları gerekmekte. Çok verimli olabilirler ama bunun için planlı olmak durumundalar. Bu arada evle ilgili konular yoğun çaba sarf ettirebilir. Balık’lar hayal güçlerini iyi kullanmayı biliyorlar. Duygularını daha iyi anlatabilecekler. Kısa yolculuklarda unutkanlıklar bazı sorunlar çıkarabilir. 

            Faks 287 74 37 
      







</TEXT>
</DOC>
