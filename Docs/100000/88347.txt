<DOC>
<DOCNO> 88347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/son/sonspo14.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Kupası'nın gol kralı Klose sakatlandı... 
</HEADLINE>
<TEXT>

     Dünya Kupası'nda 4 golle gol krallığını elinde bulunduran Alman futbolcu Miroslav Klose, dünkü maçta dizinde meydana gelen sakatlık nedeniyle bugünkü antrenmana katılmadı. 
     Almanya Milli Takımı Teknik Direktörü Rudi Völler, Klose'un dizinde ciddi bir sorun olmadığını, yalnızca dinlenmesi gerektiğini, gelecek salı Shizuoka'da Kamerun ile yapacakları gruptaki son maça kadar iyi olacağından emin olduğunu söyledi. 
     Völler, elindeki sakatlığı nükseden defans oyuncusu Christoph Metzelder'in de bugünkü antrenmanda kenarda oturduğunu, bu futbolcunun da Kamerun maçına kadar iyileşeceğini belirtti. 
     3 kez dünya şampiyonu olan Almanya, Kamerun'u yenerse 2. tura geçecek, ancak farklı gol averajı olan Almanya'ya beraberlik de yetebilecek. 
     





</TEXT>
</DOC>
