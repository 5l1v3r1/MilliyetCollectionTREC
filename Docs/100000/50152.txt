<DOC>
<DOCNO> 50152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/yazar/cemal.html </URL>
<DATE> 2001/11/02/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Terörle mücadele, Afganistan'a asker gönderme... 
</HEADLINE>
<TEXT>

     Hükümet sonunda noktayı koydu Türkiye, Amerika'nın isteği üzerine Afganistan'a asker gönderiyor. 90 kişilik bir özel harekat grubu yakında yola çıkacak. 
     Ecevit hükümetinin bu kararının dayanakları şöyle 
     1 NATO yükümlülükleri... 
     2 Güvenlik Konseyi kararları... 
     3 Türkiye'nin terörizmle mücadele siyasetinin devam ettirilmesi... 
     4 Amerika'nın terörizme karşı mücadelesinde başarının tüm insanlığın yararına olması... 
     5 Ve 'sürekli özgürlük harekatı'nın İslam'a karşı bir eylem oluşturmadığı... 
     Koalisyon hükümeti, Afganistan'a asker gönderme kararını böyle bir çerçeveye oturtmuş durumda. 
     Karar, yerinde bir karar. 
     Askerin de olumlu görüş bildirmesiyle birlikte hükümetin atmış olduğu adım birçok açıdan Türkiye'nin çıkarlarına uygun düşüyor. 
     Daha önce de yazmıştım 
     Madem ki terörden çok çekti Türkiye. Madem ki dinci ve bölücü akımların terörüyle yıllar yılı uğraşmak zorunda kaldı, istikrarsız kılınmak istendi. Madem ki 'Bana dokunmayan yılan bin yaşasın ' zihniyetinden çok yara aldı. Madem ki terör ve şiddeti besleyen bir coğrafyanın acısını fena halde çekti. 
     O zaman bu ülkenin 'sürekli özgürlük harekatı'nın dışında kalması düşünülemezdi. 
     Çünkü hu harekat, en başta her türlü çağdaş değeri, demokrasiyi, özgürlükleri, insan haklarını ayaklar altına almak isteyen Talibancılığa karşıdır. 
     Talibancı güçlerin en büyük şeytan olarak gördükleri ülkelerin başında yer alıyor Türkiye. Çünkü, bu ülke Atatürk'le birlikte tercihini Batı'dan yapmıştır. İslam ülkeleri içinde laik demokratik cumhuriyeti benimsemiş tek ülkedir. 
     Bu model niteliğinden dolayı da Talibancılığın, İslam köktendinciliğinin önünde öncelikle yıkılması gereken bir devlet düzenine sahiptir Türkiye. 
     Sözü uzatmak yersiz. 
     Türkiye'nin El Kaide ve Taliban terörüne karşı Amerika'nın yanında yer almasının temelinde yatan başka isabetli nedenler de sayılabilir. 
     Ama bu arada Türkiye'nin özellikle bu dönemde Amerika'ya söylemesi gereken hususlar da var. 
     Örneğin, Ankara tam bir kararlılık içinde Washington'a şimdi diyebilmelidir ki 
     "Terörizmden çok çekmiş bir ülke olarak seni ve 11 Eylül'ü en iyi ben anlarım. Bunun için senin yanında yer alıyorum. Ama sen de her türlü terörle mücadelede benim yanımda yer alacak mısın Bunun için bazı Avrupalı müttefiklerimize gerekeni artık yapmaları için bastıracak mısın PKK'lı olsun, DHKP - C'li olsun, Kaplancı olsun teröristleri yakalamalarını, Türkiye'ye iade etmelerini, bu terör örgütleriyle paravan derneklerini kapatıp banka hesaplarına el koymalarını Avrupalı müttefiklerden isteyecek misin " 
     Ankara sesini duyurmalıdır. 
     Zamanıdır. 
     Amerika'nın da hem bu konuda, hem AB ile ilişkilerinde Türkiye'ye destek vermesinin zamanıdır. 
     ------------- 
     Bir açıklama 
     Başbakanlık Müsteşarı Ahmet Şağar'dan dünkü yazımla ilgili bir açıklama aldım, şöyle "Yazınızda, Genelkurmay'da görevli, rütbeleri korgeneral olan iki komutan tarafından, bundan kısa bir süre önce Başbakanlık'ta yapılan benim de bulunduğum iki ayrı toplantıda, bazı gazetelerde yayınlanmış olup, yazınızda da yer verilen 'Başbakanlık' konusuna değinildiği bildirilmektedir. Bugüne kadar bulunduğum hiçbir toplantıda, sohbet sırasında dahi olsa, asker veya sivil hiç kimse tarafından bu konu gündeme getirilmemiştir. Esasen bizler, ister sivil ister asker olsun, birer kamu görevlisi olarak yaptığımız toplantılarda bu tür siyasi konuları kesinlikle konuşmayız." 
     
     







Müsteşarın ardından 


Bildikkişi... 


'Gerekirse savaşırız' 


Terörle mücadele, Afganistan'a asker gönderme... 


Varyag'ın ablası Minsk'te... 


ODTÜ'lüler meğer çok da alınganmış 


Askeri talebin karşılığı ne 


Gecikmiş ama doğru bir karar 


Adil dağılım 


Hem çalıyor, hem tehdit ediyor, hem de bağırıyorlar 


İki futbolcu İlhan ve Sergen 


Afgan misyonu ve Kore 


Telecom Italia'nın hayallerini yıkan biz değiliz 


Karşı çıkmak ve büyümek üzerine 


Biraz da vatandaşı koruyalım 2 


Simitte KDV yüzde 18, otoda KDV yüzde 18 insaf .. 


</TEXT>
</DOC>
