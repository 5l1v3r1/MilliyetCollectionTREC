<DOC>
<DOCNO> 56765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/yazar/bila.html </URL>
<DATE> 2001/12/12/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Proje için 15 trilyon bütçe ayrıldı 
</HEADLINE>
<TEXT>
İlkokul çocukları süte doyacak 
Gemici sayesinde süte hasret büyüyen yüz binlerce çocuk her gün bir kutu süt içebilecek. Kutusunda çizgi romanların yer alacağı süte çocuklar isim bulacak 
     Türkiye'de çocuklar bir yılda ne kadar süt içiyor, biliyor musunuz 
     Maalesef sadece 6 litre... Diğer ülkelere baktığımızda Türk çocuklarının süt içmeden büyüdüklerini söyleyebiliriz. Bakın diğer ülkelerde yılda bir kişinin tükettiği süt miktarı ne kadar Finlandiya'da 149 litre, ABD'de 86 litre, Yunanistan'da 47 litre, Türkiye'de büyükler 23 litre, çocuklar 6 litre... Türkiye'de sütle büyümesi gereken çocuklar, maalesef ekmekle büyüyor. Bu, sağlıktan zekaya kadar Türk çocuklarının aleyhine... 
     
SIRA TÜRKİYE'YE GELDİ      Sosyal devlet ilkesinin hakkıyla uygulandığı ülkelerde çocukları sütle beslemeyi devlet görev edinmiş durumda. Özellikle yoksul çocuklarını bir anlamda emziriyor. Portekiz'de devlet her gün 1.5 milyon çocuğa süt veriyor. Tayland, her gün 6 milyon 200 bin çocuğuna süt dağıtıyor. Çin'de devletten süt alan çocuk sayısı 33 milyon. Meksika ilkokul çocuklarının yüzde 30'una, Kanada yüzde 97'sine her gün bir kutu süt veriyor. Şimdi Türkiye de, sosyal devlet ilkesinden hareketle ilkokul çocuklarına her gün bir kutu süt verebilmek için harekete geçti. 
     
GEMİCİ KOLLARI SIVADI      Bu rakamların çarpıklığından hareket eden Devlet Bakanı Hasan Gemici, yoksul kesimlerden başlamak üzere "her ilkokul çocuğuna her gün bir kutu süt" dağıtmak için geliştirdiği projeyi uygulamaya koyuyor. Projenin ilk aşamasında İstanbul'un iki yakası, Ankara, İzmir ve Diyarbakır'ın yoksul kesimlerinden başlamak üzere 1 milyon çocuğa bir kutu süt verilmesi için ihaleye çıkıyor. İlk aşamada İstanbul'da 525 bin, Ankara'da 225 bin, İzmir'de 175 bin ve Diyarbakır'da 75 bin ilkokul çocuğuna her gün bir kutu süt verilecek. 
     
ERKEK KAHRAMAN OLMAZ      Gemici, bu yılın ikinci öğrenim döneminde başlayacak uygulama için Sosyal Yardımlaşma ve Dayanışmayı Teşvik Fonu'ndan 14.6 trilyon lira para ayırmış durumda. Çocuklara dağıtılacak süt özel olarak üretilecek ve özel olarak kutulanacak. Süt kutusunda marka değil, çocuklara hitap eden özel bir isim yer alacak. Örneğin İngiltere'de çocuklara dağıtılan süt kutusunun üzerinde "Akıllı Jo" yazıyor. Devlet Bakanı Gemici sadece erkek kahraman istemiyor. Türkiye'de çocuklar için bir kız bir erkek iki süt kahramanı arıyor. 
     
HAYDİ SİZ İSİM BULUN      Süt kutularına bu isimler konulacak. Örneğin, "Akıllı Ali ile Akıllı Ayşe" ya da "Akıllı Memo ile Akıllı Fatoş" gibi... Ayrıca süt kutularında her dağıtımda birbirini izleyen çizgi romanlar da yer alacak. Böylece çocuklar hem süt içip, hem okuma alışkanlığını güçlendirecekler. Bakan Gemici'nin çağrısı şu "Haydi çocuklar, sütünüze isim bulun." Çocuklar isim önerilerini Milliyet'e gönderebilirler. Milliyet Çocuk Sayfası'na mektup, faks veya e - mail'le geçebilirler. Haydi çocuklar Sütünüze isim bulun... 
     
     







Türklerin alfabeleri 


Varlık Vergisi... 


İlkokul çocukları süte doyacak 


Yürekler taşlaşıyor, yarın çok geç olabilir 


İnce zevk ve işkence 


Seçim bitti gözler Çankaya'da 


Arjantin’de tango ağlatıyor 2 


Kadının gözü, erkeğin cimciği 


AGSP çıkmazı 


Alacakaranlık kuşağı gibi... 


Hangisi doğru 


Nemaların geleceği 


Yazarları da soyarlar 


Türkiye için tehlikeli fırsatlar var 


Niye bir ömür eşittir bir hayata 


Markı değiştirmek için tahvil çıktı 


</TEXT>
</DOC>
