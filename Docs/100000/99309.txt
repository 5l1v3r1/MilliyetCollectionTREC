<DOC>
<DOCNO> 99309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/yazar/bila.html </URL>
<DATE> 2002/08/01/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Derviş’i çağırdım Konuşuruz’ dedi 
</HEADLINE>
<TEXT>

Derviş’e "Kabineye girdiğiniz ilk dönemde sizi DSP’ye davet etmiştim. Davetim h l geçerli" diyen Ecevit, bugün bir araya gelip bu konuyu konuşacaklarını söyledi... 
     Deyim yerindeyse, siyaset bir koşuşturma içinde. Bir yandan erken seçim kararı, bir yandan Irak’a müdahalenin kapıya dayanmış olması, bu koşuşturmayı daha da hızlandırdı. 
     Erken seçimin görünmesiyle birlikte yeni oluşumlar, yeni arayışlar, partilerden istifalar, yeni geçişler, partiler arası temaslar da yoğunlaştı. Bu ortam içinde merak edilen konulardan biri Devlet Bakanı Kemal Derviş’in nasıl bir karar vereceği. Bu satırlar yazılırken Derviş, ABD’den Türkiye’ye doğru yola çıkmıştı. 
     Ankara kulislerine, Derviş’ten önce haberi ulaştı. 
     On gündür ABD’de bulunan Devlet Bakanı Kemal Derviş, kabine arkadaşları ile hemen her gün telefonla görüşerek, siyasi gelişmeler hakkında bilgi aldı. Ancak, bu süre içinde Başbakan Ecevit’le bir teması olmamıştı. Ecevit, Derviş’le on gündür görüşme olanağı bulamadığını televizyondan açıkladı. Bunu öğrenen Derviş, Türkiye’ye hareketinden önce Başbakan Ecevit’i telefonla aradı. 
     Bu telefon görüşmesinde Başbakan Ecevit’in, Derviş’i DSP’ye davet ettiği şeklinde bir duyum aldık. Ecevit’le dün yaptığımız görüşmede bu duyumun doğru olup olmadığını sorduk. Ecevit, bu gelişmeyi doğruladı ve şu bilgiyi verdi 
     
     Siyasi tabloyu izliyordu 
     "Sayın Derviş’le on gündür temasımız yoktu. Önceki gün aradı. Ben kendisine, Kabinede görev aldığınız ilk dönemde sizi DSP’ye davet etmiştim. O zaman uygun görmemiştiniz. O davetim h l geçerlidir’ dedim. O da, teşekkür etti. Türkiye’ye gelmekte olduğunu belirterek, Perşembe günü görüşür, konuşuruz’ dedi." 
     Derviş’in hangi adrese yöneleceğinin merak edildiği bugünlerde Başbakan Ecevit’in kendisini ikinci kez DSP’ye davet etmesi, durumu değiştirebilir. Derviş’in Başbakan’ın davetine olumlu yanıt vermesi halinde bundan en fazla Yeni Türkiye Partisi’nin etkileneceği açık. YTP’yi desteklediğini daha önce birkaç kez açıklayan Derviş’in, ABD dönüşü, bakanlıktan ayrılması ve bu partiye yönelmesi beklentisi vardı. 
     Ancak, Derviş’in Türkiye’ye döner dönmez bakanlıktan ayrılmayacağını, bu konuda acele etmeyeceğini daha önce yansıtmıştık. 
     Devlet Bakanı Derviş’in ABD’de bulunduğu 10 gün içinde hemen her gün kabine arkadaşlarıyla telefonla konuştuğu biliniyor. Derviş’in, Ecevit’e yakın bakanlarla siyasi durumu değerlendiren konuşmalar yaptığı da gelen haberler arasında. Bu konuşmalarda Derviş’in ekonomik programın devamı ve seçime kadar hükümetin iş başında kalması gerektiğini vurguladığı da yansıyor. 
     
     Cem, ortak zemin arayışında 
     Elbette, Derviş’in hükümette kalması YTP’de bir burukluk yaratabilir. YTP, Derviş’in bir an önce partiye katılmasını istiyor. Oysa Derviş, bu konuda acele etmediği gibi, YTP’den daha geniş bir platform arayışında olduğunu da saklamıyor. Belki de YTP lideri İsmail Cem’in, DTP lideri Mehmet Ali Bayar’la temasa geçmesi ve ortak bir zemin arayışına girmesinde, Derviş’in bu eğilimi de etkili olmuştur. Cem’in, böyle bir ortam hazırlaması Derviş’in YTP’ye yönelmesine katkıda bulunabilir, düşüncesi dillendiriliyor. 
     Ecevit - Derviş temasının, Derviş’in hükümette kalma kararını aşabilecek sonuçlar doğurabileceği üzerinde de duruluyor. 
     Top şimdi Derviş’te... 
     Ecevit, Derviş’ten ikinci davetine yanıt bekliyor. 
     
     







Milliyetçilik ve AB 


Irak, Kıbrıs, AB üyeliği ve seçim harcamaları 


Bodrum havası 


Derviş’i çağırdım Konuşuruz’ dedi 


Derviş’in çağrısı İstikrarlı çoğunluk 


Demirel İsmet Paşa için evet demeyince .. 


Irak legosu 


Olağan şüpheliler 


ABD, Irak’ı vurursa ekonomi çok zarar görecek 


Telaşa gerek yok... 


Tahsilat timleri işbaşında 


Mucize yok, mucize adam hiç yok 


Derviş’e baraj uyarısı 


Milliyet’in TIR’ıyla yola çıkarken 


Irak harbi bizi çok üzecek 


</TEXT>
</DOC>
