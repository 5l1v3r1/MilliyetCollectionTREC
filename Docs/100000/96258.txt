<DOC>
<DOCNO> 96258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/yazar/tamer.html </URL>
<DATE> 2002/07/17/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Ekonomi müdafaada 
</HEADLINE>
<TEXT>

     Siyaset, gazetelerin ekonomi sayfalarını esir almış durumda. Dün sabah gazeteleri karıştırırken, Bayındır Grubu’nun patronu Kamuran Çörtük hakkında gıyabi tutuklama kararı çıktığını ya da Pamukbank’la ilgili teklif verme süresinin cuma akşamı dolacağını neredeyse cımbızla ayıklayarak bulabildim. Derecelendirme kuruluşu Fitch bile 2 gün önce açıkladığı son Türkiye raporunun tam 2 sayfasını siyasete ayırmış. Seçimler gecikirse, yeni bir krizin patlayabileceği uyarısında bulunuyor. 
     Bu arada başta Kemal Derviş, ekonomik göstergelerin gayet iyi olduğu yetkili ağızlardan her fırsatta vurgulanıyor. Hatta dün açıklanan bütçe rakamlarında faiz dışı fazla, beklenenden daha yüksek bile çıkmış. Ama ekonomide hareket yok. Oyuncular tam siper müdafaaya çekilmişler, sadece en zorunlu ticari işlemler yerine getiriliyor. Ufukta seçim göründüğü için yabancılar da çekilmiş durumda. Kimse kafasını uzatıp da bu belirsizliğin riskini satın almak istemiyor. 
     Büyük iş çevreleri, hükümetin çözülüp yeni oluşumun start almasında etkin rol oynadıklarından, dahası yeni oluşumun rotasının belirlenmesinde de ince ayara katkıda bulunabileceklerini düşündüklerinden olsa gerek ekonomiyi bekleyen tehlikeleri bugünlerde gündeme getirmiyorlar. 
     
Hazine düşünsün      Bankalara baktığımızda ise fazla telaşlı olmadıkları dikkati çekiyor. Şubat 2001 krizinin aksine sektörde açık pozisyon neredeyse kalmamış. Kur riski dövize endeksli kağıtlarla Hazine’nin sırtına çoktan aktarılmış. Hazine düşünsün Kur patlarsa, Hazine’nin gerçekten kara kara düşünmesi gerekecek. Zaten kur patlamasa da faizler bugünkü düzeyinden kısa sürede geri çekilemediği takdirde, Türkiye’nin borcunu çevirebilmesinin mümkün olmadığı, IMF ile yeni bir program üzerinde anlaşmaya varılması gerektiği de zaman zaman dillendirilmiyor mu 
     Hazine’nin kur riskine ek olarak bir büyük derdi daha var Faizlerin bugünkü yüksek düzeyi. Ancak kurların aksine Hazine’nin faizlerde bir dert ortağı var Bankalar. Elinde Hazine kağıdı olan bankalar için de aynı sorun geçerli. 
     
Canevi’nin iyimserliği      Devlet Bakanı Kemal Derviş, siyasi belirsizlik fazla uzamadığı takdirde ekonomide büyük çalkantılar beklemediğini sık sık vurguluyor. Merkez Bankası Başkanlığı ve Hazine Müsteşarlığı yapmış olan, Türk Ekonomi Bankası Yönetim Kurulu Başkanı Yavuz Canevi ise yılların deneyimiyle bugünkü tabloyu şöyle değerlendiriyor 
     "Yaşadığımız son gelişmeler, 19 Şubat 2001’de olanları solladığı halde, ortaklıkta değil kitaplar, insanlar, milletvekilleri, bakanlar, başbakan yardımcıları uçuştuğu halde ikinci bir 21 Şubat 2001 yaşamayacağımız artık görüldü. Nedenlerini iyi tahlil etmekte yarar var 
     1 Temmuz 2002 ekonomisi, 21 Şubat 2001 ekonomisinde olduğu gibi köpüğü alınmamış bir yapıda olmadığı gibi, yapay baskılar altında da değildir. Kur çapası, vs. gibi. 
     
Dalgalı siyasetin ilacı      2 Dalgalı siyasetin ilacının dalgalı kur olduğu bir kere daha anlaşılmıştır. 
     3 Piyasalar, ekonomik hayatımızın özerk kurumsal moz ayiğindeki zenginleşmenin verdiği emniyet duygusunun değerini ilk kez anlamaya başladı. Merkez Bankası, BDDK, SPK gibi kurumlarımız üzerinde böyle dönemlerde oluşan yağmur bulutları artık görünmüyor. 
     4 İtiraf edelim piyasalar artık bu tür krizlere hazırlıksız yakalanmayacak kadar bedel ödedi ve yeteri kadar kötümserliği çoktan satın aldı. Piyasa oyuncularının artık daha temkinli, daha rasyonel ve spekülatörlerin oyununa gelmeyecek bir olgunluğa eriştiğini görmek, hepimizi sakinleştirmelidir. 15 Temmuz, Dünya 
     Dün görüşlerine başvurduğum uzman bankacılar da piyasaların kötümserliği çoktan satın aldığını düşünüyorlar ve daha kötüsünü beklemiyorlar. Umarız yanılmıyorlardır. 
     
     







Seçim, 3 Kasım’da 


Türkiye asıl şimdi iyiye gidiyor 


Şair ölünce... 


Çiller’in girişimi 


Beklentiler gerçekleşiyor 


Üçlü’nün el ele halkın önüne çıkması... 


3 Kasım vitrini 


Amaç koltuk mu yoksa hizmet mi 


Yumoş’a bak, gel gel 


Siyasi sabıkalılar 


Dış politika değişmez, ama... 


Şeytan h l aramızda 


"Putunu kendi yapar kendi tapar " 


Ekonomi müdafaada 


İşadamları Ecevit’e dönüş yaptı 


</TEXT>
</DOC>
