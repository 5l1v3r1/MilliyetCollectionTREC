<DOC>
<DOCNO> 91318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/guncel/gun04.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Barışa kovuşturma 
</HEADLINE>
<TEXT>

KKTC hükümeti, barış için Kıbrıs Rumları ile koro kuran Kıbrıs Türklerinden beşi hakkında kovuşturma başlattı 
     ELİF KORAP İstanbul 

     Kıbrıs Rumları ile birlikte kurdukları koro ile "Barış Konseri" veren Kıbrıs Türkü beş öğretmen hakkında Kuzey Kıbrıs Türk Cumhuriyeti Milli Eğitim ve Kültür Bakanlığı kovuşturma başlattı. Kendi vatanları olan Kıbrıs’ta konser veremeyen ve ara bölgede bir araya gelerek barış için çalışan koro üyeleri, 15 Mayıs tarihinde İstanbul’da bir konser vermişti. Bunun üzerine Kuzey Kıbrıs Milli Eğitim ve Kültür Bakanlığı, İstanbul’daki konsere katılan Alev Özgü, Nursal Vahip, Hatice Dilek Mesutoğlu, Emine Gazi, Asiye Özdevran adlı öğretmenler hakkında "yurtdışında siyasi bir faaliyete katılmak" gerekçesiyle kovuşturma başlattı. 
     29 Kıbrıs Türkü ve 27 Kıbrıs Rumundan oluşan İki Toplumlu Koro, Birleşmiş Milletler’den de destek görüyor. Her şeye rağmen başka konserler de vermek istediklerini söyleyen koro üyeleri, karardan dolayı hem üzgün hem de kızgın... 
     Kovuşturmaya tepki gösterenler sadece koro üyeleri değil... Kıbrıs Türk Öğretmenler Sendikası da kovuşturmanın ardından bir kampanya açtı. 
     
     İddialar çok saçma’ 
     Sendikanın Örgütler Temsilcisi Kağan Bahçeci, "Milliyet Gazetesi’nin konseri duyurduğu haberler, Kıbrıs’ta sevinçle karşılandı, koro destek gördü. Resmi kurumlar ise barış çabalarını görmezden gelip saçma iddialarla kovuşturma açıyor" dedi. 
     



 GÜNCEL 















</TEXT>
</DOC>
