<DOC>
<DOCNO> 64129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/son/sondun03.html </URL>
<DATE> 2002/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD "İsrail'in Arafat'ı kuşatma kararını anlıyoruz" 
</HEADLINE>
<TEXT>

     ABD yönetimi, İsrail'in Filistin Devlet Başkanı Yaser Arafat'ı Ramallah'taki karargahında kuşatma kararına destek çıktı. 
     Dışişleri Bakanlığı sözcüsü Richard Boucher, yaptığı basın toplantısında, "İsrail'in, güvenliğini sağlamak için bu adımları atma ihtiyacını anlıyoruz" dedi. 
     Boucher, geçmişte İsrail'i, Filistin topraklarına girdiği için eleştirdiklerini, eylemlerinin sonuçlarını ve bu eylemlerden sonra neler olabileceğini düşünmeleri konusunda uyardıklarını hatırlattı. 
     Sözcü, ancak bunun İsrail'in güvenliğini sağlaması ve gerekli olduğunu düşündüğü şeyleri yapması, ayrıca şiddeti durdurmak için gerekli adımları atması istenen Arafat'a ilişkin tavrında geri durması anlamına gelmediğini söyledi. 
     Beyaz Saray sözcüsü Ari Fleischer de, Başkan George Bush'un, İsrail'in Arafat ile ilgili aldığı önlemlerin "sebebini anladığını" belirtti. 
     Fleischer, "Bush, Arafat'ın terörizmle mücadelede liderliğini göstermesi için üzerine düşeni yapması gerektiğine inanıyor. Çünkü bu, yalnızca İsrail için değil, aynı zamanda Arafat için bir tehdit" diye konuştu. 
     






</TEXT>
</DOC>
