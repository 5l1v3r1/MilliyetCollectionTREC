<DOC>
<DOCNO> 87632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/yasam/yas05.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yasak aşk linçle bitti 
</HEADLINE>
<TEXT>

Evli sevgilisinin kocası ve yakınlarınca ağaca bağlanıp kıyasıya dövüldüğü iddia edilen talihsiz şık, ölüme ancak 10 gün direnebildi 
     SERKAN AYDEMİR Ereğli DHA 

     Zonguldak’ın Ereğli ilçesi Çayırlı köyünde, 10 gün önce evli bir kadınla aşk yaparken kadının eşi ve yakınları tarafından basıldığı iddia edilen ve ağaca bağlanıp dövülen Gıyasettin Adıyaman 46 , tedavi gördüğü hastanede öldü. 
     İddiaya göre olay şöyle gelişti. İşçi servis aracı sürücüsü Gıyasettin Adıyaman, 22 Mayıs gecesi Dursune Cihangir’le 28 bahçede aşk yaparken basıldı. Kadının kocası İsmail Cihangir 29 , kayınpederi Haşim Cihangir 47 ve kayınbiraderi İlhan Cihangir 30 yakaladıkları Gıyasettin Adıyaman’ı bir ağaca bağlayarak sopayla bayıltına kadar dövdüler. Adıyaman 10 gün boyunca yapılan müdahalelere karşın kurtarılamadı. Döverek adam öldürmek’ iddiasıyla gözaltına alınan Haşim Cihangir ile oğulları İsmail ve İlhan Cihangir suçlamaları kabul etmezken, Dursune Cihangir de jandarmadaki ifadesinde, Gıyasettin Adıyaman’la ilişki olmadığını söyledi. Ancak bu ifadelere karşın Haşim Cihangir ile iki oğlu tutuklanırken, Dursune Cihangir serbest bırakıldı. 
     
     



 YAŞAM 















</TEXT>
</DOC>
