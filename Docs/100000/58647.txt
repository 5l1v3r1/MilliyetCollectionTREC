<DOC>
<DOCNO> 58647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/24/dunya/dun01.html </URL>
<DATE> 2001/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Atina tazminata mahk m edildi 
</HEADLINE>
<TEXT>

Avrupa İnsan Hakları Mahkemesi, 1925’te Türklerin Halkidiki yarımadasındaki topraklarına el koyan Yunanistan hükümetini tazminat ödemeye mahk m etti 
     YORGO KIRBAKİ Atina 

     Türkiye, Avrupa İnsan Hakları Mahkemesi’nde Yunanistan’a karşı önemli bir davayı kazandı. Avrupa İnsan Hakları Mahkemesi, 10 Türk vatandaşının Yunanistan devleti aleyhindeki tazminat davasını kabul etti ve Kıbrıslı Rum Titika Loizidu’nun Türkiye devleti aleyhinde açtığı dava ile aynı karara dayanarak Yunanistan’ı tazminat ödemeye mahk m etti. 
     Fatma Ayten Yağcılar, Mustafa Aykut Yağcılar, Yakut Yağcılar, Nermin Baykal, Bahadır Atık, Feriha Neriman, Alan Hosman, Mukaddes Saraçoğlu, Rikkat Karaoğlu ve Kenan Hacıosmanoğlu’nun Avrupa İnsan Hakları Mahkemesi’nde 1998 yılında açtıkları tazminat davası sonuçlandı ve mahkeme, Loizidu davasında olduğu gibi "Avrupa İnsan Hakları Sözleşmesine ek olarak hazırlanan 1. protokolde öngörülen mülkiyet hakkının ihlal edildiğine" karar verdi. 
     Mahkeme 41727 98 tarih ve numaralı başvuruyu incelerken, Yunanistan devletinin söz konusu Türk vatandaşlarına tazminat ödememek için gerekçelerinin inandırıcı bulunmadığına da karar verdi. Mahkeme, Yunanistan ile davacıları tazminat miktarında uzlaşmaya çağırdı. Uzlaşma sağlanmadığı takdirde tazminat miktarını Avrupa insan Hakları Mahkemesi belirleyecek. Avrupa İnsan Hakları Mahkemesi’ne başvuran Türk vatandaşları tam 170 milyon dolar tazminat talebinde bulunmuştu. 
     "Yağcılar davası" olarak da bilinen dava Yunanistan’ın kuzeyindeki Halkidiki yarımadasında tam 3 milyon 880 bin metrekareyi kapsayan bir zeytinlik alan için açılmıştı. 
     Kurtuluş Savaşı sonrasındaki nüfus mübadelesi hakkında taşınmaz mallarla ilgili prosedür, 30 Ocak 1923’de imzalanan "Türk ve Rum ahalinin değişimine dair anlaşma ve protokol"ün 10. maddesinde ve 24 Temmuz 1923’de imzalanan "Yunanistan’daki Müslüman mallarına ilişkin açıklama"da açık bir şekilde belirtiliyor. 
     
     63 yıllık dava 
     Aslında, davanın tam 63 yıllık geçmişi bulunuyor. Yunanistan, 1923 nüfus mübadelesi çerçevesinde, 1925 yılında Türklere ait zeytinlik araziye İzmir’den göç eden Yunanlıları yerleştireceği gerekçesiyle el koymuştu. 
     Bu araziler 1933 yılında hükümet kararıyla istimlak edilmişti. Ancak, o dönemde Yunan mahkemeleri, Türklerin tazminat hakkı olmadığına ilişkin Yunan hükümetinin hükümetinin görüşünü kabul etmemişti. Yunan mahkemelerinin kararına rağmen Türklere tazminat ödenmemişti. 
     1995 yılında Yargıtay, arazi sahibi Türklerin tazminat taleplerinin 1971 yılında zaman aşımına uğradığı yolunda bir karar almıştı. Bu karar da 1997 yılında Yunanistan Yüksek Mahkemesi tarafından onaylamıştı. Halkidiki’deki arazilerin sahibi Türklerin mirasçıları da Avrupa Mahkemesi’ne başvurmuştu. 
     



 DÜNYA 












</TEXT>
</DOC>
