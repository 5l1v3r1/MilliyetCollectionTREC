<DOC>
<DOCNO> 84027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/magazin/amag.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
DMC’NİN SON BOMBASI 
</HEADLINE>
<TEXT>
Bu albümü mutlaka dinlemek lazım’ 
Minik Serçe’, 2000’li yılların şarap kıvamındaki ilk albümü Şarkı Söylemek Lazım’ ile, gönül kapılarını bir kez daha açtı 
     NURDAN AKINER 

     Türk pop müziğinin Minik Serçe’si Sezen Aksu, 20 Mayıs’ta DMC etiketiyle piyasaya çıkacak albümü Şarkı Söylemek Lazım’la iki yıl aradan sonra dinleyicileriyle yeniden buluşacak. Albüm, 2000’li yıllara tam anlamıyla tadına doyulmaz bir şarap’ kıvamında giren Minik Serçe’nin yüreğini notalara döküyor. Albümlerinde fotoğraflarına fazla yer vermeyen Türk pop müziğinin kraliçesinin bu kez bir sürprizi de var. Aksu’nun Kanlıca’daki yalısının kapısının fotoğrafıyla açılan Şarkı Söylemek Lazım’da Minik Serçe, zamana meydan okuyan güzelliğini bu kez saklamadı ve yine Kanlıca’daki evinde yetiştirdiği genç sanatçılardan Yaşar Gaga’nın objektifine bol bol poz verdi. 
     
     Onno’yu yaşatıyor 
     Sezen Aksu, bu albümünde, Tanrı İstemezse’, İstanbul İstanbul Olalı’ ve Savaşma Seviş Benle’de hem iç dünyasını açıyor hem toplumsal duyarlılığını sergiliyor. Albümde, bestesi Aksu’nun kaybettiği büyük aşkı Onno Tunç’a ait Seni İstiyorum’ ve Deli Gönlüm’ isimli parçalar da var. 
     
İşte Aksu’nun, kendi kuşağını anlatıp, toplumu eleştirdiği şarkı Güngörmemişler      Tedavülden kalktı aşk 
     Üç ihtilal üç kuşak 
     Fiiliyattan geçtim 
     Düşünmek bile yasak 
     
     Girmeyelim bu konulara 
     Bizden geçti şişt susak 
     Yedi onda dört, onda beş 
     Önümüz deprem yan basak 
     
     Bize mi denk geldi insaf 
     Bize mi insaf 
     



 MAGAZİN 













</TEXT>
</DOC>
