<DOC>
<DOCNO> 68421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/19/yasam/yas08.html </URL>
<DATE> 2002/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte dünyanın en uzun adamı 
</HEADLINE>
<TEXT>

Londra’da yaşayan Somalili Hüseyin Bisad, 2 metre 36 santimetrelik boyuyla Guinness Rekorlar Kitabı’na girmeye hazırlanıyor... 
     NEVSAL ELEVLİ Londra 

     Dünyanın en uzun boylu adamı olduğu açıklanan Somalili Hüseyin Bisad, boyu ve kilosuyla görenleri şaşırtıyor. Sun gazetesinde yer alan habere göre Bisad, dünya rekorunu kırmaya hazırlanıyor. Guinness Rekorlar Kitabı’na 2 metre 34 santimetrelik boyu ile dünyanın en uzun boylu adamı olarak geçen Tunuslu Radhuona Chabib’i 2 metre 36 santimlik boyu ile geçen Hüseyin Bisad’ın en büyük sorunu ise ayaklarına uygun ölçüde ayakkabı bulamamak. 
     210 kilo ağırlığında olan 27 yaşındaki Bisad ayakkabılarını Tayland’da özel yaptırıyor. Bisad, her bir çift ayakkabıya 600 sterlin yaklaşık 1.2 milyar lira ödüyor. Bisad’ın kız kardeşi Kharda ise 1.65’lik boyuyla dikkat çekiyor. 
     
     Her şeyi özel 
     Ona ait her şeyin çok büyük olduğunu yazan Sun gazetesi, Hüseyin’in 2.75 santimetre uzunluğundaki yatağına çok zor sığdığını da yazdı. Memleketi Somali’deki iç savaşta hırsızlar tarafından dizinden vurulan Hüseyin, İngiltere’ye gelerek sığınma isteğinde bulunmuş. 1999 yılında Somali’den İngiltere’ye yerleşen Hüseyin’in boyu son 3 yılda 4 santim daha uzamış. 
     



 YAŞAM 




















</TEXT>
</DOC>
