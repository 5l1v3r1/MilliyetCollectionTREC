<DOC>
<DOCNO> 63463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/21/son/sontur14.html </URL>
<DATE> 2002/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Lise öğrencisi genç kız ölümü seçti... 
</HEADLINE>
<TEXT>

     Sakarya'nın Akyazı İlçesi'nde, lise öğrencisi genç kız, kendisini 3 katlı evin terasından atarak intihar etti. 
     Akyazı Anadolu Lisesi 9. 
     sınıf öğrencisi Didem Cinoğlu 17 , girdiği bunalım sonucunda, babaannesinin Ada Caddesi'ndeki 3 katlı evinin terasından atladı. Genç kız olay yerinde hayatını kaybetti. İntihar etmeden önce bir arkadaşıyla görüştüğü belirlenen genç kız, hayatın çekilmez hale geldiğini ve bu nedenle ölümü tercih ettiğini, intiharından kimsenin sorumlu olmadığını belirten kısa bir mektup bıraktığı öğrenildi. Cinoğlu'nun intiharı okulunda ve ilçede büyük üzüntü yaratırken, arkadaşları, ''Yaşama bu kadar bağlı, insanları seven hayat dolu biriydi, intihar ettiğine inanamıyoruz'' diyerek gözyaşı döktüler. Yetkililer, olayın çok yönlü olarak sürdürüldüğünü bildirdiler. 
     






</TEXT>
</DOC>
