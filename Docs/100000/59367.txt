<DOC>
<DOCNO> 59367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/ekonomi/eko05.html </URL>
<DATE> 2001/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Banka kurtarma kavgası 
</HEADLINE>
<TEXT>

Bankalara sermaye takviyesi önergesine DSP ve MHP’den Bu banka kurtarmak’ itirazı geldi. Derviş ise, Tasarı çıkmazsa istifa ederim’ diyerek üyeleri ikna etti 
     HARUN GÜREK Ankara 

     Krizden etkilenen reel sektör şirketlerinin borçlarının yeniden yapılandırılarak, ayağa kaldırılmasını öngören tasarıya, bankalara sermaye aktarımı maddesi ekleniyor. 
     Mali sektörün borçlarının yeniden yapılandırılmasını öngören İstanbul yaklaşımı kapsamında hazırlanan tasarı, dün, TBMM Plan Bütçe Komisyonu’nda görüşülmeye başlandı. 
     Devlet Bakanı Derviş, eleştiri ve soruları yanıtlarken, "Kamu bankalarına bir miktar kaynağı kullandırmadan istediğimiz hedefe ulaşamayız. Bunu ek madde olarak gündeme getireceğiz" diyerek, bankalara Hazine’den kaynak aktarılması için tasarıya madde ekleneceğini açıkladı. 
     Komisyon Başkanı Metin Şahin’in odasında yapılan ve üç saat süren görüşme sonrasında önerge konusu sonuçlandırılırken toplantıda DSP ve MHP’li üyelerin getirilmek istenen düzenlemeye itiraz ettikleri öğrenildi. DSP ve MHP’li üyelerin kurtarma önergesine karşı çıktığı ve "Bu banka kurtarmak" dedikleri belirtildi. Buna karşılık Derviş’in, "Bu programın en önemli düzenlemesi. Bu çıkmazsa istifa ederim" diyerek üyeleri ikna ettiği kaydedildi. 
     
     10 katrilyonluk kurtarma 
     Tartışmalarda, sermaye desteğinden yararlanmak için kamu bankaları dahil edildiğinde sektörde yüzde 1’in üzerinde paya sahip olmak gerektiği hatırlatılarak, bu durumdaki banka sayısının üç - dört civarında olduğu, dolayısıyla sadece bunların düzenlemeden yararlanacağı kaydedildi. 
     Bankalara söz konusu yöntemle Hazine’den aktarılacak para miktarının 10 katrilyon lirayı bulacağı tahmin edilirken IMF ve Dünya Bankası’ndan sağlanacak kredilerin bir bölümünün bu amaçla kullanılacağı belirtiliyor. 
     
Bankalara sermaye dopingi önerisi      Komisyon’a sunulan önergeye göre, sermaye yeterlilik oranı yüzde 8’in altında olanlara, yüzde 8’e ulaşmaları için gerekli sermaye tutarı, sermaye artırılması veya kaynak temini ve alınması gereken tedbirler BDDK tarafından bankalara bildirilecek. 
     Yeniden yapılandırma programına katılmak isteyen bankaların 2001 sonu bilanço büyüklüğü itibarıyla asgari yüzde 1 olması gerekiyor. Sermaye yeterliliği standart oranı yüzde 5’en az, sıfırdan büyük bankalarda yüzde 5’e ulaşmak için gerekli sermaye artırımına ortaklarca ödenen tutarı aşmamak kaydıyla Fon’un katılmasını temine Kurul yetkili olacak. Kurul Fon tarafından sermaye yeterliliği oranı yüzde 5 ve üzerinde olan bankalarda bu oranın yüzde 9’a ulaşmasına yetecek kadar hisse senedine dönüştürülebilir tahvil karşılığı ve yedi yıl vadeli sermaye benzeri kredi sağlanmasına yetkili olacak. 
     
     Sektör payı yüzde 1 olmalı 
     Kurul, Fon tarafından sermaye artışında kullanılmak üzere yönetim ve denetimi elinde bulunduran ortaklara ait varlıkların teminat olarak alınması karşılığında bunlara banka sermaye yeterlilik oranının yüzde 5’e ulaştıracak kadar kredi verilmesine yetkili olacak. Taslağa göre sektör payları yüzde 1’in altında olan bankalar, diğer bankalarla devir veya birleşme suretiyle paylarını yüzde 1’e çıkarmaları halinde önergedeki tedbirlerden yararlanabilecekler. Fon tarafından bankaya sermaye veya sermaye benzeri kredi olarak verilen tutarlar Hazine’nin Fon’a ikrazen verilmek üzere ihraç edeceği DİBS’lerle karşılanacak. 
     



 EKONOMİ 




















</TEXT>
</DOC>
