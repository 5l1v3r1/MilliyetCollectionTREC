<DOC>
<DOCNO> 84500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/yazar/bila.html </URL>
<DATE> 2002/05/17/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Sayın Özkan’ı davet ettim, kendisi gelmedi 
</HEADLINE>
<TEXT>

Rahşan Hanım, Başbakan Yardımcıları Bahçeli, Yılmaz ve Özkan’ın kendisinden çekindikleri için eve gelemedikleri eleştirisine şu yanıtı veriyor "Ben kimseye kapımı kapamadım. Davetler yaparım. Her defasında Sayın Özkan’ı da davet etmişimdir. Ancak, bu davetlere katılmamıştır." 
     Başbakan Bülent Ecevit’in eşi ve DSP Genel Başkan Yardımcısı Rahşan Ecevit, Başbakan’ın sağlığı, bakımı, doktorlarla teması ve ziyaretçileri konusunda yapılan eleştiri ve yorumları haksızlık olarak değerlendirdi. Rahşan Ecevit, basında kendisini hedef alan, ima yoluyla da olsa, Başbakan Ecevit’in yardımcıları ve doktorlarıyla temasına engel olduğu yolundaki yorum ve haberlerin, siyasi amaçlı ve art niyetli olduğu kanısında. 
     Rahşan Hanım, dünkü görüşmemizde, şu değerlendirmeyi yaptı 
     "Öncelikle söylemeliyim ki Bülent’in sağlık durumu iyi ve her geçen gün iyiye gidiyor. Bu sadece benim gözlemim ve tespitim değil, doktorların teşhisi. Buna karşın, ziyaretimize gelen bazı gazeteciler, Bülent’in durumunu olduğundan çok kötü göstermeye çalışıyorlar. Bu yönde yorum yapıyorlar. Abartılı konuşuyorlar. Örneğin doktor teması olmadığını söylemeleri doğru değil." 
     Rahşan Ecevit, sürekli doktorlarla temas halinde bulunduğunu kaydederek, şöyle devam etti 
     "Sayın Haberal’la her sabah konuşuyoruz. Bugün dün sabah yine aradı. Kendisinin gelmek istediği ama bizim kabul etmediğimiz yönündeki haberlere çok üzüldüğünü, bunun gerçek olmadığını belirtti. Ben de, Bülent de her gün Dr. Haberal’la görüşüyoruz. Eğer görmeye gerek duysalar biz bunu neden kabul etmeyelim Sırt ağrısı da abartılı yansıtıldı. Önemli görselerdi doktorlar görmek isterlerdi. Çünkü ağrının nedeni belli. Sırtını çarptığı için oldu. Soğuk algınlığı da vardı. Sırtında adale ağrısı oluştu. Bu herkesin başından geçmiş bir olaydır. Bu durum, Bülent’in düştüğü şeklinde yansıtıldı. Bu gerçek değil. Böyle yansıtılmasını yadırgadık. Sadece sırtını çarptı. Doktorlar da bunu biliyorlar. Ben her türlü gelişmeyi doktorlarımıza anında aktarıyorum. Tavsiyelerini alıyorum. Görmeye gerek duysalar gelip görürler. Hastaneye gitmesine neden olan sorun tümüyle geçti. Tedavi edildi. Adale ağrılarının geçmesi biraz zaman alır. Açılması gerekir. Bu nedenle evde kalışını biraz uzatmış oldu. Yoksa hareketlerini engelleyen bir durum yok. Bunu doktorlarımız da teyit ediyorlar." 
     Rahşan Hanım, Başbakan’ın yediği ve içtiğine dikkat edilmediği, sağlığına özen gösterilmediği eleştirilerine ise şu karşılığı veriyor "Bülent’in sağlığıyla, beslenmesiyle çok yakından ilgilendiğimi herkes bilir. Rahatsız döneminde buna çok daha fazla özen gösteriyorum. Yediğine, içtiğine, ilaçlarını almasına çok dikkat ediyorum. Sürekli doktorların tavsiyesini alıyorum. Bir olağanüstü durum yok. Panik yaratacak bir gelişme yok. Her şey normal seyrediyor. Bir ihtiyacımız olsa neden söylemeyelim " 
     
DSP’li doktorlar      Rahşan Ecevit, doktor olan DSP milletvekilleri Mustafa Güven Karahan ve Gaffar Yakın’ın dün bir gazetenin manşetinde yer alan "Başbakan’a yanlış teşhis konulduğu, yanlış tedavi uygulandığı" biçiminde rapor yazdıkları ve bu raporu Hüsamettin Özkan’a verdikleri yolundaki habere de tepki gösterdi. Rahşan Ecevit, "Bu milletvekillerinin bir rapor yazıp yazmadıklarını bilmiyorum ama eğer böyle bir rapor yazdılarsa Bülent’i görmeden, tetkiklerine bakmadan, muayene etmeden nasıl böyle bir teşhis koyarlar" dedi. 
     
Başbakan yardımcıları      Rahşan Hanım, Başbakan Yardımcıları Devlet Bahçeli, Mesut Yılmaz ve Hüsamettin Özkan’ın kendisinden çekindikleri için eve ziyarete gelemedikleri eleştirisine ise "haksızlık ediliyor" yanıtını veriyor. Özellikle Başbakan Yardımcısı Hüsamettin Özkan’ın gelmesine kendisinin engel olduğu yorumlarına şöyle karşı çıkıyor "Bizi tanıyanlar bilir. Yaşamımızın her döneminde kapımız herkese açık olmuştur. Bugün de kapımız herkese açık. Bu yorumları yapanlar siyasi hedef güdüyorlar. Ortalığı karıştırmak istiyorlar. Ben kimseye kapımı kapamadım. Ev halimiz, evin olanakları zaten biliniyor. Kaldı ki, ben milletvekili arkadaşlarımla sık sık görüşürüm. Davetler yaparım. Yakınlarda yine milletvekili arkadaşlarımızı gruplar halinde eşleriyle birlikte de davet ettim, görüştük, konuştuk. Bu davetleri Sayın Hüsamettin Özkan’a yaptım. Ancak hiçbirine katılmadı. Ben, yazılıp - çizildiği gibi bir tavır içinde olsam bu davetleri yapar mıyım Her defasında Sayın Özkan’ı da davet etmişimdir. Ancak, kendisi bu davetlere katılmamıştır." 
     Bayan Ecevit, Başbakan’ın, yardımcılarıyla temasında bir zorluk ve sıkıntı olmadığını da vurgulayarak, şöyle devam etti 
     "Bülent her gün normal temaslarını yapıyor. Devlet işleriyle ilgileniyor. Yardımcılarıyla da, bakanlarla da ihtiyaç duyulan her an ve her konuda konuşuyor. Kimsenin bir engelle karşılaştığı yok." 
     
Afganistan - Pakistan gezisi      Rahşan Ecevit, Başbakan’ın yapmayı planladığı Afganistan - Pakistan gezisinin ertelenmesi gerektiği yolundaki görüş ve önerilere de şu yanıtı verdi 
     "Bülent’in sağlık durumu, bu gezisinin ertelenmesini gerektirmiyor. Geziye engel bir sorunu yok. Oralarda hava sıcaklığının çok yüksek olduğu belirtiliyor. Sadece sıcağa karşı her insanın alması gereken önlemleri alacağız. Bülent geziyi gerçekleştirmek istiyor. Bir sağlık engeli de olmadığına göre, bu seyahati yapacağız. Bir sorun olsa, bir sakınca görsem ben de yapılmasını istemem. Ama doktorlar da bir engel olmadığını belirtiyorlar." 
     
     







Derviş’in yeri 


"Taş kafalar"ın çakamadığı evrensel değişimden, afallatıcı örnekler... 


Gurbetçiler... 


Sayın Özkan’ı davet ettim, kendisi gelmedi 


Bayar sahaya iniyor 


"Felaketin nefesi" 


Butik üniversiteler 


Siyasal istikrar olmazsa, ekonomik istikrar olur mu 


Başarılı oldu mu 


İyimserliği yönetememek’ 


Oyun içinde oyun 


Vurun, fakat dinleyin... 


Güvenpark yaklaşımı 


Hem çiçek alın, hem bağış yapın 


Kuş Kadınlar 


Ecevit sonrası daha iyi olabilir 


</TEXT>
</DOC>
