<DOC>
<DOCNO> 89119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/siyaset/siy02.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP’den idam sürprizi 
</HEADLINE>
<TEXT>

Erdoğan İdamın kaldırılmasına Anayasa’ya af yasağı konulursa destek veririz.’ Yalçınbayır Normal yasayı da şartsız destekleriz.’ 
     ABDULLAH KARAKUŞ Ankara 

     AKP Genel Başkanı Recep Tayyip Erdoğan, idam cezasının kaldırılmasına destek vermek için "Anayasa’ya af yasağı konulması" koşulunu öne sürerken, AKP Genel Sekreteri Ertuğrul Yalçınbayır, "İdamın kaldırılması konusu normal yasa olarak gelse de destek vereceğiz" dedi. 
     "AKP’nin hukukçu kurmayı" olarak da bilinen Yalçınbayır, "İdamın kaldırılması konusunda öncelikli tercihimiz anayasal güvence. Olmazsa yasaya destek veririz. Anayasa değişikliği olarak gelmeyip normal yasa olarak gelse de, biz ona destek vereceğiz. Tayyip Erdoğan’la ilgili bir koşulumuz olmaz. Bu da bizim uzlaşmacı tavrımız" diye konuştu. 
     
     Zor bulurlar’ 
     Liderler zirvesinde, TBMM’de kurulması konusunda mutabakata varılan Avrupa Birliği AB komisyonu için, hükümetin adım atmasını isteyen Yalçınbayır, şöyle konuştu 
     "Bizim gibi koşulsuz destek veren muhalefeti zor bulurlar. AB’ye geç kalmamak için bu komisyonun acele kurulması lazım. Bu komisyon yaz ayınca çalışmalıdır. Hiçbir muhalefet, hükümete destek olsun diye yaz ayı boyunca çalışmayı teklif etmez. Bizim koşulsuz desteğimizi iyi değerlendirmeleri lazım." 
     
     AB yolunda roller değişti 
     AKP ve SP’nin, AB’ye uyum yasalarının çıkarılması konusundaki vaatleri, "Türkiye’de bazı Batıcı partiler yerine İslamcı partiler Avrupa yolunda umut oldu" yorumlarına yol açtı. "AB misyonunu üstlenen" Tansu Çiller’in, "hükümette anlaşma olmadan, TBMM’de AB sürecine ilişkin girişimlere destek vermeyeceklerini" açıklaması da, "Roller değişti" yorumuna neden oldu. 
     



 SİYASET 















</TEXT>
</DOC>
