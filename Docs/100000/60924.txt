<DOC>
<DOCNO> 60924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/07/guncel/agun.html </URL>
<DATE> 2002/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Cumadan bu yana hayatı felç eden kar yağışı, bu hafta da sürecek 
</HEADLINE>
<TEXT>
YARIN TİPİ VAR 
Meteoroloji'den yapılan açıklamaya göre dondurucu soğuk ve kar yağışı bugünlük mola verecek ama salı günü tüm gücüyle saldırıya geçecek... 
     ANKARA Milliyet 

     Türkiye, yarın Karadeniz üzerinden gelecek yeni bir soğuk ve yağışlı havanın etkisine girecek. Kar yağışları, hafta sonuna kadar yurdun kuzey, iç ve doğu kesimlerinde görülecek. Devlet Meteoroloji İşleri Genel Müdürlüğü'nden yapılan "meteorolojik uyarı"ya göre bugün Marmara'nın doğusu, Karadeniz, İç Anadolu'nun kuzeydoğusu, Doğu Akdeniz ile Doğu ve Güneydoğu Anadolu bölgelerinde kar yağışı yer yer devam edecek. 
     
     Devam edecek 
     Kar yağışı yarın da Marmara'nın doğusu, Karadeniz, İç Anadolu'nun kuzeyi ve Doğu Anadolu'da etkili olacak. Yurdun kuzey ve doğu kesimlerinde, çarşamba ve perşembe günleri de devam edecek kar yağışları, cuma günü Doğu Karadeniz ve Doğu Anadolu'nun kuzeydoğusunda etkili olduktan sonra yurdu terk edecek. Hava sıcaklıkları ise cuma gününe kadar mevsim normallerinin altında seyretmeye devam edecek. Önümüzdeki üç gün, bazı illerde en düşük ve en yüksek hava sıcaklıkları şöyle olacak 
     
Hava durumu  7 Ocak 8 Ocak 9 Ocak İLLER Pazartesi Salı Çarşamba İSTANBUL -4 2 -1 3 -2 3 EDİRNE -9 1 -9 2 -8 3 KIRKLARELİ -8 1 -5 2 -4 1 KOCAELİ -3 2 -1 3 -2 2 BOLU -6 -1 -5 0 -7 -4 KASTAMONU -8 -3 -8 -2 -10 -6 İZMİR -1 5 -2 6 0 6 DENİZLİ -9 0 -10 0 -7 0 AFYON -9 -3 -10 -3 -7 -5 ANKARA -8 -2 -15 -5 -10 -6 KONYA -7 -3 -9 -5 -8 -6 SİVAS -7 3 -10 -7 -11 -9 ERZURUM -5 -2 -12 -7 -15 -10 GAZİANTEP 1 5 -2 5 -4 2      
     
Meteoroloji'den tık’lanma rekoru      Devlet Meteoroloji İşleri Genel Müdürlüğü'ne ait internet sitesi, havaların kötüleşmesiyle birlikte talep patlaması yaptı. Dünyanın dört bir yanındaki meteorolojik gelişmeler hakkında da bilgi veren www.meteor.gov.tr adresindeki internet sitesini bir günde ortalama 5 bin kişi ziyaret ediyor. Pekçok bölümü bulunan sitedeki meteorolojik gelişmeler sık sık güncelleniyor. 
     



 GÜNCEL 
















</TEXT>
</DOC>
