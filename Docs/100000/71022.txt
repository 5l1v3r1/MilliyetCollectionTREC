<DOC>
<DOCNO> 71022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/06/guncel/gun04.html </URL>
<DATE> 2002/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Deprem Konseyi günah çıkardı... 
</HEADLINE>
<TEXT>

Toplumda beklenen etkiyi yaratamadıklarını itiraf eden Deprem Konseyi Başkanı Tankut, Üyelerin işi başından aşkın, toplantı yapmaya vakitleri yok’ dedi... 
     SERHAT OĞUZ İstanbul 

     Deprem tartışmalarındaki kuşkuları gidermek için yaklaşık 2 yıl önce kurulan, ancak son 4 ayda bir kere dahi toplanmayan Deprem Konseyi’nin Başkanı Prof. Dr. Tuğrul Tankut, "Konsey hep üst düzey uzmanlardan oluştu. Bunlar işi başından aşkın kişiler. Bu yüzden yoğun katkı beklemeniz mümkün değil. Bu kadar üst düzey kişiyle üretim yapmak çok zor" dedi. 
     
     Ses getiremedik’ 
     TÜBİTAK öncülüğünde kurulan konsey, 8 yerbilimci, 8 inşaat mühendisi ve diğer bilimlerden 4 uzmanın katılımıyla oluşturuldu. İlk günlerde ayda bir yapılan toplantılar giderek hız kesti, en son ekimde toplanan konsey üyeleri bir daha buluşmadı. İki yılda 18 toplantı ve 10 açıklama yapan konsey, "kamuoyunda ağırlık oluşturma" hedefinden artık çok uzak. Tankut da bunu, "Hedeflenen etkiye ulaşamadık. Açıklamalarımız yankı bulmuyor" sözleriyle doğruluyor. 
     
     Bitmeyen rapor 
     Konsey, 1 yıl önce çalışmalarına başladığı Ulusal Deprem Stratejileri Raporu’nu yine geçen yıl içinde tamamlayacaktı. Sonra 2001 sonunda biteceği açıklandı, ardından erteleme Nisan 2002’ye kaydı. Zararların en aza indirilmesi için önerilerin yer alacağı raporda ulusal bilgi ağı kurulması, imar sistemleri, yapılarda güvenlik ve eğitim başlıkları bulunuyor. 
     
     İşte üyeler... 

</TEXT>
</DOC>
