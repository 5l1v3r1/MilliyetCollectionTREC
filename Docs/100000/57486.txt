<DOC>
<DOCNO> 57486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/16/son/sondun04.html </URL>
<DATE> 2001/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da yaşlılar yurdunda yangın 21 ölü 
</HEADLINE>
<TEXT>

     İtalya'nın güneyindeki Eboli yakınlarında bir yaşlılar yurdunda çıkan yangında 21 kişi hayatını kaybetti. 
     Çıkış nedeni henüz bilinmeyen yangını söndürme çalışmalarına katılan itfaiye ekipleri, San Gregorio Magno'daki yaşlılar yurdunda yerel saatle 01.00'da yangının başlaması üzerine, gece bakıcılarının yangın alarmı verip 7 hastayı binadan çıkarmayı başardıklarını belirttiler. 
     Gece bakıcılılarının, alevlerin hızla binayı sarması yüzünden daha fazla hastayı kurtaramadıklarını belirten itfaiye ekipleri, olay yerinde yapılan ilk araştırmalara göre, yangının birkaç dakika içinde binayı sardığının anlaşıldığını söylediler. 
     Yangın söndürme çalışmalarına başka bölgelerden de yardım geldiği ve prefabrike binadaki yangının tamamen söndürüldüğü, ancak yangından geriye bir şey kalmadığı, enkazdan şimdiye kadar 10 cesedin çıkarıldığı kaydedildi. 
     Yaşlılar yurdunun, zihinsel özürlü hastaların yattığı gözlerden uzak bir merkezin bünyesinde bir bölümde bulunduğu belirtiliyor. 
     






</TEXT>
</DOC>
