<DOC>
<DOCNO> 65744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/03/son/sontur22.html </URL>
<DATE> 2002/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit "Afyonlular bu gece güvenli olmayan evlere girmesin.." 
</HEADLINE>
<TEXT>

     Başbakan Bülent Ecevit, merkez üssü Afyon'un Bolvadin ilçesi olan deprem sonucu Sultandağı'nda 15, Çay'da ise 5 kişinin öldüğünün kesinleştiğini söyledi. 
     Başbakan Ecevit, Başbakanlık'tan ayrılırken, gazetecilere açıklamalarda bulundu. 
     Afyon Valisi'nden aldığı bilgiye göre, ölü sayısının 20'yi bulduğunu ifade eden Ecevit, şunları kaydetti 
     ''Özellikle Sultandağı ve Çay'da ölü var, Bolvadin'de büyük hasar var. Oraya hareket ediyorum. Bu gece vatandaşlarımızın çok güvenli olmayan yerlerde evlerine girmemeleri gerekir. 
     Yarın da okullar çok incelenmeli. Herhangi bir tehlikeye karşı, olasılığa karşı çocuklarımızı da güç durumda bırakmamalarını sağlayacağız.'' Afyon Valisi ve Boğaziçi Üniversitesi Kandilli Rasathanesi Deprem Araştırma Enstitüsü Müdürü Prof. Dr. Ahmet Mete Işıkara ile görüştüğünü anlatan Ecevit, ''Birazdan hareket edeceğiz'' dedi. 
     Ecevit, ''Ölü sayısının artmasından endişeniz var mı '' sorusu üzerine, ''İnşallah olmaz ama son olarak Sayın Vali'den aldığım bilgi böyle, Sultandağı'nda 15, Çay'da 5 ölü kesinleşmiş durumda maalesef. 
     Allah rahmet eylesin'' dedi. 
     Bir gazetecinin ''Yurtdışından yardım talebiniz var mı 
     şeklindeki sorusu üzerine de Ecevit, Devlet Bakanı Hasan Gemici'nin gerekli yardımları bölgeye gönderdiğini, Kızılay'ın da çadır yardımında bulunduğunu hatırlatarak, ''Diğer ihtiyaçlar karşılanıyor, her tedbir alınıyor'' dedi. 
     






</TEXT>
</DOC>
