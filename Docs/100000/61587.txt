<DOC>
<DOCNO> 61587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/son/soneko11.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkmenistan'dan İran'a doğalgaz ihracı 
</HEADLINE>
<TEXT>

     Türkmenistan, bu yıl İran'a 8 milyar metreküp doğalgaz satacak. 
     Türkmenistan Devlet Başkanı Saparmurat Türkmenbaşı, zor kış aylarında ülkesinde mevcut olan doğalgazı Rusya ve Ukrayna dışında İran'a da ihraç etmeye başladığını bildirdi. 
     İran ile 25 yıllık doğalgaz alım satım anlaşması imzaladıklarını belirten Türkmenbaşı, 2001 yılında 6 milyar metreküp doğalgaz ihraç edildiğini bu yıl da 8 milyar metreküp doğalgaz satmayı düşündüklerini belirtti. 
     Türkmenbaşı, Rusya'nın Dışişleri Baknı İvanov'un dün kabulunde yaptığı konuşmasında, Trans Hazar doğalgaz boru hattı projesinin askıya alınmasının kendilerinin suçu olmadığını yineledi. 
     İran üzerinden Türkiye'ye doğalgaz ihracatı konusunda görüşmelerin devam ettiğini belirten Türkmenbaşı, yalnız bu projelerin büyük kapasitede olmadığını bildirdi. 
     Doğalgaz ihracatı konusunda hiç acele etmediklerini ifade eden Türkmenbaşı, şimdi sıvılaştırılmış Likid Gaz üzerinde çalıştıklarını belirtti. 
     Bazı doğalgaz boru hattı projeleri üzerinde çalışmaların devam ettiğini belirten Türkmenbaşı, likid gaz ihracının da, tonu 120-145 dolardan süreceğini kaydetti. 
     






</TEXT>
</DOC>
