<DOC>
<DOCNO> 89118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/siyaset/siy01.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Müdür geleceği iyi hesaplamış 
</HEADLINE>
<TEXT>

Erdoğan’ın yakını Hesap İşleri Daire Başkanı Yılmaz Şener’in 13 yıldır sigortalı çalıştığı halde, 18 gayrimenkulu ve binlerce doları çıktı... 
     TOLGA ŞARDAN Ankara 

     İstanbul Büyükşehir Belediye Başkanlığı’nda soruşturma yapan Mülkiye başmüfettişleri, dönemin Belediye Başkanı Recep Tayyip Erdoğan’ın en yakın adamları arasında yer alan Hesap İşleri Daire Başkanı Yılmaz Şener’in de "şüpheli" malvarlığını ortaya çıkardı. Müfettişler, hazırladıkları raporda Şener hakkında Mal Bildirimi Yasası’na göre işlem yapılması gerektiği görüşünü bildirdi. 
     Mülkiye başmüfettişleri Necati Küçükdumlu, Candan Eren, Murat Özgan ve Orhan Tavlı, Erdoğan’ın yanı sıra Şener’in de malvarlığını mercek altına aldı. 
     Müfettişlerin mal bildirimi istediği Şener, 7 Şubat 2002’de verdiği mal beyanında, 702 milyar değerinde 18 ayrı gayrimenkul, 5 milyar 250 milyonluk hisse senedi, 45 bin dolar nakit para, 6 milyar 710 milyonluk mücevherat ve 105 bin dolar alacağı olduğunu kaydetti. Şener’in 1969 yılından 1994 yılına kadar değişik yerlerde 4 bin 773 gün sigortalı olarak çalıştığını saptayan müfettişler, "malvarlığının yaptığı işler ve görevleri ile elde edilemeyecek kadar fazla olduğu izlenimi" üzerine rapor hazırladı. Şener’in 1994’te belediyedeki görevine atanması sırasında verdiği mal beyanında kardeşi Avni Şener’den 500 bin dolar alacağı bulunduğunu beyan ettiğini gören müfettişler, Şener’den bu parayı nasıl elde ettiğini açıklamasını istedi. Müfettişleri 22 gün yanıtlamayan Şener, uyarı sonucunda 24 gün sonra açıklama yaptı. Müfettişler, raporda şunları kaydetti 
     
     Böyle para birikmez’ 
     "Sigortalı olarak 13 yılda biriktirdiğini iddia ettiği paranın ülkemiz ücret seviyeleri göz önüne alındığında olası olmadığı, aylık yaklaşık 4 milyar 439 milyonluk tasarrufta bulunması gerektiği düşünüldüğünde, servetin nedeninin açıklanmaktan uzak olduğu görülmektedir." 
     



 SİYASET 















</TEXT>
</DOC>
