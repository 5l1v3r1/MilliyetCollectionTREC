<DOC>
<DOCNO> 72201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/son/sonspo22.html </URL>
<DATE> 2002/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Roma taraftarları ''Gladyatör'' filmiyle motive oluyor.. 
</HEADLINE>
<TEXT>

     Galatasaray'ın Avrupa Şampiyonlar Ligi'nde yarınki rakibi A.S Roma'daki özel radyolarda yapılan yayınlarda, yarın akşam oynanacak Galatasaray maçı öncesi Romalı taraftarlar adeta dolduruluyor. 
     Geçen yıl birçok dalda Oscar alan ''Gladyatör'' adlı filmin müziğini kullanan radyolar, filmde baş aktör Russel Crowe'un bazı sözlerinden alıntılar yapıyor. 
     Gladyatör'ün filmdeki ''Benim emrimle cehennemi ateş verin'' ve ''Dünyanın geri kalan her taraftarını gezdim. Hiçbiri Roma gibi değil. 
     Diğer taraflar puslu, karanlık. Roma ışık'' sözleri fonda taraftarların tezahüratlarıyla birlikte veriliyor. 
     
     Kendilerini finalde görüyorlar... 

     Roma'nın kulüp başkanı Franco Sensi, şimdiden Avrupa Şampiyonlar Ligi'nde finali oynamayı düşünüyor. 
     Roma'daki özel bir radyoya demeç veren Sensi, ''Avrupa'da favori Real Madrid gösteriliyor. Ben onlarla yeniden karşılaşacağımızı umuyorum. İnşallah finalde olur'' dedi. 
     Hem ligde şampiyonluk yarışında hem de Şampiyonlar Ligi'nde iddialı olduklarını kaydeden Sensi, diğer kulüplerden farklı ciddi bir kulüp olduklarını ve her iki yarışta da sonuna kadar mücadele edeceklerini söyledi. 
     






</TEXT>
</DOC>
