<DOC>
<DOCNO> 70454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/03/dunya/dun01.html </URL>
<DATE> 2002/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kudüs’te yine intihar saldırısı 10 ölü, 57 yaralı 
</HEADLINE>
<TEXT>

     DIŞ HABERLER SERVİSİ 

     İsrail dün akşam yeni bir intihar saldırısıyla sarsıldı. Koyu dindar Yahudilerin yaşadığı Batı Kudüs’ün Mea Şearim semti bitişiğindeki Ortodoks Yahudi İlahiyat Okulu’nun da bulunduğu Beyt İsrail bölgesinde intihar eylemi gerçekleştiren bir Filistinli, kendisiyle birlikte 10 kişinin ölümüne, 6’sının durumu ağır 57 kişinin de yaralanmasına neden oldu. 
     Kutsal sayılan sabbat cumartesi tatilinin gün batışıyla bitiminde sinagogdan çıkan Ortodoks Yahudilerin arasına dalan intihar eylemcisi, üzerindeki patlayıcıları infilak ettirerek ortalığı savaş alanına çevirdi, patlama şiddetiyle bir araç da havaya uçarak yandı. Ajanslar, semtteki sinagogda her cumartesi 1000 kadar Ortodoks Yahudinin toplandığına dikkat çekti. Olayda ölen 9 Ortodoks Yahudinin arasında 18 aylık bir bebeğin bulunduğu öğrenildi. Eylemi Arafat’ın El Fetih Örgütü’ne bağlı El Aksa Şehitleri Tugayları üstlenirken, İsrail, saldırıyı kınayan Filistin yönetimini sorumlu tuttu. 
     



 DÜNYA 












</TEXT>
</DOC>
