<DOC>
<DOCNO> 92637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/son/sondun31.html </URL>
<DATE> 2002/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Danimarka "Türkiye katılım müzakerelerine hazır değil" 
</HEADLINE>
<TEXT>

     AB Dönem Başkanlığı'nı Pazartesi günü devralacak Danimarka, Türkiye'nin, katılım müzakerelerine başlamayı ummadan önce siyasi ve ekonomik reformları kararlı bir şekilde sürdürmesi gerektiğini bildirdi. 
     Dışişleri Bakanı Per Stig Möller, Türkiye'nin Aralık ayında yapılacak Kopenhag zirvesinde katılım müzakereleri için belli bir tarih verilmesini istediğini, ancak Ankara'nın ''hala yapacak çok işi olduğunu'' söyledi. 
     Möller, ''Katılım müzakerelerinin başlaması için Kopenhag kriterlerinin tamamen yerine getirilmesi şart'' dedi. 
     Türkiye'nin bu kriterleri henüz yerine getirmediğini söyleyen Möller, bu çerçevede, katılım müzakereleri konusunda tarih vermek için zemin bulunmadığını kaydetti. 
     





</TEXT>
</DOC>
