<DOC>
<DOCNO> 65977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/yasam/yas02.html </URL>
<DATE> 2002/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Işıkara Marmara’ adım adım geliyor 
</HEADLINE>
<TEXT>

     Boğaziçi Üniversitesi Kandilli Rasathanesi ve Deprem Araştırma Enstitüsü Müdürü Prof. Dr. Ahmet Mete Işıkara, Afyon’u vuran deprem sonrası düzenlenen basın toplantısında beklenen Marmara depremine’ de dikkat çekti. 
     Her gün Marmara depremine bir gün daha yaklaşıyoruz, ama korunmanın yolları var’ diyen Işıkara, Boğaziçi ve Fatih Sultan Mehmet köprülerinin şiddetli depremlere dayanabileceğini, ancak özellikle Ortaköy olmak üzere TEM ve E - 5’teki tüm viyadüklerin mutlaka güçlendirilmesi gerektiğini söyledi. 
     Prof. Işıkara, deprem sonrası çıkacak yangınların, sarsıntıdan daha büyük zarar vereceğini de söyledi ve gerekli önlemlerin bir an önce alınmasını istedi. Bu nedenle yapı denetim kuruluşlarına sahip çıkılması, yönetmeliklerde bulunan boşlukların hızla giderilmesi gerektiğini söyleyen Prof. Işıkara, "Üzüldüğüm, devletin yapı denetim kuruluşlarına Afyon ve Uşak’ı dahil etmemesidir. Çünkü Türkiye bir deprem ülkesidir" diye konuştu. 
     



 YAŞAM 




















</TEXT>
</DOC>
