<DOC>
<DOCNO> 56610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/son/sondun11.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgar televizyonundaki ilk çıplak spiker büyük ilgi gördü 
</HEADLINE>
<TEXT>

     Bulgaristan'da özel bir TV kanalında gece haberleri, striptiz yapan sunucular tarafından verilmeye başladı. 
     Uydudan ve kablolu sistemden yayın yapan MSAT adlı özel TV kanalında ilk çıplak haber yayını dün gece yapıldı. Büyük ilgi gören haber yayınında, genç ve güzel spiker Galya ilk haberde ceketini, ikinci haberde gömleğini, üçüncü haberde sütyenini, dördüncü haberde ise eteğini çıkararak çıplak kaldı. 
     MSAT televizyonu yetkilileri, çıplak sunucularla haber yayınına devam edeceklerini ve bu sayede özellikle reklam gelirlerinde büyük artış beklediklerini açıkladı. 
     Toplam 50 aday arasından seçilen striptizci 5 sunucu ise ülkede bir anda gündemin birinci sırasına oturdu. 
     Haberlerin striptiz yapan sunucular tarafından verilmesi yurtdışında da büyük ilgi gördü. Almanya'nın ünlü TV kanalları Pro 7 ve RTL, MSAT televizyonu ile anlaşma yaparak, kendi kanallarında çıplak haberleri yayınladılar. 
     Pro 7 televizyonunun ayrıca, çıplak haberleri her gün yayınlamak için özel bir anlaşma yapmak istediği bildirildi. 
     MSAT yetkilileri, her gün saat 23'00 de başlayan ve 10 dakika süren çıplak haber yayını için, striptizci sunuculara ne kadar ücret ödedeğini ise açıklamadı. 
     






</TEXT>
</DOC>
