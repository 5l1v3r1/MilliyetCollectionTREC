<DOC>
<DOCNO> 80528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/son/sondun02.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush'tan İsrail'e "barış" çağrısı 
</HEADLINE>
<TEXT>

     ABD Başkanı George Bush, İsrail'i, Filistin topraklarından çekilmesini tamamlamaya ve Batı Şeria'nın Ramallah ve Beytüllahim kentlerindeki gerginliğe barışçı biçimde son vermeye çağırdı. 
     Bush, Teksas'ta Suudi Arabistan Veliaht Prensi Abdullah ile görüşmesinin ardından gazetecilere yaptığı açıklamada, "İsrail, Ramallah ve Beytüllahim'deki gerginliğe son vermenin yanısıra, çekilme işlemlerini de tamamlamalıdır" dedi. 
     Amerikan Başkanı, İsrail askerlerinin Filistin topraklarından gerektiği yönündeki arzusu hakkında Prens Abdullah'ı da temin ettiğini söyledi. Buna karşılık olarak Filistinlilerin "terörü durdurmak için daha fazlasını yapması gerektiğini" belirten Bush, Teksas'taki çiftliğinde yaklaşık 5 saat süren görüşmede Prens Abdullah ile sıkı bir bağ kurduklarını açıkladı. 
     Bush ayrıca, Prens Abdullah'ın Suudi Arabistan'ın terörü kınadığı ve Irak'ın uyguladığı petrol ambargosunun diğer Arap ülkelerini de içine alacak şekilde genişletilmesi fikrini desteklemeyeceği yolundaki teminatlarından memnuniyet duyduğunu kaydetti. 
     





</TEXT>
</DOC>
