<DOC>
<DOCNO> 96189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/guncel/gun11.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüşvetçi jandarma suçüstü yakalandı 
</HEADLINE>
<TEXT>

     ŞENOL AKSOY DHA 

     Tekirdağ’ın Saray ilçesinde bir kamyon sürücüsünden rüşvet alan bir astsubay ve iki uzman çavuş suçüstü yakalandı. Yol kontrolü yapan Jandarma Trafik Komutanı Başçavuş Habib Gülfidan, Uzman çavuşlar Melih Ermiş ve Davut Şahin, Orhan Şevki Yılmaz’a ait buğday yüklü kamyonu kontrol amacıyla durdurdu. Yılmaz’a, aşırı yükleme yaptığı gerekçesiyle 1 milyar lirayı aşan ceza kesmek isteyen Gülfidan, "Bu işin kolay yolu var. Bize 250 milyon lira verirsen seni görmemiş oluruz" dedi. Yılmaz da bu teklifi kabul ederek, bir gün sonra aynı yerde parayı teslim edeceğini söyledi. Yılmaz İlçe Jandarma Komutanı Üsteğmen Cemil Güler’e şikayette bulunarak suçüstü yapmak için anlaştı. Gülfidan, Ermiş ve Şahin, Yılmaz’la bir ayçiçeği tarlasında buluşarak 250 milyon lirayı aldı. Bir başka ekip de yolda çevirerek arama yaptı. Seri numaraları alınan 250 milyonla beraber ele geçirilen 3 asker çıkarıldıkları Askeri Mahkeme’ce tutuklandı. 
     



 GÜNCEL 


























</TEXT>
</DOC>
