<DOC>
<DOCNO> 69553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/yasam/yas03.html </URL>
<DATE> 2002/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Üçüzleri kriz ayırdı 
</HEADLINE>
<TEXT>

Can, Doğa ve Arda... Onlar babaları işini kaybettiği gün doğdu. İşsizliğe uzun süre direnemeyen çaresiz baba, bebeklerinden birini babasına, diğerini ağabeyine verdi 
     TAYLAN YILDIRIM DHA 

     Kriz peşini bırakmadı... 
     ALİ Yeşilyurt 26 inşaatlarda işçi olarak çalışıyordu. Ustasının kızı Hülya’ya 23 aşık oldu. Evlendiler. İzmir’de iş bulamıyordu Ali, 2.5 aylık hamile eşini bırakıp depremde hasar gören evlerin onarımında görev almak üzere Düzce’ye gitti. Ancak ekonomik krizin peşini bırakmadı. 
     
     Bir yanda müjdeli haber... 
     ÜÇÜZ babası olduğu müjdesini aldığı 17 Temmuz 2001’de işsiz kaldı Ali Yeşilyurt. İzmir’e arkadaşlarının arasında topladığı yol parasıyla dönen Yeşilyurt, tüm dünyasını Can, Arda ve Doğa adını verdiği üçüzleri için kurdu. İş bulma çabalarıysa her gün sonuçsuz kalıyordu. 
     
     Ali ile Hülya’nın seçimi... 
     İZMİR Valiliği ve ilçe kaymakamlığının verdiği 25 milyon liralık yardım, bebeklerin günlük mama ihtiyacını bile karşılayamıyordu. Çaldığı tüm kapılar yüzüne kapanan Yeşilyurt, hayatlarının en zor kararını verdi. Doğa’yı emekli olan babası İskender Yeşilyurt’a vereceklerdi. 
     
     Bir tek Can var şimdi... 
     ARDA’YI da çocuğu olmayan ağabeyi Ahmet ve yengesi Hüsniye’ye verdiler. Can ise yanlarında kaldı. Ayrı evlerde büyüyen bebeklerinin hasretini çeken Ali Yeşilyurt, "İlk kucağıma aldığımda hiç ayırmadan büyütmeyi diledim, ama olmadı" diyordu üzüntüyle... 
     



 YAŞAM 















</TEXT>
</DOC>
