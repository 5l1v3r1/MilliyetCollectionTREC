<DOC>
<DOCNO> 95493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/yazar/theper.html </URL>
<DATE> 2002/07/13/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Karısının kolunu kırana cezanın nesi tuhaf 
</HEADLINE>
<TEXT>

     Gazetede bir haber okudum. Karısını döverek kolunu kıran kocaya iki sene hapis cezası verilmiş, ceza paraya çevrilmemiş. Haber sanki anormal bir olaymış gibi verilmiş. Hani Medeni Kanun değişti de kadınlar bazı haklar elde etti, kocayla eşit oldu dendi, bunun nesi tuhaf, kocanın karısının kolunu kırma diye bir hakkı var mı 
     C. T. - İstanbul 
     
     Bakın haberi ben de okudum, ben de tuhaf karşıladım ama sizin anladığınız manada değil. Şöyle 
     Utanarak ve sıkılarak tekrar ettiğim bir husus var. Artık ceza vermekten korkar olduk. Son yıllarda çıkarılan yasalar sistemi altüst etti. Verilen cezanın üçte ikisi anında siliniyor, mahkemede boynu bükük duran sanığın cezasından altıda bir indiriliyor, bazı hallerde bir yıla, bazı hallerde iki yıla kadar hapis cezaları paraya çevriliyor. Daha da ileri gideyim 18 yaşından küçük 65 yaşından büyüklerin üç yıllık hapis cezaları dahi tecil edilebiliniyor. Sık sık af çıkarılarak suçlulara haklılık payesi veriliyor, neticeten suçlunun cezadan kurtulması için her tür önlem alınıyor. Tutuklama için, öngörülen cezanın yedi yıldan daha ağır hapis gerektirmesi şartı aranıyor. Yani ülke tam bir suçlu cenneti. Bu bir kaostur. Böyle sistem olmaz. İşte bu şartlarda karısının kolunu kıran birine verilen 2 yıl 8 ay hapis cezası tuhaf karşılanıyor. Ben de günün şartları içinde tuhaf karşıladım, ama bu demek değil ki, karınızı dövün. Karısını dövene niye ceza verilmesin, karıları dövmek niye serbest olsun ki Benim hukuki anlayışıma göre bırakın dövmeyi, bir kimse diğerinin rızası olmadan vücuduna bile dokunamaz. Dokunmak dahi en ağır cezayı gerektirir. Bakın tokat atmaktan falan söz etmiyorum. Ama sistem ne yazık ki bunun tam tersini söylüyor, çok yazık. 
     
     







Yeni oluşum solda mı 


"Bu da geçer yahu"... 


Mühendisler ve... 


Derviş’in konumu 


Clinton’ın dünya görüşü 


Siyasal istikrar için Cem, Derviş, Özkan... 


Sürpriz umut 


Batan geminin salları 


Fen - edebiyat mezunlarına müjde 


Kriz bir fırsat da olabilir... 


Örneklere bakın tercihinizi yapın 


Avrupa yolu, Beşiktaş çarşısından geçer... 


Çağdaş Anadolu Partisi 


Özkan’ın özverisi 


Karısının kolunu kırana cezanın nesi tuhaf 


ABD’de bilanço oyunu’na 10 yıl hapis 


</TEXT>
</DOC>
