<DOC>
<DOCNO> 87532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/02/son/sonspo03.html </URL>
<DATE> 2002/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Kupası'nda yarın hangi maçlar var 
</HEADLINE>
<TEXT>

     17. Dünya Kupası finallerine, yarın 
     C ve G gruplarında yapılacak toplam 3 maçla devam edilecek. 
     C Grubu'ndaki tek karşılaşmada Türkiye, Brezilya ile tarihindeki 2. maçına çıkacak. Güney Kore'nin Ulsan kentindeki Munsu Stadı'nda, 
     TSİ 12.00'de başlayacak karşılaşmayı, ev sahibi Güney Kore'den Kim Young-Joo yönetirken, yardımcılıklarını Singapur'dan Visva Krishnan ve Slovenya'dan Vladimir Fernandez yapacak. A Milliler, Dünya Kupası finallerinde böylece 48 yıl aradan sonra ilk karşılaşmasına çıkacak. 
     G Grubu'nda ise 2 maç yapılacak. İlk karşılaşmada, Japonya'nın Niigata kentindeki Big Swan Stadı'nda, TSİ 09.30'da Hırvatistan ile Meksika karşı karşıya gelecek. Mücadelede Lu Jun Çin , Komaleeswaran Sankar Hindistan ve Taoufik Adjengui Tunus hakem üçlüsü görev yapacak. 
     Grubun diğer karşılaşmasında ise favorilerden İtalya, Güney Amerika temsilcisi Ekvador ile zorlu bir mücadeleye çıkacak. 
     Japonya'nın Sapporo kentindeki Dome Stadı'nda yapılacak karşılaşma TSİ 14.30'da başlayacak. Mücadeleyi, ABD'den Brian Hall yönetirken, 
     yardımcılıkları ise Kanada'dan Hector Vergara ve İngiltere'den Philip Sharp. 
     





</TEXT>
</DOC>
