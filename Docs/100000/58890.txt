<DOC>
<DOCNO> 58890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/yazar/yilmaz.html </URL>
<DATE> 2001/12/25/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
TÜSİAD böyle mi şeffaf olacak 
</HEADLINE>
<TEXT>

     Patronlar, Ankara çıkarmasında ikili bir tutum sergiledi. Yüksek İstişare Konseyi YİK toplantısının sabahki oturumunda, Avrupa Birliği’ni konuşmak üzere davet ettikleri konuk konuşmacı Başbakan Yardımcısı Mesut Yılmaz’ı dinlediler. Öğlen yemeğinde de Kıbrıs sorununa yaklaşımı nedeniyle hükümette gerginlik yaratan TÜSİAD, Dışişleri Bakanı İsmail Cem’i konuk konuşmacı olarak davet etti. 
     Öğleden sonra TÜSİAD yönetimi Cumhurbaşkanı Ahmet Necdet Sezer, Başbakan Bülent Ecevit ve Başbakan Yardımcısı Devlet Bahçeli’ye ise Seçim Sistemi ve Partiler Yasası ile ilgili olarak yaptıkları kamuoyu anketinin sonuçlarını sundu. Bu arada Ecevit’ten ABD’ye yapacağı ziyaret öncesi dileklerini aktarmak, AB sürecindeki beklentilerini dile getirmek fırsatı da bulmuş oldular. 
     Durum biraz garip değil mi 
     Sabah Yılmaz’dan AB’yi dinle, öğleden sonra elinde bir anket çalışması ile devletin zirvesine çık. 
     Hangisi gündem 
     TÜSİAD Ankara’ya Yılmaz’ın konuşmasını mı dinlemeye gitti 
     Neden yapılan kamuoyu anket çalışması YİK’te sunulmadı 
     TÜSİAD Yönetim Kurulu Başkanı Tuncay Özilhan YİK’teki konuşmasında ankette yalnızca, "TÜSİAD’ın bu konuda yaptırdığı kapsamlı kamuoyu araştırması, vatandaşın yüzde 80’inin bu değişiklikleri istediğini gösteriyor. Söz konusu araştırma sonuçları önümüzdeki günlerde kamuoyunun bilgisine sunulacaktır" sözleriyle yer verdi. 
     Anket niye daha sonra açıklanacak 
     Sezer’e, Ecevit’e, Bahçeli’ye, Yılmaz’a sunulduğu gibi, YİK’e de getirilemez miydi 
     Bu soruyu TÜSİAD YİK Başkanı Muharrem Kayhan şöyle yanıtlıyor 
     "Sektörel raporlar hazırlayıp, hükümete sunuyoruz, YİK’e getirmiyoruz. Bu uygulamada benzer bir yöntem uygulandı. AB, seçim sistemi gibi konuların dahil olduğu 3 - 4 gündemli üye toplantıları düzenledik, başkanlar toplantısı yaptık, anketi üyelerimize verdik." 
     Kayhan, "TÜSİAD ve TOBB’un oluşturduğu Ortak Çalışma Grubu tarafından yürütülen Seçim ve Partiler Yasası Raporu henüz tamamlanmadı. YİK’e ileriye dönük çalışmalar gelmiyor. Anket bir - iki gün içinde düzenlenecek basın toplantısı ile açıklanacak" diyor. 
     Israrlıyım... Yılmaz’dan AB ile ilgili yeni bir şey duymadılar, duyacakları da yoktu. Ona rağmen ellerinde taze taze Seçim ve Partiler Yasası anketi varken, YİK’e getirmemelerini şeffaf bir yöntem olarak değerlendirmiyorum. 
     YİK toplantısına katılmayan TÜSİAD Haysiyet Divanı Başkanı ve TESEV Başkanı Can Paker’e de "YİK’de seçim sisteminin gündeme gelmemesini nasıl yorumluyorsunuz " diye soruyorum. 
     Paker, "TÜSİAD, AB konusunda hükümetin yanında olmak yerine, sivil toplumla işbirliğine gitmeli. Benim için seçim sisteminden ziyade Partiler Yasası önem taşıyor" yorumunu yapıyor. 
     TESEV’de de AB’ye tam üyelikle ilgili olarak geniş kapsamlı bir kamuoyu anket çalışması başlattıklarını belirten Paker, AB’nin anketindeki sonuca göre Türk halkının yüzde 68’inin "AB’ye evet" dediği bir durumda, muhaliflere gitmenin yararlı olacağını vurguluyor. 
     Bu aşamada kurumlar için yararlı tutum ise açık ve şeffaf bir yaklaşımı, gösterişli basın toplantılarına tercih etmemeleri olacaktır diye düşünürüm .. 
     
     







Kaç tane kitap 


İHD-Emniyet 


2002 küçülme hedefi 


Türkiye'nin yıldızını parlatmak elimizde 


Hanemizi gözleyen var 


Arjantin olmayız biz, rezil oluruz 


Üniversite adayları gergin 


Arjantin nasıl kurtulur 


IMF Türkiye temsilcisinden Derviş yorumu 


Bir linç girişiminin sorgu tutanakları 


2002 ajandası, Meclis, muhalefet 


İşadamlarını dış seyahate kim götürmeli 


Elektrik kıtlığı sona eriyor 


TÜSİAD böyle mi şeffaf olacak 


</TEXT>
</DOC>
