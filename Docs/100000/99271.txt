<DOC>
<DOCNO> 99271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/siyaset/siy05.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Irak harek tı kıştan önce olmaz 
</HEADLINE>
<TEXT>

Senato Dış İlişkiler Komitesi Başkanı Biden, "Yönetime sordum, kesinlikle ekim sürprizi’ olmayacağını söylediler" dedi 
     YASEMİN ÇONGAR Washington 

     ABD Senatosu Dış İlişkiler Komitesi’nin Demokrat Başkanı Joseph Biden, Bush yönetiminden Irak’a karşı askeri harek t düzenlenmesi halinde, operasyon sonrasında bu ülkede ve bölgede nasıl bir ortam oluşacağı, ABD’nin nasıl bir rol üstleneceği konusunda daha fazla bilgi vermesini istedi. "Irak’ı bir diktatörden kurtarıp yerine kaos getirmek büyük şanssızlık olur" diyen Biden, Irak’a karşı olası bir askeri harek tı kasımdan önce beklemediği mesajını verdi. 
     Biden, bu açıklamalarını, dün Senato Dış İlişkiler Komitesi’nin Irak konusundaki özel oturumunda yaptı. Biden, önceki gün de "Harek tın, Kongre seçimlerinden önce başlayacağını söyleyerek bir ekim sürprizi’nden söz edenler var. Ben yönetime sordum, kesinlikle ekim sürprizi’ olmayacağını söylediler" demişti. İki gün sürecek oturumda yönetim dışından uzmanlar ve Iraklı muhalifler senatörleri bilgilendirecek. 
     
     Türkiye’nin rolü 
     İlk oturumda konuşan Cumhuriyetçi Senatör Richard Lugar, Irak senaryoları kapsamında Türkiye’nin rolüne de değindi. Türkiye’nin, bölgede Kürt devleti oluşumuna karşı çıktığını vurgulayan Lugar, Kürtlerin ve Şiilerin Saddam sonrası Irak’taki konumunu kastederek, "Bunlar önemli meseleler, bu tür meselelere çözüm üretmeden ABD’nin müttefikleriyle ilişkilerini bozması, askerlerinin hayatını tehlikeye atması, Irak’a askeri operasyona para harcaması, bölge istikrarını tehlikeye düşürmesi kaygı verici olur" dedi. 
     



 SİYASET 



















</TEXT>
</DOC>
