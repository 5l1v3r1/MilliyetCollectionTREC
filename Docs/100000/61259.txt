<DOC>
<DOCNO> 61259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/son/sontur20.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğluyla tartıştı, tabancayla vurdu ve intihar etti 
</HEADLINE>
<TEXT>

     Kartal'da emekli bir polis memuru, tartıştığı oğlunu beylik tabancasıyla vurduktan sonra intihar etti. 
     Emekli polis Niyazi Çağlar ile üniversiteye hazırlanan oğlu Taylan Ozan Çağlar 18 
     arasında, saat 03.00 sıralarında henüz belirlenemeyen bir nedenle tartışma çıktı. Alkollü olduğu öğrenilen Niyazi Çağlar, tartışmanın büyümesi üzerine beylik silahıyla oğluna bir el ateş etti. Daha sonra tabancayı kafasına dayayan Çağlar, bir kurşun da kendine sıktı. Çağlar olay yerinde ölürken, başına isabet eden tek kurşunla ağır yaralanan oğlu Taylan Ozan Çağlar, kaldırıldığı Kartal Dr. Lütfi Kırdar Eğitim ve Araştırma Hastanesi'nde yapılan tüm müdahalelere rağmen kurtarılamadı. Bu arada kısa bir süre önce emekli olduğu öğrenilen Niyazi Çağlar'ın, Çanakkale'de görev yaptığı sırada nezarethanede bulunan bir kişinin ölümüyle ilgili yargılandığı ve 2 yıl cezaevinde yattığı, ardından da alkole başladığı bildirildi. Polis yetkilileri, olayın tek tanığı anne Saadet Çağlar'ın ''şok yaşadığını'' ve bu nedenle henüz ifadesinin alınmadığını belirterek, annenin dinlenmesinden sonra olayın açığa kavuşabileceğini kaydettiler. 
     






</TEXT>
</DOC>
