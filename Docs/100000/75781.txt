<DOC>
<DOCNO> 75781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/01/son/sondun17.html </URL>
<DATE> 2002/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus bale ustası İvan Novikoof 102 yaşında öldü 
</HEADLINE>
<TEXT>

     ABD'de yaşayan Rus bale ustası İvan Novikoff 102 yaşında öldü. 
     Kızı Anna Novikoff, babasının zatürreeden, Washington eyaletinin Seattle kentinde öldüğünü açıkladı. 
     Novikoff, ölene dek en az 1 öğrencinin hocasıydı. Ancak 98 yaşına girdiğinde, 92 yaşında ölen eşi Beuhal Kirberger Novikoff'la daha yakından ilgilenmek için kuzeybatı ABD eyaletlerindeki bale hocalığını, yani sık seyahatlerini bırakmak zorunda kalmıştı. 
     Rus-Amerikan Novikoff Bale Okulu'nun kurucusu olan yaşlı üstat, Washington ve Oregon eyaletlerinde 20'den fazla bale okulu açtı. 
     1944'te Kuğu Kraliçe ve Prens balesini besteledi. 
     Binlerce öğrencisi arasında ünlü Amerikalı balet Robert Joffrey'den basketbolculara kadar çok değişik uğraşlardan insanlar vardı. Robert Joffrey, 50 yıl önce New York'ta Amerikan Bale Merkezi'ni kurmuştu. 
     Tataristan'ın başkenti Kazan'da dogan Novikoff, Vaslav Nijinski ve Anna Pavlova ile Çarlık Bale Okulu'ndan yetişti. 1917 Bolşevik Devrimi'nden sonra ülkesinden kaçan Novikoff, kuzeydoğu Çin'de Harbin'de Rus askerlerinin çocuklarına bale öğretti. 
     1923'te ABD'ye iltica eden Novikoff, 12 yıl önce ABD'nin eyalet 
     üstün hizmet devlet ödülünü aldı. 
     






</TEXT>
</DOC>
