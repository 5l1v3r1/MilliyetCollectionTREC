<DOC>
<DOCNO> 80689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/27/yasam/ayas.html </URL>
<DATE> 2002/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Her derdin devası olumlu düşünce 
</HEADLINE>
<TEXT>

Hastalıklara kafa tutmanın, stresten arınıp huzur ve başarıya kavuşmanın yolları Yaşamda Başarı Yöntemleri Sempozyumu’nda masaya yatırılacak. Sempozyumdan önce uzmanlarla görüştük, bazı sırları ele geçirdik... 
     Hayatta kazanmanın sırları - 1 
ŞÜKRAN PAKKAN 

     Kanserden migrene, deri hastalıklarından ruhsal sorunlara kadar her derdin dermanı elinizde... Stres, gerginlik ve korkuları yenmenin yolu, kişisel güç ve içsel iletişim’den geçiyor. Özel hayatta, iş yaşamında başarılı olmanın formülü de fiziksel ve ruhsal dengeye dayanıyor... Hayatta gerçekten başarıyı elde etmenin, sıkıntılardan daha kolay arınıp hastalıklarla baş etmenin yöntemleri, Türkiye’de ilk kez gerçekleştirilecek "Yaşamda Başarı Yöntemleri Sempozyumu"nda ele alınacak. 
     Kongresist Uluslararası Kongre Organizasyonu tarafından Milliyet Gazetesi, Kemer Country ve Formsante işbirliğiyle 2-5 Mayıs günleri arasında The Marmara Oteli’nde yapılacak. 
     
     Yogadan, NLP’ye... 
     İşte kongrede masaya yatırılacak olan konu ve yöntemler 
     Değişen iş dünyasında işveren ve çalışanların karşılıklı beklentileri’, yaşlanmayı geciktirme, sanatla buluşma, olumlu düşünce, ileri yaşlara hazırlık, meditasyon yoga, ayurveda, reiki, feng shui, NLP, t’ai chi, ileşitim, yaratıcılık, sigarayı bırakma, taşlar, klasik tıp ve tamamlayıcı tıbbın bağdaşması, Chelation ve Elektromanyetik Alan Dengeleme Tekniği... 
     Kongre öncesinde, bazı konuşmacılar hastalık ve başarısızlıkları engellemenin yollarını anlattı. Farklı alanlardan birkaç değişik öneri ve yöntem şöyle 
     Kemoterapi Derneği ve Medikal Onkoloji Derneği Başkanı Prof.Dr. Bülent Berkarda, kanser ve yaşlılık risklerini azaltma yollarının benzer yöntemleri kullanarak gerçekleştirilebileceğini savunuyor. 
     
     Hastalığı baştan’ yenin 
     Kanserin tedavisinin zor, uzun ve pahalı bir süreç olmasına rağmen sağlıklı yaşam standartlarını sağlayarak hastalığa karşı gelinebileceğini belirten Berkarda, şöyle diyor "Kanseri kendi kendimize yapıyoruz. Örneğin sigaradan uzak duran birinin kansere yakalanma riski yüzde 60 oranında azalıyor. Kanseri tedavi yerine, kanseri önleyici unsurların üzerinde daha çok durabilirsek daha kolay ve ucuz bir süreci başlatmış olacağız." 
     
     Kanseri önleme reçetesi... 
     Berkarda’nın en kolay uygulanabilir sağlık formülü şöyle 

</TEXT>
</DOC>
