<DOC>
<DOCNO> 62128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/siyaset/asiy.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası İlişkiler uzmanı Soli Özel, 11 Eylül sonrası ABD ve Türkiye’nin konumunu anlattı 
</HEADLINE>
<TEXT>
SOHBET ODASI 
Ankara, yanlıştan doğruları buluyor Bilgi Üniversitesi öğretim üyesi Soli Özel, Türkiye’nin politikalarını, Arafat’ın durumuna benzetiyor. Özel, "Bir hocamın Arafat için söylediği bir söz var Arafat, ne zaman bir yere saptıysa yanlış yola girdi, fakat kendini hep anayolda buldu. Ankara’nın durumu da buna benziyor" diyor 
     Derya SAZAK 

     Dünya 2002’ye 11 Eylül’ün tetiklediği Afganistan operasyonunun sonuçları ve ABD eski başkanı Bill Clinton’ın "Artık savaş sonrasını düşünmeliyiz" söylemiyle girdi. Başbakan Ecevit’in Washington ziyareti öncesinde dış politikada Türkiye’yi ve coğrafyamızdaki olası gelişmeleri - Irak operasyonu - irdeler misiniz ABD, Afganistan’da başarılı bir operasyon yaptı. Taliban rejimini yıktı ve Taliban rejimini yıkarken de ülkede 22 yıldır sürmekte olan iç savaş ve şiddet sarmalını bir ölçüde kırmayı sağlayabilecek bir yapı arkasında bırakmaya çalıştı. Ben bu yapının kalıcı olma şansının yakın geçmişteki herhangi bir Afgan rejiminden daha yüksek olduğu görüşünü şahsen taşıyorum. Amerika’ya egemen olan askeri çözüm düşüncesiyle hazır elimiz değmişken Irak’ı da halledelim türü bir yaklaşım sergilendiğini görüyoruz. Fakat asıl önemli olan bu değil. Yani Amerikan askeri makinesinin yeniden çalışmaya başlamış olması, askeri düşünce yapısının ön plana çıkması hikayenin tamamı değil. 
     
     Küreselleşmenin karanlık yüzü 
Sizin gelecek öngörünüz nedir 
     Bana göre 11 Eylül olayı, küreselleşme dediğimiz sürecin karanlık yüzünün çok çarpıcı bir şekilde dünyanın gündemine getirildiği bir eylem oldu. Ve çaresine bakılmadığı takdirde de küreselleşmenin savunulan aydınlık yüzünün ya aydınlığını kaybedeceği yahut da sürdürülemez olacağı düşüncesini gündeme getirdi. İkinci bir etki ise Ortadoğu’da işlerin artık böyle gitmemesi gerektiği konusunun sadece Batı nezdinde değil, o toplumlarda yaşayan, modernleşmeyi bir tehdit olarak algılamayan Müslüman toplumlarda da dünyayla farklı bir ilişki içine geçme zamanı geldiğinin tartışılmasıdır. 
     ABD’nin Ortadoğu’da yakın müttefiki olan rejimlerin kendi gayri meşru konumlarını kapatabilmek amacıyla izin verdikleri şiddeti de destekleyen, fazlasıyla doktriner bir İslami eğitim meselesinde ileriye dönük olarak ne yapacakları sorunu gündeme geliyor. Arap İslam dünyasının moderniteyle bağdaşıp bağdaşamayacağını anlayacağız. 
     
Yükselen bir reform dalgası bekliyor musunuz İslam coğrafyasında 
     Bu ihtiyacın giderek daha güçlü hissedildiğini düşünüyorum. 
     
Clinton’ın BBC’deki konuşmasını nasıl buldunuz, hem nalına hem mıhına’ dokundurdu, küreselleşmeyi de eleştirdi. 
     11 Eylül’ün de etkisiyle küreselleşmenin yönetilmesi gereken bir süreç olduğu konusunda bir mutabakat var. Clinton da bunun üzerinde duruyor. Küreselleşme çok büyük bir zenginlik üretiyor, ancak zenginliği çok eşitsiz bir şekilde paylaştırıyor. Yoksul insanlar temiz su kullanamıyor, beslenemiyor, salgın hastalıktan ölüyor. Eğer dünyanın bu şekilde sürmesine izin verecek olursak ve kaynaklarımızı bu durumu düzeltmek için kullanmazsak o zaman varacağımız yer Mel Gibson’ın MadMax filmleri var - yol savaşçıları - işte öyle bir dünyadır. 
     
     Kilit aktör ABD 
Afganistan’da savaşa giden paraya ne diyorsunuz 
     ABD savaşa ayda bir milyar dolar yılda 12 milyar dolar para harcıyor. Clinton’ın işaret ettiği sorunların, doğrudan değilse bile dolaylı olarak 11 Eylül’de yaşamış olduğumuz eylemlerin beslendiği alanı yarattığını göz önüne alırsak, ayda 1 milyar doları bu tür hoşnutsuzluk ve çöküntü yaratan meselelere aktarmanın ne kadar karlı bir yatırım olduğu görülecektir. Burada kilit aktör ABD’dir. 
     
20’nci yüzyılın sonunda ABD için Roma İmparatorluğu benzetmesi yapılıyordu 11 Eylül Amerika’nın yükselişinin sonu mu 
     Sanmıyorum. ABD’nin askeri gücü en yakın rakibinden 20 yıl ileride. Yani teknolojik olarak, Paul Kennedy’nin Roma benzetmesi yaptığı dönemdeki asıl derdi bir imparatorluğu ayakta tutabilmek için gereken savunma harcamalarının o ülkenin maddi takadini çok aşan boyutlara ulaşmasıydı. Amerika’nın şu an böyle bir derdi yok. 
     
Benzerlik belki şurada aranabilir 90’ların başında Sovyetler dağılınca küresel jandarmalık görevi de tek başına ABD’ye kaldı. Bu da mutsuz coğrafyalarda yeni düşmanlıkları körüklüyor. Amerika görünmeyen tehditlerle başetmek zorunda... 
     Amerika tek başına kaldı ama rakibi de kalmadı 1990’lı yıllarda iki yerde eş anlı olarak savaşmak üzerine kurmuşlardı savunma planlarını. Bunlar da Körfez bölgesiyle Kore Yarımadası’ydı. 11 Eylül olmasaydı Savunma Bakanı Rumsfeld, Pentagon’u hallaç pamuğu gibi atarak 21. yüzyılın askeri yapılanmasını kuracak plan üzerinde çalışıyordu. ABD’nin maddi gücünün neye yetip yetemeyeceğini önce bir görmek lazım. Bush’un başkanlığı Amerika’yı Clinton dönemine göre daha kötü bir duruma getirdi. Yeni vergi kanunlarıyla vs. yeni atılımlar için gereken kaynakları üretecek ekonomik tabanı kendi elleriyle yıkmış oldu. 
     
Saddam rejimine son vererek demokratik Irak oluşturma projesine ne diyorsunuz 
     Demokrasiyi fazla da fetişleştirmemek lazım. Irak’taki bir rejimin liberallik ya da demokratlık düzeyi ilk hamlede sınırlı olabilir. Bağdat’ın kötülükler yapmaya muktedir bir rejim olduğunu biliyoruz. Saddam Hüseyin rejiminin sicilinde kendi milletine karşı kimyasal silah kullanmak, bir günde 5 bin vatandaşını Halepçe’de katletmek gibi insanlık suçu niteliğinde kanlı olayları hatırlıyoruz. 
     Ambargo kalktığı takdirde üretmiş olduğu varsayılan kitle imha silahlarını bir tehdit unsuru olarak kullanmayacağına kimse garanti edemiyor. Türkiye’nin de bana sorarsanız sıkıntısı budur. 
     
Ankara nasıl bir politika izlemeli 
     Türkiye bir taraftan iktidarın Bağdat’ta toplanmasını, Kuzey Irak’taki Kürt oluşumunun artık zapturapta alınmasını istiyor, öte yandan Saddam’ın ne tür tehlike oluşturacağının da pekala farkında. Burada akla kara gibi tercih yok. Ama herhalde Amerikalıların Irak’a karşı yapmak isteyebilecekleri bir savaşın da dünya kamuoyu indinde meşruiyeti yok. 
     Buna rağmen ABD yönetimi bunu yaptıkları takdirde yine düşmanlık oklarını kendi üstlerine çekecek olan bir şey yaratacaklar, ya da şu ihtimali de göz önünde bulundurmak lazım Eğer bu işi minimum düzeyde kan dökerek Irak’ın toprak bütünlüğünü muhafaza ederek yapma imkanı bulabilirlerse, o zaman iyi biten her şey iyidir’ diyerek dünya bunu unutacak ve Irak’la normal ilişkiler başlayacak. 
     
     AB bütünleşmesi daha yakın 
Türkiye 11 Eylül’le yakaladığı fırsatı nasıl kullanmalı 
     Benim bir hocamın Arafat için söylediği bir laf vardı, ne zaman bir yere saptıysa yanlış yola girdi, fakat kendini hep anayolda buldu. Ankara’nın durumu da buna benziyor. Türkiye Ortadoğu’da kapitalist, iyi kötü demokrat, laik olan ve bu üç unsurun üçünü bünyesinde barındırabilen tek ülkedir. AB ile bütünleşme ihtimali iki sene önceki Helsinki’ye göre çok daha fazla olduğu izlenimi bırakan bir konumda. 
     
AB rüyası gerçek olacak mı 
     Türkiye’nin jeopolitik yeri kadar diğer kültürel, sosyal vs. unsurlar açısından önemini de kavrayan Avrupa ülkelerinin sayısı, bizden pek hazzetmeyenlerden daha fazla. Ben yönetim zaaflarından hep korktuğum için Türkiye’nin bu sefer yakalamış olduğu fırsatı bir kez daha tepme ihtimali bana ürkütücü derecede endişe veriyor. 
     
Ecevit’in, "ABD gezisine ve Irak’a girelim, Kürt devleti kaygısı"na ne diyorsunuz 
     Şimdi Türkiye’nin Kuzey Irak’ta bir Kürt devleti kurulmasını istemediği zaten dünyanın malumu. Buradaki soru şudur Irak’ta bir Kürt devleti kurulursa, ben bölünürüm’ demek bütün dünyaya ben kendi toplumuma güvenmiyorum, toplumla devlet arasında armoniyi sağlamış bir ülke değilim’ anlamına gelmez mi Ben ülkemi iyi yönetmediğim için benim ülkemin insanları başka taraflarda gördükleri - kötü bile olsa - bir yönetimin cazibesine kapılıp giderler, öyle mi Bunları ikrar anlamına gelen şeyleri duymak zuldür. Kendi toplumuna güvensizlik ifade eden bu sözler beni rencide ediyor. Cümle aleme benim yumuşak karnım budur demenin de alemi yok. Kuzey Irak’ta bağımsız bir Kürt devleti kurulması ihtimalini çok güçlü görmüyorum. 
     
     Irak için düşünce üretmek lazım 
ABD Irak’ta operasyon yapacak mı 
     Deyin ki ABD Irak’a tek başına da olsa saldırmaya karar verdi, hatta hiç kimseyi de kullanmıyor, sadece uçaklarla bombalayacak, paraşütçülerle ne yapacaksa yapacak... Saddam Hüseyin’i düşürmeye karar verdi. Siz bunu engelleyemediniz. Olmayacak bir şey değil. Bunun sonucunda dağılmamış bir Irak mı çıkar ortaya ki bence böyle bir şey gerçekleşirse olacak en muhtemel sonuç budur, yoksa o kadar büyük bir karışıklığa yol açar ki Irak dağılır, hukuken değilse bile defacto’ bir Kürt devleti kurulmuş olur. Şimdi siz, bunların olmasını istemiyorum, ben istemediğime göre de olmayacak diye bakamazsınız. Bunlar olursa ben nasıl etkilenirim diye düşünce üretmek lazım. Türkiye’nin Washington’daki en önemli savunucuları aynı zamanda Irak’ta Saddam rejiminin devrilmesi gerektiğini en yüksek sesle söyleyen insanlar. Bu durumda hoşunuza gitmeyen bir tercihle de karşı karşıya kalabilirsiniz. 
     
Kuzey Irak Türkiye’nin ulusal çıkarları açısından çok önemli. 
     Türkiye, Kuzey Irak’a canının istediği zaman girip çıkıyor duyduğumuz, yabancı basında okuduğumuz en azından 10 - 20 km.’lik bir alanda zaten tamamen Türk askerleri hakim. 5 bin tane PKK’lının hala Kuzey Irak’ta olduğu söyleniyor. Arada bir operasyon düzenliyorsunuz, dolayısıyla Kuzey Irak’ın Türkiye’yi ilgilendirmediği doğru değil. Ayrıca Kuzey Irak’taki halihazırdaki durumun işimize gelmediğini de söylemek pek doğru değil galiba. 
     Ben Özal dönemiyle ilgili olarak o kadar çok hurafe okudum ki ve adam mezarda olduğu için herkes o kadar çok şeyi ona yıktı ki, dolayısıyla aslına bakarsanız ben 1993 - 95 arasında Washington’da Körfez Savaşı döneminde sorumlu mevkideki insanlarla konuştuğumda onların bana söylediği şuydu Kuzeydeki Kürt isyanı ve güneydeki Şii isyanının Amerikalılar tarafından desteklenmemesi ya da Saddam’ın bunları bastırmasına izin verilmesinin arkasında Türklerin kuzeyde Kürt, Suudların da güneyde Şiilerin oluşturacağı bir devlet istememelerinin payı vardı. Özal oralara girmek mi istiyordu, yoksa Özal normal Türk politikasını takip ederek isyan başarısızlığa uğrasın’ demiş mi Bütün bunlar muğlak kaldı. Bizim kendi arşivlerimizin açılmadan bunlar netleşmez. 
     
Kıbrıs satılıyor demek hayasızlıkKörfez Savaşı’ndan 11 yıl sonra bugün neredeyiz 
     Amerikalılar savaşı yarım bırakmakla çok büyük bir hata yapmış olduklarını kabul ediyorlar. 
     
Türkiye’nin tutumu ne olmalı 
     Irak’ın toprak bütünlüğünü savunmak doğru bir pozisyondur. Ancak bunun için Saddam Hüseyin rejimini ayırmak gerekiyor. 
     
Ecevit’in ABD gezisi bağlamında Kıbrıs’a da değinelim. 
     Şimdi benim görebildiğim şu Tercihimiz bölünmüş bir Kıbrıs’tan yana olabilir, hatta bölünmüş bir Kıbrıs bulunabilecek en doğru çözüm de olabilir. Şu var ki uluslararası sistemin kabul edemeyeceği çözümleri, çözüm diye ortaya koyamıyorsunuz. Kıbrıs meselesinde beni en çok rahatsız eden şey bir dil var. Efendim, AB muhipleri Kıbrıs’ı satacaklar.’ Şimdi muhip lafını ettiğiniz zaman, işte İngiliz Muhipleri Derneği filan geliyor akla. Bunlar çirkin şeyler Türkiye’de ben aklı başında ve vicdan sahibi herhangi bir insanın Kıbrıs’taki Türklerin can, mal, ırz güvenlikleri sağlanmadan, Türkiye’nin garantörlüğünün onların arkasında duracağı bir çözüm ortaya çıkarılmadan, Kıbrıs’ta bir anlaşma imzalansın dediğini duymadım. Diyeceğini de sanmıyorum, dolayısıyla hakikaten hayasızdır Kıbrıs’ı satıyorsunuz türünden yapılan sataşmalar. Kıbrıs iki taraf açısından da AB pazarlıklarının bir parçası. 
     
Enerjimizi içeride didişerek tüketiyoruz. 
     Türkiye 2001’de acıyla terbiye edildi. Ekonomide yapmamak istediği şeylerin hepsini istemeye istemeye yaptı Arjantin yapmadığı için bence biraz da bugünkü durumda. Anayasa’da 34 maddeyi iyi kötü değiştirdik. Şimdi benzer bir şey bence zihniyet için de geçerli. Resmi çizgiden farklı düşünen insanları, haindi şuydu buydu diye nitelemenin bir alemi yok. Çünkü bu ülkede yaşamayı kendi iradesiyle seçmiş olan herkes bu ülkenin iyiliğini isteyecektir. 
     
İslamcı siyaset kötü sınav verdiAB müzakerelerine geçilmesi zihniyet devrimini hızlandırır mı 
     Herkesin kendine göre AB’yi isteme nedenleri var. Şimdi onu istemeniz o nedenleri içselleştirdiğiniz anlamına gelmiyor. Örneğin ben 11 Eylül’de Türkiye’deki İslamcı siyasetin kötü bir sınav verdiğini düşünüyorum. AB değerlerine bağlı olduğunu söyleyenlerin, o değerler perspektifinden en azından Taliban’a karşı, teröre karşı bir tavır almaları gerekirdi. 
     
Siyaseti nasıl görüyorsunuz 
     Orada umutlu olmamıza yol açacak çok fazla veri yok, Hasan Bülent Kahraman yazmıştı bugünkü aktörlerden hareketle genelde siyaset kurumunu yargılar ve mahkum edersek, kendimize siyaset içinde çıkış alanı bırakmama tehlikesiyle karşılaşırız. Tatsız bir durumdayız siyasetteki değişikliği yapacak insanlara Allah bir deseler’ inanmayacaksınız Bunu yaptığınız zaman siyasetin alanını daraltmış oluyorsunuz. Siyasetin alanını daraltarak özgürlük vaat eden bir siyasi sisteme geçemezsiniz. Şimdi biz bu kısır döngüyü nasıl kıracağız bilmiyorum ama işte bu seçim sistemi ve siyasi partiler yasasındaki reformlar konusunda sanıyorum toplumdan hayli ciddi bir baskı gelecek. 
     Patronajsız siyaset olmaz ama siyasetin sadece patronaja indirildiği bir ülkede de demokrasiyi işletemezsiniz. 
     



 SİYASET 














</TEXT>
</DOC>
