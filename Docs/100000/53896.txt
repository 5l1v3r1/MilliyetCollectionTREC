<DOC>
<DOCNO> 53896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/son/sondun09.html </URL>
<DATE> 2001/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Boşandılar, 350 milyon dolarlık malvarlığını böyle paylaştılar 
</HEADLINE>
<TEXT>

     Amerikalı aktör Tom Cruise 39 
     ve eski eşi Nicole Kidman 34 , Los Angeles'ta boşanmalarıyla ilgili ayrıntıları içeren belgeyi imzalayarak, son kez kucaklaştılar. Kidman'ın avukatı Sorrell Trope, People dergisine yaptığı açıklamada, eski çiftin, evlatlık çocukları İsabella ve Connor'un bakımları ve mal paylaşımıyla ilgili ayrıntıları içeren boşanma belgesini, 12 Kasım'da Los Angeles'ta 3 saat süren bir görüşme sırasında imzaladıklarını belirterek, ''Herkesin keyfi yerindeydi'' dedi. Cruise da, dergiyle ropörtajında, ''eski eşi Kidman'ın sevdiği ve her zaman seveceği kişi olduğunu'' belirterek, ''Biz çok iyi arkadaştık'' dedi. Kidman'ın bir arkadaşı da, dergiye, ''Nicole, herşey sona erdiği için rahatladığını ve Tom ile dostane ilişkileri olacağını'' söyledi. Belgeye göre, 350 milyon dolar değerindeki malvarlığından Kidman'a düşen pay, 4.3 milyon dolar, Los Angeles'ta Pasifik manzaralı 5 yatak odalı bir malikane ve Sidney'de bir ev olurken, Cruise'a ise Colorado eyaletinde bulunan Telluride'de 10.5 milyon dolar değerindeki arsa ve 3 uçak kalıyor. 
     






</TEXT>
</DOC>
