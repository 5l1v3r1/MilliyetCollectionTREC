<DOC>
<DOCNO> 52228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/yazar/zbirand.html </URL>
<DATE> 2001/11/14/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Türkiye, Kıbrıs için artık bir karar vermeli 
</HEADLINE>
<TEXT>

     Kıbrıs konusunda kimin çözüm istediği, kimin çözümsüzlük peşinde koştuğu, kimin haklı, kimin haksız olduğu veya BM ile AB’nin niyetleri konusunda boş yere kafa yoruyoruz. Gereksiz şekilde zaman harcıyoruz. 
     Sorun, Ankara’da düğümleniyor. 
     Ankara artık kesin bir karar vermeli. 
     Bu kararı veremediği sürece, son derece gereksiz faturalar ödenecektir. 
     Karar işin özüyle ilgili. 
     Türkiye Kıbrıs’ı ne yapmak istiyor 
     Ortada iki seçenek var 
     
     1. Üstüne yatmak 
     Türkiye’nin Kıbrıs’a, sadece adadaki Türk kökenli insanlarımızı korumak için müdahele etmediğini artık bütün dünya biliyor. 
     Türkiye’nin müdahelesinin temelinde stratejik çıkarları yatıyordu. 
     n Kıbrıs Adası’na Yunanistan sürekli müdahele ediyor ve Enosis’i anavatanla birleşme gerçekleştirmek istiyordu. 12 Adalar ve Girit’ten sonra bir de Kıbrıs’ın Yunanistan’ın kontrolüne geçmesi, Türkiye açısından kabul edilemez görünmüştü. Yunanistan’ın, Ege’den şimdi de Akdeniz’e gelmesi ve Türkiye’nin sıcak karnı sayılan bir bölgedeki Kıbrıs’a yerleşmesi, askeri ve stratejik açıdan, mutlaka engellenmesi gereken bir gelişmeydi. 
     n Türkiye ile Yunanistan sürekli bir kriz ortamına girmişlerdi. Ege adeta savaş alanı gibiydi. Kıbrıs’ta Türkiye’nin adeta bir rehinesiydi. Yunanistan’ın Ege’de bir emrivakisi durumunda boğazı sıkılabilecek bir rehine. 
     n Soğuk savaş yaşanıyordu ve adanın başındaki lider Makarios üçüncü dünya kartını oynuyordu. Sovyetler’le flört ediyordu. Bu durum Amerika’yı son derece rahatsız ediyordu. 
     n Türkiye 1960-70’lerde adadaki Türk toplumunu besledi, kendilerini koruyabilecek oranda silahlandırdı, Türk varlığını sürdürebilmeleri ve direnmeleri için çaba harcadı. 
     Mücahitler’den "Türklük için gerekirse ölmelerini" istedi. 
     Bütün bu stratejik gerekçeler bir araya geldi ve Yunanistan’ın 1974’deki büyük hatasını yakalayan Türkiye, Atina’daki Albaylar Cuntası sayesinde adaya çıktı. Stratejik amacına varması, Yunan hatası sayesinde gerçekleşti. Türkiye, adanın kuzeyini, yani stratejik açıdan en hayati bölümünü Kıbrıslı Türkler’e verdi. Hem kendini, hem de deniz yollarını bir daha başkasının eline geçmeyecek şekilde güvenceye aldı. 
     Bugün, aradan 30 yıla yakın bir zaman geçti. 
     Sovyetler Birliği dağıldı, soğuk savaş bitti. 
     Yunanistan ile ilişkilerdeki gerilim sona erdi. Ege’de ilk defa barış rüzgarları eser oldu. Atina bu ortam içinde savunma bütçesinde önemli indirimler yaptı. AB’de Türkiye’yi sürekli dışlayan eski yaklaşımını bıraktı ve politika değişikliğine gitti. Türkiye’nin AB adaylığı süreci başladı. Yunanistan AB tam üyesi olduğu gibi, Kıbrıs’ı da AB güvencesi altına alıp tam üyelik yoluna soktu. Boğazı sıkılacak ülke ve ortam kalmadı.Yunanistan ve Kıbrıs’ın AB üyelikleri hesapların değişmesine yol açtı. 
     Durum böyle olunca, şimdi şu soruların yanıtını vermemiz gerekiyor 
     Değişen bütün bu faktörlere rağmen, Kıbrıs h l stratejik açıdan, eskisi gibi vazgeçilemez ve hayati öneme sahip midir Eğer h l son derece önemliyse, nedendir 
     Yoksa, değişen dünya koşulları, artan askeri olanaklar, Kıbrıs’ın konumunu eskisine oranla -stratejik açıdan- değiştirmiş midir Değişmişse nasıl değişmiştir 
     Bu sorulara, "Hayır hiçbir şey değişmemiştir ve Kıbrıs Türkiye açısından hayati ve vaçgeçilmez önemini sürdürmektedir" yanıtı veriliyorsa, o zaman Türkiye Kuzey Kıbrıs’ın üstüne oturacak ve batı ile ilişkilerini tamamen koparma pahasına, hiçbir formülü kabul etmeyecek, demektir. 
     
     2. Rumlar’la bölüşmek 
     İkinci seçenek, değişen dünya koşulları karşısında yeni bir yaklaşım saptamaktır. 
     Kıbrıs’ın h l Türkiye için önemli olduğu, ancak eskisi kadar "hayati ve vazgeçilmez" sayılamayacağı değerlendirmesinden hareket edilir. 
     Bu durumda da Türk toplumuna yeterli bir bölge veren, kendi işlerini kendilerinin görebileceği, ambargolardan kurtulmuş, Türk askerinin sağlayacağı güvencenin uzunca bir süre devam edeceği, Rumlar tarafından yutulamayacakları veya satın alınamayacakları bir çözüm çerçevesinde, yeterli tüm garantileri sağlayarak, Kıbrıs’ı Rumlar’la bölüşmeyi kabul etmek. 
     
İkisinden birini seçelim ve bitirelim      Birinci yaklaşımın Türkiye’ye faturası çok ağır olacaktır. Bu faturayı kamuoyuna kabul ettirebilmenin yolu da hamasi demeçler veya sloganlar değil, somut ve inandırıcı verilerle ortaya çıkılmasını gerektirmektedir. 
     İkinci yaklaşım, aksi ispat edilmediği sürece, Türkiye’nin uzun vadeli temel çıkarlarına çok daha uygun görünmektedir. 
     Ne olacaksa, hangisi tercih edilecekse artık ortaya konmalı. 
     Ankara kararını vermeli. 
     Bu karar da öncelikle Kıbrıs Türk yöneticilerine, özellikle de Denktaş’a söylenmeli. Onlarla oyun oynanmamalı. 
     Bugünkü gibi, hem çözümden yana görünen, ancak -doğru veya yanlış- çözümü zorlaştırmak için elinden geleni ardına koymuyormuş izlenimi veren politikalar ülkemizi sadece yıpratmaktadır. 
     Kıbrıs’ın üstüne yatacaksak da hem Türk hem de uluslararası kamuoyunu daha akıllı şekilde hazırlayalım. Faturayı da bilelim ve ona göre hareket edelim. 
     
     







Tesettür ve devlet 


Umut vurgunu 


Tasarruf önlemleri 


AB, Güney Kıbrıs için Türkiye’yi mi kaybedecek 


Karpuz - kavun ve kasa 


Hangi üniversite daha başarılı 2 


11 Eylül’ün getireceği fırsatlar 


Gerdanlık, seyranlık, mezarlık 


Rapor yolu gösteriyor 


Çatışma çalış 


Benim teröristim iyidir, ya senin ki .. 


Kötü devlet iyi müşteri... 


En eskisi değil, ama en kıdemlisi 


Eski bir öğle uykusu hik yesi 


Devlet büyüsün devletten geçinenler’ küçülsün 


</TEXT>
</DOC>
