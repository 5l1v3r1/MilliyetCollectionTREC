<DOC>
<DOCNO> 96334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/son/soneko18.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk lirası alım ihalesinde ortalama faiz yüzde 52.46 oldu 
</HEADLINE>
<TEXT>

     Merkez Bankası'nın bugün düzenlediği Türk Lirası depo alım ihalesinde, ortalama faiz yüzde 52.46 oldu. 
     14 Ağustos vadeli Türk Lirası depo alım ihalesinde, minumum faiz yüzde 52.25, maksimum faiz ise yüzde 52.50 olarak belirlendi. 
     Merkez Bankası'nın 200 trilyon lira maksimum alım yaptığı ihaleye, 452 trilyon lira tutarında teklif geldi. 
     Banka tarafından 12 Temmuz Cuma günü düzenlenen Türk Lirası depo alım ihalesinde ortalama faiz yüzde 52.61, maksimum faiz oranı yüzde 52.75 olmuştu. 
     Merkez Bankası, ''Türk Lirası likidite fazlalığını sterilize etme'' işlemlerindeki etkinliğinin artırılması amacıyla, Nisan ayından bu yana, 4 hafta standart vadeli Türk Lirası depo alım ihaleleri düzenleniyor. 
     Merkez Bankası, Temmuz ayı ihale programı çerçevesinde, Çarşamba ve Cuma günleri düzenlenen Türk Lirası depo alım ihalesinde, en fazla 200'er trilyon lira alıyor. 
     





</TEXT>
</DOC>
