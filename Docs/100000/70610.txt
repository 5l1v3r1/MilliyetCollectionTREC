<DOC>
<DOCNO> 70610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/04/ekonomi/aeko.html </URL>
<DATE> 2002/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Soros’tan ilginç tespit 
</HEADLINE>
<TEXT>
Türkiye’nin en iyi ihracat ürünü ordudur 
George Soros önceki gün Sabancı Üniversitesi’nde yaptığı konuşmada, Türkiye’nin stratejik konumu nedeniyle en iyi ihracat ürünü ordusudur’ dedi 
     EVRİM ERGİN 

     Ünlü para sihirbazı George Soros önceki gün Sabancı Üniversitesi’nde kalabalık bir topluluğa ilginç bir konuşma yaptı. Yabancı sermayeden dalgalı kura kadar pek çok konuda fikirlerini aktaran Soros’un en ilginç sözleri kendisine sorulan bir sorunun ardından geldi. İzleyicilerden biri Soros’tan Türkiye ile Arjantin’i karşılaştırmasını istedi. Soros’un yanıtı şöyle oldu 
     Türkiye’nin Arjantin’den tek farkı stratejik pozisyonudur. Bu stratejik pozisyonuna bağlı olarak, Türkiye’nin en iyi ihracat ürünü de ordudur.’ 
     Bilindiği gibi Türkiye 11 Eylül saldırılarından sonra ABD cephesinde yeralmış ve Afganistan’a bir grup askerini yollamıştı. ABD’nin yapacağı olası bir Irak operasyonunda Türkiye’nin de askeri anlamda destek olacağı senaryoları da dile getirilmişti. 
     
     Bush, istediği düşmanı buldu’ 
     ABD’ye yapılan 11 Eylül saldırısı sonrası gelişmeleri de değerlendiren Soros, "Saldırı sonrasında herkes şok oldu. Bu konuda Başkan Bush tek taraflı hegomonik bir yaklaşıma girdi ve ABD’de yaşayan herkes bunun arkasında durdu ki hangi ülke olsa bu böyle olurdu" dedi. Bush’un soğuk savaş zamanındaki şartları yaratmaya çalıştığını ve bu nedenle bir düşman arayışına girdiğini söyleyen Soros şöyle devam etti 
     "Başkan Bush 11 Eylül’ün ardından mükemmel bir düşman buldu. Çünkü bu düşman görünmez ve yok edilemez." 
     
     Kendi kendine denge olmaz’ 
     Piyasaların kendi kendine dengeye geleceği görüşününün yanlış olduğunu belirten Soros, "Piyasalar toplumun geneline maledilmesi gereken ilerlemeleri kaydedemiyor" dedi ve konuşmasını şöyle sürdürdü 
     "Ayrıca küreselleşme karşıtlarının çok güçlü argümanları bulunuyor. Dünya Ticaret Örgütü’nün varolmasından yanayım ama gelişmiş ülkeler bu örgütü kendi çıkarları doğrultusunda kullanıyorlar. Buna karşı ILO Uluslararası Çalışma Örgütü gibi kuruluşların kuvvetlenmesi gerekiyor. Ama onlarda henüz yetersiz." Soros ayrıca, "Bence bugün mevcut kaynakların miktarı artırılmalı. Ayrıca doğru ve etkin bir biçimde kullanımına olanak sağlanmalı. ABD gibi merkez ülkelerden çeper ülkelere kaynak aktarımı artırılmalı. Şu anda ABD’nin uluslararası alana sağladığı yardım miktarı çok düşük. Ama içeride çok büyük bir yardım yapılıyormuş gibi gösteriliyor. Yoksa sistem parçalanabilir" dedi. 
     
     Sorun sermaye 
     Türkiye’deki ekonomiyle ilgili konularda ise Soros şu tespitlerde bulundu Yabancı sermaye kurdaki sert dalgalanmalardan ürker. O yüzden gelmez. Yerli sermaye de ortaya çıkmaz. Dalgalı kurun en kötü yanı da budur. Bence sabit döviz kuru hep felaketlere sebep oluyor. Ya hep dalgalı olmalı ya da tamamen sabit olmalı. " 
     
Marksistlerle anlaşamıyorum’      Dünyadaki küreselleşme hareketlerini de değerlendiren Soros, küreselleşe karşıtlarının kendisiyle ilişkilerinin sorulması üzerine şunları söyledi "Küreselleşme karşıtları benimle hem fikir değil, sadece zeminimiz ortak. Bu hareketler içerisindeki Marksistler ile anlaşamıyorum. Onlar, küreselleşmeye karşı olmayı kapitalizme karşı olmanın yeni bir varyasyonu olarak görüyorlar. Ben ise kapitalizmi küresel toplumun tamamlanmamış bir aşaması olarak görüyorum." 
     



 EKONOMİ 













</TEXT>
</DOC>
