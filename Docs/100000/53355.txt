<DOC>
<DOCNO> 53355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/yasam/yas05.html </URL>
<DATE> 2001/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Nöbet canından etti 
</HEADLINE>
<TEXT>

Metin Çekim, artan hırsızlıklara karşı marketini korumak için nöbet tutuyordu.. Ancak gücü, birkaç caniye yetmedi.. 
     M. AKİF ERDEM İstanbul 

     İstanbul’un Bahçelievler semtinde hırsızlardan korumak için marketinde nöbet tutan Metin Çekim 24 , kimliği belirsiz hırsızların saldırısında bıçaklanarak can verdi. 
     Kocasinan Kerkük Caddesi'ndeki Çekimler Market'in sahiplerinden Metin Çekim, işyerlerini hırsızlık olaylarına karşı korumak için, amcasının oğlu Han Temur Çekim'le birlikte sırayla nöbete kalıyordu. Önceki gece de nöbet sırası, Çekim'deydi. Ancak bu nöbet, marketini korumak isteyen Çekim'in sonu oldu. 
     Gece yarısından sonra marketin yan tarafında bulunan küçük havalandırma penceresinden içeri giren hırsız ya da hırsızlar, Çekim'i karşılarında buldular. 
     
     Katilleri tanıyor mu 
     Hırsızlarla bir süre boğuşan Çekim, aldığı bıçak darbeleriyle can verdi. 
     Çekim'in cesedi, sabah işyerine gelen akrabaları tarafından bulundu. Saldırganlara lanetler yağdıran Han Temur Çekim, her geçen gün artan hırsızlıklar nedeniyle bu yola başvurduklarını belirterek, "Katiller belki de tanıdık. Polise ihbar etmesin diye öldürmüş olabilirler" dedi. 
     Markette yapılan incelemede, saldırganların para kasasını açamadıkları belirlendi. Yazarkasadaki 15 milyon lira ile sigara ve diş macunlarını alan saldırganların, panik halinde kaçtıkları tahmin ediliyor. 
     



 YAŞAM 



















</TEXT>
</DOC>
