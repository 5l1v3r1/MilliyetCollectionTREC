<DOC>
<DOCNO> 63815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/son/sonspo20.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor, Fenerbahçe maçının tekrarını istiyor 
</HEADLINE>
<TEXT>

     İstanbulspor, Birinci Süper Futbol Ligi'nde dün oynadıkları ve 2-0 yenildikleri Fenerbahçe maçının tekrar edilmesi için Futbol Federasyonu'na başvurdu. 
     Karşılaşmanın hakemi Muhittin Boşat'ın ilk yarıda sakatlanarak saha dışına alınan Ümit Özat'ın izinsiz olarak yeniden sahaya dönmesi sonrası, oyunu durdurduktan sonra endirek serbest atışla yeniden başlatması gerekirken, hava atışı yapmasının kural hatası olduğunu kaydeden İstanbulspor Menajeri Sinan Dinler, ''Kural hatası, karşılaşmanın tekrarını gerektiriyor. Biz de bu konudaki itirazımızı Futbol Federasyonu'na ilettik. En kısa sürede sonuçlanmasını ve maçın tekrar oynanmasını istiyoruz'' diye konuştu. 
     Dinler, ilk yarının flaş ekibi olarak nitelendirilen İstanbulspor'un ikinci devrede aldığı kötü sonuçlarla ilgli olarak da ''Malatyaspor mağlubiyetini tamamen saha zeminine bağlıyoruz. 
     Fenerbahçe karşısında ise güzel oynamamıza rağmen sonuca gidemedik. 
     Artık önümüzdeki Gençlerbirliği mücadelesinden 3 puanla ayrılmanın hesaplarını yapıyoruz'' dedi. 
     






</TEXT>
</DOC>
