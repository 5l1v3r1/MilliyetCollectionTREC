<DOC>
<DOCNO> 52655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/son/sonspo12.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bravo sana...Mirsad, Avrupa Ligi'nin en değerli oyuncusu... 
</HEADLINE>
<TEXT>

     Basketbolda Erkekler Avrupa Ligi'nde, Rusya'nın USH CSKA Moskova takımından oynayan milli basketbolcu Mirsad Türkcan, ''en değerli oyuncu'' klasmanında ilk sıraya yükseldi. 
     Mirsad Türkcan, toplam 164 puanla, ilk 5 haftanın lideri Skipper Bologna'nın Sloven asıllı İtalyan pivotu Gregor Fucka'yı geride bırakmayı başardı. Avrupa'daki başarılı performansını sürdüren Mirsad, ribaunt krallığında da 6 maçta, savunma, 23 hücum, toplam 76 ribaunt ve maç başına 12.66'lık ortalamasıyla ilk sıradaki yerini korudu. 
     Ribaunt krallığında, Ülkerspor'un ABD'li oyuncusu Quadre Lollis ise toplam 60 ribaunt ve maç başına yakaladığı 10'luk ortalamayla 3. 
     sırada yer alıyor. 
     Sayı krallığında, Yunanistan'ın BC Pire Olympiakos takımında forma giyen ABD'li Alphonso Ford, toplam 162 ve maç başına 27, asist krallığında ise aynı takımdan Theodoros Papaloukas, toplam 28 asist ve maç başına yakaladığı 5.60'lık ortalamayla, ilk sırada bulunuyor. 
     Efes Pilsen'in oyun kurucusu Kerem Tunçeri de toplam 22 asist ve maç başına 3.66'lık ortalamasıyla 10. sırada yer alıyor. 
     Ligin en çok blok yapan oyuncusu ise Litvanya'nın BC Zalgiris Kaunas takımının pivotu Grigorij Hyzhnijak. Hyzhnijak, toplam 22 blok ve 3.66'lık ortalamayla 1. durumda. 
     Efes Pilsen'in milli oyuncusu Mehmet Okur'un 6 blokla 13. durumda bulunduğu sıralamada, Mirsad Türkcan da aynı blok sayısıyla 14. sırada bulunuyor. 
     






</TEXT>
</DOC>
