<DOC>
<DOCNO> 90752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/son/soneko18.html </URL>
<DATE> 2002/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbol zenginliğe bakmıyor... 
</HEADLINE>
<TEXT>

     Dünya Kupası'nda ilk 8 takım arasına giren Türkiye ve çeyrek finaldeki rakibi Senegal, dünyanın en büyük ekonomilerini yeşil sahada devirmeyi başardı. 
     2001 yılındaki yüzde 9.4 küçülme sonrası GSMH'sı 179.5 katrilyon lira düzeyine gerileyen Türkiye, Gayri Safi Yurtiçi Hasılası 4 katrilyon 752 trilyon dolar olan ev sahibi Japonya'yı eledi. Bir başka deyişle, kişi başına milli geliri 2.160 dolar olan Türkiye, kişi başına geliri 34 bin 378 dolar olan Japonya'yı kupa dışı bıraktı. 
     Dünyanın en yoksul ülkeleri sıralamasında 10. olan ve kişi başına milli geliri 504 dolar düzeyindeki Senegal da, Gayri Safi Yurtiçi Hasılası 1 katrilyon 432 trilyon dolar olan ve önceki Dünya Şampiyonu Fransa'yı kupa dışına itti. 
     Kupaya katılan 32 takım Türkiye, Danimarka, Senegal, Uruguay, Fransa, İspanya, Paraguay, Güney Afrika Cumhuriyeti, Slovenya, Brezilya, Kosta Rika, Çin Halk Cumhuriyeti, Güney Kore, ABD, Portekiz, Polonya, Almanya, İrlanda Cumhuriyeti, Kamerun, S. Arabistan, İsveç, İngiltere, Arjantin, Nijerya, Meksika, İtalya, Hırvatistan, Ekvador, Japonya, Belçika, Tunus ve Rusya'dan oluşuyor. 
     Bu takımlardan, Türkiye, Senegal, İngiltere, Brezilya, Almanya, ABD, Güney Kore ve İspanya, çeyrek finalist olmayı başardılar. 
     Dünya Kupası'na katılan 32 takımın 24'ünün ülkelerinde kişi başına milli gelir şöyle 
     
     
ÜLKELER Kişi başı milli gelir JAPONYA 34,378 ABD 34,047 DANİMARKA 32,648 İSVEÇ 26,817 ALMANYA 25,728 İNGİLTERE 25,281 BELÇİKA 24,526 FRANSA 23,456 İTALYA 21,393 İSPANYA 15,756 PORTEKİZ 11,859 GÜNEY KORE 8,684 ARJANTİN 7,482 URUGUAY 6,385 RUSYA 4,970 MEKSİKA 4,904 HIRVATİSTAN 4,432 BREZİLYA 3,751 GÜNEY AFRİKA 2,925 TÜRKİYE 2,189 PARAGUAY 1,444 KAMERUN 610 SENEGAL 504 NİJERYA 310 
     





</TEXT>
</DOC>
