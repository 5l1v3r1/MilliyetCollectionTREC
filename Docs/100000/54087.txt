<DOC>
<DOCNO> 54087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/26/ekonomi/eko03.html </URL>
<DATE> 2001/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin moratoryum ilan etme hazırlığında 
</HEADLINE>
<TEXT>

Arjantin hükümeti 60 milyar dolarlık borç takasını bir hafta daha erteledi. Takas başarısız olursa, hükümetin moratoryum ilan etmekten başka çaresi kalmıyor 
     EKONOMİ SERVİSİ 

     Arjantin hükümeti, ülkenin 132 milyar dolara dayanan borç yükünü hafifletmek üzere planladığı 60 milyar dolarlık borç takasını bir hafta daha erteledi. Bugün yapılması beklenen takasın, olumsuz sonuç vermesinden endişe eden hükümet, bir hafta içinde uluslararası piyasalara güven mesajı vermeyi deneyecek. Bununla birlikte IMF’nin tavrı net Takastan olumlu sonuç çıkmadıkça, para yok. 
     Eğer takas başarısız olursa Arjantin’in tek bir şansı kalıyor Moratoryum. Yani Arjantin devleti, borçlarını ödeyemeyeceğini ilan edecek. 
     
Rua, halktan yardım istedi      IMF’den destek bulamadığı için, vadesi gelen 60 milyar dolarlık borcun ödemesini erteleyen Arjantin hükümetinin başvurduğu son çarelerden biri de, halktan yardım isteme oldu. 
     Televizyon kanallarından halkına seslenen Devlet Başkanı Fernando De La Rua, "Arjantin’i sadece Arjantinliler kurtarabilir, sizden ekonomi için yardım istiyorum. Ülkeniz için, yeni çıkacak devlet kağıtlarını alın" çağrısı yaptı. 10 yıldır, ağır vergi ve enflasyon yükleri altında ezilen halk, Başkan De La Rua’ya 31 Kasım günü yanıt verecek. 
     
"Başarırsa kahraman olur"      Uzmanlar bu operasyonda başarılı olacak bir Arjantin’in, ekonomi tarihine adını altın harflerle yazdıracağına inanıyor. Operasyon başarısız olunursa tek bir çare kalıyor Moratoryum. Yani Arjantin hükümeti tüm dünyaya, "Param yok, borcumu ödeyemiyorum" diyecek. Uzmanlar, Arjantin’in moratoryum ilan etmesi halinde, uluslararası sermayenin Türkiye gibi ülkelerden de kaçabileceğini belirtiyorlar. 
     
Peso’yu dolara eşitlediler kaybettiler      Ekonomik krizlerden yıllardır kurtulamayan Latin Amerika ülkeleri, 1990’lı yıllarda kötü bir alışkanlık edinmişlerdi. Borçların vadesi geldiğinde yeni kaynak bulma yerine para basılıyordu. Bunun sonucu yüzde 3 binlere varan enflasyon rakamları oldu. Arjantin hükümeti, 1990’lı yıllarda yüzde 2000-3000’ler gibi rekor düzeylerde dolaşan enflasyonun indirilmesi için çözüm yolunu bulmuştu. Para birimi peso, dolara sabitlenecekti. Karar 1991’de uygulamaya konuldu. Ancak Arjantin ekonomisi, peso-dolar eşitliğine yalnız 10 yıl dayanabildi. 
     
Krizler birbirini izledi      Daha önce 1994’te, Meksika’daki tekila kriziyle sarsılan Arjantin ekonomisi, ardından Brezilya, Rusya, Güneydoğu Asya gibi krizlerin etkisiyle, 2000’de yeniden krize girdi. Bu dönemde Arjantin’de kamu borçları 132 milyar dolara kadar tırmandı. 
     



 EKONOMİ 



















</TEXT>
</DOC>
