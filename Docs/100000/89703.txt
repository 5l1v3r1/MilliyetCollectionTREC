<DOC>
<DOCNO> 89703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/son/sontur17.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Pınar Şaşal suları da toplatılıyor... 
</HEADLINE>
<TEXT>

     Sağlık Bakanlığı, ruhsatsız çalıştığı gerekçesiyle Pınar Şaşal fabrikasını kapatarak suları toplatma kararı aldı. 
     Sağlık Bakanlığı Temel Sağlık Hizmetleri Genel Müdürü İsmail Toprak, gazetecilere yaptığı açıklamada, Pınar Şaşal sularının ruhsat başvurusu yapmadığını, bu nedenle 81 il valiliğine gönderdiği yazıyla suların toplatılmasını istediklerini bildirdi. 
     Pınar Şaşal suyu üreten firmanın daha önce İzmir Valiliği ile İzmir Özel İdaresi'ne bağlı olduğunu dile getiren Toprak, firmanın daha sonra özel bir holdinge kiralandığını belirtti. Suyun üretimi için ruhsat başvurusunda bulunulmadığını kaydeden Toprak, ''İl Valiliklerine gönderdiğimiz yazıda suların toplatılmasını ve savcılıklara suç duyurusunda bulunulmasını, yasal işlemlerin başlatılmasını istedik'' dedi. 
     

     
</TEXT>
</DOC>
