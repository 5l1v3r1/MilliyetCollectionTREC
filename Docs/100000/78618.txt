<DOC>
<DOCNO> 78618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/yazar/zbirand.html </URL>
<DATE> 2002/04/16/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
AB ile bugün önemli bir randevu var 
</HEADLINE>
<TEXT>

     Lüksemburg 
     Bugün Avrupa Birliği AB ile Türkiye arasındaki ilişkileri düzenleyen en üst düzey organ sayılan "Ortaklık Konseyi" toplanacak. 
     15 ülke Dışişleri Bakanları veya onların temsilcileri ile Türk Dışişleri Bakanı İsmail Cem bir masanın etrafında buluşacaklar. 
     Ortaklık Konseyi aralık ayına kadarki çok önemli bir sürecin ilk aşaması. Türkiye, bu sürecin sonunda, tam üyelik müzakerelerinin ne zaman ve hangi koşullarda başlayabileceğini öğrenmek, yani bir "tarih" almak istiyor. 
     Bugün Lüksemburg’da ilk bilanço çıkarılacak. 
     Ardından, haziran ayında İspanya’nın Sevilla kentinde yapılacak olan doruk toplantısında, işaret alınacak. 
     Sonunda, aralık ayındaki Kopenhag doruğunda Türkiye için ya somut veya yaklaşık bir tarih ortaya çıkacak. 
     Türkiye bunu istiyor. Nedeni de, net bir hedefin verilmesi toplumdaki belirsizliklerin giderilmesini kolaylaştıracak. 
     "Biz ağzımızla kuş tutsak, tüm kriterleri yerine getirsek dahi AB Türkiye’yi almayacaktır. Çabalarımız da boşa gidecektir" diyenlerin yanlışlıkları anlaşılacak. 
     Türk toplumunun "hayırcılara" direnci artacak "evetçiler" yüreklenecek ve hükümet reform çabalarını sürdürebilecek. Aksi halde, 13 adayın 12’sine noel hediyesi dağıtılırken, Türkiye’nin dışarıda bırakılması tüm heyecanı söndürecek. 
     Ümitler bir başka bahara kalacak. 
     İşte bu açıdan bakıldığında, bugünkü Ortaklık Konseyi önemli. Yapılacak açıklamalar Türkiye’nin son 1 yıldır devam ettirdiği uyum çabalarının bir bilançosu niteliğinde görülecek. 
     Önemli adımlar atıldı, ancak henüz gereken hedeflere varılmadı. Ortaklık Konseyi, AB’nin nabzını tutma açısından ışık tutacak. 
     
Brüksel’deki hava nasıl      Her geçen ay Türkiye’nin adaylığı biraz daha ciddiye alınıyor. Ankara’nın AB ile uyum konusunda attığı her adım 15 ülke başkentinde soru işaretlerini biraz daha artırıyor. Bu soru işaretlerinin başında da "Türkiye’ye bir tarih verilip verilmemesi" geliyor. 
     AB Türkiye’nin bu konudaki beklentilerini karşılamak gerektiğine inanıyor. Bazı üye ülkeler ise h l tam üyelik müzakerelerinin başlaması için kesin bir tarih vermenin Kopenhag Kriterleri’ne tam uyum koşulu ile dahi olsa... sakınca yaratacağını ileri sürüyorlar. "Eğer bir tarih verilir ve de Türkiye çeşitli nedenlerle bu tarihe uymaz ise ilişkiler bu defa daha da tehlikeye girer". Bir AB Komisyonu yetkilisi, topluluk içinde Türkiye’nin tam üyeliğini istemeyen çevrelere dikkat çekip "Bunlar zaten tetikte bekliyorlar. Böyle bir fırsatı kaçırmazlar. Türkiye’nin adaylık statüsünü hemen iptal etmeye kalkarlar". 
     Ankara’nın mesajı ise net Bir perspektif yani bir tarih verin ki, kamuoyun desteği devam etsin, hükümetin cesareti sürsün... 
     
Mesut Yılmaz AB’nin geleceğini tartıştı      Başbakan Yardımcısı Mesut Yılmaz pazartesi günü kurultayda bir konuşma yaptı ve Avrupa’nın geleceğinin Ankara’dan nasıl görüldüğünü açıkladı 

</TEXT>
</DOC>
