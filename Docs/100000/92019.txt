<DOC>
<DOCNO> 92019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/son/sonspo09.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
26 yaşındaki boksör, ünvan maçından 36 saat sonra aniden öldü 
</HEADLINE>
<TEXT>

     26 yaşındaki Panamalı profesyonel boksör Pedro Alcazar, tüy sıklet unvan maçından 36 saat sonra otel odasında aniden yere yığılarak yaşamını yitirdi. 
     Pedro Alcazar'ın Fernando Montiel ile yaptığı maçta başına aldığı bir darbe sonucu 6. raundda oyunun durdurulduğu ve önce ringde, daha sonra soyunma odasında doktor kontrolünden geçtiği, ancak önemli birşeyi olmadığı için hastaneye gönderilmediği belirtildi. 
     Maçtan tam 36 saat sonra evine gitmek için hazırlanan Alcazar'ın, kaldığı otel odasında sabah saat 06.00'da kalkarak duş aldığı bu sırada aniden yere düştüğü bildirildi. 
     Doktor Flip Homansky, maçı yitiren Alcazar'ın sabah kalktığında hafif bir başağrısı olduğunu ve bir ''Tylenol'' aldığını, bunun dışında bir belirti olmadığını kaydetti. 
     Homansky, ''Ben böyle birşey görmedim'' diyerek, Alcazar'a yapılan muayenede hiçbir önemli bulguya rastlamandığını, küçük bir kuşku durumunda bile sporcuyu hastaneye gönderdiklerini, maçtan bu denli uzun bir süre sonra rahatsızlanmasının ilginç olduğunu söyledi. 
     Ailesi, 10 yaşında boksa başlayan Alcazar'ın ''Panama Altın Eldiven'' şampiyonu ve Orta Amerika Oyunları'nda 1 altın madalyasının bulunduğunu açıkladı. 
     





</TEXT>
</DOC>
