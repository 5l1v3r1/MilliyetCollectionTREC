<DOC>
<DOCNO> 93006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/30/son/sonspo15.html </URL>
<DATE> 2002/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilya Dünya Şampiyonu.. 
</HEADLINE>
<TEXT>

     Brezilya, Almanya'yı Ronaldo'nun ikinci yarıda attığı 2 golle mağlup ederek Dünya Kupası'nı kazanmayı başardı. 
     Brezilya ile Almanya arasında oynanan 17. Dünya Kupası finalinde ilk yarı 0 - 0 berabere sonuçlandı. 
     Maçta ilk yardım saat boyunca kontrolü elinde bulunduran takım Almanya idi. Forvette Neuville'in spirinterliği ve Schneider'in etkili bindirmeleri ile etkili olan Panzerler çok net pozisyonlar yaratamasalar da maça hakim göründüler. 
     Ancak aynı dakikalarda kendilerinden beklenen performansın çok altında kalan Brezilya Ronaldo'nun ayağından yüzde yüzlük 2 gol kaçırdı. Brezilya'da kaçırdığı gollere rağmen Ronaldo etkili gözükürken Rivaldo ve Ronaldinho vasatı aşamadılar. 
     İlk yarının son 15 dakikasında da karşılıkla ataklar vardı. Ancak mutlak golleri kaçıran yine Brezilya oldu. 1 topu direkten dönen sambacıların mutlak gollük vuruşunu devrenin son saniyesinde Oliver Kahn çıkardı... 
     İkinci yarıda da Almanya oyunda daha üstün gözüken taraftı. Brezilya'ya topla çok oynama şansı vermediler. Ancak Brezilyalılar topu ayaklarına her aldığında da gol pozisyonuna girdiler. Almanya bu yarıda iyi oyununu birkaç pozisyona çevirebildi. Neuville'in mükemmel bir şutu direkten dönerken, Klose de girdiği gollük durumlardan faydalanamadı. 
     Daha sonra 17. Dünya Kupası'nın en iyi kalecisi seçilen Kahn, belki de turnuva boyunca ilk defa bir hata yaptı. Rivaldo'nun şutu, Kahn'ın kolayca tutabileceği bir şuttu ama sektirince Ronaldo orada bitiverdi 1 - 0. 
     Golün moral bozukluğunu üzerinden bir süre atamayan Almanlar kısa süre sonra bir Rivaldo Ronaldo işbirliğinden gol daha yediler. Panzerlerin son 20 dakikadaki baskısı ise sonuç vermedi ve Brezilya Dünya Şampiyonu oldu... 
     
     Maçın künyesi... 

     Stat Uluslararası Stat. 
     Hakemler Pierluigi Collina xxx İtalya , Leif Lindberg xxx İsveç , Philip Sharp xxx İngiltere . 
     Almanya Kahn x, Frings xx, Linke xx, Ramelow xx, Metzelder xx, Schneider xxx, Jeremies xx Dk. 77 Asamoah x , Hamann xx, Bode xx Dk. 84 Ziege , Neuville xx, Klose xx Dk. 74 Bierhoff x . 
     Brezilya Marcos xxx, Lucio xxxx, Edmilson xxx, Roque Junior xxx, Cafu xxx, Gilberto Silva xxx, Kleberson xxx, Ronaldinho xx Dk. 85 Juninho , Roberto Carlos xxx, Ronaldo xxxx Dk. 90 Denilson , Rivaldo xxx. 
     Goller Dk. 67 ve 79 Ronaldo. 
     Sarı Kartlar Dk. 9 Klose Almanya , Dk. 5 Roque Junior Brezilya . 
     Seyirci 69 bin 29. 
     

     
</TEXT>
</DOC>
