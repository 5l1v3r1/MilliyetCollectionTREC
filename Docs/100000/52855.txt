<DOC>
<DOCNO> 52855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/18/guncel/agun.html </URL>
<DATE> 2001/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Aaa Taliban İstanbul’da 
</HEADLINE>
<TEXT>

42 gündür Afganistan sınırında Taliban'la yatıp kalktım. Ve işte İstanbul'dayım. Hem de Taliban giysileriy ile... 
     AHMET DUMANLI 

     K bil'in düşmesinden sonra Afganistan'da görünmeyen Taliban, İstanbul'da ortaya çıktı. Atatürk Havalimanı'nda polisi atlattı, Taksim'i, Etiler'i, Eyüp'ü dolaştı... Şaka bir yana İstanbul'u, yurdum insanını özlemişim. Kolay değil, 42 gündür Afganistan - Pakistan sınırında Taliban'la yatıp kalkıyoruz. Ve işte İstanbul'dayım. Hem de Taliban giysileriyle sokaktayım. Görelim bakalım, Türkiye insanı Taliban hakkında ne düşünüyor, nasıl davranıyor 
     
     Eyüp'te sıcak ilgi 
     İlk durağımız Eyüp Camii ve çevresi. Foto muhabiri arkadaşım Ercan Arslan beni uzaktan izliyor. Cami çevresindeki cüppeli ve takkeliler haftalardır gördüklerimden farksızdı. Bana gülerek selam veriyorlar, sonra "Afganistan'da savaş varken, bu Taliban burada ne arıyor " diye mırıldanıyorlardı. 
     Arslan'ı fark eden esnaf ise "Aman abi dikkat et fotoğrafını çekiyorlar, altına Usame'yi Eyüp'te dolaşırken bulduk diye yazarlar" diyerek beni uyardı. Ne de olsa din kardeşiyiz... 
     İstanbul'da yabancı olmak zor... Hele karışık adresleri bulmak. Bu bahaneyle soluğu çelik yelekli, otomatik silahlı bir polisin yanında aldım. Sağ olsun, seferber oldu. O sırada nöbetini bitiren bir polis geldi. "Kardeş adresini tam söyleyebilsen seni tam oraya götürürüm" dedi kıyafetime aldırmadan... 
     Eyüp'teki turun ardından gazeteye dönmek için araç beklerken duraktaki İmam Hatip Liseli kız ve erkek öğrenciler şaşkındı "Taliban'a bak, küpesi bile var ama orada cihat varken ne arıyor buralarda .." 
     
     Ve ikinci tur... 
     İstanbul'un gözde semtlerinden Etiler'deyiz... Bu kez yanımda foto muhabiri Yurttaş Tümer var. Eyüp'te gördüğüm ilgiden burada eser yok. Etiler sakinleri sadece uzaktan meraklı bakışlarla yetindi. 
     Tek ilgilenen dilenci Para bekliyor, Taliban'da para ne arar oldu. Sonra da global düşünceli bir taksici "Abi nedir son durum " Türkçe yanıt kesmedi. Kendi kendine söylenip gaza bastı. 
     
     Akmerkez'e giremedik 
     Geldik Akmerkez’e. İstanbul'un gözde buluşma mek nı yine hıncahınç dolu. Ancak insanlar uzaktan bakmakla yetindi. Tabii o arada arkadaşım Yurttaş Tümer deklanşörüne arka arkaya basıyordu. Maalesef, bu enstantane uzun sürmedi. Çünkü Akmerkez'in acar güvenlik görevlisi Yurttaş Tümer'e görev aşkıyla yapıştı. Taliban durur mu Türküz, iş dedik, dinletemedik. Araya giren halkla ilişkiler sorumlusunu da ikna edemeyince, Akmerkez'e giriş vizesini alamadık. 
     Ardından ver elini Taksim Meydanı... AKM'nin önü her zamanki gibi hareketli. Özetle tüm Taksim'in gözü üzerimde. Aynı bakışlar Beyoğlu girişinde tramvay beklerken de devam etti. İstiklal Caddesin’den Tünel'e doğru ilerlerken arada bir kızlı erkekli gruplar 'A Usame bu galiba ' diye bağırdı. 
     
     Usame Bin Ladin kaçmış 
     Galatasaray Lisesi önüne geldiğimde cumartesi rutini olarak eylem bekleyen gazeteci arkadaşlarımın ve polisin ilgisiyle karşılaştım. Hatta görevli Yunuslar "Arkadaşlar dikkatli olalım Usame Bin Ladin Afganistan'dan kaçmış" diyerek şakalaştılar. 
     Galata Köprüsü'nden İstanbul'a bakarken belki balıkçılarla birkaç kelime ederim diye düşündüm ama onlar ilgilenmediler bile. Eee geçim derdi, Taliban kimin umurunda... 
     Eminönü'ne geldiğimde Mısır Çarşısı önünde yağmurdan kaçanlar bile dönüp dönüp bana baktılar... Yeni Camii'nin köşesinde cep telefonuyla konuşurken vatandaş artık benim için olağan hale gelen tekerlemeyi yineliyordu "Usame gelmiş", "Afgana bak, telefonla konuşuyor", "Bu ne biçim Taliban yaa..." 
     Vallahi özlemişim yurdum insanını... 
     



 GÜNCEL 












</TEXT>
</DOC>
