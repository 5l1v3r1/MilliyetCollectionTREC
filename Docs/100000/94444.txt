<DOC>
<DOCNO> 94444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/son/soneko32.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Haziran'da 8 bin 689 adet otomobil satıldı 
</HEADLINE>
<TEXT>

     Türkiye otomobil pazarında, bu yılın Haziran ayında 3 bin 242 adet yerli, 5 bin 447 adet de ithal olmak üzere toplam 8 bin 689 adet otomobil satıldı. 
     Otomotiv Distribütörleri Derneği verilerine göre, geçen ay otomobil satışlarında Renault, 1.269'u yerli toplam 1.818 otomobil satışı ile birinci oldu. 
     Fiat, 1.073'ü yerli toplam 1.101 otomobil ile ikinci, Opel ithal 754 otomobil ile üçüncü sırayı aldı. 
     Geçen ay 4 Jaguar, 1 Porsche alıcı bulurken, Ferrari satılamadı. 
     Haziran ayında hafif ticari araç pazarında 4 bin 572 adet yerli, 1 bin 782 adet de ithal olmak üzere toplam 6 bin 54 adet araç satışı gerçekleşti. 
     Böylece, geçen ay otomobil ve hafif ticari araç satışı toplamı 15 bin 43 adet oldu. 
     İlk 6 ay itibariyle ise, otomobil satışı yerinde sayarken, ticari araç satışlarında büyük canlanma gözleniyor. 
     Ocak-Haziran döneminde otomobil satışı 32 bin 892, ticari araç satışı 24 bin 38 olarak gerçekleşti. Bu rakamlar, bir önceki yılın aynı dönemine göre, otomobilde sadece 44 adetlik bir artışı gösterirken, ticari araçta 15.2 adet ve yüzde 173.62'lik artışı ifade ediyor. 
     2001 Ocak-Haziran döneminde, 32 bin 848 adet otomobil, 8 bin 785 
     adet ticari araç satışı kaydedilmişti. 
     





</TEXT>
</DOC>
