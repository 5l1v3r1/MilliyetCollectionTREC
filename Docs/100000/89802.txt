<DOC>
<DOCNO> 89802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/yazar/pulur.html </URL>
<DATE> 2002/06/14/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Önce kutlama sonra özür 
</HEADLINE>
<TEXT>

     ÖNCE Milli Takım'ı kutlayalım ama, hemen arkasından da Brezilya'dan özür dileyelim. 
     Çünkü adamlar hakkında günlerdir ne komplo teorileri ürettik neler 
     "Kosta Rika Güney Amerika ülkesi, Brezilya da öyle, maçı verirler, Kosta Rika tur atlar, bizi eler." 
     "Dünya futbol tarihinde bunun örnekleri var. Bir şampiyonada Almanya, Avusturya anlaştı, Cezayir'i elediler." 
     Bu lafları söyleyenler de, futbolun ulemaları, çok bilmiş futbol hocaları... 
     Ne yalan söyleyelim, bu komplo palavralarına çok kanan oldu, sanki futbol maçı değil, hileli at yarışı, jokey atı kasacak, arkadan gelen geçecek. 
     
     VE bu palavralar, Brezilya takımı sorumlularına soruldu 
     "Maçı Kosta Rika'ya satacak mısınız " 
     Şimdi bu komplo teorilerini üretenler, bunları soranlar gidip Brezilya'dan özür dilemelidirler. 
     Brezilyalı futbolcular isteseydiler bu maçı Kosta Rika'ya kaptırırlardı, kimse de sesini çıkaramazdı... 
     Brezilya'nın 3 - 0 galibiyetinden sonra Kosta Rika iki gol atmış, maç olmuş 3 - 2, maç böyle bitse belki turu Kosta Rika atlayacak, kimsenin diyecek lafı kalmayacak. Hayır, "meslek namuslarından" da şüphelendiğimiz Brezilyalılar üste iki gol daha atıyorlar ve Türkiye'nin ikinci tura yükselmesini kolaylaştırıyorlar. 
     
     BAZILARININ da Şenol Güneş'ten özür dilemeleri gerek. 
     Elbette Şenol Güneş eleştirilecektir, yanlışları söylenecektir, bu tartışılmaz. 
     Lakin, eleştiri Şenol Güneş'in kişilik haklarına saldırıya gelince... 
     İşte buna kimsenin hakkı yoktu. 
     Şenol Güneş Trabzonluymuş 
     Evet Trabzonluymuş ne olmuş, Trabzonlu olmak ayıp mı, günah mı 
     Şenol Güneş'in karizması yokmuş, vizyonu yokmuş... 
     Bari kullandıkları kelimelerin kavramını bilseler gam yemeyeceğiz. 
     
     ÇOK iyi hatırlıyoruz, kesinlikle üzmek istemediğimiz bir meslektaş, Şenol Güneş için "ilkesiz ve dürüst değil " deyince karşı çıkmıştık. 
     Bir insanın ilkesi olup olmadığı tartışılır, örnekler verilir ve "Sen ilkesizsin " denilebilir, bunun yadırganacak bir yanı yoktur. 
     Ama "Sen dürüst değilsin " deyince, bunun ispatı gerekir. 
     Şenol Güneş'in futbol bilgisi, uygulamaları tartışılır, tartışılmalıdır, son maçlardaki yanlışları tek tek anlatılmalıdır... 
     Tek bir şartla hakaret etmeden... 
     
     DÜNKÜ maçtan sonra televizyonlarda bir görüntü vardı, maç bitmiş herkes birbiriyle sarmaş dolaş, Şenol Güneş ise, biraz önce oyundan çıkardığı Yıldıray'ın boynuna sarılmış gönlünü alıyor. 
     Sanırız bu tablo, karizma ve vizyon düşkünlerine bir şeyler anlatacaktır. 
     Şenol Güneş, yurdumun adamıdır. 
     
     







Diyarbakır’da milli maç 


Toklar - açlar sorunu evrenselleşirken... 


Norveçli konuk 


Futbol morali 


Tur geçmek başarı ama henüz iyi futbol oynamadık 


Bırakın doyasıya sevinelim 


AB’ye doğru yaklaşım 


Tur atlamak... 


Sistem mühendisliği 


Duanın gücü, namazın kerameti ve Milli Takım 


Önce kutlama sonra özür 


Samba, tango, çiftetelli 


Masamda birikmiş kitaplar 2 


"Sisler Bulvarı"nda Peker’den stand - up 


Bankalar "taş gibi" imiş 


</TEXT>
</DOC>
