<DOC>
<DOCNO> 93419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/yasam/yas02.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezaryenle doğum hamileliği geciktiriyor 
</HEADLINE>
<TEXT>

İngiliz bilim adamlarının yaptıkları araştırma, ilk doğumu sezaryenle yapmanın, ikinci kez hamile kalmayı zorlaştırdığını ortaya koydu 
     DIŞ HABERLER SERVİSİ 

     En az bir yıl sonra 
     İNGİLİZ Bristol Üniversitesi uzmanlarından Dr. Deidre Murphy ve ekibi, 14 bin 541 hamile kadınla yaptığı araştırmanın sonuçlarını, Avusturya’nın başkenti Viyana’da yapılan Avrupa İnsan Üremesi ve Embriyoloji Derneği’nin yıllık konferansında sundu. Araştırma sonucuna göre, sezaryenle doğum yapan bir kadının yeniden gebe kalabilmesi için en az bir yıl geçmesi gerekiyor. 
     
     Travmalar ve psikolojik etki 
     SEZARYENİN nasıl böyle bir etkisi olduğunun henüz bilinmediğini kaydeden araştırmacılar, bu duruma birden fazla nedenin yol açabileceğini tahmin ediyor. Araştırmacılar bu nedenleri, sezaryen sırasında ortaya çıkan travmalar, rahim dokularına verildiği düşünülen zararlar, enfeksiyonlar ve anne üzerindeki psikolojik etkiler olarak sıralıyor. 
     



 YAŞAM 
















</TEXT>
</DOC>
