<DOC>
<DOCNO> 72727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/yazar/temelkuran.html </URL>
<DATE> 2002/03/15/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Ermeni meselesi "Dostça öneri" 
</HEADLINE>
<TEXT>

     İstanbul İsveç Konsolosluğu. Gündüz. İç mek n. "Gazeteciler için Avrupa Birliği" programına katılan gazeteciler aralarında konuşmaktadırlar. Dışarıda canlı yayın için kameralar beklemektedir. Konsolosluğa giren orta boylu, beyaz saçlı adam biraz gergindir. Beyefendi, Avrupa Parlamentosu’nda birkaç gün önce kabul edilen Kafkasya Raporu’nun yazarıdır. Aslen sosyolog olan beyefendinin adı Per Garthon’dur. Avrupa Parlamentosu’nda Yeşiller Grubu’nun İsveçli üyesidir. 
     Velhasıl adam da gergindir. Zira aynı gün Türk gazetelerinde Ermeni Soykırımı iddialarını gündeme getiren zat olarak ilan edilmiştir. İçerideki gazeteciler, kapının önünde bütün haber kanalları Garthon’ı beklerken "haberin kucaklarına düşmesinden" dolayı memnundurlar. Konuşmanın konusu bambaşka bir şey olmasına rağmen gündemin zorlaması nedeniyle elbette Ermeni soykırımı iddiaları üzerine sorular başlar. "Hangi kaynaklardan yararlandınız " "Neden bu konuyu gündeme getirdiniz " vesaire vesaire... 
     
     Anlaşılmaz öfke 
     Garthon’la konuşmanın atmosferi üç aşağı beş yukarı böyle bir şeydi. Huzur ülkesi İsveç’ten geldiği için bu tutkulu, öfkeli haber ve tepkilere anlam veremiyor gibiydi. Şu cümleyi kurmasının sebebi de buydu herhalde 
     "Biz anlayamıyoruz bu öfkeli tepkileri. Kimse yaşayan insanları suçlamıyor. Bugün yaşayan insanlar dedelerinin yaptıkları şeylerden sorumlu tutulmuyorlar. Biz bu soykırımın sadece kitaplara geçmesini istiyoruz, o kadar." 
     Garthon, konuşması boyunca bir cümlenin altını ısrarla çizdi öSoykırımın kabulü Türkiye’nin Avrupa Birliği’ne girmesi için bir şart değil. Bu, sadece dostça bir öneri. Kimse Türkiye’den bir şey istemiyor. Sadece kabul edilsin yeter. Soykırım sadece burada olmadı ki. Fransa da Cezayir de yaptı bunu. Bunlar kara bir leke olarak tartışıldı Birlik içinde." Peki bunların üzerine biz ne dedik 
     
     Milliyetçilik değil mantık 
     Tarihi, ancak tarihçiler bilir. "Tarafsız tarih yazılabilir mi " sorusu da hakikaten uzun ve ancak bilim adamlarının katılabileceği bir tartışmadır. Dolayısıyla Ermeni Soykırımı iddiaları da ancak tarihçilerin kendi arasında karar verebileceği bir meseledir. Hatta Garthon’ın hangi kaynaklardan yararlandığını, bunların birinci elden kaynaklar mı, yoksa yorumlar mı olduğu tartışmasına girmek -şöyle söyleyeyim "genç, kadın köşe yazarı" durumunu aşar herhalde. Ama şu da var ki, Garthon’ın konuşmasının iç çelişkilerini tartışmak için tarihçi olmaya gerek yok kafanızın çalışması yeterli. Dolayısıyla bendenizin konuşma sırasında gündeme getirdiği soruları burada tekrar etmekte bir beis görmemekteyim. Sorular sırasıyla şöyle "Bir ulusun tarihinde bir soykırım iddiasıyla başa çıkmasını nasıl hafife alabiliyorsunuz Hele bir sosyolog olarak Almanların nesiller boyu Musevi soykırımı ile başa çıkamadığını çok iyi biliyor olmanıza rağmen. Bu Kabul edin, yeter’ kadar kolay bir konu olabilir mi Ayrıca soykırım iddialarının kabulü söz konusu olursa Sadece kitaplara geçmeyeceğini’, sonraki nesilerin -doğal olarak taleplerinin olacağını, hiç değilse Nürnberg Duruşmaları’ndan bilmiyor musunuz Bir soykırım için sadece önceki neslin sorumluluğudur’ denip mesele kapatılabilir mi AB’ye üye olan bir ülkenin yaptığı soykırım kara bir leke’ olarak yalnızca tartışılırken’, Ermeni meselesi niye kara bir lekeden öte bir şey oluyor AB’ye üye olanlar için kara bir leke olan soykırım Birliğe üye olmayan ülkeler için mi "politik bir engel" oluşturuyor Zaten soykırım sadece kara bir leke’ olabilir mi " 
     Bunlar sadece mantık soruları. Konuya ilişkin devlet politikasının milliyetçi bir ses tonuyla savunulması falan değil. Ama bir soykırım da zaten siyasetçilerin karar vereceği bir mesele değil. Öyle yani. 
     
     







Resmi ideoloji ve toplum 


Ruhban Okulu 


İdam ve Kürtçe paket dışı 


Kastamonulu Adnan'dan Afgan derslerine kadar... 


AB'nin GS şartı 


Hatay Mustafa Kemal Üniversitesi 


IMF’nin yeni düsturları 2 


Baraja İngiliz engeli 


Emekli paşalar kumpanyası kimin işi 


Bahçeli’nin sınıf arkadaşı Eximbank’ta 


Hukuka karşı bir kumpanya 


Roma'daki olay bir ölçüdür... 


Susurluk'u aydınlatma zamanı 


Bayındır Sigorta'da tesadüfün böylesi 


Ermeni meselesi "Dostça öneri" 


Yabancıya sat kurtul’ 


</TEXT>
</DOC>
