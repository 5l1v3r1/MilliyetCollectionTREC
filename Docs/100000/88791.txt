<DOC>
<DOCNO> 88791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/09/spor/spo01.html </URL>
<DATE> 2002/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
LUCE AĞIR BASTI 
</HEADLINE>
<TEXT>

Beşiktaş’ın el sıkıştığı Pancu, Terim’in kendisiyle ilgilenmesine rağmen tercihinde Rumen hocanın belirleyici rol oynadığını söyledi. Genç golcü, "Kulübüm Rapid’i yaratan Mircea Lucescu’dur" dedi 
     BÜNYAMİN OSMAN 

     Revizyonun sonucu’ 
     RAPİD Bükreş’i Romanya Kupası’na taşıyan 24 yaşındaki golcü futbolcu Adrian Pancu, Lucescu nedeniyle Beşiktaş’ı tercih ettiğini açıkladı. Maç sonrası soluğu doğup büyüdüğü İaşi’de alan ve burada düzenlenen galaya katılan yıldız futbolcu, "Başarımı hocalarıma borçluyum. Ancak kulübümüzü bugünlere getiren isim Mircea Lucescu’dur. Yıllar önce yaptığı revizyonla büyük işler başardı" diyerek, Rumen teknik adama övgü yağdırdı. 
     
     Düğünde son nokta 
     TRANSFERDE sorun yaşanmayacağına inandığını belirten Pancu, "Lucescu ile yeniden çalışmak bana gurur verir" yorumunu yaptı. Galatasaray’ın da talip olduğu milli forvet, bugün Lucescu ile Adrian İencsi’nin düğününde yeniden bir araya gelecek. Düğüne Rapid Bükreş’in Başkanı Çopos’un da katılacağı ve transfere son noktanın konulacağı bildirildi. Yönetim, Rumen yıldızın menajeri ile önceki gün İstanbul’da anlaşma sağlamıştı. 
     
Niculescu’dan vazgeçmiyor      LUCESCU, geçen yıl Galatasaray’a alınmasını sağladığı Niculescu’yu bu sezon da Beşiktaş’a kazandıracağını söyledi. Radu’nun hava toplarındaki hakimiyetiyle yararlı olacağını savunan Rumen hoca, "O bana kulübede lazım" dedi. Öte yandan Lucescu, dün gece ülkesinde futbolcuların sendikası Afan’ın ödül törenine katıldı. En iyi antrenör dalında fark atan Lucescu’yu Boloni ve Iordanescu izledi. 
     
Kartal’da hamle zamanı      ORHAN YILDIRIM 

     BEŞİKTAŞ, hafta içinde hem Cordoba’ya imza attırıp, hem de Nouma’nın transferini bitirerek, taraftarlarını sevindirmenin hesaplarını yapıyor. Yönetici Kıvanç Oktay ile birlikte yarın Cannes’a gidecek olan İletişim Komitesi Başkanı Dr. Mete Düren, Fransız yıldızın ameliyat raporlarını inceleyecek. Sağlık durumunda sorun çıkmaması halinde Nouma İstanbul’a getirilecek ve sözleşme yapılacak. 
     CORDOBA ile anlaşan yönetim, dün kulübü Boca Juniors’a kiralama ücretinin yarısı olan 900 bin doları gönderdi. Saat farkı nedeniyle Arjantin’den beklenen resmi belgeler henüz ulaşmazken, Kolombiya’nın milli file bekçisinin de bu nedenle rötar yaptığı ve hafta içinde İstanbul’a geleceği açıklandı. Fiorentina, Amaral için pazarlıkları sürdürmeye hazır olduğunu iletti. 
     
     



 SPOR 

































</TEXT>
</DOC>
