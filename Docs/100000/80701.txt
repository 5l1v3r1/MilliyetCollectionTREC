<DOC>
<DOCNO> 80701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/27/yazar/dundar.html </URL>
<DATE> 2002/04/27/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Bunları biliyor muydunuz 
</HEADLINE>
<TEXT>

     Sakıp Sabancı'nın Dünya - Türk işadamlarına hitaben söylediği, çok alkış alan "Elimizde üçün biri var" deyimindeki "üçün biri"nin argoda erkeğin iki bacağı arasından sarkan "üçüncü uzuv" anlamına geldiğini ve bunu aldığı için Sabancı'yı ayakta alkışlayan işadamlarına ve "Üçün biri Sabancı'dır, sizlersiniz" diyen Bakan Yılmaz Karakoyunlu'ya akıl erdirilemediğini... 
     Önceki gece televizyon bültenlerindeki ilk haberin "DGM'de Tayyip'e karşı önlem duruşması", ikinci haberin "Mevzuatta Tayyip'e karşı iki turlu seçim tartışması", üçüncü haberin "Siyasette Mehmet Ali Bayar'la Tayyip'e karşı merkez dayanışması" şeklinde sıralandığını ve "Tayyip'e karşı" yapılabilecek en iyi şeyin, böyle yapmamak olduğunu... 
     Merkez sağı restore edecek lider olarak sahne ışıkları altına itilen Mehmet Ali Bayar'ın işe cuma namazıyla ve havaalanında iyi fotoğraflanması için defalarca Kuran öperek başlamasının "Tayyip'e karşı" hiçbir işe yaramayacağını, "kopyaların asılları çoğalttığı"nı... 
     32. Gün'de yayımlanan Anar anketinde milletvekillerinin "Türkiye'nin kaderini kim belirliyor" sorusuna kahir çoğunlukla yüzde 48 "Ordu" cevabını verdiklerini, "Kim belirlemeli" sorusunu ise "Biz" yüzde 75 diye yanıtladıklarını. 
     Bu anket sonuçlarının açıklanarak tartışmaya açıldığı programın ilk Meclis binasında yapıldığını, 80 yıl önce savaş koşullarında kurulan o Meclis'te bile seçilmişlerin bu kadar aciz duruma düşmediğini, savaşan ordunun Başkomutanı'na bile kendi yetkilerini vermemek için kıyasıya mücadele ettiğini... 
     "O konuda biz tarafız" diye idam tartışmasına girmeyen Genelkurmay Başkanı'nın Tayyip Erdoğan tartışmasına alenen girmesinin "Orada taraf değiller mi" diye kafa karışıklığı yarattığını... 
     "CNN - Türk'teki Anar anketi"nden hemen sonra "Habertürk'te Sonar anketi"nin yayına girdiğini ve o ankette Tayyip Erdoğan'ın AK Parti'sinin yüzde 18 oyla önde göründüğünü, bunun iktidar partilerinin üçünün toplam oyuna yakın olduğunu... 
     Tayyip Erdoğan'ın önünü kesecek formül olarak iki turlu seçime sarılanların, bu yöntemle ülke barajının da kalkacağını ve mesela Güneydoğu'dan silme HADEP'in geleceğini, buna karşın sol partilerin sağ ittifaklar karşısında hiç şans bulamayıp silinip gideceğini hesaplamadıklarını... 
     Biz bütün bunları tartışıp dururken Mehmet Ali Ağca ve Haluk Kırcı'nın af yasasıyla sıyırmak için bavul topladıklarını ve toplum olarak asıl üçün birini bizim almak üzere olduğumuzu... 
     biliyor muydunuz 
     
     







Tayyip olayı 


"Kışla - Cami" anlaşmazlığında Washington'un etkisi... 


Yanlış dersler 


Karanlık basınca... 


Yaşam kalitesini ararken 


Kışlayla demokrasi, camiyle irtica... 


Erdoğan ve "jet lag" 


Bunları biliyor muydunuz 


Yüksek Öğretim Şurası acilen toplanmalıdır 


Ufak adımlar politikası 


Aşk romanları olmasa aşk bilinemezdi ’ 


Kamuyu aydınlatma’ 


Meğer okuyan varmış... 


Bayar'la Sakarya'da ilk cuma 


İlacı bırak, dansöze bak 


Madem Ki Öyle, Al Sana Böyle 


Dövizde dar alanda paslaşmalar’ 


</TEXT>
</DOC>
