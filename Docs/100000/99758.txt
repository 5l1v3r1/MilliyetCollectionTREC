<DOC>
<DOCNO> 99758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/03/siyaset/siy05.html </URL>
<DATE> 2002/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan sabıkalı’ 
</HEADLINE>
<TEXT>

Diyarbakır DGM, AKP lideri Recep Tayyip Erdoğan’ın TCK’nın 312. maddesinden aldığı mahk miyet kararının adli sicil kaydından silinmesi istemini reddetti. 
     DİYARBAKIR DHA 

     AKP Genel Başkanı Recep Tayyip Erdoğan’ın seçimlerde aday olmak için Yüksek Seçim Kurulu’na vereceği adli sicil belgesinde "sabıkalıdır" yazacak. 
     Diyarbakır DGM, Erdoğan’ın Türk Ceza Kanunu’nun TCK 312. maddesinin 2. fıkrasından aldığı mahk miyet kararının adli sicil kaydından silinmesi istemini reddetti. 
     YSK Başkanı Tufan Algan da Erdoğan’ın durumuyla ilgili olarak, TCK’nın 312. maddesinden mahk m olanların milletvekili seçilme yeterliliğine sahip olmadığını açıklamıştı. 
     
     Erdoğan Bir sonuç doğurmaz 
     AKP Genel Başkanı Recep Tayyip Erdoğan, Diyarbakır DGM’nin, TCK’nın 312. maddesinin 2. fıkrasından aldığı mahk miyet kararının adli sicil kaydından silinmesi istemini reddetmesiyle ilgili olarak, "Haklarla ilgili herhangi bir sonuç doğurmaz" diye konuştu. 
     Ankara’dan İstanbul’a gelişinde basın mensuplarının sorularını cevaplayan Erdoğan, Diyarbakır DGM’nin kararıyla ilgili "O konuda arkadaşlarımızın durum tespitiyle ilgili müracaatları olmuştu. Durum tespitiyle ilgili müracaat da oy çokluğuyla reddedilmiş. Konuyu detaylı bilmiyorum. Hangi gerekçelerle oy çokluğuyla reddedildiğini bilemiyorum. Haklarla ilgili herhangi bir sonuç doğurmaz" diye konuştu. Erdoğan, AB Uyum Paketi’nde yer alan ve bugün Meclis’te kabul edilen idam cezasının kaldırılmasıyla ilgili ise, "Ölüm cezasının kaldırılmasından yana olduğumuzu söylemiştik. Ancak anayasal güvence altına alınması şartıyla demiştik. Bugün de aynı noktadayız" dedi. 



 SİYASET 













</TEXT>
</DOC>
