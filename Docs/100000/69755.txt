<DOC>
<DOCNO> 69755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/yasam/yas07.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Akıllı köpek düğmeye bastı hırsızı yakalattı 
</HEADLINE>
<TEXT>

     DIŞ HABERLER SERVİSİ 

     Galler’in başkenti Cardiff’te sahibi evde yokken hırsızların iş başında’ olduğunu gören bir köpek, alarm düğmesine basarak acil servisi eve çağırdı. 
     74 yaşındaki Tony Fox’un "Toby the Jack Russel" adlı terrier cinsi köpeği, sahibi evde yokken bahçeye giren hırsızların küçük bir heykelciği çalmakta olduklarını fark etti. Daha önce, sahibi Fox’un telefona bağlı acil durum düğmesini kullandığına tanık olan akıllı terrier, hemen sahibini taklit ederek düğmeye bastı ve yetkilileri alarma geçirdi. 
     
     Evde tek başına... 
     Köpeğin sahibi Fox, bir arkadaşıyla çıktığı öğle yemeğinden döndüğünde, kapının açık olduğunu görünce önce şaşırdı ancak içeride Toby’yle oyun oynarken bulduğu ambulans görevlisi, "Bir çağrı aldık ama evde kimseyi bulamadık" deyince, yaşlı adam neler olduğunu yavaş yavaş anlamaya başladı. Bahçeden bir heykelcik çalınmış ancak bu durum, Fox’un akıllı köpeğiyle gururlanması için yeni bir sebep olmuştu. 
     



 YAŞAM 





















</TEXT>
</DOC>
