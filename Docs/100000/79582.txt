<DOC>
<DOCNO> 79582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/yasam/yas03.html </URL>
<DATE> 2002/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Gülmesene be adam 
</HEADLINE>
<TEXT>

Kimliği için sürekli gülerek’ poz veren Rus genç, yetkilileri resmen’ canından bezdirdi 
     CENK BAŞLAMIŞ Moskova 

     Rusya’da yeni nüfus cüzdanı almak için gülümseyen yüzle fotoğraf çektiren İlşat Gilmanov’un başı yetkililerle derde girdi. 
     İzvestiya gazetesinin manşetten verdiği habere göre, Ufa kentinde yaşayan Gilmanov’un vesikalık resmi, nüfus idaresi yetkililerini kızdırdı. 
     
Manşet oldu      Yetkililer tarafından, "Böylece gülecek ne var Çok istiyorsan git evinde gül " diye sertçe uyarılan Gilmanov, yine de ciddi’ fotoğraf çektirmesi yolundaki baskıya boyun eğmedi ve bürokrasiyle mücadeleye başladı. Devlet daireleri arasında uzun süre mekik dokuyan ve "Sovyet döneminde nüfus cüzdanımda asık suratlı resmim vardı. Yeni cüzdanımda neşeli bir resmim olsun istedim" diyen genç Rus’un sorunu, İzvestiya gazetesi durumu manşet yapınca çözüldü. Sonunda yetkililer Gilmanov’un gülümseyen resmini kabul ederek yeni cüzdanını yakında vereceklerini açıkladı. 
     Gazete durumu, "Gülümsemeyi kendisine meydan okuma olarak algılayan devlet, Gilmanov’un gülen fotoğrafını kabul ederek Rusya’yı insani yüzlü bir ülkeye dönüştürme yolunda ilk adımı attı" diye yorumladı. 
     



 YAŞAM 















</TEXT>
</DOC>
