<DOC>
<DOCNO> 62743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/son/sondun04.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD-Türkiye ekonomik ortaklık komisyonu kuruldu 
</HEADLINE>
<TEXT>

     ABD Dışişleri Bakanlığı sözcüsü Phil Reeker, iki ülke arasındaki ekonomik ilişkileri geliştirmek amacıyla ABD-Türkiye Ekonomik Ortaklık Komisyonu oluşturulduğunu duyurdu. 
     ABD Dışişleri Bakanlığı'ndan yapılan açıklamada, oluşturulan komisyon çerçevesinde, ABD Dışişleri Bakanlığı'nın ekonomik ilişkilerden sorumlu yetkilisi Alan Larson'ın, komisyonun ilk toplantısı için, 26-27 Şubat tarihlerinde Ankara'ya gideceği belirtildi. 
     Reeker açıklamasında, ''Türkiye ve ABD, uzun süredir yakın, stratejik ortaklığını sürdürdü. Şimdi ekonomik ortaklığımızı da aynı seviyeye çıkarma konusunda anlaştık'' dedi. 
     Phil Reeker, ilişkilerdeki ''bu yeni sayfanın'', Türk-Amerikan Ekonomik Ortaklık Komisyonu olacağını vurguladı. Reeker, bu yeni forumun, iki ülke arasındaki ticari ilişkileri ve yatırım akışını artıracağını ve Türkiye'nin ekonomik reform programının başarıyla uygulanmasını sağlayacağını da kaydetti. 
     






</TEXT>
</DOC>
