<DOC>
<DOCNO> 77460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/guncel/gunz1.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

Kürtçe müziğe çete’ cezası      Diyarbakır’da minibüste Kürtçe kaset dinleyen bir kişi, 3 yıl 9 ay hapis cezasına çarptırıldı, ceza ertelendi. 
     Diyarbakır 2 No’lu DGM’de görülen duruşmaya, tutuksuz olarak yargılanan sanık Sülhaddin Önen katılmazken, avukatı Sedat Yurtdaş hazır bulundu. Duruşmada Avukat Yurtdaş, müvekillinin arabasında bulundurduğu kasedin bandrollü olduğunu ileri sürüp, bu konuda araştırma yapılması gerektiğini belirtti. Ancak mahkeme heyeti, yargılamanın sona erdiğini belirterek, sanığın "silahlı çeteye yardım ve yataklık" suçundan eyleme uyan TCK’nın 169. maddesi gereğince takdiren 3 yıl 9 ay hapis cezası ile cezalandırılmasına karar verdi. Sanığın durumunu göz önünde bulundurarak, cezanın ertelenmesini kararlaştırdı. 
     
Saruhan’a 25 yıl buzdolabı hapsi’      Yayın hayatına son veren Yeni Günaydın gazetesinin eski sahibi Mehmet Saruhan, okuyucularına vaat ettiği buzdolaplarını vermediği gerekçesiyle yargılandığı "dolandırıcılık" suçundan 25 yıl hapis cezasına çarptırıldı. 
     Okuyucuların suç duyuruları üzerine Saruhan hakkında Şişli Asliye Ceza mahkemelerinde açılan davaların birleştirildiği Şişli 5. Asliye Ceza Mahkemesi, yaklaşık 5 yıl süren yargılamayı dün sonuçlandırdı. H kim, duruşmaya katılmayan Saruhan’ın, kupon karşılığı buzdolabı vereceğini vaat ettiğini, ancak kampanyaya katılan okur sayısı kadar buzdolabı bağlantısı yapmadığını, ayrıca kampanyanın sona ermesi ve aradan 1 yıl geçmesine rağmen taahhüdünü yerine getirmediğinin tespit edildiğini kaydetti. 
     



 GÜNCEL 

















</TEXT>
</DOC>
