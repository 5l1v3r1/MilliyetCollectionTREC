<DOC>
<DOCNO> 76703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/ekonomi/eko01.html </URL>
<DATE> 2002/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Enflasyon lobisine taviz yok 
</HEADLINE>
<TEXT>

Merkez Bankası Başkanı Serdengeçti, Geçen dönem kuru, bu dönem de büyümeyi tartışan enflasyon lobisi oldukça faal. Ama artık enflasyon hedefini feda etmek yok’ dedi 
     EKONOMİ SERVİSİ 

     Merkez Bankası Başkanı Süreyya Serdengeçti, mart ayı başta olmak üzere son iki aydaki enflasyon rakamlarının bu yıl için öngörülen yüzde 35’lik enflasyon hedefinin tutturulabilir olduğunu, enflasyon hedefini büyüme ve ihracat artışı için feda etmeyeceklerini söyledi. 
     Deutsche Bank tarafından Çırağan Sarayı’nda düzenlenen Değişim Sürecinde Türkiye’ konulu konferansta konuşan Merkez Bankası Başkanı Serdengeçti, enflasyonu düşürme hedefinin önceki yıllarda yapıldığı gibi büyüme ve ihracat için feda etmeye karşı olduklarını ifade ederek, Merkez Bankası’nın nominal çapasının enflasyon hedeflemesi olacağını yineledi. 
     Serdengeçti, bu yıl için öngörülen yüzde 35’lik enflasyon hedefinin tutturulabilir olduğunu, önümüzdeki 12 ay için enflasyon beklentilerinin düşmekte olduğuna dikkat çekerek, Merkez Bankası olarak h l bu beklentilerden çok memnun olmadıklarını dile getirdi. 
     
     Büyümeyi tartışıyorlar 
     Serdengeçti, "Ama artık enflasyonu düşürme hedefini herhangi bir şey için feda etmeye hayır. Enflasyon lobisi oldukça faal. Geçen yıl serbest kuru tartışıyorlar, bu yıl büyümeyi tartışıyorlar" dedi. 
     Petrol fiyatlarındaki artışa da değinen Serdengeçti, fiyatlardan biraz endişeli’ olduklarını, bunların enflasyon beklentileri üzerinde olumsuz etkisi olacağını düşündüklerini kaydetti. 
     
Petrol fiyatları şimdilik sakin      Ortadoğu’da giderak artan tansiyonun etkisiyle artışa geçen petrol fiyatları ABD’nin İsrail’e Filistin’den çekilmesi yönünde çağrıda bulunması nedeniyle tekrar düşüşe geçti. İran’ın Batı’ya ambargosu’ çağrısı, dağıtımcılar tarafından dikkate alınmadı ve geçtiğimiz perşembe, son altı ayın en yüksek değeri olan 27.22 dolara kadar yüksel Londra Brent ham petrolün fiyatı varil başına 9 sent gerileyerek 27.22 dolara düştü. 
     
     Petrol İşleri zammı geri aldı 
     Bu arada Türkiye’de de dikkat çekici bir gelişme oldu. Pertol İşleri Genel Müdürlüğü, rafinerilere ve dağıtım şirketlerine gizli bir yazı göndererek, 4 Nisan günü açıklanan zammın görülen lüzum üzerine’ ertelendiğini bildirdi. 
     



 EKONOMİ 




















</TEXT>
</DOC>
