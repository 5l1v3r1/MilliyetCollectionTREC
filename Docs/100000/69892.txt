<DOC>
<DOCNO> 69892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/astro/index.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Dikkat boşluk 
</HEADLINE>
<TEXT>

Dün gerçekleşen dolunayın ardından bugün beklentilerimizin karşılığını bulamayabiliriz. Boşlukta kalan Ay neredeyse gün boyunca çok kararlı olmayan, daha fazla sabır göstermemiz gereken şartların var olduğunu gösteriyor. Örneğin Koç'lar detaylara gömülmüş durumda olduklarından hızlı karar vermekte zorlanabilirler. Olaylara daha geniş bakmaya çalışmalılar. Boğa'lar rahatlar ama pek çok şeyi boş verme riskleri de var. Bu yüzden işe odaklanmakta güçlük çekebilirler. İkizler bugün fazlasıyla yoğun ve yine aynı anda birden çok işi bir arada götürmeye çalışıyor. Evle ilgili uğraşlar da gündeme gelebilir. Yengeç'ler ne kadar planlı olsalar da sürprizlere açık olmalılar. Alacakları yeni haberler beklenti getiriyor. Aslan'lar parasal konularda özenli olmak zorundalar. Elde olmayan harcamalar yüzünden sıkıntı çekebilirler. Başak'lar Ay sayesinde günlük işlerini hızlı şekilde tamamlamak istiyorlar ama duygusal konularda tepkilerine daha fazla dikkat etmeliler. 
Ay 20 47'de Terazi burcuna geçiyor. Bu saatten itibaren hızlı hareket etme şansımız var ve kararsızlık sona erecek. Terazi'ler akşam sonrasında rahat edebilecekler. Acele etmek ve sabırsız davranmak sıkıntı getirebilir. Akrep'ler yeni fikirlere açıklar ama yeteri kadar kararlı davranamadıkları için harekete geçemeyebilirler. Dostlardan gelebilecek öneri ve haberler olabilir. Yay'lar için hızlı ama huzursuz bir gün olabilir. Duygusal tepkilerinde ölçülü olmalarında fayda var. Oğlak'lar rahatlar ve yenilikler yapabilirler. Hemen sonuç alamasalar bile günü keyifli geçirebilecekleri olanaklar var. Kova'lar kendilerini güvende hissetmek için çaba sarf edebilirler ama bunu ikili ilişkiler yoluyla yapmaları pek kolay olmayabilir. Borç alacak ilişkilerinde de dikkatsizlikler sorunlara yol açabilir. Balık'lar evlilik, ilişki ve ortaklıklardan yana hareketli günlerden geçiyorlar. Sorumsuz davranmamalı ve kendilerine yöneltilen eleştirileri olgun biçimde karşılamalılar. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
