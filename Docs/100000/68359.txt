<DOC>
<DOCNO> 68359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/19/ekonomi/eko07.html </URL>
<DATE> 2002/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlar düzenlemeyi unuttu 
</HEADLINE>
<TEXT>

     ELÇİN ERGÜN, ÖNDER YILMAZ Ankara 

     Dün toplanan Bakanlar Kurulu, Ziraat ve Halk Bankası ile ilgili şube kapatma operasyonunda, her ilçede en az bir kamu bankası şubesi kalması gerektiği üzerinde tartıştı. Bunun, 1 Şubat’ta çıkan düzenlemede zaten öngörüldüğünü unutan bakanlar, maaş ödemeleri için her ilçede bir şube kalsın’ önerisi getirdiler. Başbakan Yardımcısı Hüsamettin Özkan, "Konuyu Derviş’e soralım" dedi. 
     Toplantı sonrasında, hükümet sözcüsü Devlet Bakanı Yılmaz Karakoyunlu’nun açıklamaları MHP’lilerin itirazlarına neden oldu. MHP’liler, Karakoyunlu’nun ANAP’lı bakanların faaliyetlerini detaylı’, MHP’li bakanların faaliyetlerini ise üstünkörü’ geçtiğini ileri sürdüler. 
     Ayrıca denizciliğin sorunlarının da tartışıldığı kurulda, Başbakan Yardımcısı Mesut Yılmaz, ucuz yakıt gibi yeni bir teşvik sistemi önerdi. 
     Toplantıda, Başbakan Ecevit, İstanbul’da meydana gelen LPG faciası ile ilgili olarak Bayındırlık Bakanı Abdülkadir Akcan’a "Buna para vermemiz gerekiyor mu " diye sordu. Akcan, "Hayır, gerekmiyor" dedi. 
     



 EKONOMİ 
















</TEXT>
</DOC>
