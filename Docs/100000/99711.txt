<DOC>
<DOCNO> 99711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/son/sontur38.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip'e kötü haber... DGM mahkumiyet kararını silmedi... 
</HEADLINE>
<TEXT>

     - Diyarbakır Devlet Güvenlik Mahkemesi DGM , AK Parti Genel Başkanı Recep Tayyip Erdoğan'ın Türk Ceza Kanunu'nun TCK 312. maddesinin 2. fıkrasından aldığı mahkumiyet kararının adli sicil kaydından silinmesi istemini reddetti. 
     Diyarbakır 3 No'lu DGM, Erdoğan'ın vekili Avukat Hayati Yazıcı'nın 29 Temmuz tarihinde TCK'nın 312. maddesini yeniden düzenleyen 4744 sayılı yasaya göre, TCK'nın 2. ve 3682 sayılı Adli Sicil Yasası'nın maddeleri uyarınca, ''Adli sicildeki mahkumiyet kaydının kaldırılması ve terkinine karar verilmesi talebi'' ile ilgili talep dilekçesini ele aldı. 
     Avukat Yazıcı talep dilekçesinde, müvekkili Recep Tayyip Erdoğan hakkında mahkemenin 1998 36 ve 96 sayılı kararıyla TCY'nin 312 2 maddesinde tanımlanan ''Halkı din ve ırk farklılığı gözeterek, kin ve düşmanlığa açıkça tahrik etmek'' suçundan 10 ay hapis ve 716 milyon lira para cezasıyla cezalandırdığını ve bu kararın Yargıtay'ca onaylandığını hatırlattı. 
     Bu cezanın infaz edilip adli siciline işlendiğini ve 19 Şubat 2002 tarihinde yürürlüğe giren 4744 Sayılı Yasayla, TCK'nın 312. maddesinin 2. fıkrası ve 1. cümlesinin tamamen kaldırılarak, bu maddedeki suça yeni düzenleme getirildiğini kaydeden Av. Yazıcı, bu suça ilişkin bilgilerin Adli Sicil Yasası'nın 8. maddesi uyarınca ''adli sicilden çıkartılmasına'' karar verilmesini talep etti. 
     
     ''SUÇ ORTADAN KALKMADI'' 
     Savcı ise mütalaasında, yapılan yeni düzenlemeyle uygulanan maddeki suçun ortadan kalkmadığını, suça yeni tanım ve kapsam getirildiğini ve Adli Sicil Yasası'nın 8 1 maddesindeki 5 yıllık sürenin de dolmadığını belirterek, bu nedenlerle talebin reddine karar verilmesini istedi. 
     Mahmekeme ise kararında, Erdoğan hakkında mahkemenin aldığı 21 Nisan 1998 36 ve 69 sayılı kararının Yargıtay 8. Ceza Dairesi'nce onanıp kesinleştiğini belirterek, şunlara yer verdi 
     ''10 ay hapis ve 716.666.666 lira ağır para cezasının 4744 sayılı bazı kanunlarda değişiklik yapılmasına dair kanunun 2. maddesiyle TCK'nin 312. maddesinde yapılan değişiklik karşısında TCK'nın 2. maddesinin 1. fıkrası ile 3. cümlesi hükmü gereğince, icrası ve yasal neticeleriyle birlikte kalktığı hususunun kabul ve tespitine ilişkin talebin reddine, TCK'nın 2 1-3 maddesi anlamında bir değişiklik söz konusu olmadığından Adli Sicil Yasası'nın son maddesi uyarınca, söz konusu mahkumiyete ve bu mahkumiyetin infazına ilişkin kayıt bilgilerinin adli sicilden çıkartılması talebinin de reddine oy çokluğuyla Yargıtay yolu açık olmak üzere karar verildi.'' 
     





</TEXT>
</DOC>
