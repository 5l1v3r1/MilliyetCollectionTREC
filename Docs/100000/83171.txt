<DOC>
<DOCNO> 83171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/spor/bbas.html </URL>
<DATE> 2002/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
ÜLKER MAT ETTİ 100-80 
</HEADLINE>
<TEXT>

Turuncu - Yeşilliler, Basketbol Birinci Ligi Play-Off çeyrek final serisinin üçüncü maçında Beşiktaş’ı rahat bir oyundan sonra 20 sayıyla yendi, yarı finalde Darüşşafaka ile eşleşti 
     ERKEKLER Birinci Ligi Play - Off çeyrek final serisinin üçüncü maçında Beşiktaş’ı farklı yenen Ülkerspor, seride durumu 3 - 1’e getirdi, yarı finalde Darüşşafaka ile eşleşti. Karşılaşmaya hızlı başlayan Turuncu - Yeşilliler, ilk periyodu 30 - 21 önde kapadı. Beşiktaş devre bitiminde farkı altı sayıya kadar indirmesine rağmen Ülker özellikle Stelmahers’in sayılarıyla coştu, son çeyreğe 78 - 60’lık üstünlükle girdi. Ülkerspor son periyodda farkı daha da açtı ve 100 - 80’lik galibiyete ulaştı. 
     
     Maçın karnesi 
     HAKEMLER Fatih Söylemezoğlu, Haluk Yeşiloğlu 
     ÜLKERSPOR Stelmahers 7 12, Harun 7 11, Haluk 6 10, Lollis 8 20, Asım 7 16, Mustafa 5 6, Kerem 5 6, Tutku 5 4, Goljoviç 6 11, Pachulia 5 4 
     BEŞİKTAŞ Umut Tınay 6 11, Nedim 7 19, İnanç 7 17, Faruk 5 8, Fatih 3 , Tufan 7 18, Onur 4 3, Umut Görür 4 4, Volkan Başaran 3 
     1.PERİYOT 30 - 21 Ülker , 2.PERİYOT 45 - 39 Ülker , 3.PERİYOT 78 - 60 Ülker , MAÇ SKORU 100 - 80 Ülker 
     BEŞ FAUL Umut Tınay 28.48 , Onur 31.11 
     
     Bilet protestosu 
     BEŞİKTAŞLI yöneticiler, taraftarlarının bir bölümünün bileti olmasına rağmen salona alınmamasına büyük tepki gösterdiler. Menajer Sinan Engin ve yönetici İbrahim Altınsay’ın çabalarına rağmen bir bölüm seyirci maça alınmayınca Asbaşkan Yıldırım Demirören ve yöneticiler, salonu terketti. Tribünlerde yer alan Beşiktaşlı seyirciler de bu protestoya katılarak devrenin bitimine az bir süre kalarak salondan ayrıldı. Ayrıca salona atılan maddeler nedeniyle oyuna dört dakika ara verildi. 
     
FIBA için büyük yarış      BASKETBOLDA, FIBA Avrupa 47. Genel Kurul Toplantısı, bugün Belçika’da başlayacak. Oostende kentindeki Kurul’da Basketbol Federasyonu Başkanı Turgay Demirel, yarın başkanlık için Yunanlı George Vassilakopoulos ile yarışacak. Demirel, 50 ülke federasyonunun oy kullanacağı seçimde yarıdan bir fazla oy topladığı takdirde başkan seçilecek. 
     FIBA bünyesi içinde yaşanan karışıklıklar nedeniyle geçen yıl yapılan bir olağan ve iki olağanüstü kongrenin, bu yılki genel kurulu ve seçimleri daha kritik hale getirdiği bildirildi. Bu nedenle de FIBA çevrelerinde bu genel kurula, Avrupa ve Dünya basketbolu açısından bir dönüm noktası olarak bakıldığı ifade edildi. 
     
Fenerbahçe’ye saha kapama      BASKETBOL Federasyonu Disiplin Kurulu, Fenerbahçe ile Galatasaray arasında oynanan play-off 1. tur maçında çıkan olaylar nedeniyle, Fenerbahçe’ye 1 maç saha kapatma ve 3 milyar lira para cezası verdi. Galatasaray’a da 1 milyar lira para cezası verildi. 
     
Oyak’ta sevinç      PLAY - Off çeyrek finalinde Türk Telekom’u üç maçta da yenerek tarihinde ilk kez yarı finale yükselme başarısı gösteren Oyak Renault’ta büyük sevinç yaşanıyor. Coach Okan Çevik, ligi beşinci sırada bitirerek Avrupa kupalarına katılmayı garantiledikten sonra, hedef büyüttüklerini ve çalışmalarını bu doğrultuda yaptıklarını belirtti. 
     



 SPOR 



























</TEXT>
</DOC>
