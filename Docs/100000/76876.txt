<DOC>
<DOCNO> 76876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/07/dunya/dun02.html </URL>
<DATE> 2002/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak başka bahara 
</HEADLINE>
<TEXT>

Bush ve Blair Filistin’i konuştu 
     WASHINGTON Milliyet 

     ABD yönetimi, Irak lideri Saddam Hüseyin’i devirme planlarını, müttefikleriyle bir türlü istediği rahatlıkta tartışamıyor. ABD Başkan Yardımcısı Dick Cheney’nin bu amaçla, geçen ay 12 başkente yaptığı ziyaret, Filistin - İsrail gerginliği ile gölgelenirken, ağırlıklı olarak Irak’ı konuşmak için planlanan Bush - Blair zirvesi de aynı kaderi paylaştı. 
     Bush’un Teksas’taki çiftliğinde buluşan ABD Başkanı ve İngiltere Başbakanı’nın, iki gündür İsrail’deki durumu ve önümüzdeki hafta ABD’nin arabuluculuğunda yapılacak ateşkes ve siyasi çözüm müzakarelerini görüştükleri belirtiliyor. 
     
     Önce Filistin yatışmalı 
     Diplomatik kaynaklara göre, Blair Bush’a, "Ortadoğu yatışmadıkça, Irak’a karşı herhangi bir hareketin mümkün olmadığı" mesajını getirdi. AB bünyesindeki çekinceleri vurgulayan Blair, "Filistin - İsrail barışı sağlanmadan, Saddam’a karşı bir askeri girişimin bölgede büyük istikrarsızlık yaratacağını" savundu. 
     



 DÜNYA 












</TEXT>
</DOC>
