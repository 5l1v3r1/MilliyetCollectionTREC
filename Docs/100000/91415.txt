<DOC>
<DOCNO> 91415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/son/sondun30.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkmenistan Türk milli takımını alkışlıyor 
</HEADLINE>
<TEXT>

     Türk Milli Takımı'nın yarı finale çıkışının coşkusu, kardeş ülke Türkmenistan'da da kutlandı. 
     Milli Takım'ın başarısını TRT'den izleyen Türk ve Türkmen halkı, İlhan Mansız'ın attığı altın golle kutlamalara başladı. 
     Türkmenistan'da kurallar gereği, Türkiye'de olduğu gibi sokaklara taşarak tezahüratlar yapılmasa da Milli Takım'ın başarıları ortak kutlanırken, telefonlar da kilitlendi. 
     Milli Takım'ı yürekten alkışlayan ve izleyen Türkmen halkının futbol sevgisi de gittikçe artıyor. 
     Türk Milli Takımı ve başarıları, at yarışları ve güreş gibi sporlara daha fazla ilgi duyan Türkmen halkına futbol tutkusu aşılamaya başladı. 
     Türkmenistan Cumhurbaşkanı Saparmurat Türkmenbaşı'nın da Türk Milli Takım'ın başarılarını TRT'den canlı izlediği öğrenildi. 
     





</TEXT>
</DOC>
