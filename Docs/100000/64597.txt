<DOC>
<DOCNO> 64597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/28/son/soneko10.html </URL>
<DATE> 2002/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası heyeti, kredi için Türkiye'de temaslarını sürdürüyor 
</HEADLINE>
<TEXT>

     Dünya Bankası'ndan Programlanmış Kamu ve Mali Sektör Özel Uyum kredisiyle PSFSAL2 ilgili heyet, Türkiye'de temaslarını sürdürüyor. 
     Heyet Ankara'da Hazine ve BDDK yetkilileriyle görüşmeler gerçekleştirdi. 
     Heyetin, muhtelen bu hafta içinde çalışmalarını tamamlayarak Türkiye'den ayrılacağı belirtilirken, Banka'nın istediği gerekli düzenlemelerin yapılması durumunda, Banka Yönetim Kurulu'nun 5 Şubat'ta yapacağı toplantıda, geçen yıldan ertelenen yaklaşık 1.3 milyar dolarlık PSFSAL2 kredisinin serbest bırakılabileceği kaydediliyor. 
     Dünya Bankası, PSFSAL2 kredisinin serbest bırakılabilmesi için, kamu bankalarının yeniden yapılandırılmasında kararlılık ve ''Türkiye'de Şeffaflığın Artırılması ve Kamuda Etkin Yönetimin Geliştirilmesi'' Eylem Planının yasal zemine oturtulması gibi şartları arıyor. 
     Dünya Bankası'nın, IMF'nin Türkiye konusunda 4 Şubat'ta yapılması planlanan İcra Direktörleri toplantısını gerçekleştirerek, Niyet Mektubu'nun onaylanmasını da kriter olarak aradığı kaydediliyor. 
     
     Linn gelecek 
     Öte yandan Dünya Bankası'nın aralarında Türkiye'nin bulunduğu Avrupa ve Orta Asya'dan sorumlu başkan yardımcısı Johannes linn'in, gelecek ay ortasında Türkiye'ye gelmesi bekleniyor. 
     Linn'in, Türkiye'ye, bu yıl yapılabilecek ilave mali yardım imkanı ve Ülke Yardım Stratejisi CAS konusunda görüşmelerde bulunacağı ifade ediliyor. 
     Dünya Banka'sı bu yıl Türkiye'ye, 3 milyar dolarlık bir yardım yapmayı planlıyor. 
     






</TEXT>
</DOC>
