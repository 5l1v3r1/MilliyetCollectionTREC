<DOC>
<DOCNO> 73411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/son/sondun10.html </URL>
<DATE> 2002/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın hizmetçisinin meme ucunu koparan kadına 5 yıl hapis 
</HEADLINE>
<TEXT>

     Endonezyalı kadın hizmetçisinin meme ucunu koparıncaya kadar ısıran Singapurlu kadın, 5 yıl hapse mahkum edildi. 
     Today gazetesindeki habere göre, mahkeme Jennicia Chow adlı kadını, hizmetçisine karşı sekiz ay boyunca işlediği 10 ayrı suçtan mahkum etti. Mahkemenin Chow'a verdiği hapis cezasının, bu ülkede hizmetçiye kötü muameleden şimdiye kadar verilen en ağır ceza olduğu sanılıyor. 
     Gazete, 30 yaşındaki Chow'un 19 yaşındaki hizmetçisi Kusmirah Mujadi'nin vücudunu kızgın metal çubukla dağladığını, makası uyluklarına sapladığını ve bıçak sapıyla kafasının her yanına vurduğunu yazdı. 
     Yargıç Judge Wong Keen, hastanede müşteri ilişkileri memuru olarak çalışan ve ağır depresyon geçiren Chow'un yaptıklarından haberdar olmadığını, çünkü onun ''sert mizacının'' yalnızca hizmetçisini hedef aldığı ve ailesinden kimseye karşı böyle davranmadığı yolundaki gerekçeyi kabul etmedi. 
     Keen, ''Suçlanan kişinin hizmetçisinin göğsünü sakatlama eylemi, küçük düşürmenin en uç biçimidir'' dedi. 
     Endonezya'nın Singapur Büyükelçiliği yetkilileri, Mujadi'yi koruma altına aldılar. 
     Singapur'da çoğu Filipinli ve Endonezyalı yaklaşık 140 bin kadın, ev işlerinde çalışıyor. 
     Singapur yönetimi, 1998 yılında hizmetçilere yönelik suçlara ağır cezalar uygulanmasını yasalarına koydu ve işverenler ile hizmetçileri sorumlulukları konusunda eğitici çalışmaları hayata geçirdi. 
     






</TEXT>
</DOC>
