<DOC>
<DOCNO> 65205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/son/soneko17.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Vah Türk lirası vah.. 
</HEADLINE>
<TEXT>

     Türk lirası, 2001 yılında, dünyadaki 113 para cinsinin tümüne karşı değer kaybetti. Normal bir ekonomik düzeni bile bulunmayan ve ağır bir savaş yaşayan Afanistan'ın Afganisi, yıllardır ekonomik ambargoyla karşı karşıya bulunan Irak'ın Dinarı, Azerbaycan'ın Manatı, Bangladeş'in Takası bile Türk Lirası'ndan daha istikrarlı bir seyir izlediler ve önemli TL'ye karşı önemli ölçüde değer kazandılar. Dünyada, bir birimi 1 Türk Lirası'na eşit hiç bir para kalmadı. 
     Türk Lirası'nın 2001 yılında yaşadığı aşırı değer kaybı, daha çok dolar ve Euro ile döviz vöe efektif alış satışı yapılan paralara göre değerlendirildi. Ancak Maliye Bakanlığı'nın Usul Kanunu uyarınca, yabancı paralarla olan senetli veya senetsiz alacaklarla borçların değerlenmesinde 2001 yılı için kullanılacak kurlara ilişkin Tebliği, Türk Lirası'nın geçen yıl dünyadaki 113 paranın tümü karşısında içler acısı bir hal aldığını gözler önüne serdi. 
     2000 yılında 142 bin lira olan 1 Afgan Afganisi'nin 
     değeri, 2001 yılında yüzde 113 artarak 303 liraya yükseldi. Bir Irak Dinarının değeri ise 2 milyon 160 bin liradan 4 milyon 628 bin liraya çıktı. Türkiye ile paralel olarak ağır bir ekonomik krizin yanı sıra toplumsal patlama da yaşayan Arjantin Pezosu'nun Türk Lirası karşısındaki değeri ise bu ülkenin parasını dolara bağlaması nedeniyle dolara paralel olarak yüzde 112.9 oranında artış gösterdi. 2001 yılında Arnavutluk Leki'nin Türk Lirası karşısındaki değeri yüzde 120.1 artarak 10 bin 581 liraya, Azerbaycan Manatı'nın değeri yüzde 100 artarak 302 liraya, Bangladeş Takası'nın değeri yüzde 102 aratrak 25 bin 278 liraya yükseldi. Ağır bir ekonomik krizi IMF programıyla yeni aşan Bulgaristan'ın levası'nın değeri yüzde 93 arttı. Bir Bulgar Levasının değeri 323 bin 967 liradan 652 bin 254 liraya kadar çıktı. Açıklanan kurlar, savaş, ekonomik kriz gibi olumsuzluklar yaşayan, piyasa ekonomisine yen geçmeye çalışan, klasik anlamda bir ekonomik düzeni bulunmayan ülkelerin parasının bile Türk Lirası'na göre istikrarlı bir seyir izlediğini ortaya koyuyor. 
     

Türk parasının değeri Döviz TL 1 Afganistan Afganisi 303 1 Arjantin Pezosu 1.439.567 1 Arnavutluk Leki 10.581 1 Azerbaycan Manatı 302 1 BAE Dirhemi 391.932 1 Bahama Doları 1.439.567 1 Bahreyn Dinarı 3.818.480 1 Bangladeş Takası 25.278 1 Barbados Doları 723.401 1 Balerus Rublesi 898 1 Bolivya Boliviyanosu 211.065 1 Bostwana Pulası 207.586 1 Brezilya Reali 619.835 1 Bulgar Levası 652.244 1 Burundi Frangı 1.666 1 Cezayir Dinarı 18.645 1 Çek Korunası 39.950 1 Ekvator Sukuresi 58 1 El Salvador Kolonu 164.578 1 Fas Dirhemi 124.197 1 Hırvatistan Kunası 172.747 1 Irak Dinarı 4.628.833 1 İran Riyali 823 1 Kazakistan Tengesi 9.548 1 Kıbrıs Lirası 2.207.586 1 Lübnan Lirası 951 1 Macar Forinti 5.185 1 Pakistan Rupisi 23.933 1 Somali Şilini 549 1 Sudan Dinarı 5.565 1 Suriye Lirası 31.363 1 Şili Pezosu 2.180 1 Zambia Kvaçası 377      






</TEXT>
</DOC>
