<DOC>
<DOCNO> 73363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/spor/spo03.html </URL>
<DATE> 2002/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
"Yüreğinizle oynayın" 
</HEADLINE>
<TEXT>

Teknik Direktör Lucescu hata yapanın bu maçı kaybedeceğini söyledi ve "İki takım da aynı şeyi istiyor. Bu kez biz kazanmak zorundayız" dedi 
     ERHAN TELLİ 

     GALATASARAY Teknik Direktörü Lucescu, Barcelona maçı öncesinde düzenlediği basın toplantısında bu gece oynanacak olan zorlu mücadeleyi tıpkı PSV Eindhoven maçında olduğu gibi kazanmak zorunda olduklarını söyledi. Lucescu, "Umarım artık bu iş burada biter. Hatalarımız nedeniyle galibiyete yakın olduğumuz maçları beraberlikle tamamladık. Bu kez hata yapan kaybeder" dedi. 
     RUMEN hoca Roma maçı ile ilgili olarak da, "Orada olanlar gerçekten çok üzücüydü. Sahadan mutlu bir şekilde ayrılıyorduk ki, çıkan olaylar hepimizi şok etti. Benim kasetlerden izleyip gördüğüm bir şey var. Bu da futbolcular dışındaki ilgisiz kişilerin yarattığı kaos ortamı. Polislerin fanatik bir şekilde Roma taraftarlığına soyunmasi akıl almaz bir şeydi. Bunu anlayamıyorum" diye konuştu. 
     OYUNCULARIYLA yaptığı konuşmada mutlaka sabırlı olmalarını isteyen Lucescu rakibin yüksek pas yüzdesini ancak presle çözebileceklerine değinerek, "Bu maç onların belki de bu sezonki en büyük ve son şansları. Çok önemli oyuncuları var. Sizin ise yüreğiniz var" dedi. Ümit Karan’ın yanında Arif’i de oynatmayı düşünen Lucescu kararını bugün verecek. 
     
Şova buyrun      ALİ Sami Yen’de takımlarını maç boyunca hiç susmadan destekleme amacında olan taraftarlar, internet sitelerinde örgütlenerek çeşitli tribün şovları yapmayı planlıyorlar. Maça tek tip forma ile gelecek kapalı tribündeki taraftarların, Roma maçında yaşanan olayları kınamak için İtalyan usulü el pankartları da hazırladıkları öğrenildi. Ayrıca Beşiktaş derbisinde olduğu gibi sarı ve kırmızı renklerdeki binlerce kartonla trübünlere güzellik katılacak. 
     
Çizmeye kontratakGalatasaray, Roma maçında futbolcularını coplayan İtalyan polisine karşı dava açacak. Yönetim, Apo davasında Türkiye’yi savunan İtalyan avukat Augusto Sinagra ile anlaştı 
     HALİL ÖZER 

     Tazminat istenecek 
     SARI - Kırmızılı kulüp, Roma maçı sonrası futbolcularını coplayan İtalyan polisinin peşini bırakmayacak. İtalyan mahkemelerine başvuracak yönetim, söz konusu polisler aleyhine, miktarı daha sonra belirlenecek, tazminat davası açacak. Galatasaraylı yöneticiler, iki yıl önce Abdullah Öcalan için açılan davada Türkiye’yi savunan ünlü İtalyan avukat Augusto Sinagra ile de anlaştı. 
     
     "Mutlaka kazanacağız" 

     İTALYA’DA halen devam eden davada ülkemizin haklarını koruyan Avukat Sinagra, Galatasaray’ın başvurusunu kabul etti. II. Başkan Fatih Altaylı, Sinagra’ya tüm dosyaları ve video görüntülerini göndereceklerini, ayrıca UEFA’ya giden dosyanın aynısını İtalya’daki dava için de kullanacaklarını vurguladı. Altaylı "Bu işin peşini bırakmayacağız. Bu davayı mutlaka kazanacağızödedi. 
     
Roma yanacak      GALATASARAY maçında yaşanan olaylar nedeniyle İtalyan kulübüne en az iki maç ceza verileceği ileri sürüldü. UEFA Disiplin Komitesi’nin, bütün delilleri inceledikten sonra 22 Mart’ta yapacağı toplantıda, Lima, Batistuta ve Capello konusunda da taviz vermeyeceği bildirildi. Ancak Disiplin Komitesi Başkanı Vilaseca’nın İspanyol olması ve Roma’nın, Barcelona ile aynı grupta yer alması yüzünden cezaları, Belçikalı Alain Courtois ile Avusturyalı Thomas Parti’nin kararlaştıracağı belirtildi. n MEHMET DEMIRCAN 
     
Adnan Polat kilit isim      GALATASARAY’DA, olağan kongreye beş gün kala Adnan Polat kilit isim haline geldi. Mehmet Cansun’un listesine girip, girmeme konusunda henüz kararsız olan Polat’ın kararını, Özhan Canaydın cephesi de merakla bekliyor. Cansun’un yarın özel bir toplantı yapacağı Adnan Polat’ın bazı şartları masaya yatıracağı bildirildi. Ayrıca bu konuda net bir açıklama yapmaktan kaçınan Polat’ın, öncelikle işlerinin yoğunluğunu ileri süreceği de bildirildi. 
     KONGRE öncesi listeler belirlenirken, Mehmet Cansun eski yönetimden Enis Sevil’e listede yer vermedi. Daha önce Cansun’un yönetiminde olacağı belirtilen Levent Soylu’nun seçime girmeyeceği bildirildi. Eşref Hamamcıoğlu ve Tuncer Hunca’nın, Aziz Üstel’in listeye girmemesi için Cansun ile görüştüğü öğrenildi. Canaydın da, Mete Başol’u listeye dahil etti. Bu arada Adnan Polat, "Benim bir oyum var, o da Cansun’a" açıklamasında bulundu. 
     
Yapılmayanı yaptık’      BAŞKAN Mehmet Cansun, dün akşam Galatasaraylılar Derneği’nin Levent’teki merkezinde üyelere yaptığı konuşmada, yedi yıldır yapılmayanları, yedi ayda yaptıklarını iddia etti. Cansun, "Her Galatasaraylı vicdanında ve beyninde bu süre içinde yapılanları tartsın. Eğer sevaplarımız, günahlarımızdan, yaptıklarımız, yapamadıklarımızdan fazla ise bize değilse, Özhan Canaydın’a oy versin" dedi. 
     
Albayrak taraftarları uyardı      GALATASARAY Futbol Şube Sorumlusu Abdürrahim Albayrak, bugünkü maç öncesinde taraftarları uyardı. Albayrak, "Avrupa’nın gözü üzerimizde. Son olayların ardından çok endişeleniyoruz. Taraftarımıza sesleniyorum aman sahaya kimse bir şey atmasın. Yoksa hemen Galatasaray’ı suçlu ilan ederler. Türk taraftarının ve polisinin, centilmenliğini göstereceğine inanıyorum" dedi. 
     ALBAYRAK, emniyet müdürüyle görüştüğünü de ifade etti ve şunları söyledi öMaç öncesinde polislerimiz, İspanyol takımının oyuncularına çiçek dağıtarak, tüm Avrupa’ya medeniyet dersi verecekler. Bu maçta hiçbir olumsuzluk olmamalı. Aksi takdirde İtalyanlar hemen bizi karalamaya çalışırlar" diye konuştu. Lucescu da, aynı konuyla ilgili olarak oyuncularını uyardı. 
     



 SPOR 


























</TEXT>
</DOC>
