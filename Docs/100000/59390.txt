<DOC>
<DOCNO> 59390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/magazin/yazdud.html </URL>
<DATE> 2001/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul 2002’ye çok renkli giriyor 
</HEADLINE>
<TEXT>

People, Catwalk-Vodka, Şamdan, Çingene Zorba, Q Jazz Bar, Polo 13, Keops, Cilveli, Gatto, Taksim Bilsak Beşinci Kat, Süreyya, Lacivert, Pucci, Divan, Alchera, Karafaki 
     Evet, koskoca bir yılı devirmemize topu topu 5 gün kaldı. Sizi bilmem ama ben bu yılbaşında kesinlikle hiç bir yere kıpırdayamayacağım. Sevdiklerimle, özellikle de can dostum, sırdaşımla birlikte gireceğiz 2002’ye. İstanbul kazan, ben kepçe dolaşacağım ve sizlere eğlenceli haberler ulaştırmaya çalışacağım. Çalışmak dedim de aklıma geldi Kıbrıs yazımda unutmuşum, Girne’de sokaklarda ve eğlence yerlerinde beni POSTA Gazetesi’ndeki ve MİLLİYET internetteki yazılarımdan tanıyan yüzlerce okuyucuma rastladım. Benimle fotoğraf çektirmeye kalkışanlar mı istersiniz, elindeki peçete kağıdına imza atmamı rica edenler mi .. Ailelerinden biri olarak görüyorlarmış beni. Özellikle gençler "Valla Şenay Abla, çok renkli bir sayfan var. Üstelik değişik haberler, sürprizlerle karşımıza çıkıyorsun hep. Hem eğleniyoruz, hem görgümüz, bilgimiz artıyor" dediler. Aynen böyle sevgili Rıfat Ababay’ım. Yani diyorum ki şu zam zamanı, belki bir güzellik yaparsın. Şaka, şaka. Biliyorum elinden geleni esirgemediğini. Evet, starların çoğu yeni yıla çalışarak girecekler. Cumartesi ve pazar sizlere yine bir sürprizim olacak. Ünlü isimlerin yılbaşı anılarını yazacağım. Bir de onlara "5 trilyon size çıksa ne yapardınız " diye sordum, cevapları sizi eğlendirecek. Efendim, yılbaşı gecesi İstanbul’da starlar resmi geçit yapacak. Harbiye Günay’da Leman Sam, Huysuz Virjin ve son günlerin popüler isimlerinden Yeşim Salkım olacak. Organizasyonunu sevgili Tansu Atak’ın yaptığı Taksim Hilton Convention’ın yılbaşı eğlencesinde de Sertab Erener, Kenan Doğulu ve Mine var. Topkapı Eresin Otel’de Zerrin Özer, Emrah, Eda Berker ve oryantal Şıvga’nın muhteşem şovu sizleri bekliyor. Levent’deki Polo 13’de Cenk Eren yine konukları kendinden geçirecek. Polo 13’ün başarılı işletmecisi Ali Sayar gece boyunca büyük sürprizlerin olacağını söyledi. Telefon numarası 0212 281 05 25. Etiler girişindeki Keops eğlence ünitesinde yer alan Cilveli, Jaca ve Keops’da Hande Yener, Cihan Doğan, Turgut Reyhan ile Utku dönüşümlü sahne alacaklar. Telefon numarası 0212 282 79 02. Vace ve Rita, Taksim’deki Karafaki’yi inletecek. Telefon numarası 0212 292 73 90. Kenan Doğulu, geçirdiği trafik kazasından sonra ilk kez Baltalimanı Şaziye’de buluşacak hayranlarıyla. Buranın işletmeciliğini başarıyla yapan Nedim Binler iddialı. Telefon numarası 0212 323 31 30. 
     Yine Etiler’in popüler eğlence yerlerinden Nispet’de bütün kış fırtına gibi esen Rober Hatemo ve oryantal olacak. Telefon numarası 0212 287 27 57. Seda Sayan, Kumburgaz Marine Princess’da Harika Avcı Yeşilyurt’daki İstanbul Polat Rönesans Hotel’de olacaklar. Muazzez Ersoy, Nadide Sultan, bence oryantalin kraliçesi Tanyeli Silivri’deki Klassis Golf Resort’da sahne alacaklar. 
     Pop müziğin divası Sezen Aksu ise yeni açılan Maslak’daki Efendy Show Theatre’da sizleri hem kahkahaya hem şarkıya doyuracak. Ama biraz masraflı olacak, bilesiniz. Telefon numarası 0212 329 29 29. Efendim, yılbaşı ile ilgili her türlü çiçek, davet organizasyonunu Ürek Çiçekçilik’e yaptırabilirsiniz. Çünkü Ürek Çiçekçilik’den alacağınız her çiçekten, Eğitim Gönüllüleri Vakfı’nın kampanyasına 1 milyon lira gidiyor. Telefon numarası 0212 325 94 81. 
     
Süper Star’dan yılbaşı sürprizleri      Yılbaşı gecesi, sosyetenin in’ yerlerinden Levent’deki People’da program 19.30’da başlayacak. Noel Baba kıyafetli garsonlar, konuklara nostaljik müzik eşliğinde mini pizzalar ve içecekler ikram edecekler. Yemeğe geçerken vals ve tango yapan çiftlerin gösterisini seyredeceksiniz. Saatler 24.00’e yaklaşırken eski yılın önemli olaylarından oluşan bir barkovizyon gösterisi olacak. Bu arada size sıcak şarap sunulacak. Bayanlara kırmızı renkli yeni yıl hediyeleri verilecek. People’ın yeni yıla özel fiks mönüsünde porcini mantarlı ve avokado soslu salata, ıstakozlu rigate, limon soslu fener balığı veya iç pilav ve brokolili fırında hindi, çikolata sosu altında kestaneli Mont Blanc sunulacak. Vejetaryenler için de özel mönüler var. Limitsiz yerli içkiyle kişi başı 95 milyona çıkarsınız. Limitsiz yerli ve yabancı içkiyle de 125 milyona. Bar müşterisi olarak giderseniz limitsiz yerli içki 50 milyon, limitsiz yerli-yabancı içki 65 milyon. People’da gençlere ve her zaman genç kalmasını bilenlere can dostum İzzet Çapa’nın bir sürprizi var. Şarkıcı Birol o gece özel olarak sahne alacak. Telefon numarası 0212 279 86 98. Çingene Zorba’da ise yılbaşına özel 20 çeşit meze, 5 ara sıcak, ana yemek olarak özel iç pilavlı yılbaşı hindisi, meyve, tatlı ve limitsiz içki var. Fasıl, Çingene Kabare Show, oryantal Şıvga, Buzuki Hakan ve Hande size özel bir program hazırlamışlar. Kişi başı 90 milyon ama üzerinde kırmızı bir eşya bulunan konuklara yüzde 15 indirim uygulanacak. Uyanık olun. Telefon numarası 0212 276 13 12. Catwalk-Vodka’da ise Ali ve Aysun Kocatepe’nin yanı sıra Buzuki Hakan ve Hande olacaklar. Ayrıca oryantal, sürpriz hediyeler ve şampanya servisi var. Yeni yıla her zamanki gibi DJ Eser’in eşsiz müziğiyle girilecek. Durun, bitmedi En büyük sürpriz tabii ki Süper Star Ajda Pekkan’ın doyulmaz müziği ve şovu olacak. Bu özel gece için hazırlanan mönü muhteşem kasnakta patlıcan salatadan çerkez tavuğuna, tereyağlı mantarlı karidesten susamlı kalamara, börekçi sepetine kadar yok, yok. Ana yemek olarak kestane püresi ve içli pilav ile hindi rulosu veya üç renk püre ile servis edilen yelpaze bonfile sunulacak. Finalde de kestaneli özel diva tatlısı olacak. Catwalk’da yılbaşı için yemek ve limitsiz yerli içki, kişi başı 125 milyon. Barda limitsiz yerli içki ise kişi başı 70 milyon. Telefon numarası 0212 231 03 56. 
     
Haluk Taşev’de, Pucci, Şamdan, Lacivert ve Q Jazz      Bodrum’dan bir davet almıştım. Uzun süredir göremediğim sevgili Haluk Kunter de Taşevi’nde çıkıyormuş. Yani eğlenceli olacaktı, sizin için kaldım İstanbul’da. Taşevi’nin telefon numarası 0252 313 06 42. Efendim, İstanbul’un yeni İtalyan restoranı olan Gümüşsuyu’ndaki Pucci’de nefis yemekler yiyip Boğaz’a nazır içkinizi yudumlayarak yeni yıla girebilirsiniz. Belki de 105.7 Hot Station DJ’lerinin müzik ziyafeti eşliğinde yeni yılı karşılarsınız. Sabaha karşı masanızda işkembe çorbası olacak. Mönü zengin fırında kestaneli hindi risotto, çikolata soslu meyveli rulo pasta benim favorilerim. Limitsiz yerli içki dahil ödeyeceğiniz fiyat, 75 milyon. Telefon numarası 0212 293 67 32. Divan Publar’da ise brüksel lahanalı içi doldurulmuş kestaneli yılbaşı hindisi, yanında iç pilav yiyebilirsiniz. Yeni yıla Kuruçeşme Divan’da Grup Barok ve DJ eşliğinde girmek isterseniz 85 milyon ödeyeceksiniz. Zekeriyaköy’deki Divan’da 55 milyon, Kalamış Marina Brasserie’de 75 milyon vermeniz gerek. Fenerbahçe Divan Pub’da da canlı müzik var, kişi başı 48 milyon. Caz deyince İstanbul’da ilk akla gelen yerlerden biri olan Q Jazz Bar’ın sahipleri Esen-Mehmet Ali Açılmış konukları şampanya kokteyli ile karşılayacaklar. Mönünün ağır topları arasında balık mousse somon bohçasında, keçi peynirli ve çam fıstıklı yeşillikler buketi salatası, brandy soslu fırında alaska olacak. Limitsiz yerli ve yabancı içki premiumlar hariç de cabası. Keisa Brown’un müthiş sesini de unutmamam gerek. 200 milyon. Telefon numarası 0212 236 21 21. Bu yıl Şamdan’ın üst kısmı, Zeynep-Osman Çarmıklı tarafından kapatılmış. Mönü yine Şamdan mönüsü. Esentepe’deki Caretta’da ise yılbaşı mönüsü müthiş. Mersin füme, sülün galantin, pastırmalı humus, yeşil göbek salata, bacardi ile servis yapılan limon sorbe, hindi madalyonlar... Ve canlı müzik. 97.5 milyon lira. Telefon numarası 0212 288 65 93. Anadolu Hisarı’nın en görkemli restoranlarından olan ve Akdeniz mutfağının lezzetlerini masanıza taşıyan Lacivert’i saymamak olmaz. Deniz mahsulleri içeren Akdeniz buketi tabağı, fesleğen soslu Lacivert salata sunuluyor. Ana yemek olarak tel kadayıf eşliğinde levrek dolma veya kestaneli iç pilavla hazırlanan hindi var. DJ Sarp’ın müziği eşliğinde konuklar Şahmaran Salonu’nda yeni yılı karşılayacaklar. Kişi başı 75 milyon. Telefon numarası 0212 413 37 53. Bağdat Caddesi’nde hizmet veren Alchera’da ise yılbaşı eğlencesi dört dörtlük bir sofrada canlı müzikle başlayacak. Gece, ateş dansçılarının bahçede yapacağı gösteriler ve sucuk ekmek-sıcak şarapla sona erecek. Telefon numarası 0212 441 62 20. Süleyman Köse ve Raşit Karakuş’un sahibi oldukları, Levent’teki İtalyan restoranı Gatto’nun da orta katı Aslı-Metin Şen ve arkadaşları tarafından kapatılmış. Alt katı Nejat Cinisli, üst katı da Emir Süren ve Murat Dürüst kapatmışlar. Rus, Fransız ve Türk mutfağının seçkin yemeklerinden oluşan mönüye sahip İstinye’deki Süreyya Restaurant yılbaşı balosu düzenlemiş. Saat 24.00’de DJ Taurus çalacak. Limitsiz yerli içki dahil kişi başı 65 milyon. Telefon numarası 0212 277 58 86. Yeni yıla, özel yılbaşı mönüsünü tadarak ve önce sambadan salsaya kadar dünya ritmlerini, ilerleyen saatlerde de fasıl dinleyerek girmek isteyenlere Kuruçeşme’deki Sea House by Şükrü’yü önerebilirim. Limitsiz yerli içki dahil, kişi başı 75 milyon. Telefon numarası 0212 287 32 26. Beşiktaş’daki Çırağan Kempinski ise Laledan Restaurant’ında, 24 Aralık’daki noel için özel mönü yapmış. 19.00-23.00 saatleri arasında içki hariç canlı müzik 80 milyon. 
     1 Ocak sabahı ise Çırağan’daki Bellini’de brunch yapmak isteyenler 12.00-16.00 saatleri arasında kişi başına 50 milyon lira ödeyecekler. Telefon numarası 0212 258 33 77. Taksim’deki Hyatt Regency Otel’de yer alan Agora Restaurant’da canlı fasıl ve Osmanlı mutfağı eşliğinde açık büfe var. Limitsiz yerli içki, kişi başı 120 milyon. Aynı otelin Spasso Restaurant’ında da Kuzey İtalya mutfağının örneklerinden tadabilirsiniz. Limitsiz yerli içki ve Jazz Bar’daki partiye ücretsiz giriş, 220 milyon. Yine Hayat Regency’deki Polo Lounge’da, yılbaşı gecesi saat 22.00’den itibaren Nükhet Ruacan’la caz dinlemenin keyfine varırsınız. Giriş 20 milyon. Telefon numarası 0212 225 70 00. Sevgili Yasemin Alkaya’nın, müthiş Boğaz manzarasına sahip Taksim’deki Bilsak Beşinci Kat’ı çok ekonomik. Açık büfe, limitsiz yerli içki 65 milyon. Telefon numarası 0212 293 37 74. Söz yazarlığındaki kalitesini, Taksim-Talimhane’de açtığı Bergere adlı kulübe taşıyan Seda Akay her gün, 22.00-04.00 arası açıyor. Kulüp 2002’yi müthiş sürprizlerle karşılayacak, ünlü sanatçılar Bergere’i dolduracak. Telefon numarası 0212 361 15 58. Bugünlük de bu kadar efendim. 
     En kötü gününüz benimkinden iyi olsun, kalın sağlıcakla. 
     
     
     



 MAGAZİN 











</TEXT>
</DOC>
