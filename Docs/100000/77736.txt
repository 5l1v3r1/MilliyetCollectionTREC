<DOC>
<DOCNO> 77736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/yazar/tamer.html </URL>
<DATE> 2002/04/11/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Halkbank'ı kim soydu 
</HEADLINE>
<TEXT>

     Vural Akışık, Kamu Bankaları Ortak Yönetim Kurulu Başkanlığı görevini devraldıktan sonraki ilk basın brifinginde ima etmişti aslında. 
     Sırrı Çağlar'ın Habertürk'te önceki gün yer alan belgeli haberi ise, asli görevi esnafa kredi vermek olan Halkbank'ın siyasilerin elinde nasıl oyuncak olduğunu bir kez daha ortaya koyuyor maalesef. Hem de bizzat Halkbank yöneticilerinin imzalarıyla. 
     Halkbank'ın şimdiki yöneticileri tarafından hazırlanmış ve bir kopyası Hazine Müsteşarlığı'na, diğer kopyası da Devlet Bakanı Kemal Derviş'e gönderilen "durum raporuna" göre 1.1 katrilyonluk batık kredinin, tablodan da görebileceğiniz gibi yüzde 90'ı, yani 1 katrilyonu sadece 203 firmaya verilmiş. 50 milyar liranın altında kredi verilen gerçek küçük esnafın kredilerden aldığı toplam pay ise sadece yüzde 5.2. 
     Batık kredilerin yüzde 90'ını oluşturan 500 milyar liranın üzerindeki büyük lokmalardan en-en büyüklerinin, Tasarruf Sigorta Mevduat Fonu'na devredilen batık 9 bankaya ikram edilmiş olmasına ise hiç şaşmamak gerek. Zaten bankalarını batıranlardan art niyetli olanlar, en tepedeki bakanların desteği olmasaydı, hak etmedikleri kredilere ve ayrıcalıklara sahip olabilirler miydi 
     Durum Raporu'nda bu konuyla ilgili olarak kullanılan ifade aynen şöyle 
     " ... Tasarruf Sigorta Mevduat Fonu tarafından el konulan 9 bankanın sahiplerine ait grup firmalarının bankamıza toplam borcu 224 trilyon TL'dir. 
     Bankamıza 368 trilyon TL takip borcu bulunan 102 firmanın, tasfiye halindeki Emlakbank'a 408 trilyon lira takip borcu, Ziraat Bankası'na 15 trilyon lira takip borcu vardır. Bu nedenle TMSF bünyesine alınan bankaların sahiplerine ait şirketlerde risk tasfiyesi, BDDK ile eşgüdüm içerisinde yapılacak çalışmalarla mümkün olacaktır. ... " 
     Halkbank'ı soyanlar belli. Hala soyabilir miyiz diye sotada bekleyenler arasında eski soygunlardan deneyimli büyüklerimizin bulunması ise hazin 
     
Halkbank'ta batık kredilerin dağılımı Trilyon TL Geri dönmeyen krediler Tutar Payı Firma sayısı Toplam 1 111 100.0 28 909 500 milyar lira üzeri 1 004 90.4 203 200 - 500 milyar TL arası 29 2.6 88 50 - 200 milyar TL arası 20 1.8 199 50 milyar TL altı 58 5.2 28 419      
     Kaynak 31.12.2001 itibarıyla Halk Bankası Durum Raporu 
     
Uçaktayken yıldızlardan radyasyon alıyoruz      İşleri gereği sık seyahat etmek zorunda olanlara kötü haberim var. Yıldızlardan uçağa nüfuz eden radyasyon, her uçuşta bizleri de olumsuz etkiliyormuş. Yapılan ölçümlere göre New York'tan Hong Kong'a tek hatta en uzun mesafe uçan bir yolcu, arka arkaya 3 kez göğüs röntgeni çektirmiş kadar radyasyon alıyormuş. Amerika'da Dallas'tan Şikago'ya ayda bir kez uçanın aldığı radyasyon, 8 kez gögüs röntgeni çektirmeye eşdeğermiş. 
     The Wall Street Journal gazetesinin, ciddi ölçümleri de içeren haberini okuduktan sonra pilot, hostes gibi kabin görevlilerinin hala yaşıyor olmalarına şaşmamak elde değil. Tabii bir başka bakış açısı da onlar yıllar boyu hergün vızır vızır uçtuklarına göre belki de radyasyon almak, sanıldığı kadar zararlı değil. Geriye kalan son seçenek, çevreye ve ozon tabakasına yaptığımız tahribat sonucunda yıldızların yaydıkları radyasyonun artmış olması. 
     
 Süre Göğüs röntgeni New York - Hong Kong 15s 34d 3.2 kez New York - Londra 6s 24d 2.1 " Paris - Buenos Aires 13s 20d 1.8 " San Fransisko - Newyork 4s 35d 1.3 " Tokyo - Honolulu 5s 44d 0.8 "      
     
     







Milli Eğitim 


Mankenlik, türkücülük, futbolculuk, gecekonduculuk özlemleri... 


Havale haracı 


Türk - Yunan girişimi 


Yoksa Türkiye Orta Asya'yı boşladı mı 


Derviş'in kusuru 


Bayramı ıskalamak 


Hanedan demokrasisi 


Tahminlerin çoğu atmasyondur, foslar 


Sağduyu nerede 


Siyasette yeni yüz arayışı Mehmet Ali Bayar 


İsrail, savaş, demokrasi ve uygarlık 


Adaletin seyir defteri 


Turan Güneş'i anarken 


Halkbank'ı kim soydu 


BDDK halka bilgi vermeye mecbur 


</TEXT>
</DOC>
