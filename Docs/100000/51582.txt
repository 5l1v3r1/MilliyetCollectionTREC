<DOC>
<DOCNO> 51582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/10/yazar/zbirand.html </URL>
<DATE> 2001/11/10/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Kıbrıs için kıyasıya pazarlık yapılıyor 
</HEADLINE>
<TEXT>

     Kıbrıs’ın geleceği giderek yoğun şekilde tartışılıyor. Önümüzdeki aylarda daha da fazla tartışılacak. Zira artık yol ayrımına geliniyor. Daha önceleri çözümü gerektiren bir baskı yoktu. Adada olay çıkmıyor 
     ve zorunlu bir barış içinde yaşanıyordu. Durum böyle olunca da çözüm konusunda kimse acele etmiyordu. 
     Şimdi durum değişti. 
     Kıbrıs’ın AB’ye tam üyeliği "çözüm" unsurunu ön plana çıkarttı. 
     Ya her iki tarafın kabul edeceği bir çözüm bulunacak veya adadaki bölünme kesinleşecek. Bu da Türkiye’ye önemli bir fatura getirecek. 
     Uluslararası kamuoyunda, Türk tarafının 
     çözüm istemediğine inanılıyor. Türkiye’nin bir bölümü de bu inançta. Rauf Denktaş’ın müzakere masasına oturmamakta ısrar etmesinin altında, çözümsüzlük politikasının yattığı ileri sürülüyor. 
     
     Bu köşede ben de zaman zaman aynı görüşleri seslendirdim. Aradan geçen sürede ortaya çıkan gelişmeler ve Denktaş ile yaptığım konuşmalar, 
     bu genel görüntünün gerçekleri tam anlamıyla yansıtmadığı izlenimini ortaya çıkardı. 
     Ben, aksi ispatlanana kadar, Rauf Denktaş’ın çözümsüzlüğü istediğine, bu amaca ulaşmak için elinden geleni yaptığına ve tek amacının KKTC’yi Türkiye’ye ilhak olduğuna inanmak istemiyorum. 
     Zira şu sırada zaten bir müzakere yapılıyor. 
     Taraflar, kamuoyu önünde, demeçler ve söyleşilerle ellerindeki kartları gösteriyorlar. Pozisyonlarını güçlendirmeye çalışıyorlar. 
     Bu da bir nevi müzakeredir. 
     Şimdi beklenmesi 
     gereken, Birleşmiş Milletler’in yeni bir öneri paketiyle ortaya çıkması ve Denktaş’ın "zamanlaması iyi hesaplanmış şekilde" müzakere masasına dönmesidir. 
     Herkesin kaygısı, bugün uygulanan taktiğin, ilerde stratejiye dönüşmesi ve Türk tarafının çözümü engelleyen taraf durumuna düşmesidir. Çözümsüzlüğün sadece Rumlar’a zarar vermeyeceğini, Türkiye’ye ve KKTC’ye de 
     büyük zarar vereceğini unutmamamız gerekir. 
     Türkiye, Avrupa yolunu kapatacağı bir duruma düşmemelidir. Bu durumun faturası çok ağır olacaktır ve bunun altından hiçbir hükümet kalkamaz. Bu ülkenin milliyetçilik duygularına kapılıp akılsızca adım atılmasına takatı yoktur. 
     Eğer daha da fakirleşmek, uluslararası alanda yalnızlığa itilmek istenmiyorsa, bu oyunu iyi ve akıllı şekilde oynamak zorundayız. 
     Diğer bir kaygı da zamanın giderek kısaldığıdır. 
     Bu sorun en geç 2002 sonbaharına kadar, olumlu veya olumsuz şekilde çözülmek zorunda, zira AB’nin genişleme mekanizmaları bu tarihten itibaren işlemeye başlayacak. 
     Eğer karşılıklı demeçlerle pazarlık çok uzun sürerse, geriye gerçek müzakere için zaman kalmayabilir ve tüm çabalar boşa gidebilir. 
     Eğer Türk kamuoyu eskiden olduğu gibi, Kıbrıs’ta boş bir müzakere süreci yaşandığı ve karşılıklı demagoji dolu müzakerelerden sonra 
     her şeyin unutulacağını sanıyorsa, çok yanılıyor demektir. İşler bu defa ciddidir ve üzerinde boş sloganlarla politika yapılamayacak kadar hayatidir. 
     
DYP’li dostlara bir yanıtım var...      Tansu Çiller ile yaptığımız ve h l ne isim verebileceğimi bilemediğim programdan sonra, DYP örgütü beni mesaj bombardımanına tuttu. Kimi ağıza alınmayacak kelimeler ve küfürlü tepkilerle, kimileri daha düzeyli şekilde liderlerinin konuşturulmadığını söyleyerek beni kınadılar. 
     Merkezden yazdırıldığı belli olan mesajların cümleleri de birbirinin aynıydı. 
     Buna rağmen, bütün bu dostlara önemli bir itirazım var. Sorun liderlerinin konuşturulmaması değil, liderlerinin susmak bilmemesinden kaynaklanmıştır. Programa kendisi gelmek istemişti. Ben davet etmemiştim. Programda da sorulacak soruları yanıtlayacaktı. Ancak ben karşımda, "icraatın içinde" programına gelmiş bir Çiller buldum. Bana nasıl soru sorulmasını istediği noktasına kadar senaryoyu kafasında hazırlamıştı. 
     Ben böyle program yapmayacağımı gösterdim. 
     Başka arkadaşlar isterlerse Çiller Hanım’a ekranlarını açabilirler. Ben bu koşullarda 
     kimseye ekran veremem. 
     Kusura bakmayın. 
     
Kıbrıslı Rumlar’a neden vize verilmez      Türk tarafının KKTC ve Türkiye bana ters gelen bir uygulaması var. Güney Kıbrıs’tan başvuran gazetecilere vize vermiyorlar. 
     Oysa bu gazetecilerin Türkiye ve KKTC’de yetkililerle görüşüp, Türk poltikalarını yansıtması daha iyi olmaz mı 
     Ben Türkiye’yi ziyaret eden Kıbrıslı Rum televizyoncuları ve gazetecileri bilirim. Buraya geldikten sonra fikirlerinin nasıl etkilendiğini 
     birebir görmüşümdür. Kendi milli politikalarına ilişkin görüşlerini değiştiremeseniz dahi, Türk kamuoyunun tutumu konusundaki bakışlarını etkiliyebilirsiniz. Bu ambargo h l sürüyor. 
     Çözüm konusunda en önemli aylara girerken, Ankara’nın tutumunu yeniden gözden geçirmesi, sadece Türk tarafına yarar sağlar. 
     
     







Taraflı ve objektif 


Ata'nın ruhu 


Ankara yürüyüşü 


Krizi yaşarken değişimi, Atatürk'ü düşünmek 


Atatürk hayranı Kral 


ATA Keman ve tenis 


İnönü’yü kim vurmak istedi 


Sivas Valisi Reşit Paşa'nın Hatıralar'ı 


Çift şeritli diplomasi 


Medeniyet yularını neden sevmeyiz 


Kurtköy gerçeği 


Atatürk bunun için büyüktür... 


Üretmeden yaşamanın bedeli 


Eski köye krizle dönen eski detler 


Dünyada güncel konu Atatürk laisizmi 


İhracat 12.5 arttı ithalat 22.5 geriledi 


</TEXT>
</DOC>
