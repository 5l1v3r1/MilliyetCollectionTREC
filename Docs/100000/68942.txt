<DOC>
<DOCNO> 68942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/22/siyaset/siy03.html </URL>
<DATE> 2002/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
3 kez uyarıldı 
</HEADLINE>
<TEXT>
Fogg AB’ ye kulak asmamış 
AB, e-mail mesajları konusunda daha önce üç kez uyardığı Karen Fogg’u ciddi önlem almamakla suçladı 
     GÜVEN ÖZALP Brüksel 

     Avrupa Birliği’nin Türkiye Temsilcisi Büyükelçi Karen Fogg’un elektronik postalarına ilişkin tartışmalar Türkiye’de olduğu kadar Brüksel’de de yankı buldu. Bu çerçevede alınan son bilgiler, Fogg’un göz göre göre’ böyle bir sonuçla karşılaştığını ortaya koydu. AB yönetiminin, daha önce Türkiye Temsilciliği’ni, özellikle de Fogg’u uyararak yazışmalarda elektronik posta yöntemini kullanmamasını istediği öğrenildi. 
     
     Önlem almadı 
     Birlik kaynakları Brüksel’in, elektronik postaların içeriği kamuoyuna yansımadan önce, en az üç kez Fogg’u uyardığını, ancak bu uyarıların dikkate alınmadığını ya da gerekli önlemleri almakta yavaş davranıldığını’ ifade etti. Birliğin merkezinden yapılan uyarılarda, özellikle hassas ve siyasi’ nitelikli konularda elektronik posta dışında bir haberleşme yöntemi belirlenmesi, ya da daha güvenli programlar kullanılması üzerinde durulduğu belirlendi. 
     
     Habersiz yardım 
     Fogg’un bazı konularda Brüksel’i by pass ettiği de saptandı. Bazı kurumların finanse edilmesi konusunda yıllık 2 milyon Euro’luk bütçesi bulunan Fogg’un, insiyatif kullanarak bundan Brüksel’deki yetkilileri haberdar etmediği belirtildi . Aralarında büyük anlaşmazlık çıkan işçi konfederasyonlarına yapılan yardımların da, birliğe bilgi verilmeyen kalemler arasında olduğu kaydedildi. 
     
Fogg’un eski eşi bir Türkle evli      HABER MERKEZİ 

     Elektronik posta mesajlarıyla gündeme oturan Avrupa Birliği’nin Türkiye temsilcisi Karen Fogg’un 21 yıl önce ayrıldığı eski eşinin bir Türk kadınıyla evli olduğu ortaya çıktı. Gazeteci yazar Murat Birsel, "Fogg’un hayatındaki Türk" başlığıyla kaleme aldığı dünkü yazısında, birkaç yıl önce yedikleri yemekte AB temsilcisinin anlattıklarını şöyle ifade etti "Başından bir evlilik geçmiş şimdi yetişkin olan bir kız çocuğu mükafatlı , fakat evlendiği beyefendi daha sonra bir Türk hanımla evlenmiş." 
     
     AB de doğruladı 
     AB Temsilciliği, Fogg’un eski eşinin bir Türkle evli olduğunu yazmak isteyen Birsel’e şu yanıtı vermiş "İki yıl önce özel bir yemekte anlatılmış bir konuyu yazmak konusunda kendisine karışmayız, ama doğru yansıması için şu bilgileri aktarıyoruz. 1981 yılında ayrıldılar. Beyefendi aradan 10 yıl geçtikten sonra 90’lı yılların başında bir Türk hanımla evlenmiştir." 
     



 SİYASET 









</TEXT>
</DOC>
