<DOC>
<DOCNO> 64754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/yazar/tamer.html </URL>
<DATE> 2002/01/29/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
2001’de GSMH’nin üçte biri bankalara gitti 
</HEADLINE>
<TEXT>

     Dışbank Murahhas Azası Tayfun Beyazıt, geçen akşam televizyonda önemli bir noktanın altını çiziyordu 
     "Bankacılık sektöründeki krizin ekonomiye maliyeti 45 - 50 milyar doları bulmuştur. Bu miktar Türkiye’nin küçülme sonrasındaki 150 milyar dolarlık GSMH’sinin üçte biri mertebelerindedir. Bu oran aslında şaşırtıcı sayılmaz. Benzer ekonomik krizleri yaşamış başka ülkelerde de bankacılık sektörünün ekonomiye maliyeti, GSMH’nin yüzde 20’lerinden başlayıp yüzde 50’lerine kadar uzanabilmiştir. Bu işler maliyetli oluyor " 
     Beyazıt’ı dinlerken, "Umarım biz bu maliyeti yüzde 33’lerde tutmayı başarabiliriz" diye bir temennide bulunmadan edemedim. Zaten Beyazıt da bizdeki maliyetin 45 - 50 milyar dolarla sınırlı kalabileceğinden kuşkulu "Biz bu durumu düzeltip, bundan sonrası için hataların tekrarlanmayacağı sağlıklı bir sektörü nasıl oluşturabiliriz diye konuşacağımıza, son dönemde fevkalade irrasyonel tartışmalara girdik. 
     20 milyar dolar kamu bankalarındaki görev zararları için gitti. 20 - 25 milyar dolar, Tasarruf Mevduatı Sigorta Fonu’na alınan bankalara gitti. Bunların toplamı 40 - 45 milyar dolar eder. Kimse bu kaynaklar aktarılırken çıtını çıkartmadı. Ama mali sistemin rehabilitasyonu kapsamında harcanacak 4.5 - 5 milyar dolarlık kaynak, herkesin gözünde büyüyor " 
     Beyazıt, bankacılık sektörünün geçmişte de çok k rlı olmadığı halde gereğinden fazla vergilendirildiğine, hatta bazı vergilerin geriye dönük olarak uygulandığına işaret ediyor. Garanti Bankası Genel Müdürü Ergun Özen’in yaptırdığı bir hesaplamaya göre Deprem Vergisi’ydi, Net Aktif Vergisi’ydi, Banka - Sigorta Muamele Vergisi’ydi derken bankacılık sektöründen toplam 8 - 9 milyar dolar almış devlet. Beyazıt’a göre üstelik bu miktar k rdan değil, özkaynaktan gitmiş. Şimdi 4.5 - 5 milyar dolar verilecekse kıyametin koparılmaması gerek. Yeter ki bundan böyle şeffaf, adil ve uluslararası standartlara kavuşmuş bir bankacılık sektörümüz olabilsin. 
     
     Enron günlüğü 2 
Soruşturmayı yürütecek parlamenter bulunamıyor      Enron skandalını soruşturmak üzere Amerikan Kongresi ve Senatosu’nda tam 11 ayrı komisyon oluşturulmuş. 
     Ne var ki bu komisyonların soruşturmayı hakkıyla yapabileceği konusunda ciddi kuşkular var. Zira 11 komisyonda görev alan toplam 248 Kongre üyesinden - sıkı durun - tam 212’si ya Enron’dan, ya da Enron’un denetçisi Arthur Andersen’den AA seçim kampanyası sırasında para almış. 
     Bu arada Enron ve AA’dan para alan Kongre üyeleriyle ilgili olarak, aldıkları paranın büyüklüğüne göre Top 10 ya da Top 20 gibi sıralamalar da yapılmış. Ve senatörler arasındaki Top 20’den istisnasız hepsinin Enron’u soruşturacak 11 komisyonun üyesi olduğu ortaya çıkmış. 
     Tabii Enron ve Arthur Andersen’den para almış Kongre üyelerinin bu komisyonlardan çekilmeleri gerektiği konusunda yoğun baskılar var. Ama çekilseler yerlerine kimler atanacak Zira ne Kongre’de, ne de Senato’da seçim kampanyasında Enron’dan ya da AA’dan para almamış Kongre üyesi, parmakla sayılacak kadar az Ya soruşturma yapılmayacak ya da top 10, top 20 ya da sözün gelişi top 50, mecburen bu soruşturmayı yürütecek. İşe bakar mısınız 
     Bu arada bizim TBMM’de olduğu gibi Amerikan Kongresi’nde de sürekli komisyonlar var. Ve Enerji ve Ticaret Komisyonu’nun 57 üyesinden 43’ünün Enron’dan, 52’sinin Arthur Andersen’den para aldığı belirlenmiş. Anlayacağınız Bush yönetiminin enerji politikası da Enron ve AA tarafından belirlenmiş. 
     Amerika’da şirketlerin partilere ve adaylara seçim kampanyaları sırasında para yardımı yapması, aslında yasalara aykırı değil. Ancak Enron olayında ortaya çıkan sakıncaları nedeniyle şirketlerle siyasiler arasındaki bu bağın koparılması, daha önce defalarca gündeme gelmiş. Ne var ki parlamenterlerden yeterince imza toplanamamış. Enron skandalı, hiç değilse bu bağın kopartılmasına yarayacak gibi görünüyor. 
     
     







Çalınmış gençler 


Maksi kazık... 


Emlak Vergisi'nde durum 


İnternet çağında yasakçı mantıkla nereye .. 


CHP aynasında 


Volkan da olsan, sonu kül olmaktır 


Üniversitelere çuvaldızı 


Tam iyi giderken... 


Piyasaların nabzı 


Bankacıları korumayın, kamu bankalarını kapatın 


MHP eskisi gibi 


2001’de GSMH’nin üçte biri bankalara gitti 


159 


Eti Holding yeni bir oyuna mı girdi 


</TEXT>
</DOC>
