<DOC>
<DOCNO> 53694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/23/spor/spo06.html </URL>
<DATE> 2001/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Minderde fırtına start 
</HEADLINE>
<TEXT>

Bulgaristan’daki Dünya Serbest Güreş Sampiyonası’na sporcularımız hızlı başladı. Erkeklerde 5 maçta tek fire verilirken, bayanlarda 1 galibiyet, 1 mağlubiyet aldık 
     HAMİT TURHAN 

     Yozgat tuşladı 
     SERBEST güreşçilerimiz, Bulgaristan’ın başkenti Sofya’daki Dünya 35. Erkekler ve 14. Bayanlar Serbest Güreş Şampiyonası’nın ilk gününde fırtına estirdi. Erkekler 5 maçın dördünü kazanırken, bayanlarda 1 galibiyet, bir yenilgi aldık. 54 kiloda Mevlana Kulaç, Venezüellalı Gamacho’yu 10 - 0 sayı tuşuyla yenerken, akşam Dünya 2.’si Kazak Maulew’e 11 - 7 yenilip, altın şansını yitirdi. 63’te Mehmet Yozgat, Vietnamlı Son’un sırtını 1.30’da yere getirdi. 
     
     Gençler süper 
     76 kiloda ilk kez A Milli Takım mayosunu giyen Gökhan Yavaşer, Letonyalı Leisavnieks’i 10 - 0 sayı tuşuyla devirerek, büyük bir başarıya imza attı. 97’de Taşkın Özkale de, Letonyalı Janovis’i arka arkaya yaptığı oyunlarla 10 - 0 sayı tuşuyla yenip, ikinci turun kapısını araladı. Bayanlarda, 56 kiloda Zeynep Yıldırım, Bulgar Poneve’yi 5 - 0 mağlup etti. 46’da ise Ayşe Güneri, Japon Shimizo’ya 5.21 dakikada tuşla teslim oldu. 
     
Kasklı güzeller      57 ülkeden 300 sporcu mücadele ettiği şampiyonada bazı kural değişiklikleri de uygulanıyor. Bayan güreşçiler, kulak şişmesinin bayanların güzelliğini bozması ve uzun saçların rakibin eline dolaşarak acı çektirmesi endişesiyle amatör boksörler gibi kasklı olarak müsabaka yapıyor. Beyaz kıyafetli hakemler de lacivert ceket, gri pantolondan oluşan giysileriyle maça çıkıyorlar. 
     



 SPOR 






















</TEXT>
</DOC>
