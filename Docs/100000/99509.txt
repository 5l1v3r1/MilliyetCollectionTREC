<DOC>
<DOCNO> 99509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/guncel/gun05.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Çolakoğlu bir üst göreve 
</HEADLINE>
<TEXT>

     Bir yıldır CNN Türk Genel Müdürlüğü görevini yürüten Nuri M. Çolakoğlu, dünden itibaren yeni görevi olan Doğan Medya Grubu DMG Yazılı ve Görsel Yayın Koordinatörlüğü’ne atandı. DMG Başkanı Mehmet Ali Yalçındağ ve Başkan Yardımcısı Ertuğrul Özkök’e bağlı olarak çalışacak Çolakoğlu, grup bünyesindeki gazete, dergi, televizyon ve radyoların içeriklerinin zenginleştirilip bunların sinerji yaratacak bir biçimde koordinasyonunu sağlamakla görevli olacak. DMG’nin uluslararası ilişkilerinin geliştirilmesinden de sorumlu olacak Çolakoğlu, grubu uluslararası kuruluşlarda da temsil edecek. Nuri M. Çolakoğlu, daha önce TRT, Anka Ajansı, Hürriyet ve Milliyet gazetelerinde çalıştı, Show TV, Cine5, NTV ve CNBC’nin kuruluş çalışmalarında görev aldı. Çolakoğlu, 2001 yılından bu yana da CNN Türk’ün genel müdürlüğü görevini yürütüyordu. Doğan Medya Grubu Başkanı Mehmet Ali Yalçındağ, Çolakoğlu’na yeni görevinde başarılar dilerken, "Bizim eksik bir yanımızın tamamlanmasında önemli katkılarda bulunacağına inanıyoruz" dedi. CNN Türk’ün sorumluluğunu ise iki yıldır bu görevde bulunan Genel Yayın Yönetmeni Ferhat Boratav ile Genel Müdür Yardımcısı Efe Önbilgin birlikte götürecekler. 
     



 GÜNCEL 


















</TEXT>
</DOC>
