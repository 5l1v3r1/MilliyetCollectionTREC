<DOC>
<DOCNO> 54344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/son/sondun16.html </URL>
<DATE> 2001/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hikmetyar, Bonn Konferansını ABD'nin oyunu olarak niteledi 
</HEADLINE>
<TEXT>

     Afganistan'ın eski başbakanlarından, Hizbi İslami lideri Gülbettin Hikmetyar, Bonn'da yapılan Afganistan konferansını eleştirerek, bunu Afganistan'da etkisini artırmak isteyen ABD'nin oyunu olarak nitelendirdi. 
     Hikmetyar, Reuters'a faksla yaptığı açıklamada, Bonn konferansına yalnızca ABD çıkarlarına uygun olan grupların çağırıldığını söyledi. 
     Taliban'ın Afganistan'ın kontrolünü tamamen ele geçirdiği 1996'da ülkeden kaçarak İran'a sığınan Hikmetyar, ''Afganistan'ın sorunları Amerika, Rusya ve onların kuklaları tarafından oluşturulan bir hükümetçe çözülemez'' dedi. 
     Bonn konferansına davet edilmeyen Hikmetyar, Amerikalıların Afganistan'da bir yıldan fazla kalabileceklerini tahmin etmediğini söyledi. 
     Hikmetyar, ABD kara güçlerinin Afganistan'ı işgal etmesi halinde Taliban'la birlikte savaşmak için ülkeye dönmeyi isteğini bildirdi. 
     






</TEXT>
</DOC>
