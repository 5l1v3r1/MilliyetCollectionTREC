<DOC>
<DOCNO> 59676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/30/siyaset/siy01.html </URL>
<DATE> 2001/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bunlar Taliban zihniyeti 
</HEADLINE>
<TEXT>

Ecevit, yılbaşı kutlamalarına karşı çıkan tavırları Taliban zihniyetine’ benzetti 
     ANKARA Milliyet 

     Başbakan Bülent Ecevit, dün Başbakanlık muhabirlerinin yeni yılını kutladı. 2001’i değerlendirerek gelecek yıla ilişkin beklentilerini dile getiren Ecevit, muhabirlerin birer milyon lira ile ortaklaşa aldığı piyango biletlerine 10 milyon lira ile ortak oldu. Ecevit, "5 trilyon söz konusu, çıkarsa ne yapacaksınız" sorusuna, "Çıksın da onu düşünürüz" diye yanıt verdi. 
     Ecevit, "Yeni yıl gecesi için programınız var mı, Rahşan Hanım'a yeni yıl hediyesi aldınız mı" sorusu üzerine şöyle konuştu "Yeni yıl armağanı olarak bir şey almadım. Çünkü bizim için her yıl, her gün, her gece bir yeni yıl gecesi gibidir. Buna karşılık şunu göz önünde tutmak gerekir. Yeni yıl başlangıcı bütün dünya, bütün insanlık için bir dayanışma vesilesidir. Ben de eşimle evimizde kendi başımıza da olsa bunu kutluyoruz." 
     
     İnsanlık dayanışması 
     Sözlerini, "Bütün dünyadaki kutlamalara katılıyoruz" diye sürdüren, Ecevit, şöyle bitirdi "Son günlerde Türkiye'de bazı kişilerin böyle yeni yıl kutlamalarına karşı çıkması, hatta piyango biletleri almaya itiraz etmeleri çok şaşırtıcı, çok üzücü. Türkiye öteden beri bir insanlık dayanışmasının sonucu olarak yılbaşı toplantılarını, kutlamalarını paylaşmıştır. Onun için buna karşı çıkılmasını, çıkanların tutumunu kabul edemiyorum. Beni maruz görürlerse biraz Taliban zihniyetli kimseler olarak görüyorum." 
     



 SİYASET 












</TEXT>
</DOC>
