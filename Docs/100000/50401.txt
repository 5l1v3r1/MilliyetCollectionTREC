<DOC>
<DOCNO> 50401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/son/sonspo06.html </URL>
<DATE> 2001/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Lakers doludizgin... 
</HEADLINE>
<TEXT>

     ABD Profesyonel Basketbol Ligi NBA 
     Batı Konferansı Pasifik Grubu lideri olan son 2 yılın şampiyonu Los Angeles Lakers, Phoenix Suns'ı 117-94 yenerek 3. maçından da galibiyetle ayrılmayı başardı. 
     Los Angeles'daki maçta Lakers'da, Shaquille O'Neal, 36 sayı ve 13 ribauntla maçın yıldızı oldu. Lakers'ın diğer sayı makinesi Kobe Bryant 24 sayı üretirken, 9 da asist yaptı. Lindsey Hunter da skora 13 sayı ekledi. 
     Suns'da ise Penny Hardaway-Stephon Marbury ikilisi 46 sayı gerçekleştirdi. Bir önceki maçta 50 sayı atan bu ikiliden Hardaway 25, Marbury 21 sayı kaydetti. 
     Doğu Konferansı Atlantik Grubu lideri New Jersey Nets, Merkez Grubu 4.sü Detroit Pistons'a deplasmanda 102-88 yenilmesine karşın ilk sıradaki yerini korudu. 
     Auburn Hills'deki karşılaşmada, Jerry Stackhouse 24 sayı, Cliff Robinson ise 18 sayı kaydetti. Yedek oyuncular Chucky Atkins 15, Corliss Williamson da 12 sayı attı. 
     Nets'de ''çaylak'' Richard Jefferson 17 sayı, Jason Kidd 13 sayı, 6 ribaunt ve 5 asist gerçekleştirdi. 
     Miami'deki karşılaşmada ise Merkez Grubu 5.si Cleveland Cavaliers, Doğu Konferansı Atlantik Grubu 5.si Miami Heat'i 90-83 yenerken, gecenin tek deplasman galibiyetini alan takım oldu. 
     Aynı zamanda 3. maçında ilk galibiyetine ulaşan Cavaliers'da, Andre Miller 31 sayı, 12 asist ve 10 ribauntla kariyerinde 2. kez ''triple-double'' yaptı. 
     Skora, Wesley Person 17, Chris Mihm 16 sayı ekledi. 
     Heat'de Alonzo Mourning, 32 dakika oynadığı maçta 17 sayı ve 9 ribaunt, Brian Grant, 10'u 4. çeyrekte olmak üzere 16 sayı ve 7 ribaund gerçekleştirdi. 
     Sonuçlar şöyle 
     Indiana Pacers-Orlando Magic 117-107. 
     Toronto Raptors-Dallas Mavericks 109-92. 
     Boston Celtics-Chicago Bulls 96-82. 
     Charlotte Hornets-New York Knicks 97-93. 
     Miami Heat-Cleveland Cavaliers 83-90. 
     Detroit Pistons-New Jersey Nets 102-88. 
     Minnesota Timberwolves-Memphis Grizzlies 111-102. 
     Los Angeles Lakers-Phoenix Suns 117-94. 
     






</TEXT>
</DOC>
