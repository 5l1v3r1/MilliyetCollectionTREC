<DOC>
<DOCNO> 86996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/son/soneko16.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, önceki kapanışa göre 137.28 puan düşüşle 1. seansı, 10,669.26 puandan tamamladı. 
     Hisse senetleri, 1. seansta ortalama yüzde 1.27 oranında değer yitirdi. 
     Endeks, ilk seansa 10,837.35 puan seviyesinde, 30.81 puan artışla başladı. Seansta, ilk yarı 23.58 puan artışla, 10,830.12 puandan geçildi. Endeks, en düşük 10,624.27, en yüksek de 10,845.47 puanı gördü. 
     1. seans kapanışında mali endeks 201.01 puan azalışla 14,852.45 puana, sanayi endeksi 88.00 puan azalışla 9,009.56 puana, hizmetler endeksi 108.27 puan azalışla 6,317.42 puana geriledi. 
     Böylece mali grup hisseler önceki kapanışa göre ortalama yüzde 1.34, sanayi grubu hisseler ortalama yüzde 0.97, hizmetler grubu hisseler ortalama yüzde 1.68 değer kaybetti. 
     1. seansta işlem gören toplam 285 hisse senedinden 148'i değer yitirdi. 43 hisse senedi değer kazanırken, 94 hissenin fiyatında değişiklik olmadı. 
     Seansta, 95 trilyon 973 milyar 996 milyon liralık işlem hacmi oluştu. 
     1. seansta Yapı Kredi Bankası, Turkcell, Sabancı Holding, Akbank 
     ve Garanti Bankası en yoğun işlem gören hisseler oldular. 
     -SEANSIN SEYRİ- Piyasalar düne göre daha sakin bir açılış yaptı. Temkinli havaya bağlı olarak, dövizin dar aralıktaki hareketinin yanında bono faizlerinin de dalgalanmaya devam ettiği gözlendi. 
     Durgun ve yatay seyire bağlı olarak endeksin açılıştan itibaren 10,700-10,800 puan aralığında kaldığını vurgulayan uzmanlar, bugün yapılacak Milli Güvenlik Kurulu toplantısının piyasalar tarafından yakından izlendiğini kaydediyorlar. Seansın sonlarına doğru Başbakan Bülent Ecevit'in MGK toplantısına katılmayacağının açıklanmasının sert satışların gelmesine neden olduğuna dikkat çeken uzmanlar, piyasanın ikinci seansta da baskı altında kalmaya devam edeceğini, bu durumun hisse senetleri piyasasında toparlanmayı zorlaştıracağını ifade ediyorlar. 
     





</TEXT>
</DOC>
