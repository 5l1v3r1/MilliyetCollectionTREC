<DOC>
<DOCNO> 60826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/06/yasam/yas01.html </URL>
<DATE> 2002/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşlı kurda kar vız geldi 
</HEADLINE>
<TEXT>

Genco Erkal'ın 'Yarışma' adlı oyunu, İstanbul'u felç eden kara inat salonu dolduran tiyatroseverleri ısıttı.. 
     DENİZ ALTUNTAŞ 

     Türk tiyatrosunun usta ve dev ismi Genco Erkal, İstanbulluların korkunç bir kar ve soğuk yüzünden saatlerce sefalet çektiği bir gün, sanatıyla yürekleri ısıtmanın mutluluğunu ve gururunu yaşadı. 
     Genco Erkal, Ziya Kürküt ve Şebnem Özinal'la başrollerini oynadığı 'Yarışma' isimli tiyatro oyununun ilk gösterimini, İstanbul'u felç eden hava koşullarına rağmen iptal etmedi. 
     Ve bu cesur kararı karşılığında, ünlü piyanist Fazıl Say'ın da aralarında bulunduğu yaklaşık 100 seyirci, 'Yarışma' adlı oyunun Muammer Karaca Tiyatrosu'ndaki ilk gösteriminde salonu doldurdu. 
     
     'Gösteri devam eder' 
     Bir bilgi yarışması programının perde arkasının konu edildiği 'Yarışma'nın oyuncuları, finalde ayakta alkışlandı. 
     Fazıl Say, kuliste ziyaret ettiği oyunun yönetmeni ve başrol oyuncusu Genco Erkal'a, "Oyun gerçekten çok iyi. Tüm oyuncuların performansı etkileyici. Çok iş yapar" derken çabaları için ekip arkadaşlarına teşekkür eden Erkal da, duygularını şöyle özetledi 
     "Tiyatroda şöyle bir det vardır. Ne olursa olsun gösteri devam eder. Bu kar kıyamette bizi seyretmek için gelen seyirciyi evlerine boş geri gönderemezdik. Belki ilk oyun olmasa erteleyebilirdik. Ama oynadık iyi de oldu..." 
     



 YAŞAM 



















</TEXT>
</DOC>
