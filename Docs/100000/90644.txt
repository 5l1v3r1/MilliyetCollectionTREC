<DOC>
<DOCNO> 90644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/spor/spo03.html </URL>
<DATE> 2002/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Roma’ya gidebilirim 
</HEADLINE>
<TEXT>

Dünya Kupası’nda yıldızı parlayan Hasan Şaş, Fransız Haber Ajansı ANSA’ya çarpıcı açıklamalar yaptı. Yıldız futbolcu, "Olimpiyat Stadı’nda çıkan olaylarla benim bir ilgim yok" diye konuştu 
     

     "İsteyenler çok" 
     GALATASARAY ve Milli Takımın başarılı ismi Hasan Şaş, Fransa Haber Ajansı ANSA’YA bomba gibi açıklamalar yaptı. Hasan verdiği demeçte şu cümleleri kullandı, "İtalya’dan çok fazla beni isteyen var. Dünya Kupası sonrasında kararımı bildireceğim. Galatasaray ile 1 yıllık sözleşmem daha var. Galatasaray, benimle 3 yıllık daha sözleşme imzalamak istiyor." 
     
     "Bedava gidebilirim" 
     BİR sezon daha Galatasaray’da oynaması durumunda serbest kalacağını da açıklayan tecrübeli futbolcu, "Roma’nın beni istediğini biliyorum ve Olimpiyat Stadı’ndan çıkan kavgaya benim karışmadığımı belirtmek istiyorum. Cafu’ya sorun, olaylar sırasında hep yanımdaydı. Roma’ya gitmekte problemim olmaz" dedi. Öte yandan Roma’nın yanı sıra Hasan Şaş için Nantes Kulübü de Galatasaray’a resmi teklifte bulundu. 
     
     Ümit’ten Milan’a taş 
     ANSA Haber Ajansı Ümit Davala’nın da çarpıcı açıklamalarına yer verdi. Haberde, tecrübeli Milan Teknik Direktörü Ancelotti’ye göndermelerde bulundu. Ümit’in "Şimdi umuyorum ki birileri benim sağ tarafta oynadığımı anladı. Ancelotti, Milan’da beni hep solda görevlendiriyordu ve o olduğu sürece Milan’a dönmeyeceğim. Şimdi kiralık olarak Galatasaray’dayım, şans eseri Fatih Terim var. Bu yüzden sorun yaşayacağımı sanmıyorum" dediği iddia edildi. 
     
"Aslan bastacım"Galatasaray’ın yeni transferi Murat, "Dünyanın sayılı takımlarından birine gelmek onuru verici. En doğru tercihi yaptım" diye konuştu 
     GALATASARAY ile Beşiktaş’ın transferde büyük bir yarış içine girmesine neden olan İstanbulsporlu Murat, Sarı - Kırmızılı takımı seçmekten son derece mutlu olduğunu söyledi. Murat, Galatasaray’ın bir dünya markası olduğunu dile getirip, "Avrupa’da söz sahibi bir kulüpte futbol oynamak için benim gurur verici olacak. Galatasaray’da kalıcı olmak istiyorum" diye konuştu. 
     MURAT Erdoğan, Galatasaray’ı tercih etmesinin en önemli nedenlerinden birinin Fatih Terim olduğunu da sözlerine ekleyerek şunları söyledi "Fatih Terim son yıllarda Avrupa’nın en başarılı hocalarından birisi olarak gururumuz oldu. Böylesine bir hocayla çalışmak benim için gurur verici. Fatih Terim’in olduğu yerde ben de bulunmaktan büyük keyif alacağım. Hocama borcumu ödeyeceğim." 
     
Bierhoff önerisi      YABANCI transfer arayışlarını sürdüren Galatasaray’a, menajerler bonservisi elinde olan Alman golcü Bierhoff’u teklif etti. Sarı-Kırmızılılar, Jancker’den olumsuz yanıt gelmesi durumunda Bierhoff’u renklerine katmak için harekete geçecek. Ancak yıldız futbolcunun 34 yaşında olması Galatasaray’ı düşündürüyor. Bu arada Kosta Rikalı Gomez için de girişimler başladı. Fatih Terim’in de bu futbolcunun transferine sıcak baktığı öğrenildi. 
     
Gabriel bilmecesi      GALATASARAY’IN transferini bitirmek üzere olduğunu açıkladığı Gabriel’in gelişi yine ertelendi. Sarı - Kırmızılı yöneticilerin bir bölümü Brezilyalı futbolcunun vizesinin bittiği için imza atmaya gelemediğini açıklamasına karşın, bir kısım da peşinatta sorunlar yaşandığını iddia ediyor. Galatasaray, Gabriel’in transferi konusunda şu anda beklemeye geçti. 
     
Fatih Terim Bodrum’da      TEKNİK Direktör Fatih Terim, hem tatil yapmak hem de Dünya Kupası Finalleri’ni sakin kafayla takip edebilmek için Bodrum’daki yazlığına kapandı. Tecrübeli teknik adamın tatil bitiminden sonra transferde son girişimleri yapıp, yeni sezon kadrosunu belirleyeceği öğrenildi. Fatih Terim’in gitmeden önce yönetimden Hasan Şaş için gelen tekliflere olumlu yanıt vermemesini istediği öğrenildi. 
     



 SPOR 


































</TEXT>
</DOC>
