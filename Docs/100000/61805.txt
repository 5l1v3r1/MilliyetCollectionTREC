<DOC>
<DOCNO> 61805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/son/sonspo09.html </URL>
<DATE> 2002/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray dünyanın en iyi 8. takımı 
</HEADLINE>
<TEXT>

     Galatasaray, Uluslararası Futbol Tarihi ve İstatistikleri Federasyonu'nun IFFHS ''2001 Yılının En İyi Takımları'' sıramasında 8. oldu. 
     IFFHS'den yapılan açıklamaya göre, takımların 2001 yılı içinde ulusal ve uluslararası organizasyonlarda gösterdikleri performanslar göz önüne alınarak yapılan değerlendirmede, sarı-kırmızılılar topladıları 244 puanla 8. sırada kendine yer buldu. 
     Galatasaray, UEFA Kupası, Avrupa Süper Kupası ve Türkiye Ligi Şampiyonluğu'nu kazandığı 2000 yılında, dünya sıralamasında Real Madrid'in ardından ikinciliği almıştı. 
     İngiltere Süper Ligi ve Avrupa kupalarında gösterdiği performansla 2001 yılının flaş ekibi olan FC Liverpool, IFFHS'nin son 
     değerlendirmesinde 46 basamak birden sıçrayarak zivedeki takım oldu. 
     Topladığı 358 puanla en yakın rakibine 60 puan fark atan İngiliz ekibini, 298 puanla İspanyol FC Barcelona ve 292 puanla Şampiyonlar Ligi şampiyonu FC Bayern Münih izledi. 
     2000 yılını ilk sırada tamamlayan ve dünyanın en pahalı takımı 
     unvanını elinde bulunduran Real Madrid CF ise, elde ettiği 272 puanla 4. olabildi. ''2001 Yılının En İyi Takımları'' sıralamasında yükselen tek Türk takımı Fenerbahçe oldu. Galatasaray, geçen yıl elde ettiği 2.'liğin ardından 8.'liğe gerilerken, 2000-2001 sezonu Türkiye Ligi şampiyonu Fenerbahçe, topladığı 117 puanla 161.'likten 96.'lığa yükseldi ve ilk 100 içindeki 2. Türk takımı oldu. Değerlendirmede, 92.5 puan elde eden Gaziantepspor, 149. sırayı alırken, 2000 yılında gösterdiği performansla dünya sıralamasında 35.'liğe ulaşan Beşiktaş, rekor bir gerilemeyle 173.'lüğe düştü. IFFHS'nin ''2001 Yılının En İyi Takımları'' sıramasında ilk 10 sırayı alan ekipler şöyle 
     
     
Sıralama SIRA TAKIM ÜLKE PUAN 1. Liverpool İngiltere 358 2. FC Barcelona İspanya 298 3. FC Bayern Münih Almanya 292 4. Real Madrid CF İspanya 272 5. Arsenal İngiltere 259 6. CA Boca Juniors Arjantin 246 7. FC Porto Portekiz 245,5 8. GALATASARAY TÜRKİYE 244 9. Deportivo La Coruna İspanya 241 10. Valencia CF İspanya 235 96. Fenerbahçe Türkiye 117 149. Gaziantepspor Türkiye 92,5 173. Beşiktaş Türkiye 84 
     






</TEXT>
</DOC>
