<DOC>
<DOCNO> 70161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/yasam/yas10.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
9 yaşındaki nişanlısını kaçıracaktı 
</HEADLINE>
<TEXT>

     UĞUR MART Niğde DHA 

     Niğde’nin Bor ilçesine bağlı Tepeköy’de oturan Cumali Geçili 24 , henüz 9 yaşındaki nişanlısı C.P.’yi kaçırmaya kalkışınca yakayı ele verdi. 
     Geçen yıl aileler arasında nişanlanan Geçili ile P., dün Bor’da gezmeye çıktı. Daha sonra Niğde’ye giden Geçili, nişanlısını, bir arkadaşını karşılayacağı bahanesiyle getirdiği otogarda bekletirken, Sakarya’ya gitmek için bilet aldı. 
     
     Küçük ama uyanık 
     Kaçırılacağını anlayan P. nişanlısıyla tartışmaya başlayınca, durumu fark eden polisler olaya müdahale etti. Geçili’nin, 9 yaşında olmasına karşın fizik olarak büyük görünen P.’yi Sakarya’ya kaçırma girişimi böylece önlendi. 
     P., 2 kişilik bileti görünce nişanlısının kendisini kaçıracağını anladığını söylerken, gözaltına alınan babalar Kazım Geçili ve Bünyamin P. ise, kız çocukların erken yaşta evlendirilmesinin gelenek olduğunu, kendilerinin de buna uyduğunu söyledi. İfadelerden sonra adliyeye sevk edilen 3 sanık, tutuksuz yargılanmak üzere serbest bırakıldı. 
     
Bu ilk değil      Niğde’nin Himmetli köyünde iki ay önce de, 14 yaşındaki H.B. ile 15 yaşındaki M.S. adlı kızlar evlendirilmek istenirken, düğün için jandarmaya yapılan başvuru sonucu olay ortaya çıkarıldı. 19 yaşındaki damat adayları Yavuz Göçer, Ömer Uyar ve babaları, sevk edildikleri mahkemece tutuksuz yargılanmak üzere serbest bırakıldı. Aydın’ın Acarlar beldesinde de, okula gitmeleri gereken 168 kız öğrencinin okula devam etmemeleri üzerine yapılan araştırmada, kızlardan 100 kadarının nik hsız evlendirildiği ortaya çıktı. Damatlardan 60’ı tutuklandı. 
     



 YAŞAM 





















</TEXT>
</DOC>
