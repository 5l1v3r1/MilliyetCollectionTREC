<DOC>
<DOCNO> 85518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/son/sontur01.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Aziz Yıldırım'ın babası cinayet günü erkenden Çorlu'ya gitmiş... 
</HEADLINE>
<TEXT>

     Balıkesir'in Edremit İlçesi'ne bağlı Akçay Beldesi'nde eşi Tülin Yıldırım'ı öldürdüğü iddiasıyla tutuklanan Fenerbahçe Kulübü Başkanı Aziz Yıldırım'ın babası Şefik Yıldırım'ın, cinayetin işlendiği günün erken saatlerinde 3 yaşındaki oğluyla birlikte Çorlu'ya gittiği öğrenildi. 
     18 Mayıs'ta işlenen cinayetle 
     ilgili soruşturmayı yürüten Edremit İlçe Emniyet Müdürlüğü ekipleri, Yıldırım'ın olay günü, ilçeden, Çınar Taksi Durağı'na ait 10 T 3097 plakalı ticari otomobille ayrıldığını belirlediler. Bunun üzerine akşam saatlerinde ifadesine başvurulan taksinin sürücüsü Murat Yılmazuğur'un, olayı doğruladığı öğrenildi. Yılmazuğur'un ifadesinde, Yıldırım ile yakınlarının ''Paşa'' diye hitap ettiği 3 yaşındaki oğlu Şevki'yi, 18 Mayıs Cumartesi sabahı saat 06.00 sıralarında taksi durağından alarak Çorlu'ya götürdüğünü söylediği kaydedildi. Yıldırım'ın Çorlu'da, Ziraat Bankası Şubesi önünde taksiyi durdurduğunu ve bir telefon görüşmesi yaptığını belirten Yılmazuğur'un, ''Bu görüşmeden sonra Şefik Yıldırım'ın akrabaları geldi ve ikisini de alarak gittiler'' dediği öğrenildi. Yılmazuğur, ifadesinin alınmasından sonra Edremit İlçe Emniyet Müdürlüğü'nden ayrıldı. 
     





</TEXT>
</DOC>
