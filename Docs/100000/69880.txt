<DOC>
<DOCNO> 69880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/son/sontur21.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ambulans otomobile çarptı, hamile kadının bebeği öldü... 
</HEADLINE>
<TEXT>

     Adana'da, hasta taşıyan ambulans ile karısını doğuma götüren sürücünün kullandığı otomobil çapıştı. Annenin karnındaki bebek öldü, ambulanstaki 5 kişi yaralandı. 
     Alınan bilgiye göre, Gazipaşa Bulvarı Kasım Gülek Köprüsü yakınındaki kavşakta meydana gelen kazada, içinde hasta ve yakınları bulunan merkez İlçe Yüreğir Belediyesi'ne ait, Tolga Çoşkun yönetimindeki 01 BH 852 plakalı ambulans ile doğum sancısı tutan eşini hastaneye götüren Mehmet Karakuş yönetimindeki 01 NL 903 plakalı otomobil çarpıştı. 
     Kazada, yaralanan Sibel Karakuş, SSK Kadın Doğum ve Çocuk Hastalıkları Hastanesi'ne götürüldü. Karnındaki bebeğin öldüğü anlaşılması üzerine Sibel Karakuş, ameliyata alındı. İlk belirlemelere göre, erkek bebeğin, kaza sırasında annenin çarpmanın etkisiyle aldığı darbe sırasında öldüğü anlaşıldı. 
     Kazada, ayaklarından ameliyat olmak üzere Numune Hastanesi'ne götürülen Bayram Ali Işıkova ile Mehmet Ali Gökoğlu, Dürdane Eren, Çilem Işıkova ve Coşkun Kılıç yaralandı. Çilem Işıkova Numune Hastanesi'nde, diğer yaralılar ise SSK Adana Hastanesi'nde tadavi altına alındı. 
     Otomobil sürücüsü Mehmet Karakuş, polise verdiği ifadesinde, ''Doğum sancısı tutunca eşimi arabamla hastaneye götürüyordum. Bu sırada ambulans aniden önüme çıkınca kaza meydana geldi. Ambulansın sireni çalmıyordu'' iddiasında bulundu. 
     Ambulans sürücüsü Tolga Coşkun ise trafikte öncelik hakkını kullandığını, yaralının acil yetiştirilmesi durumunun söz konusu olmadığı için hız yapmadığını belirterek, ''Otomobil hızla geldi. 
     Kurtaramadım ve yan taraftan çarptı'' dedi. 
     Olayla ilgili soruşturmaya başlandığı bildirildi. 
     






</TEXT>
</DOC>
