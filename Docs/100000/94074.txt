<DOC>
<DOCNO> 94074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/yazar/guclu.html </URL>
<DATE> 2002/07/06/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Galatasaray’ın kafası karışık 
</HEADLINE>
<TEXT>

     Galatasaray eğitim kurumları, Türkiye’nin en seçkin okullarına sahip. İlköğretimden üniversiteye kadar eğitimin her kademesinde Türkiye’de örnek kurum yaratmanın peşindeler. Galatasaray Eğitim Vakfı’nın bu konudaki titizliği her zaman takdire şayan olmuştur... 
     Ama gelin görün ki şu günlerde Galatasaraylı veli ve öğrencilerin önemli bir bölümünü mutsuz eden çok önemli gelişmeler yaşanıyor. Veliler kapı kapı dolaşıp dertlerine çare aramanın ötesinde mahkemenin de yolunu tuttular. Anlaşılan son sözü hukuk söyleyecek. 
     Aslında veliler ile Galatasaray Lisesi’ni mahkemelik noktaya getiren gelişmelerin sinyalleri yıllardır geliyordu. Ama bu yıl patladı. Gelinen nokta şu 
     Galatasaray İlköğretim Okulu’ndan mezun olan 46 öğrenciden sadece 6’sı liseye geçiş hakkı kazandı. Diğerleri ise velilerin tabiriyle kapının önüne konuldu. 
     
     Velilerin şik yeti 
     Veliler, çocukları okula girerken, başarılı oldukları sürece kendilerine üniversiteyi bitirme sözü verildiğine dikkati çekerek şöyle konuşuyorlar 
     Çocuklarımız ilköğretimi takdirle, teşekkürle bitirdikleri halde liseye alınmıyor. Oysa geçen yıl mezun olan öğrencilerin tümü liseye geçiş yapmıştı. Bu yılın sonunda bir sınav yapılacağı açıklandı. 4 Haziran’da sınav yapıldı. 6 Haziran’da not barajı açıklandı. Böyle haksızlık olur mu .. 
     Lise Müdürü Gün Kut ise yapılanların öğrenci ve velilerin lehine olduğunda ısrarlı. Ama nedense bu konuda velileri ikna edebilmiş değil. 
     Aslında bütün sorun ilköğretim okuluna kurayla öğrenci alınmasından kaynaklanıyor. Kuradan çok iyi öğrenci de çıkabiliyor, çok vasat da. İkisini aynı potada eritip çok iyi düzeye getirmek ise mümkün olmuyor. Galatasaray Lisesi’nin yakınması bu yüzden. Zayıf öğrencilere ne kadar iyi eğitim verilirse verilsin belli bir düzeyin üzerine çıkamıyorlar. Liseye direkt geçiş yapıldığında da merkezi sınavla gelen öğrencilerin altında eziliyorlar. Bu hiç hoş durum değil. Ama bu durumu velilere bir türlü anlatamıyoruz. 
     Gönül isterdi ki konu basına ve mahkemeye yansımasın. Ama velilerle okul yöneticileri arasındaki bu diyalog kopukluğu sadece Galatasaray’da değil diğer tüm okullarımızın, hatta eğitime yöne veren tüm kurumlarımızın ortak sorunu. YÖK ve MEB de öyle değil mi Biz yaptık oldu diyorlar ve olaya hep kendi açılarından bakıyorlar. 
     Bu konuda Galatasaray Lisesi neden haksız Hep birlikte sorgulayalım 

</TEXT>
</DOC>
