<DOC>
<DOCNO> 98421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/guncel/agun.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu yatırım Türkiye’nin gurur kaynağı olacak 
</HEADLINE>
<TEXT>

Aydın Doğan’ın dün temelini attığı Organik Tarım Ürünleri tesisleri, Türkiye’nin en büyüğü olacak. Kelkit Projesi’nin benzeri dünyada sayılı. Yaklaşık iki bin çiftçi ailesine yılda 7-8 bin dolar gelir sağlayacak olan tesisler, Türkiye’nin organik tarım ve hayvancılık üretimini yüzde 20 artıracak 
     Kuruluşlarının gerçek değerlerinin topluma geri verdikleriyle ölçülebileceği görüşünü benimseyen Doğan Holding Yönetim Kurulu Başkanı Aydın Doğan, Gümüşhane’de yaptırdığı Aydın Doğan Spor Tesisi’ni dün hizmete açtıktan sonra, Kelkit Aydın Doğan Meslek Yüksekokulu ve Organik Tarım Ürünleri Tesisleri’nin temelini attı. 
     Başbakan Yardımcısı ve MHP lideri Devlet Bahçeli, altı bakan, çok sayıda milletvekili, bölge illerinin valileri, kaymakamları ve belediye başkanlarının ve bilimadamlarının katıldığı açılış ve temel atma törenleri muhteşem bir atmosferde gerçekleştirildi. Aydın Doğan, konukları eşi Sema Doğan’la ağırladı. 
     
     Dünya markası olacak 
     Doğan Grubu’nun bu son yatırımları arasında özellikle Organik Tarım Ürünleri Sanayi A.Ş. büyük önem taşıyor. Avrupa ve Amerika pazarından tercih edilen organik tarım ürünleri için dünyaya örnek olacak bu tesis, hem Kelkit bölgesinin kalkınmasını sağlayacak hem de dünya çapında bir marka yaratacak. Yaklaşık 2 bin çiftçi ailesine iş imkanı sunacak olan entegre tesis, kısa sürede yarattığı marka ile Avrupa ve Amerika pazarında liderliğe oynayacak. Bu dev proje ile 
     
     Göçü bıçak gibi kesecek 

</TEXT>
</DOC>
