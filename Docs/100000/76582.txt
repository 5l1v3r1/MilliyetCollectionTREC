<DOC>
<DOCNO> 76582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/son/sondun02.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistin yönetimi, Bush'un barış insiyatifini koşulsuz kabul etti 
</HEADLINE>
<TEXT>

     Filistin Özerk Yönetimi Bakanlar Kurulu'nun, ABD Başkanı George W. Bush tarafından önerilen barış inisiyatifini koşulsuz olarak kabul ettiği bildirildi. 
     Bakanlar Kurulu'ndan yapılan yazılı açıklamada, Filistin Özerk Yönetimi Devlet Başkanı Yaser Arafat ve Bakanlar Kurulu'nun, CIA Başkanı George Tenet'in geçen yıl hazırladığı ateşkes önerisini ve barış görüşmelerini başlatmak için önerdiği daha geniş çerçeveli planı kabul ettiği belirtildi. 
     İsrail'in askeri operasyonunun da kınandığı açıklamada, Filistin halkının, kentlerinin ve mülteci kamplarının şiddetle karşı karşıya kalmış olmasından Filistin Özerk Yönetimi'nin sorumlu tutulamayacağı vurgulandı. Açıklamada ''Kendimizi savunmaya hakkımız var'' ifadeleri yer aldı. 
     Öte yandan Filistinli yetkili Saib Erekat, ABD Başkanı Bush'un barış çabasını şartsız olarak kabul etmelerine karşın Bush'un Arafat'a yönelttiği sert eleştiriyi ''haksız ve kabul edilemez bulduklarını'' vurguladı. 
     Bush bugün Beyaz Saray'da, Dışişleri Bakanı Colin Powell ile birlikte yaptığı açıklamada, İsrail'in Batı Şeria'daki işgali durdurması ve daha önce işgal ettiği yerlerden çekilmesini istemişti. 
     Bush bu amaçla Powell'ı bölgeye göndereceğini ilan etmişti. Bush ayrıca Arafat'ın ''kendi halkının umutlarına ihanet etmiş bir lider'' olduğunu söylemişti. 
     






</TEXT>
</DOC>
