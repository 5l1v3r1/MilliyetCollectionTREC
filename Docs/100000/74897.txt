<DOC>
<DOCNO> 74897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/son/sondun28.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Arap zirvesinde Suudi Prens felç geçirdi 
</HEADLINE>
<TEXT>

     Lübnan'ın başkenti Beyrut'ta bugün başlayan Arap Birliği zirve toplantılarına katılan Suudi Arabistan istihbarat şefi Prens Navaf felç geçirdi. 
     Suudi delegasyonunda yer alan bir yetkili, Prens Navaf'ın felç geçirdiğini ve hastaneye kaldırıldığını söyledi. 
     Lübnan Kültür Bakanı Hasan Salameh ise yaptığı açıklamada, Suudi delegasyonunun ikinci adamı olan bir üyenin hastalandığını ve hastaneye kaldırıldığını söylemekle yetindi. 
     Suudi Veliaht Prensi Abdullah'ın, İsrail ile Filistin arasındaki soruna çözüm getirmesi beklenen barış planının değerlendirileceği toplantılarda, katılımcılara uydu aracılığıyla ''seslenen'' Filistin lideri Yaser Arafat'ın yaptığı açıklamanın toplantı salonunda gösterilmemesi tepkilere yol açmıştı. 
     






</TEXT>
</DOC>
