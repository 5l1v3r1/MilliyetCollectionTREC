<DOC>
<DOCNO> 91436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/son/sonspo07.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Güney Kore teknik direktörü Hiddink "Rüyalar gerçek oldu" 
</HEADLINE>
<TEXT>

     Dünya Kupası'nda yarı finale yükselen ve bu unvana ulaşan tarihteki ilk Asya takımı olan Güney Kore Milli Takımı'nda, teknik direktörü Guus Hiddink, ''Rüyalar gerçek oldu'' dedi. 
     Duygularını anlatmakta güçlük çektiğini belirten Hollandalı teknik adam, ''Çocuklarım adına çok mutluyum. Yarının ne getireceği belli olmaz. Herhangi bir taşkınlık yapmadan, maç boyunca durmadan takımlarını destekleyen taraftar ise inanılmazdı'' diye konuştu. 
     İspanya Teknik Direktörü Jose Antonio Camacho ise, ''Sonuna kadar savaştık, ancak şans Güney Kore'den yanaydı'' dedi. 
     Maçın hakeminin, bu tip bir çeyrek final maçı için vasat olduğunu savunan Camacho, ''Takım olarak daha ileriye gidemediğimiz için herkesten özür diliyorum'' diye konuştu. 
     





</TEXT>
</DOC>
