<DOC>
<DOCNO> 62309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/siyaset/asiy.html </URL>
<DATE> 2002/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Afganistan şartını açıkladı 
</HEADLINE>
<TEXT>
PARA AMERİKA’DAN ASKER BİZDEN 
Beş gün sürecek ABD gezisine başlayan Başbakan Ecevit, Afganistan’ın istikrarı için katkıya hazırız ama bizim de ekonomik sıkıntılarımızın çözülmesi gerekir’ dedi 
     WASHİNGTON Milliyet 

     Başbakan Bülent Ecevit, Türkiye’nin Afganistan’ın istikrarı için katkıda bulunmaya hazır olduğunu ancak ekonomik sorunlarla uğraştığını söyleyerek, "Bizim ekonomik açıdan sıkıntılarımızı ABD biliyor. Herhalde bunu göz önünde tutacaktır. Bu sorun çözülür diye düşünüyorum. Yoksa bir hayli masraflı olur" dedi. 
     Ecevit’in ABD yolunda gazetecilerin sorularına verdiği yanıtlar şöyle 
     
En zayıf halka ekonomi güçlenecek mi 
     Ecevit Onu güçlendirmeye çalışıyoruz. ABD, geride bıraktığımız yıl Türkiye’ye dolaylı olarak yardımda bulunmak için elinden geleni yaptı. Fakat biz aslında yardım istemiyoruz. Daha çok ticaret, daha çok yatırım istiyoruz. Türkiye’de yatırım yapmak isteyenler 40 kapıyı çalmayacak, tek kapıyı çalacaklar, yıllarca beklemeyecekler. En geç üç ay içinde kesin yanıt alacaklar. Ayrıca ekonomik zorluklar dolayısıyla kapanan işyerlerinin adreslerini çıkardık. Bunlara yatırım yapmak isteyenler olursa, onlara da adresleri vereceğiz. 
     
ABD’nin AB’ye tanıdığı birtakım centilmenlik anlaşmaları ve kolaylıkların Türkiye’ye teşmil edilmesi bunlar arasında mı 
     Ecevit Tabii, özellikle ona ihtiyaç duyuyoruz. AB ile çok yakın ilişkimiz var. ABD de Türkiye’nin ekonomik bakımdan gelişmesine büyük önem veriyor. O halde AB’ye tanınan olanakların bize tanınması normaldir diye düşünüyoruz. 
     
Afganistan’a gidecek birlik için bir kaynak söz konusu olabilir mi 
     Ecevit Evet, ancak böyle "bir katkı karşılığında biz gideriz" havasına girmek de içimizden gelmiyor doğrusu. Bizim ekonomik açıdan sıkıntılarımızı ABD biliyor. Herhalde bunu göz önünde tutacaktır. Bir ulusal Afgan ordusu ve polisi kurulmasını eğer Afganlar da uygun bulurlarsa, katkıda bulunmak istiyoruz. Buna ABD yönetimi katkı sağlayabilir. Yani herhalde bizim yapacağımız girişimlerin Afganistan’da istikrar sağlanması bakımından ne kadar önemli olduğunu ABD yönetimi biliyordur veya bilecektir. Herhalde bu sorun çözülür diye düşünüyorum. Yoksa bir hayli masraflı olur tabii ki. 
     
     Derviş Paniğe gerek yok 
     Devlet Bakanı Kemal Derviş de, ABD gezisinin zamanlamasının son derece iyi olduğunu ifade ederken, soru üzerine "Irak’a yönelik bir operasyon sınır ticaretini etkileyebilir. Ancak örneğin döviz rezervlerimizi etkilemez. Çok fazla panik yapmaya yok" dedi. 
     
Uçak, alanda da havada da korkuttu      Ecevit’in uçağı yolculuğa 1 saatlik rötarla başladı. Önce buzlanmaya karşı alkolle yıkanan Airbus A 340-300 tipi İzmir adlı uçağın 2 numaralı sol motorunda teknik arıza meydana geldi. Motor devrinin rölantide kalmasından kaynaklandığı belirlenen arızanın giderilmesinin ardından, uçak 1 saat 15 dakikalık gecikmeyle yolculuğa başladı. Ecevit’in uçağını aksilikler yolda da bırakmadı. Okyanus üzerinde bir saat boyunca orta şiddette türbülansa yakalanan uçakta kısa süreli bir panik yaşandı. 
     Uçakta Kemal Derviş’e, Beşiktaş Kulübü Başkanı Serdar Bilgili tarafından kulübün kongre üyelik kartı hediye edildi. 
     
Derviş ve Bahçeli yan yana gelmedi      Devlet Bahçeli ile Kemal Derviş arasında bankalar zirvesinde doruğa tırmanan gerginlik Ecevit'in ABD'ye uğurlandığı törene de yansıdı. Ecevit'in basına açıklama yapacağı salonda protokol gereği Derviş ve Bahçeli’nin yan yana oturması gerekiyordu. Ancak Bahçeli ile yan yana düştüğünü gören Derviş, arkada kalıp Toskay'ın koltuğuna oturdu. Derviş, Bahçeli’nin yanına oturmadığı gibi, elini de sıkmadı. Gerginliğin ikinci safhası ise uğurlama sırasında yaşandı. Heyettekilerle tokalaşma sırasında Bahçeli, Derviş'in geldiğini görünce yüzünü uçağa dönüp elini yana indirdi. Derviş de duraksamadan uçağa doğru yürüdü. Öte yandan Bahçeli, Başbakan Ecevit’in ABD gezisinin bazı çevrelerce abartıldığı kaydederek, "Umarım yaratılan beklenti doğrultusunda başarılı sonuçlar alınır" dedi. 
     
Kaygı duyarsak önlemini alırız’      Ecevit, yola çıkmadan yaptığı açıklamada, ABD ile Türkiye arasındaki ilişkilerin ve işbirliğinin daha da derinleşmesinin ortak amaç olduğunu söyledi. ABD ile ticari ve ekonomik ilişkileri de geliştirmek istediklerini ifade eden Ecevit, bu konulardaki beklentilerini ileteceklerini kaydetti. Ecevit, "Barzani'nin Kuzey Irak'ta 'Kürdistan' denilen bölgede, kendisini başbakan olarak tanıttığı yönünde size rapor geldiği söyleniyor. Bu ABD ziyaretinizi nasıl etkiler " sorusu üzerine şöyle konuştu "Böyle bir rapor gelmedi. Kuzey Irak'ta ne olup bittiğini zaten öteden beri izleme olanağına sahibiz, rapor gelmesine gerek yok. Kaygı duyduğumuz konular olduğu vakit, gereken önlemleri alıyoruz." 
     



 SİYASET 











</TEXT>
</DOC>
