<DOC>
<DOCNO> 79377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/magazin/amag.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapıdan kovdu bardan kovuldu 
</HEADLINE>
<TEXT>

Yaz gecelerinin gözde mek nı Laila’ya tipini beğenmediğini almayan Şefik Öztek, bu kez en yakın rakibinin işlettiği Reina’dan çıkartıldı... 
     MAGAZİN SERVİSİ 

     Önceki yaz sahibi olduğu Laila’nın kapısından çok insanı geri çeviren, Deniz Akkaya ve Cem Özer gibi ünlülerin de içeri girişini yasaklayan Şefik Öztek, bu kez eğlenmeye gittiği bardan çıkartıldı. 
     Öztek dün gece, Beşiktaş Kulübü Başkanı Serdar Bilgili ve Cem Bilge’yle, yazın işlettiği Laila’nın tek rakibi olan Chine White’ın yerinde faaliyet gösteren Reina’ya gitti. 
     Girişlerinden birkaç dakika sonra Reina’nın işletmecisi Mehmet Koçarslan, güvenlik şefini çağırıp, Öztek’i çıkartmasını istedi. Öztek’in yanına giden güvenlik şefi, Laila’nın işletmecisini dışarı davet etti. Anlatılanlara göre önce çıkmamak için direnen Öztek, bodyguard sayısı artınca yerinden kalktı. Öztek’in dışarı çıktığını gören Bilgili de Reina’dan ayrıldı. 
     Mehmet Koçarslan, Öztek’i rakibi olduğu için değil, Chine White’ı bu yaz kendisinin işleteceğini söyleyerek bazı sponsorlarla anlaşma yapıp avans aldığı için dışarı çıkarttığını belirtti. 
     
İspatlasın, Laila’yı vereyim      Reina’nın mal sahibi Doğuş Holding’in açtığı davadan tahliye kararı çıktığını söyleyen Öztek ise şunları söyledi "Tahliye kesinleşirse, talip olanlardan biri de ben olurum dedim. Ama orayı işleteceğim diyerek sponsorlardan para aldığımı belgeleyene Laila’yı veririm." 
     Öztek, sözlerini şöyle sürdürdü "Biz işletme sahipleri zaman zaman birbirimizin mek nına gideriz. Çoğunlukla da birbirimizden hesap almayız. Reina’ya girince yanımıza güvenlik şefi geldi, Patronumuz sizi istemiyor’ dedi. O da Koçarslan’ın ayıbı. Moralimiz bozuldu. Herhangi bir tatsızlığa meydan vermeden Serdar’la dışarı çıktık." 
     



 MAGAZİN 











</TEXT>
</DOC>
