<DOC>
<DOCNO> 87859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/son/sondun21.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Winona Ryder mahkemede yaralandı 
</HEADLINE>
<TEXT>

     Amerikalı film oyuncusu Winona Ryder, hırsızlıktan yargılandığı dava için geldiği mahkemenin girişinde kolundan yara alınca, duruşma ertelendi. 
     Los Angeles Times gazetesinin haberine göre, California'daki Beverly Hills mahkemesine gelen Ryder, medyanın yoğun ilgisi altında içeri girerken, yerel KNBC televizyonu kameramanının aczine uğradı. 
     Elindeki kamera Ryder'in kolunu yaralayan Daniel Peek, kendisini ittiklerini söyledi. 
     Ryder, sağlık personelince tedaviye götürülürken, mahkeme yargıcı Elden S. Fox, Ryder'in duruşmasını tedavi görünceye kadar erteledi. 
     Yargıç Fox, kürsüsünden basın mensuplarını azarlarken, foto muhabirlerini daha dikkatli olmaya çağırdı. Yargıç, gazetecilerin, doktorun odasına gitmek üzere mahkeme salonundan ayrılan Ryder'dan 10 metre uzakta durmalarını istedi. 
     Winona Ryder, geçen Aralık ayında Beverly Hills'teki bir dükkandan 5 bin dolar tutarında giysi çalmakla suçlanıyor. 
     





</TEXT>
</DOC>
