<DOC>
<DOCNO> 79664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/son/sontur16.html </URL>
<DATE> 2002/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP'lı bakan Okuyan "Tek başımıza iktidar olabiliriz" 
</HEADLINE>
<TEXT>

     Çalışma ve Sosyal Güvenlik Bakanı Yaşar Okuyan, ''Kendimizi vatandaşlara anlatırsak, tek başına iktidar şansını yakalayabiliriz'' dedi. 
     SSK Isparta İl Müdürlüğü'ne ISO 9002 Kalite Belgesi verilmesi törenine katılmak üzere Isparta'ya gelen Çalışma ve Sosyal Güvenlik Bakanı, ANAP İl binasında bir süre partililerle görüştü. Okuyan, yaptığı konuşmada, hizmet yapmak kadar bu hizmeti halka anlatmanın da önemli olduğunu vurgulayarak şunları kaydetti 
     ''Bizim için aslolan sadece hizmeti üretmek değil, aynı zamanda bunları vatandaşa anlatabilmektir. Türkiye'de bugün 43 parti bulunmaktadır. Bu partilerin hedefleri, ANAP'ı kötülemek ve halk nezdindeki itibarını azaltmaktır. Onun için ANAP olarak vatandaşlara, yapılan hizmetleri anlatmamız lazımdır. Kendimizi daha iyi anlattığımız takdirde ANAP'ın önümüzdeki seçim döneminde tek başına iktidar olma şansı vardır.'' Partililerden, piyasada yapılan anketlere itibar etmemelerini de isteyen Çalışma ve Sosyal Güvenlik Bakanı, seçime 2 yıl olduğunu, vatandaşın kendini siyasetten uzaklaşmış hissettiğini belirterek, ''Ancak kendimizi anlatırsak tek başına iktidar olma şansını yakalayabiliriz.'' dedi. 
     





</TEXT>
</DOC>
