<DOC>
<DOCNO> 89362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/spor/spo20.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Bursa’da hedef eskiye doğru      BURSASPOR Teknik Direktörü Nejat Biyediç transferde kısıtlı bütçe ile en iyisini yapmaya çalıştıklarını söyledi. Şu ana kadar Göztepe’den Emre Güsar ve Zafer Uysal, Altay’dan Yakup ve Kayseri’den Özgür’ü aldıklarını vurgulayan tecrübeli hoca, "Murat Sözkesen ile yeniden anlaştık. Hedefimiz güçlü bir forvet hattı yaratmak. İlerde iyi anlaşan Okan ve Murat yine Bursaspor’u eski günlere getirecektir" diye konuştu. Biyediç, Mirza ile Tolunay’ın da yuvaya tekrar döneceklerini ifade etti. 
     
Altay’da kriz      ALTAY’DA yarın yapılacak kongre öncesi yönetime aday çıkmadı. Genel Kaptan Ahmet Taşpınar şimdiye kadar sorunları çözmeleri gerektiğini vurgulayarak "Altay işi erken bitirmesine rağmen hazırlıkta geç kaldı. Üstelik şu anda bile ortaya çıkmış bir aday yok. Oysa teknik direktörden transferlere kadar herşeyi yoluna koymamız gerekirdi. Ama biz kongrede ne yapacağımızı düşünüyoruz" dedi. 
     
Elazığ’da bilmece      SÜPER Lig’in yeni takımı Elazığspor’da başkanlık bilmecesi yaşanıyor. Halen görevde olan Başkan Hayrettin Karamazı’nın devamlı karar değiştirmesi diğer başkan adayları arasında huzurusuzluk yarattı. Kongre öncesinde aday olmayacağını belirten Karamazı’nın yerel bir kanalda yaptığı açıklamalar, seçime tek liste girecek olan Mustafa Urhan’ın çekilmesine sebep oldu. 
     



 SPOR 

































</TEXT>
</DOC>
