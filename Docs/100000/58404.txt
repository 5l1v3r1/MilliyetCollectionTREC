<DOC>
<DOCNO> 58404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/magazin/yazdud.html </URL>
<DATE> 2001/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Starlar bayramda Kıbrıs’taydı 
</HEADLINE>
<TEXT>

Grand Rocks Hotel’de renkli geceler, Tıpatıp Show rüzgar gibi, Chinese House, Yelken, La Famiglia, Roxannes Restaurant, Cafe Harbour ve Boaters, Nükhet Duru, Gülben Ergen, Mehmet Ali Erbil, Fatih Ürek... 
     Efendim, bayramda Kıbrıs’daydım. İyi ki gitmişim, çok eğlenceli geçti. Sizler için de ne haberler, ne dedikodular topladım bir bilseniz. Yeri ve zamanı geldikçe arka arkaya patlatacağım. Mehmet Ali Erbil ve Gülben Ergen ile yaptığım özel röportajlar da magazin gündemini değiştirecek, bilesiniz. Kıbrıs’da Aşkın Nur Yengi, Emel Sayın, Nadide Sultan, Gülben Ergen, Seda Sayan, Mehmet Ali Erbil, Rafet El Roman, Demet Sağıroğlu, Altay, Grup Gündoğarken, Tıpatıp Show, Dr. Bilal, Fatih Ürek, Volkan Severcan, Suat Sungur, daha kimler vardı kimler. Rocks, London, Merit Crystal, Salamis, Jasmine Court gibi otellerin casinoları, Türkiye’nin star isimlerini konuk etmişlerdi. Yani giden vatandaşlar ünlüleri bedava seyretti. Tabii casinolarda kaybettikleri yüzbin dolarları bilemem. Kumar denilen illetten o kadar uzağım ki. Sevgili Stelyo Pipis’in ısrarlarına rağmen 10 dolarlık bile oynamadım. 5 günde özellikle Girne’nin altını üstüne getirdim. Gitmediğim restoran, bar, eğlence yeri kalmadı. Bir şey dikkatimi çekti Çok yakın olduğum insanlar bile kumarda milyarlar kaybederken garsona, temizlikçi kadına 10 milyonluk bahşişi çok gördüler. Elleri ceplerine gitmedi, inanın. Çevrelerinde bonkör diye tanınan birçok iş adamının da yanlarında sadece şöhretli isimler olduğu zaman cüzdanlarını çıkardıklarına tanık oldum. Hava olsun diye para harcadılar. Hava atacak kimse bulamadıkları zaman da kendilerine müslüman’ olduklarını gördüm. Neyse canım, bana ne. Herkesin parası kendine. Hem ne demişler, Zenginin parası züğürdün çenesini yorar’mış. Efendim, yakın arkadaşım Stelyo Pipis’in davetlisi olarak gitmiştim Kıbrıs’a. Stelyo beni, ben de sırdaşım İsmail Akkaya’yı davet ettim. Girne’nin göbeğinde olan, en güzel otellerden Rocks’da kaldık. Otelin ortağı Şakir Bey’in oğlu Daren Ahmet arkadaşım olduğu için de pek rahattım. Otelin ortaklarından Ertan Ertekin ve karısı da hatırşinas insanlar. Stelyo jest yapmış, 4 suitten birini bana tahsis etmiş. Zaten otelde her türlü konfor var. Merkezde olması nedeniyle kumar oynamadığınız zaman bile yapacak pek çok şey bulabiliyorsunuz. 
     Otelin halkla ilişkilerini yürüten grubun içindeki sevgili Banu Baskın’ı görünce tanıyamadım. Çünkü Banu’yu 10 yaşından beri bilirim, kocaman kız olmuş, görevinde de çok başarılı. Hakan Erdoğan, Gonca Kesmen, Genel Müdür Enver Özerem, Genel Müdür Yardımcısı Hüre Çizel, Ön Büro Müdürü Selen Çelikten, şef aşçı Kazım Konil... Hepsi pırıl pırıl insanlar. Arife günü Girne’nin tek camisi olan Ağa Cafer Paşa’da namazları kıldım. Doğrusunu isterseniz, camide kadınlar kısmı kapalıydı. Gelen olmuyormuş. Bu yüzden erkekler bölümünün arka kısmında kıldım. Zaten erkekler bölümünde de topu topu 15-20 kişi vardı. Halkın büyük çoğunluğunun oruç, namaz, sahur, iftar saatleriyle ilgisi yok ama sıcakkanlı, yardımcı insanlar. Otelin casinosunda yine eski bir dostum, Avukat Ruhi Kahraman’ı gördüm. Grand Rocks Hotel’in telefon numarası 0392 815 22 38. İlk gece patron Ertan Bey ile eşi, daha önce Hülya Avşar ile gittiğim, Girne’nin en iyi balıkçı restoranı olan Yelken’e götürdü bizi. Mehmet Ali-Sedef Erbil, Stelyo Pipis, Gülben Ergen ve annesi Gülser Hanım, Gülben’in Afrikalı İngilizce öğretmeni, Opera ve Park Cafe Pastaneleri ile Beşiktaş Koleji’nin ortağı Varol Kaynar, sevimli oğlu Emre, sırdaşım İsmail Akkaya, Galata Kulesi’nin işletmecisi Hakan Kardeşler, emlak danışmanı Muammer Özen Mami vardı. Derviş Eroğlu başka masada konuklarıyla oturuyordu. Kapıdaki ilanlarda Müşerref Akay’ın burada çalıştığını öğrendik ama arife olduğu için sahne almadı. Geçtiğimiz günlerde Sosyetede ayaküstü kumar’ başlığıyla yazdığım yeni merak, burada da başlamış. Stelyo, Hakan ve Gülben kaşla göz arasında, biraz da eğlenmek için oynadılar. Yelken Restaurant’ın dekorasyonu değişmiş. 
     Arzu Parıl imzalı. Yelken’in, özellikle kalamar dolmasını ve buğulama balığını öneririm. Servis ve yemekler güzel. 
     
     Harbour Cafe ve Nükhet Duru, Tıpatıp birlikteliği 
     Efendim, bayramın birinci günü eşle-dostla bayramlaştıktan sonra geç kalktığımız için kahvaltıyı Cafe Harbour’da yaptık. Akşamları orada canlı müzik de var. Özellikle yaz aylarında burası harika oluyor. Daha önce sevgili Can Tanrıyar ve Petek Dinçöz ile gelmiştim ama saat 22.30’da mutfağı kapattıkları için aç kalmıştık. Limanda olan Cafe Harbour’un özel yemekleri, tavuk dolması ve ballı tavuk. İngiliz kahvaltı 7 milyon, pizza çeşitleri 6-7 milyon, salata çeşitleri 3-4.5 milyon. Cafe Harbour’da bazı yiyecekler İstanbul’da aynı ayardaki cafe ve restoranlara oranla pahalı ama mönüden kesenize uygun bir şeyler seçebilirsiniz. Telefon numarası 0542 853 33 33. KKTC’nin kuzeyinde yer alan Girne dağ manzaraları, konaklama tesisleri, denizi, plajları, tarihi yat limanı ve kalesinin ihtişamı nedeniyle haftasonu tatillerinizi sıkılmadan geçirebileceğiniz bir yer. Girne Kalesi Bizanslılar tarafından inşa edilmiş. Lüzinyanlar ve Venedikliler döneminde de ilaveler yapılmış. Kalede yer alan Batık Gemi Müzesi’nde bilinen en eski ticaret gemisi, yükü ve gemicilerin o yıllarda kullandıkları eşyalar sergilenmekte. At nalı şeklindeki tarihi liman sayısız lokanta, bar ve açık hava kafeteryasıyla çevrelenmiş. Gündüz yaptığımız minik şehir turundan sonra eski arkadaşım, sevgili Besim Kazado’nun daveti üzerine yine Girne’deki Talat Caddesi’nde bulunan Jasmine Court’a gittik. Jasmine muhteşem bir otel. Sahili, odaları, casino ve restoranlarıyla gerçekten çok büyük. Jasmine’in Casino Genel Müdürü Süleyman Leventoğlu güleç yüzlü, konuksever ve başarılı. Besim, Türkiye’de 9 taklidi yapılan Tıpatıp Show Grubu’nun yaratıcısı. 20 yıldır tanıdığım sevgili Ömer Yılmaz, Ahsen Gönülce, Mustafa Canıvar, Levent Urhan grubun başarılı üyeleri. Starların alt kadrolarında çalışmışlar. Sahnede Muazzez Abacı’dan Seda Sayan’a, Nükhet Duru’dan Tarkan’a, Tina Turner’dan Madonna’ya varıncaya kadar muhteşem taklitler yapıyorlar. Taklitler, grubun adından da anlaşıldığı gibi birebir. O gece Tıpatıp, Nükhet Duru ve Dr. Bilal’i izledik. Nükhet yine muhteşemdi. 
     Hit parçalarının yanı sıra günümüzün popüler şarkılarından da örnekler sundu. İzleyenler arasında sevgili Orhan Keçeli ağabeyim ile zarif eşi Müzeyyen Hanım’ı gördüm. Ardından Ebru Gündeş’in seslendirdiği, Sezen Aksu’nun şarkısı Hayat Kadere İnat Seni Sil Baştan Yaşayacağım’ ile Dr. Bilal çıktı. Herkesi coşturdu. Program sonrası Nükhet, Tıpatıp Show Grubu, Dr. Bilal, Levent Katlı Otopark’ın işletmesini yapan ve Bilal’in uzatmalı menajeri Cengiz Karavan, bir zamanlar eğlence dünyasının zirvedeki işletmecisi olan, şimdilerde ise Çukurcuma’daki Antik Aldo’nun sahibi sevgili Aldo ile sabaha kadar kaynattık. Eski günlerden sözettik. Şubat ayında Nükhet Duru ve Tıpatıp Show Grubu, aralarına manken Gizem Özdilli’yi de alarak Show in Show’ adlı bir müzikal kabare yapacaklar. Ve Anadolu yakasında sevenlerinin huzuruna çıkacaklar. Kostümleri Sadık Kızılağaç hazırlıyormuş. Hollywood müzikallerinden bizim yapıtlarımıza kadar örnek tablolardan oluşacak kabare şovun işletmesi, Gatto’nun iki genç patronuna, yani Süleyman Köse ile Raşit Karakuş’a ait olacak. Unutmadan, Tıpatıp Show Grubu Almanya, Hollanda, İsviçre’de de şovunu sergileyecek. 
     
     Mehmet Ali bir felaket, Gülben Ergen çok şık 
     Rocks Hotel’in altında yer alan, işletmesini sevgili Daren Ahmet’in yaptığı Roxannes’de öğle yemek yedik. Bir başka akşam da Mehmet Ali, karısı Sedef, kız arkadaşı Ceren, Gülben, Stelyo ve tüm grup acaip eğlendik. Müzik müthişti. Roxannes’de özellikle patates kızartması ve salata ile gelen barbekü soslu kızarmış yengeç kolları çok lezzetli. Vejetaryenler için hazırlanan California usulü Çin böreği de muhteşem, öneririm. Fiyatlar makul. Roxannes’de her çeşit sandöviç, pizza da bulunuyor. Akşam Rocks’daki eğlencedeydik. Sahneye önce Altay çıktı, herkesi coşturdu. Ardından Mehmet Ali Erbil... Erbil’i defalarca izledim ama her seferinde bir başka espri ve şov ile çıkıyor insanın karşısına. Gerçekten Mehmet Ali büyük komedyen. Gülben Ergen’i canlı olarak ilk kez izledim sahnede. Sahneye Canan Yaka gibi bir moda duayeninin kostümleriyle çıkıyor. Şık ve iyi taşıyor. Kuaförü Arzu Çevre, makyözü Meltem Yüksekbas hep yanında. Taşkın Sabah’ın yönetmenliğinde Türkiye’nin en iyi saz üstadları kendisine eşlik ediyor.      O gece Enginde Yavaş Yavaş’, Bir Bahar Akşamı’, Nasıl Geçti Habersiz’ gibi Türk Sanat Müziği’nin sevilen eserlerinin yanı sıra Kurşuni’, Dadı’ gibi kendine özgü şarkılardan bir demet sundu. İzleyiciler arasında KKTC Cumhurbaşkanı Rauf Denktaş ve ailesi, şarkıcı Nil Burak da vardı. Sabah kahvaltısını limandaki Boaters Coffee’de yaptık. Şeyma ve Ömer Özgül’e ait olan Boaters’da, 40 çeşit değişik aromalı ve alkollü kahve var. Tatlı ve pasta çeşitleri Şeyma Hanım’ın el emeği, göz nuru. Limanda turlarken sevgili Aşkın Nur Yengi ve starların başarılı menajeri Lisa Tuna ile karşılaştık, ayaküstü sohbet ettik. Neredeyse unutuyordum, Daren Ahmet’e ait La Famiglia adlı İtalyan restoranı ile Hüseyin Kanbur’a ait Chinese House ağız tadıyla yemek yiyebileceğiniz yerler arasında. Son gece finali Fatih Ürek’in çalıştığı, işletmesini Funda Kurt’un yaptığı Casino Change-Oscar’da yaptık. Bence Fatih one man show’ yapıyor. Pek çok oryantalin ondan alacağı ders var. İnsan Fatih’i izlerken büyüleniyor doğrusu. Rüya gibi bir sahne şovu sergiliyor. Evet efendim, kısmetse yarın İstanbul gecelerinde buluşacağız. 
     Hoş kalın, hep sağlıklı yaşayın. 
     
     
     



 MAGAZİN 











</TEXT>
</DOC>
