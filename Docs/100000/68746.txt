<DOC>
<DOCNO> 68746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/ekonomi/eko10.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD medyasında yeni evlilikler yolda 
</HEADLINE>
<TEXT>

     ABD’de bir federal mahkeme, kuruluşların sahip olabileceği TV kanalı sayısını kısıtlayan katı kuralların gözden geçirilmesine karar verdi. Haberi veren New York Times gazetesi, kararın televizyon kanalları açısından büyük başarı olarak değerlendirildiğini belirtti. Bir üst mahkeme tarafından bozulmadığı takdirde karar, AOL - Time Warner gibi dev kablo şirketlerinin TV istasyonu sahibi şirketlerle birleşmelerinin önünü açmış olacak. Aynı şekilde CBS ve FOX News kanalları da yeni TV istasyonları satın alabilecek. 
     Medya sahipliğinde çeşitliliği savunan küçük TV istasyonları açısından idam fermanı’ olarak nitelenen kararın, medya alanında dev evlilikler dalgası başlatabileceği iddia edildi. Bu gerçekleştiği takdirde, büyük medya kuruluşları ellerine büyük bir güç geçirmiş olacak. 
     



 EKONOMİ 



Sultanbeyli’de kapıştı 















</TEXT>
</DOC>
