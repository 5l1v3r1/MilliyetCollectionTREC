<DOC>
<DOCNO> 67133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/son/sontur23.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit'ten Derviş'e ''Türkiye Irak operasyonundan etkilenir'' 
</HEADLINE>
<TEXT>

     Başbakan Bülent Ecevit, Türkiye'nin staretejik konumu gereği Irak'a yönelik bir operasyondan etkileneceğini bildirdi. 
     Edinilen bilgilere göre Bakanlar Kurulu'na para politikaları ile ilgili olarak bir sunuş yapan Merkez Bankası Başkanı Süreyya Sendengeçti'ye Başbakan Ecevit, Irak'a yönelik bir ABD operasyonundan Türkiye'nin nasıl etkileneceğini sordu. Serdengeçti, Körfez Savaşı'nda olduğu gibi şu anda da ekonominin kontrol altına alındığını belirterek, ekonominin dengede tutulabileceğini söyledi. 
     Serdengeçti, ekonomide büyük sarsıntıların yaşanmayacağı mesajını da verdi. 
     Serdengeçti yanıt vermeyi sürdürürken, araya Devlet Bakanı Kemal Derviş girerek, Irak meselesinin sadece Türkiye'de ve Türk basınında abartıldığına dikkat çekti. 
     Derviş, bu konunun dünya basının da fazla yer almadığını ileri sürdü. 
     Derviş ve Serdengeçti'nin bu sözleri üzerine, Başbakan Bülent Ecevit, Türkiye'nin jeopolitik konumu itibariyle stratejik bir ülke olduğuna dikkat çekerek, "Avrupa ve dünyanın diğer ülkeleri etkilenmez. Ancak Türkiye konumu itibariyle diğer ülkelere benzemiyor. Türkiye, Irak'a yönelik bir operasyondan etkilenir" dedi. 
     






</TEXT>
</DOC>
