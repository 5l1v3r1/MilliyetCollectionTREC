<DOC>
<DOCNO> 66287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/ekonomi/eko04.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF TL’nin rekabet düzeyi yeterli 
</HEADLINE>
<TEXT>

     Uluslararası Para Fonu IMF Türkiye Masası Şefi Juha Kahkonen, Türkiye’nin liranın değerindeki yükseliş yüzünden rekabet sorunları yaşıyor gözükmediğini söyledi. 
     Bir telekonferansta yatırımcılarla görüşen Kahkonen, "Rekabet gücünün de büyük ölçüde yeterli olmasını bekliyoruz" dedi. Kahkonen, IMF’nin Türkiye’nin yeni programı kabul ederken hedef bir kur seviyesine sahip olmadığını söyledi. Kahkonen, IMF’nin 11 Eylül sonrasında Türkiye’ye, diğer jeopolitik olaylardan gelebilecek önceden görünmeyen şoklara karşıda yetecek fonlamayı sağladığını söyledi. 
     
     Türkiye’nin sicili çok iyi’ 
     Kahkonen, "Sağlanan kredide şokun daha ileri etkisini karşılayacak bir marj mevcut" dedi ve şunu ekledi "Hata için yeterli marj var." Analistler tarafından tartışılan Türkiye’nin 2002 yılı sonu için öngördüğü yüzde 35’lik TÜFE hedefinin, "Oldukça gerçekleştirilebilir" olduğunu söyleyen Kahkonen Türk yetkililerin reformların uygulanmasında iyi bir sicile sahip olduğunu belirtti. 
     Kahkonen, "Benim görüşümce yetkililer şu anda oldukça zorlu politikaları uygulamada oldukça iyi bir sicile sahipler" dedi. 
     



 EKONOMİ 





















</TEXT>
</DOC>
