<DOC>
<DOCNO> 74744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/26/son/sontur14.html </URL>
<DATE> 2002/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller "Sonbaharda Türkiye'yi tıkanma bekliyor" 
</HEADLINE>
<TEXT>

     DYP Genel Başkanı Tansu Çiller, Türkiye'ye öncelikle bir mali barış gerektiğini belirterek, ''Mali miladı bir kenara bırakın. KDV'leri AB ortalamalarına indirin. SSK prim borçlarının faizlerini silin, borcu da takside bağlayın. Siz yapmazsanız biz gelip anında yapacağız'' dedi. 
     Çiller, DYP TBMM Grup Toplantısı'nda yaptığı konuşmada, sonbaharda Türkiye'yi çok ciddi bir tıkanmanın beklediğini savunarak, ''Kriz bitti deniyor ama ekonomik büyüme rakamlarını, işsizlik artışını, milletin çaresizliğini siz bir de sonbaharda görün'' görüşünü savundu. 
     Devlet Bakanı Kemal Derviş'i ismini vermeden ''Ekonominin Başbakanı'' olarak niteleyen Çiller, ''Ekonominin Başbakanı, ABD'den kriz bitti diyor. Herkes birbirine soruyor Acaba nerede bitti, Patagonya'da mı bitti Türkiye'ye gelsin de gerçeği bir de vatandaşın kendisinden öğrensin'' diye konuştu. 
     Çiller, hükümetin ekonomi politikasının iflas ettiğini, vergilerin toplanamadığını da savunarak, şöyle devam etti 
     ''Memurun durumundan bahsediyorsunuz, kusura bakmayın memura bir şey yok deniyor. Vergileri indirin zaten toplayamıyoruz deniyor, hemen Amerika'dan vergi, KDV indirmesi falan yok yanıtı geliyor. 
     Buradan tüm millete sesleniyorum. DYP iktidara gelecek ve ilk yılda yüzde 7-8 büyümeyi yakalayacaktır.'' Hükümet'in, Türkiye'nin ''bir büyük ayıbı'' haline geldiğini de öne süren Çiller, çözüm önerilerini şöyle sıraladı 
     ''Mali Miladı, falanı, filanı bir kenara bırakın. KDV'leri dünya ortalamalarına, AB ortalamalarına indirin. Bu hükümetin 1 Nisan şaka anlayışı SSK primlerinin yüzde 50 mi, yüzde 25 mi artırsalarmış. 
     Zaten AB ortalamasının yüzde 50, kimi OECD ülkelerinin yüzde 100 üstündesiniz. Sanayi batıyor hala bunun müzakeresi içindeler. Türkiye için bir mali barış şart olmuştur. Şu faizleri silin, borcu da takside bağlayın. Siz yapmazsanız biz gelip, anında yapacağız.'' 
     






</TEXT>
</DOC>
