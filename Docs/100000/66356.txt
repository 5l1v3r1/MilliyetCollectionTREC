<DOC>
<DOCNO> 66356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/yasam/yas10.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Müjde, bir hapla yağlar eriyecek 
</HEADLINE>
<TEXT>

Avustralyalı bir bilim adamının buluşu olan ilaç insanlar üzerinde denendi. Dört yıla kadar piyasada... 
     DIŞ HABERLER SERVİSİ 

     30 yılını adadı 
     HAYATININ son 30 yılını şeker hastalığının tedavisini bulmaya adayan Avustralyalı bilim adamı Frank Ng, şişmanlıktan kaynaklanan şeker, yüksek tansiyon ve kalp sorunları gibi hastalıklara çözüm bulabilmek amacıyla çalışırken şişmanlığın ilacını bulmayı başardı. 
     
     Denemeler tamam 
     ÇALIŞMALARINI Melbourne’deki Monash Üniversitesi’nde sürdüren Ng’nin buluşu olan ilacın insanlar üzerindeki denemeleri tamamlandı. Şimdilik "Gelişmiş Obezite İlacı 9604" adı verilen ilaç, büyüme hormonunda yer alan ve yağları erittiği bilinen bir maddeden hareketle geliştirildi. 
     
     Doz tespit edilecek 
     DÖRT yıl içinde piyasaya sürülmesi hedeflenen ilaç yaşlılarda daha etkili. İlacın çok düşük dozlarda yapılan denemelerinde, deneklerin dört haftada yarım kilonun üzerinde verdiği, yeni deneylerin ilacın dozunu tespit etmeye yönelik olacağı belirtildi. 
     



 YAŞAM 


















</TEXT>
</DOC>
