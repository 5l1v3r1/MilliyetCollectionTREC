<DOC>
<DOCNO> 92984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/30/son/sondun06.html </URL>
<DATE> 2002/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Güney Kore'ye göre Kuzey Koreli 30 denizci öldü 
</HEADLINE>
<TEXT>

     Güney Koreli üst düzey bir askeri yetkili, Güney Kore ve Kuzey Kore savaş gemileri arasında, Kore yarımadasının batı kıyısı açıklarında dün karşılıklı ateş açılması sonucu 30 Kuzey Koreli denizcinin öldüğünü söyledi. 
     Güney Kore Genelkurmay Başkanlığı yetkilisi General Ahn Ki-Seok'a göre, çatışmaya giren Güney Kore gemisinin kaptanı, Kuzey Kore gemisine yüzlerce mermi atıldığını ve Kuzey Kore gemisinin topçu birliğindeki askerlerin büyük bölümünün öldüğünü söyledi. 
     Güney Kore devriye gemilerindeki 70 ve 40 milimetrelik topların bilgisayar yardımıyla yönetildiğini ve bunun yüksek düzeyde isabet sağladığını belirten Ahn, bu nedenle en az 30 Kuzey Koreli askerin öldüğünü düşündüklerini belirtti. 
     Sarı Deniz'de 21 dakika süren çatışmada, Güney Koreli 4 denizci ölmüş, 1 kişi kaybolmuş, 20 kişi de yaralanmıştı. Güney Kore gemisi batarken, Kuzey Kore gemisi alevler içinde çekilmişti. 
     





</TEXT>
</DOC>
