<DOC>
<DOCNO> 98852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/son/sondun20.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Roma'da kirlilik nedeniyle turistlere karşı önlem alınıyor. 
</HEADLINE>
<TEXT>

     Roma'da, tarihi yerler ve sokakların kirliliğinin önlenmesi amacıyla turistlere karşı önlemler alınmaya başlandı. 
     İspanyol Merdivenleri, Aşk Çeşmesi, Colosseum, Venedik Meydanı, Pantheon gibi tarihi yerleriyle ünlü Roma'da, sokaklardaki kirlilik sorunu engellenemiyor. 
     Dünyanın en fazla turist çeken şehirlerinden Roma'da artık meydanlarda sıcaktan bunalan turistlerin serinlemek için tarihi çeşmelere girdiği, İspanyol Merdivenlerinde yasak olmasına karşı tost türü şeyler yediği, sarhoş turistlerin Pantheon, Navona gibi önemli meydanlarda işediği, Roma İmparatorluğu döneminden kalma anıtların üzerinde boş bira şişelerinin bırakıldığı görülüyor. 
     Sokaklardaki pislikten dolayı en fazla turistleri sorumlu tutan Roma Belediyesi, ilk önlem olarak zabıta memuru sayısını artırdı. 
     Denetimi artırarak 1995 yılında yürürlüğe giren, tarihi mekanlarda oturarak yemek yeme veya çöp atmaya 250 euro'ya kadar para cezasını sıkı biçimde uygulamayı hedefleyen belediye, gece gündüz kontrol yapılacağını açıkladı. 
     





</TEXT>
</DOC>
