<DOC>
<DOCNO> 55800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/yasam/yas05.html </URL>
<DATE> 2001/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İki çocuktan inanılmaz soygun 
</HEADLINE>
<TEXT>

6 ve 15 yaşındaki iki kardeş, 20 milyarı aldı, kendileri yakalandı, reisleri parayla kaçtı 
     TUNCAY TOKAY Zonguldak DHA 

     Zonguldak’ın Alaplı ilçesindeki Ziraat Bankası Şubesi, 6 ve 15 yaşlarındaki iki kızkardeş tarafından soyuldu. Dün saat 15.00 sıralarında, 6 yaşındaki D.A. ve ablası 15 yaşındaki S.A, Ziraat Bankası Alaplı şubesine girdi. D.A, vezne memurunun kasadan ayrılmasını fırsat bilerek 20 milyar lirayı bir poşete doldurdu ve ablasına verdi. S.A. da parayı aldıktan sonra banka dışına çıkarak bir taksiye bindi ve kendisini bekleyen Mustafa Ateşdağ’a 20 verdi. Parayı alan Ateşdağ, Renault marka İstanbul plakalı bir otomobille hızla uzaklaştı. 
     Bu arada, 20 milyarın çalındığını fark eden banka görevlileri, bankadan çıkmak üzere olan D.A’yı yakaladı ve durumu polise bildirdi. Kardeşinin buluşma noktasına gelmemesi üzerine banka yakınlarına giden S.A. da polis tarafından yakalandı. Kızkardeşler, suçlarını itiraf etti. Kızkardeşlerin, Ateşdağ ile birlikte İzmit’ten geldiği öğrenilirken, Ateşdağ’ı yakalamak için araştırma başladı. 
     



 YAŞAM 


















</TEXT>
</DOC>
