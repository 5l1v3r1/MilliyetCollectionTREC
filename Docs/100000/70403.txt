<DOC>
<DOCNO> 70403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/son/soneko04.html </URL>
<DATE> 2002/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin Devlet Başkanı ekonomi için iyimser... 
</HEADLINE>
<TEXT>

     Arjantin Devlet Başkanı Eduardo Duhalde, kriz içinde mücadele eden ekonomiyi yeniden istikrara kavuşturabileceğini söyledi. 
     Duhalde, Kongre'deki ortak oturum öncesinde, kendisini desteklemeye gelen taraftarlarına yaptığı konuşmada, yıllardır devam eden krizi durdurmak ve Arjantin ekonomisinde yeni bir sayfa açmak için göreve çağrıldığını belirterek, bunu da yapacağını bildirdi. 
     Arjantin Kongre'si, gelecek hafta, Devlet Başkanı Duhalde'nin ekonomik planını onaylayarak, IMF'nin yeniden kredi vermesinin yolunu açmayı amaçlıyor. 
     Arjantin Ekonomi Bakan Yardımcısı Jorge Todesca, IMF'den bir heyetin, görüşmelerde bulunmak üzere salı günü Arjantin'e geleceğini kaydetti. 
     Dış borçları 141 milyar dolara ulaşan Arjantin, IMF'den kısa vadede 23 milyar dolarlık yardım istiyor. 
     






</TEXT>
</DOC>
