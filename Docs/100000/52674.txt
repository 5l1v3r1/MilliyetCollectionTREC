<DOC>
<DOCNO> 52674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/son/sontur10.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaresiz baba ölümü seçti 
</HEADLINE>
<TEXT>

     Ordu'nun Çatalpınar İlçesi'nde, çocuklarının tedavisi için yeşil kart çıkaramayan baba, geçirdiği bunalım sonucu intihar etti. 
     İlçenin Güney Mahallesi'nde sekiz çocuk babası Recep Güneycik 48 , sarılık olan çocukları Kübra 8 ve Songül'ü 10 tedavi ettirebilmek için Fatsa Devlet Hastanesi'ne yatırdı. Recep Güneycik, çocuklarının tedavileri yapıldığı sırada yeşil kart alabilmek için kaymakamlığa başvurdu. 
     Ancak, bu başvuru, Güneycik'in üzerine kayıtlı 2 dönüm arazi çıkınca başvurusu kabul edilmedi. 
     Maddi durumu iyi olmayan Recep Güneycik, 46 milyon lira tutan hastane masraflarının 23 milyon lirasını kendisi, diğer kısmını ise Çatalpınar Belediye Başkanı ödeyince çocuklarını hastaneden taburcu edebildi. 
     Daha sonra, yeşil kart çıkaramamanın üzüntüsü ile bunalıma giren ve arkadaşlarına, ''Çocuklarım sık sık hasta oluyor. Yeşil kart çıkaramazsam tedavilerini yaptıramam. Yaşamak istemiyorum'' diye yakınan Recep Güneycik, geçirdiği ruhi bunalım sırasında evinin bahçesindeki ağaca kendisini asarak, canına kıydı. 
     Eşinin intiharı ile şok geçiren Hatice Güneycik, gururlu olan eşinin çocuklarını çok sevdiğini söyledi. Çocuklarının sık sık hastalanmaları yüzünden eşinin büyük üzüntü duyduğunu anlatan Hatice Güneycik, ''Son olarak iki ocuğum sarılık hastalığına yakalanınca tedavi paralarını ödeyebilmek için çok uğraştı. Yeşil kart çıkaramayınca bunalıma girdi. 2 dönüm arazimiz var. Kıraç bir arazi. 
     Buradan elde ettiğimiz gelirle zor geçiniyoruz. Yeşil kart çıkarabilseydi, bunlar başımıza gelmezdi'' dedi. 
     






</TEXT>
</DOC>
