<DOC>
<DOCNO> 50987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/ekonomi/eko07.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Makamı, lojmanı bırakalım 
</HEADLINE>
<TEXT>

Bütçeyi görüşmek için toplanan TBMM Başkanlık Divanı üyeleri, kırmızı plaka tartışması yaptı. Ilıksoy, Lojman da, makam aracı da istemiyorum’ dedi. Salih Sümer ise kırmızı plaka’ kontenjanının 60’a çıkarılmasını önerdi 
     GÜNSELİ ÖNAL Ankara 

     2002 yılı Meclis bütçesini görüşmek üzere toplanan TBMM Başkanlık Divanı üyeleri, bütçeyi unutup kendilerine yönelik eleştirileri tartıştılar. Meclis Başkanvekili Ali Ilıksoy, "Çok yıpratılıyoruz. Lojman da, makam aracı da istemiyorum. Lojmanlar satılsın, Divan üyelerine araç tahsisi kaldırılsın" dedi. DYP’li İdare Amiri Salih Sümer ise Meclis’e tahsis edilen 50 kırmızı plaka limitinin yeni partiler nedeniyle 60’a çıkarılmasını istedi. 
     Makam aracı ve lojman tartışmasında, İdare Amiri Hakan Tartan ise Meclis lojmanlarının satışına öncelik verilmesi için Hazine’ye yazı yazılmasını önerdi. Bu istek üzerine Meclis Başkanı Ömer İzgi "Lojmanların arsası Milli Emlak’a, üzerindeki binaların kullanım hakkı Meclis’e ait. Araştırdım, hukuki yönden satışı mümkün değil" dedi. 
     
     Meclis TV’de gösterilsin 
     K tip üye Şadan Şimşek de milletvekili maaşlarıyla ilgili tartışmaları gündeme getirdi. Harcamalarının çok yüksek olduğunu vatandaşın bilmediğini belirten Şimşek, "Meclis TV, milletvekillerinin çalışmalarını, odalara yığılan kalabalıkları, bu misafirlerin burada nasıl ağırlandığını da göstersin. Şeffaf biçimde bu çatı içinde olanlar gösterilsin. Televizyon, 30 kişiyi yemeğe götürüp 40 milyon lira hesap ödediğimizi de göstersin" dedi. 
     
     Üçte bir azaltılmalı’ 
     Göreve başladığı tarihteki personel sayısının 4 bin 596 olduğunu, bunlardan 132’sinin emekliye ayrıldığını, merkez birimde sadece bin 100 personele ihtiyaç olduğunu belirten İzgi, mevcut kadronun üçte bir oranında azaltılması gerekeceğini, ancak personel çıkarmanın mümkün olmadığını anlattı. 
     



 EKONOMİ 















</TEXT>
</DOC>
