<DOC>
<DOCNO> 92907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/30/dunya/adun.html </URL>
<DATE> 2002/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Adaylar ayaklandı 
</HEADLINE>
<TEXT>

Polonya, Macaristan, Çek Cumhuriyeti ve Slovakya, AB’ye kazan kaldırdı Üye olduktan hemen sonra bizden Birlik bütçesine katkı istemeyin. Zorlarsanız AB’ye girmeyiz 
     BRÜKSEL Milliyet 

     Genişleme sürecini programının ilk sırasına koyan Danimarka, daha dönem başkanlığı görevini resmen üstlenmeden "ültimatom" niteliğinde bir mesajla karşılaştı. Genişleme sürecini başarıyla götüren ve aralıkta yapılacak Kopenhag Zirvesi’nde üye ilan edilmelerine kesin gözüyle bakılan Polonya, Macaristan, Çek Cumhuriyeti ve Slovakya, Avrupa Birliği’ne AB rest çekti. Bu restin temelinde ise "her zamanki gibi" para yatıyor. 
     Macaristan’da bir araya gelen dört ülke başbakanı, üye oldukları günden itibaren AB bütçesine katkıda bulunmaya zorlanacaklarsa üye olmak istemediklerini net bir şekilde ortaya koydular. Birlik’le Bulgaristan, Romanya ve Türkiye dışındaki 10 aday ülke arasında son günlerde gerginliğin tırmanmaya başladığı bir ana denk gelen bu açıklama, gelecek altı ayın çok sancılı geçeceğinin de habercisi olarak algılanıyor. 
     Dört aday ülkenin itirazlarının arkasında ekonomilerinin AB bütçesine, üye oldukları ilk günden doğrudan katkı yapmalarına olanak sağlayacak güçte olmaması yatıyor. Uygulanan genel kural gereği üye ülkeler AB bütçesine, ülkelerinin durumuna göre bir katkı yapıyor, daha sonra bu paralar çeşitli yöntemlerle ülkelere geri dağıtılıyor. Polonya Başbakanı Leszek Miller, "Hiçbir yeni üye doğrudan katkıda bulunamaz" derken, dört ülkenin ortak yaklaşımı "Hemen net katkıda bulunmaktansa daha geç üye oluruz" şeklinde belirginleşiyor. 
     



 DÜNYA 













</TEXT>
</DOC>
