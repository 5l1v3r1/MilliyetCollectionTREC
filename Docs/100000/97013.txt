<DOC>
<DOCNO> 97013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/son/sontur04.html </URL>
<DATE> 2002/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Babalara da 6 ay ücretsiz doğum izni geliyor... 
</HEADLINE>
<TEXT>

     Çalışma ve Sosyal Güvenlik Bakanlığı'nca hazırlanan yasa taslağına göre, babalara talepleri halinde 6 ay ücretsiz doğum izni kullanabilme olanağı getiriliyor. 
     Bakanlık tarafından AB'ye uyum yasaları çerçevesinde 1475 sayılı iş yasasında değişiklik yapılarak hazırlanan ve Başbakanlığa gönderilen yasa taslağı ile babalara 6 ay ücretsiz doğum izni hakkı veriliyor. Babalar, ayrıca 2 yaşına kadar bir çocuğu evlatlık edinmeleri halinde de bu haktan yararlanabilecekler. 
     AB'ye sunulan Ulusal Programda kısa vadede çıkartılması taahhüt edilen yasalar içinde yer alan yasa taslağı ile halen kadın işçilere 6 hafta doğum öncesi ve 6 hafta doğum sonrası verilen ücretli izinler de birer hafta artırılıyor. Doğum sonrası çocuk bakımı ile ilgili olarak anneye verilen ücretli iznin ardından, talep etmesi halinde anneye de 6 ay ücretsiz doğum izni verilebilecek. 
     Babalara istemeleri halinde doğumdan sonra 6 ay süre ile ücretsiz izin olanağı tanıyan yasa taslağı ile ayrıca yine babalara iki yaşına kadar evlat edinmeleri halinde de çocuğun aileye uyumu açısından 6 ay ücretsiz izin kullanabilmelerine olanak sağlanıyor. 
     Bakanlık yetkilileri, yasanın TBMM'nin olağanüstü toplantısında diğer AB yasaları ile birlikte çıkacağını umduklarına da kaydettiler. 
     





</TEXT>
</DOC>
