<DOC>
<DOCNO> 77199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/08/son/sontur25.html </URL>
<DATE> 2002/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Vali Çakır "İstanbul'da 900 milyon lira için banka soyuyorlar" 
</HEADLINE>
<TEXT>

     İstanbul Valisi Erol Çakır, kentte 900 milyon lira için banka soyulduğunu ifade ederek, kaymakamlardan, 
     özellikle bankalarda ve kuyumcularda alınmış olan güvenlik önlemlerini gözden geçirmelerini istedi. 
     Çakır, 2002 yılı 1. Dönem İl Koordinasyon Kurulu toplantısında yaptığı konuşmada, Türk Polis Teşkilatı'nın 157. yılını kutlayarak, ''İstanbul'da huzur ve sükun tam olarak sağlanmıştır. Kentte 24 saat ekonomik ve sosyal hayat devam ediyor. Bu Emniyet Teşkilatı'nın başarısıdır'' dedi. 
     İstanbul'da yıkıcı, bölücü ve irticai odakların pek çok faaliyetinin ortadan kaldırıldığını, son zamanlarda sıkça gündeme gelen gasp, kapkaç ve hırsızlık olaylarına karşı da çalışmalar yürüttüklerini anlatan Çakır, şunları kaydetti 
     ''İstanbul'da 5 banka soygunu meydana geldi. Birisi hariç hepsinin failleri belirlendi. 900 milyon lira için banka soymaya cüret ediliyor. Rakamlar önemli değil, ama kamu parasının, vatandaşın birikimlerinin bulunduğu bankaların soyulması, toplumda dikkati çeken husus olarak görülüyor. O nedenle kaymakam arkadaşlardan özellikle bankalarda ve kuyumcularda alınmış olan güvenlik önlemlerini gözden geçirmelerini rica ediyorum.'' 
     






</TEXT>
</DOC>
