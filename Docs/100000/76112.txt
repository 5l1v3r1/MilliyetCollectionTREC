<DOC>
<DOCNO> 76112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/spor/spo02.html </URL>
<DATE> 2002/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
"İşimi bilirim" 
</HEADLINE>
<TEXT>

Otobüs yolculuğundan sonra yapılan antrenman nedeniyle tartışılan Werner Lorant, "Bir gün sonrasını düşünürek çalıştık. Bunda yanlış bir şey yok" dedi 
     MEHMET DEMİRCAN 

     "Öğretmeye kalkmasınlar" 
     GENÇLERBİRLİĞİ maçından sonra otobüsten indirdiği takımını, antrenmana çıkartan Lorant eleştirileri yanıtladı. Alman hoca, "Kimse bana işimi öğretmeye kalkmasın. Bu takım daha önce otobüs yolculuğu yapmadı. Futbolcuların daha iyi dinlenmesi, rahatlaması için o idmanı yaptık. 20 yıldır bu işteyim. Neyin iyi, neyin kötü olduğunu iyi bilirim" dedi. 
     
     "Ceza değil, dinlenme" 
     KENDİ kararları hakkında futbolcularının yorum yapmaya hakkı olmadığına da değinen Alman hoca şunları söyledi "Ne yapacağımı kimseye sormam. İstediklerimi kaptana söylerim ve takım da bunu yerine getirmek zorundadır. Zaten onları idmana çıkarttığım zaman kimse de itiraz etmedi. Bu ceza değil, bir dinlenme çalışmasıydı." 
     
     "Beni ilgilendirmez" 
     FUTBOLCULARININ otobüste yaptıklarından çok sahada yaptıklarıyla ilgilendiğini sözlerine ekleyen Lorant şöyle devam etti "Otobüste tavla veya başka bir oyun oynamışlar beni hiç ilgilendirmez. Benim için önemli olan sahada dediklerimi yapmaları. Eğer orada bu gerçekleşmezse ceza alırlar. Bütün olumsuzluklara rağmen şampiyonluk yarışındayız. Bu takdir edilmeli." 
     
Ata’nın huzurunda      Gençlerbirliği maçı hazırlıklarını tamamlayan Lorant, uzaktan gördüğü Anıtkabir’in yolunu tuttu. Atatürk ile ilgili bilgilerini, tercümanı Mustafa Kıran’dan aldıklarıyla birleştiren Alman hoca, tüm Türkiye’nin kalbinin attığı yere, Ata’nın manevi huzuruna çıktı. 
     
Yeni gözde DodoWashington’un İtalya’ya gitmek istemesi üzerine menajeri İstanbul’a geliyor. Kızıltan ise Santoslu Dodo’yu önerdi 
     FENERBAHÇE’NİN transfer listesinde yer alan Washington’un İtalya’dan gelen tekliflere daha sıcak bakması üzerine, menajeri Efrahim Link perşembe günü İstanbul’a gelecek. Sarı - Lacivertli yöneticilerle yapılacak toplantı sonunda milli futbolcunun transferi netlik kazanacak. Menajerlik Ajansının Türkiye temsilcisi Cihan Oskay da yönetime bu konuda yardımcı olacak. 
     ANCAK yönetim geçen haftalardan Brezilya’ya gönderdiği Özcan Kızıltan’ın raporu üzerine Santos’un golcü futbolcusu Dodo’ya daha sıcak bakmaya başladı. Dört yıl önce Rıdvan Dilmen’in de alınması yönünde rapor verdiği 27 yaşındaki futbolcu için Cihan Oskay’ın ayrıntılı bir rapor hazırladığı belirtildi. 1.78 boyundaki Dodo özellikle topla çok hareketli olmasıyla biliniyor. 
     
Siemens Mobile’in Etiler Akmerkez’deki imza gününde Fenerbahçe Kaptanı Ogün hayranları ve taraftarlarla buluştu. Büyük ilgiyle karşılanan tecrübeli futbolcu, "Şanssızlık yaşıyoruz, ama hakkımızla üçüncü yıldızı takacağız" dedi. 

Özaydın’a vefasızlık      FENERBAHÇE eski Başkanı Hasan Özaydın’ı anma törenine yönetimden hiç kimsenin katılmaması tepkiye neden oldu, Fenerbahçe 2000 Derneği Başkanı Şevket Yılmaz, "Bu büyük bir vefasızlıktır. Menfaatçilikleri bir kez daha ortaya çıktı. Onlar çıkarlarının olduğu yere giderler" dedi. Törene Hadi Türkmen, Yılmaz Yücetürk ve Özaydın’ın eski arkadaşlarıyla ailesi katıldı. 
     
Yusuf çözüm bulamadı      GENÇLERBİRLİĞİ maçında yaptığı faulden sonra takımın gol yemesi üzerine eleştirilen Yusuf, "Bende bir terslik var galiba. Diyarbakır ve Ankaragücü maçlarından sonra şimdi de bu karşılaşma. Olaylar beni sıkmaya başladı. Üstümde bir şanssızlık var ve ne olduğunu bilmiyorum. Yine de işime bakacağım, en iyisini yapmaya çalışacağım" dedi. 
     
Ceza basına kesildi      LORANT, maç sonrası yaptırdığı çalışmanın gazetelerde "Ceza idmanı" olarak yorumlanması üzerine, maç gününe kadar tüm idmanları basına kapattı. Dünkü ilk çalışmaya bütün futbolcular katıldı. Sarı-Lacivertliler pres ve pas antrenmanının yanı sıra, çift kale maç yaptılar. Rüştü’nün çekilen MR’ı temiz çıktı. 
     
Yönetimden destek      SARI-Lacivertli yönetim, futbolculara tam destek kararı aldı. Asbaşkan Osman Yalçın, "Bu çocuklarla bugünlere kadar geldik, yine onlarla yola devam edip, ligin sonunda mutlu olacağız. Bu futbolcular bizi şampiyon yapacak. Stres nedeniyle, yenmeyecek cinsten bir gol yedik. Ama her şeye rağmen yine de avantaj bizden yana" diye konuştu. 
     
Murat Aşık, özür diledi      BASKETBOL Şubesi Sorumlusu Murat Aşık, Beşiktaş yenilgisi nedeniyle taraftarlardan özür diledi. Aşık, başarı için her yolu denediklerini bildirip, "Yenilgi nedeniyle, taraftarlarımızdan özür dilerim. Ama ilk lig maçımızda galibiyet alıp, bu yenilgiyi telafi edeceğiz" dedi. 
     



 SPOR 




























</TEXT>
</DOC>
