<DOC>
<DOCNO> 97929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/25/son/sondun36.html </URL>
<DATE> 2002/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Paris'te sahte euro paniği... 
</HEADLINE>
<TEXT>

     Fransa'nın başkenti Paris'te, polisin bir otomobilde yaptığı arama sırasında, 2 bin adetten fazla 50 euro'luk banknot ele geçirildi. 
     Yaklaşık 100 bin euro değerindeki sahte banknotların, son derece iyi taklit edildikleri ve vatandaşlar tarafından fark edilmesinin oldukça zor olduğu bildirildi. 
     Polisin, başkentin 12. bölgesinde uyuşturucu şüphesiyle arama yaptığı otomobilde, sahte banknotların tesadüfen bulunduğu kaydedildi. 
     Otomobilin sahibi 38 yaşındaki kişi tutuklanarak cezaevine gönderilirken, şüpheli üç kişi sorgulandıktan sonra serbest bırakıldı. 
     Sahte euro'ların, Fransa'nın bu yılbaşında AB ortak para birimine geçmesinden bu yana ortaya çıkarılan en büyük kalpazanlık vakası olduğu bildirildi. 
     





</TEXT>
</DOC>
