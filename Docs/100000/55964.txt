<DOC>
<DOCNO> 55964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/spor/spo06.html </URL>
<DATE> 2001/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Grekoromende mindere yapıştık 
</HEADLINE>
<TEXT>

46. Dünya Güreş Şampiyonası dün Yunanistan’ın Patras kentinde start aldı. İlk günde dört sporcumuzdan üçü elendi 
     YUNANİSTAN’IN Patras kentinde dün başlayan 46. Dünya Grekoromen Güreş Şampiyonası’nın ilk gününde mindere çıkan dört sporcumuzdan üçü elendi, 97 kilodaki temsilcimiz Mehmet Özal ise çeyrek finale yükseldi. Özal, ilk turda Beyaz Rus Lishtvan’ı 5 - 2 yenmeyi başardı. Ardından Koreli Park Woo’yu 7 - 0’la geçen Mehmet Özal tek tesellimiz oldu. 54 kiloda mücadele eden Bayram Özdemir, Japon Murato’yu 3 - 2’yle geçmesine rağmen Danimarkalı Anders’e teslim olunca tribüne çıktı. 
     63 kilodaki madalya umudumuz Şeref Eroğlu ilk maçında Olimpiyat Şampiyonu Polonyalı Zawadzki’yi 6 - 4 devirmesine rağmen akşam seansında şok bir mağlubiyet aldı. Macar Furedylevente’ye 4 - 3 yenilen Eroğlu elendi. 76 kiloda Nazmi Avluca birinci turda Polonyalı Artur’a 7 - 2 yenildi, ikinci müsabakasında Fransız Yvon Riemer’i 6 - 0 yenmesine rağmen şampiyonaya veda eden bir başka sporcumuz oldu. 
     



 SPOR 






















</TEXT>
</DOC>
