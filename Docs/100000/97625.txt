<DOC>
<DOCNO> 97625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/siyaset/siy02.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte elde kalan AB paketi 
</HEADLINE>
<TEXT>
AB adımı yine atılamadı 
AB’ye uyum paketi yasalaşırsa, farklı dil ve lehçelerde yayın yapılabilecek, özel kurs açılabilecek. Askeri kurumlar eleştirilebilecek. AİHM kararlarıyla yeniden yargılama yapılabilecek. İdama çarptırılan terör örgütü mensupları ömür boyu hapisten çıkamayacak 
     AYDIN HASAN Ankara 

     AB üyeliği çerçevesinde büyük önem taşıyan ve Başbakan Yardımcısı Mesut Yılmaz tarafından muhalefet liderlerine sunulan taslak dosya, Türkiye’nin yeniden yapılanması yönünde büyük değişiklikler öngörüyor. Yasayla idam cezası kaldırılırken, haklarında bu yönde karar verilen terör hükümlüleri için, "Bunlar hakkında müebbet hapis cezası ölünceye kadar devam eder" ifadesi yer alıyor. Teklifin yasalaşması halinde, terör örgütü PKK’nın lideri Abdullah Öcalan’ın, hayatının sonuna kadar hapiste kalması planlanıyor. 
     Ancak Başbakan Bülent Ecevit’in dün DYP lideri Tansu Çiller’le yaptığı görüşmeden sonra Meclis açılınca önceliğin erken seçime verileceğini açıklaması umutları söndürdü. İşte Ecevit’in umut söndüren sözleri "Artık iş işten geçti. Erken seçim kararından sonra Avrupa Birliği için gerekli düzenlemeler Meclis’ten geçemez." 
     Yılmaz’ın sunduğu dosyada ise 13 yasada değişiklik yapan çerçeve yasa teklifiyle, BM’nin kadınlara karşı her türlü ayrımcılığı ortadan kaldıran sözleşmesinin ek ihtiyati protokolü de yer aldı. Yasa teklifinde, savaş ve çok yakın savaş tehdidi dışında idam cezaları müebbet hapis cezasına dönüştürülürken, Askeri Ceza Yasası’nda yer alan ve idam öngören hükümler taslağa alınmadı. 
     
     İşte paket 

</TEXT>
</DOC>
