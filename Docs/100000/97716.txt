<DOC>
<DOCNO> 97716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/son/soneko11.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Karayolları ''kartlı geçiş''e hazırlanıyor... 
</HEADLINE>
<TEXT>

     Karayolları Genel Müdürlüğü, otomatik geçiş sisteminden OGS sonra, köprü ve otoyol geçişlerinde yeni bir uygulamaya daha hazırlanıyor. 
     Edinilen bilgiye göre, yaklaşık iki yıl önce, ilk olarak boğaziçi köpülerinde başlayıp daha sonra paralı otoyol gişelerinde uygulanan otomatik geçiş sisteminden sonra, bu kez de köprü ve otoyollarda geçiş kolaylığını sağlamak için ''kartlı'' geçiş uygulamasına başlanacak. 
     Uygulamayla araç sahipleri, doldurulabilir özelliğe sahip olacak geçiş kartlarını, gişelerdeki otomatik kart işleme makinalarına işletmek suretiyle geçiş yapabilecekler. 
     Bu konuda Aselsan Genel Müdürlüğü ile bir anlaşma yapan Karayoları Genel Müdürlüğü, kartlı geçişin ilk uygulamasını 8 ay sonra İstanbul boğaziçi köprülerinde başlatacak. 
     Uygulama en geç 1.5 yıl sonra, işletmedeki diğer tüm paralı otoyollara yaygınlaştırılacak. Sistem devreye girdiğinde doldurulabilir geçiş kartları, anlaşmalı bankalar yanında belli satış noktalarından temin edilebilecek. 
     Önümüzdeki yıllarda boğaziçi ve paralı otoyollarda geçişin, otomatik geçiş ve kartlı geçiş sistemleri ile yapılacağını belirten yetkililer, manuel gişe sisteminin ise zaman içinde kademeli olarak kaldırılacağını vurguladılar. 
     





</TEXT>
</DOC>
