<DOC>
<DOCNO> 67507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/astro/index.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Hassas Balık 
</HEADLINE>
<TEXT>

Ay, bugün de Balık burcunda. Gün boyunca duygusal hayatımız sürekli bir dalgalanma içinde olabilir. Bu arada duygularımızı tanımlamakta da zorluklar söz konusu. Hayal gücümüzü olumsuzluklara değil, yapıcı yönlere doğru kullanmalıyız. Koç’lar bugün pek çok şeyi bir arada götürmek istemelerinden dolayı sıkıntı çekebilirler. Ellerinde olmayan nedenlerle gecikme söz konusu olabilir. Boğa’lar istediklerini elde edebilecekleri bir gündeler. Sosyal konularda hareketli bir gün yaşayabilirler. İkizler ise gerginliğe açık duruyor. Eğer planlı hareket ederse iş hayatında olumlu adımlar atacaklar. Yengeç’ler eğitim, hareket ve kendilerini yenileyebilecekleri konularda olumlu bir gündeler. Maddi konularda da istekleri yerine gelebilir. Aslan’lar ise günlük işlere, sağlıklarına ve detay gerektiren konulara daha fazla önem vermeliler. Küçük detayların arkasında önemli sonuçlar olabilir. Başak’ların sabah saatlerinde duygusal konularda daha ılımlı olması gerekiyor. Gün içinde ortaklıklar, evlilik ve yakın ilişkilerden yana hareketlilik söz konusu. Terazi’ler eğer yeteri kadar planlı hareket ederlerse son derece verimli bir gün geçirebilirler. Kolayca kararsızlığa düşen Terazi’ler aynı hataları tekrarlamaktan kaçınmalılar. Akrep’ler için yine rahat bir gündeyiz ama ipin ucunu kaçırıp abartma, gereğinden fazla risk alma tehlikesi de mevcut. Duygusal konularda coşkunluklarını başkalarına da geçirebilirler. Yay’lar biraz özen ve dikkatle istediklerine kavuşabilirler. Sorumluluklar ağır basıyor ama yapıcı bir gündeler. Oğlak’lar değişen şartlar yüzünden her söylenene inanmamalılar. Yakın çevrelerindeki hareketlilik onları şaşırtabilir. Kova’lar ise parasal konularda yeni imkanlar peşinde olabilirler. Çalışma kapasitelerinin yüksek olması nedeniyle çok şey tamamlayacaklar. Balık’lar burçlarındaki Ay sayesinde ilgi çekecekler. Duygusal konular, aileleri ile ilgili ya da kişisel açıdan büyük önem taşıyan işlerle uğraşabilirler. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
