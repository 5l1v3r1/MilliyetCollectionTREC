<DOC>
<DOCNO> 68869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/son/sonspo21.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, İstanbul'a döndü 
</HEADLINE>
<TEXT>

     Avrupa Şampiyonlar Ligi'nde İngiltere'nin FC Liverpool takımıyla 0-0 berabere kalan Galatasaray, akşam saatlerinde İstanbul'a döndü. 
     Sarı-kırmızılı futbolcuların yorgun olduğu gözlendi. 
     FC Liverpool deplasmanından 1 puanla dönen Galatasaralı futbolcuları, Atatürk Havalimanı'nda az sayıda taraftar karşılarken, sarı-kırmızılı taraftarlar, özellikle maçın yıldızı kaleci Mondragon'a büyük sevgi gösterisinde bulundu. 
     Galatasaray, havalimanından doğruca Florya Metin Oktay Tesisleri'ne geçerken, FC Liverpool karşısında başarılı bir performans ortaya koyan Kolombiyalı kaleci Mondragon, eşiyle birlikte takımdan ayrı havalimanından ayrıldı. 
     Sarı-kırmızılı futbolcular, Florya Metin Oktay Tesisleri'nde bu akşam kısa süreli yapacağı antrenmanla hafta sonunda Gençlerbirliği ile oynanacak maçın hazırlıklarına başlayacak. 
     Galatasaray, yarın basına kapalı gerçekleştireceği antrenmanla da hazırlıklarını tamamlayıp, kampa girecek. 
     






</TEXT>
</DOC>
