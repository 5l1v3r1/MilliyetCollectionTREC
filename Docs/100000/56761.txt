<DOC>
<DOCNO> 56761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/yasam/yas06.html </URL>
<DATE> 2001/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
En fedak r anne 
</HEADLINE>
<TEXT>

Kimya mühendisi anne, oğluna hem böbreğini hem de karaciğerini verecek 
     İZMİR DHA 

     EGE Üniversitesi Organ Nakli Merkezi’nde bugün yapılacak ameliyatla 17 yaşındaki Ahmet Ayten’e, 44 yaşındaki Kimya Mühendisi annesi Zehra Ayten’den hem böbrek hem de karaciğer nakli yapılacak. 5 yıl önce böbrek yetmezliği teşhisi konulan ve dialize bağlı yaşayan Ahmet Ayten’de aynı dönemde karaciğer yetmezliği de ortaya çıktı. 
     
Yaşam umudu      ORGAN nakli gereken gence, annesinin dokuları uyumlu çıkınca yaşam umudu doğdu. 3 çocuk annesi Zehra Ayten, "Cerrahpaşa’da böbrek nakli yapılacaktı, ama karaciğer sorunu olduğu için vazgeçildi. Böbrek ve karaciğer nakli için Ege Üniversitesi’ne gönderildik. 2 haftadır buradayız’’ dedi. 
     
Genetik bozukluk      AİLENİN 3 çocuğunda da genetik bozukluk bulunduğunu açıklayan Doç. Dr. Yaman Tokat, "Diğer çocuklarda da karaciğer ve böbrek yetmezliği var. Kliniğimizde ilk kez hem böbrek hem de karaciğer nakli gerçekleştirilecek. Bu tür ameliyatlar sayılı merkezlerde yapılabiliyor’’ dedi. 
     



 YAŞAM 
















</TEXT>
</DOC>
