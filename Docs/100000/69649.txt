<DOC>
<DOCNO> 69649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/son/sontur04.html </URL>
<DATE> 2002/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Düzce'de katliam gibi kaza 5 ölü, 21 yaralı 
</HEADLINE>
<TEXT>

     Düzce D-100 Karayolu'nda yolun buzlu olması nedeniyle meydana gelen zincirleme trafik kazasında, ilk belirlemelere göre 5 kişi öldü, 21 kişi yaralandı. 
     Alınan bilgiye göre, Düzce D-100 karayolu Tekintaş mevkiinde, Nihat Toprakçı yönetimindeki 34 YIA 22 plakalı otobüs ile karşı yönden gelen 81 AF 654 plakalı otomobil çarpıştı. Kazada, 3 kişi öldü, 18 kişi yaralandı. 
     Kazaya karışmamak için buzlu yolda, 34 BAP 37 plakalı otobüsün, fren yapması üzerine, 5 araç birbirine girdi. Otobüse, 41 DY 633 plakalı tanker, 81 AK 768, 34 YK 14 plakalı otomobiller çarptı. 
     Karşı yönden gelen ve kazayı farketmeyerek sollama yapan 23 DV 486 plakalı tarker de bu araçlara çarptı. Kazada 2 kişi öldü, 3 kişi yaralandı. 
     Ölenlerin kimlikleri henüz belirlenemezken, şoför Nihat Toprakçı ile Erden Özden, Esen Özden, Yıldız Özden, Zekeriya Özden, Oğuzhan Direk, Neslihan Aksoy, Cevat Ayhan, Halil Ayhan Cemal Özden, Fatih Özden, Resul Yaman, Bahattin Yaman, Rıza Yaman, Neslihan Şentürk, Nacice Şentürk, Zeki Yıldırım, Şahin Yıldırım, Mehmet Gökay, Haluk Gökay, Nazmi Aksoy'un yaralandığı, yaralıların Düzce SSK ve Devlet hastanelerinde tedavi altına alındıkları açıklandı. 
     






</TEXT>
</DOC>
