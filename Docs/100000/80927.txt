<DOC>
<DOCNO> 80927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/28/son/sontur22.html </URL>
<DATE> 2002/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
SP Genel Başkan Yardımcısı "Ülke elden gidiyor" 
</HEADLINE>
<TEXT>

     Saadet Partisi SP Genel Başkan Yardımcısı Temel Karamollaoğlu, 57. hükümetin, Türkiye'yi Amerikan mandası altına soktuğunu iddia ederek, ''Bu ülke elden gidiyor'' dedi. 
     Partisinin Belediye Eğitim ve Kültür Merkezi salonunda yapılan İl Divan Kurulu toplantısında katılan SP Genel Başkan Yardımcısı Temel Karamollaoğlu, burada yaptığı konuşmada Kurtuluş Savaşı öncesinde Amerikan mandasına girilmek istendiğini hatırlatarak, şunları kaydetti 
     ''Ama Sivas Kongresi'nde bizim böyle birşeyi kabul etmeyeceğimizi ilan etik. Bugün bu ülkeyi yönetenler fiiliyatta buna razı oldular ve Amerikan mandasına soktular. Türkiye'yi ipotek altına soktular. 
     Hakikatte hükümet yok. Dışarıdan gelen emirleri uyguluyorlar. IMF'ye 18 niyet mektubu verilmiş. Bununla irademizi IMF'ye ipotek etmişiz. 
     Türkiye'de hangi reformu yapacaksak ve kararı alacaksak sizin söylediklerinize uyacağız demişiz. Bir hükümetin bunu söylemeye hakkı yoktur. Bunlar Anayasamızı istiyorlar. Bağımsızlık elden gittiği takdirde hiçbir hayat kavramı kalmaz. Bu ülke elden gidiyor. Bu hükümet üçlü çete. Bu üçlü çete ülkeyi mahfetti. Bunlar gitmeden olmaz. Bunları millet götürecek.'' 3984 sayılı Radyo Televizyon Üst Kurulu RTÜK yasasında ki 
     değişiklik istemini de eleştiren Karamollaoğlu, ''RTÜK Kanunu Anadolu Medyası sussun diye geliyor. Bu kanun geçtiği zaman millet aleyhine hiçbir konuyu dinleyemeyeceğiz. Medya patronların gücü daha da artacak'' dedi. 
     





</TEXT>
</DOC>
