<DOC>
<DOCNO> 91538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/23/spor/spoz1.html </URL>
<DATE> 2002/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu 
</HEADLINE>
<TEXT>

     Williams’lar ön sırada 
     FORMULA 1 Avrupa Grand Prix’si sıralama turları iki Williams’ın yarışı oldu. Juan Pablo Montoya takım arkadaşı Ralf Schumacher’i geçerek, bugünkü yarışa ilk sırada başlama hakkını elde etti. Aracında sorun yaşayan Ferrari pilotu Michael Schumacher, ancak üçüncü sırayı alabildi. Ferrari’nin diğer pilotu Rubens Barrichello da dördüncü cepte, şampiyon takım arkadaşı Schumacher ile yan yana start alacak. Nürburgring Pisti’ndeki Avrupa Grand Prix’si bugün saat 15 00’den itibaren NTV’den naklen yayınlanacak. 
     
     Dalkılıç dalıyor 
     SERBEST dalış dünya rekortmeni dalgıç Yasemin Dalkılıç, desteksiz sabit ağırlıkla dalış kategorisinde daha önce 43 metre olarak belirlenen rekor denemesi hedefini 41 metreye çekti. Dalkılıç, Bodrum Karaada açıklarında bugün yapacağı rekor denemesi öncesinde antrenörü Rudi Castneyra ile bir basın toplantısı düzenledi. Dalkılıç, "Sağlık sorunları nedeniyle bazı antrenmanları yapamadım. Bu nedenle 43 metre yerine 41 metreye dalma kararı aldım" diye konuştu. Bodrum’da saat 10.30’da yapılacak deneme atv’den naklen yayınlanacak. 
     
     Pirelli Rallisi’ne geyik engeli 
     TÜRKİYE Ralli Şampiyonası’nın 3. ayağını oluşturan 23. Pirelli Rallisi’nin ikinci gün yarışları, çiftleşme mevsiminde olan geyiklerin rahatsız olacağı gerekçesiyle ertelendi. Startı önceki akşam Sultanahmet Meydanı’ndan verilen rallinin ikinci gün yarışmaları dün Çatalca Aydınlar Köyü’nden başlayacaktı. Ancak dün erken saatlerde çevrecilerin itirazı üzerine start ertelendi. Daha sonra izinle yarışın bugün yapılması kararlaştırıldı. Sabah saatlerde başlayacak olan yarış saat 19.00’da ilk otomobilin Silivri’de Classis Golf Country Club’a ulaşmasıyla sona erecek. 
     
     Ülkerspor’dan Harun’a vize yok 
     BASKETBOL Birinci Ligi’nın güçlü ekiplerinden Ülkerspor yıldız oyuncusu Harun Erdenay’ı satmayı düşünmüyor. Menajer Lütfi Arıboğan, "Amerika’ya tatile gitmeden önce Harun ile konuştuk ve kendisiyle prensip anlaşmasına vardık. Harun bizim kaptanımızdır ve 9 yıldır da Ülkerspor’da oynuyor. Kendisiyle gelecek sezon da beraber olacağız" diye konuştu. 
     
     Kırkpınar’da etkinlik azaldı 
     24-30 Haziran tarihlerinde 641.’si düzenlenecek Tarihi Kırkpınar Yağlı Güreşleri ve Kültür Haftası’nın başlamasına 2 gün kalmasına karşın, hafta boyunca gerçekleştirilecek etkinliklerin yer aldığı program dağıtılamadı. Bu yıl Kırkpınar Güzellik Yarışması yapılmayacak. Halk konserlerinde ise önceki yılların tersine daha çok yerel sanatçılara yer verilirken, Özcan Deniz ve Elif Altıntaş’ın katılacağı konser, 29 Haziran Cumartesi gecesi Sarayiçi’ndeki Er Meydanı’nda yapılacak. 
     
     Basketbolda milli mesai 
     B Milli Erkek Basketbol Takımı aday kadrosu, 33 oyuncudan 17 kişiye indirildi. Abdi İpekçi Spor Salonu’nda bugün toplanacak olan Milliler, çalışmalarına 11 Temmuz’daki Uluslararası Turgut Atakol Turnuvası’na kadar devam edecek. Milli takımın 17 kişilik aday kadrosu şu oyunculardan oluşuyor Ömer, Gökhan Darüşşafaka , Barış, Rasim O.Renault , İsmail, Tufan Beşiktaş , Mustafa Ülker , Önder G.Saray , Kerem İTÜ , Bekir TED , Adem B.Kolej , Erdem Maltepe Üni , Mustafa Gemlik , Cihad İstanbulspor , Ömer TOFAŞ , Melih NCAA , Emre Olympiakos . 
     
Kocaeli’nden Capone atağı      KOCAELİSPOR, Galatasaray Teknik Direktörü Fatih Terim’in yeni sezon kadrosunda düşünmediği Capone’yi gündemine aldı. Yönetici Can Ulusoy, "Türkiye’deki bir arkadaşının vasıtasıyla Capone’ye 350 bin dolarlık bir öneride bulunduk. Önümüzdeki günlerde bu konu netlik kazanacak" diye konuştu. 
     
Kennedy Adana’da      ADANASPOR, Ankaragücü’den Kennedy’yi renklerine bağladı. Siyahi futbolcunun 26 Haziran çarşamba günü Adana’ya gelerek resmi imzayı atacağı açıklandı. Başkan Çağdaş Ergin’in Dünya Kupası’nda izleyip beğendiği iki futbolcuyu da transfer etmek için büyük çaba harcadığı kaydedildi. 
     
Diyarbakır arayışta      DİYARBAKIRSPOR, önümüzdeki hafta denemek üzere Türkiye’ye beş Kamerunlu futbolcu getiriyor. Teknik Direktör Hüseyin Kalpar’ın Kamerunlu oyuncuları kamp döneminde deneyeceği açıklandı. Kalpar, "Eğer bu oyuncular yeterli olmazsa diğer alternatifler üzerinde duracağız" dedi. 
     
Samsunspor’da Uyanık sesleri      25 Haziran’da yapılacak Olağanüstü Kongre öncesinde Samsunspor caimasında herkes İsmail Uyanık’ın başkanlığa aday olacağı konusunu tartışıyor. Uyanık’ın önceki gün şu anki Başkan Yusuf Ziya Yılmaz ile bir araya gelerek adaylıkla ilgili fikir alış - verişinde bulunduğu öğrenildi. 
     



 SPOR 






























</TEXT>
</DOC>
