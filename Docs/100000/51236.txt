<DOC>
<DOCNO> 51236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/spor/yguven.html </URL>
<DATE> 2001/11/08/ </DATE>
<TIME>  </TIME>
<AUTHOR> ERCAN GÜVEN  </AUTHOR>
<HEADLINE>
İtalyan usulü 
</HEADLINE>
<TEXT>

     Bir siyasetçinin, hele başbakansa, "özel yaşamı olamaz" gerçeğinden yola çıkarsak Berlusconi’nin Fatih Terim’den "kurtulmasını" sadece sportif bir tasarruf olarak değerlendirebilir miyiz .. 
     Yoksa, yanıt aramayı, küreselleşmeci G8’lerin Ortadoğu ülkelerine "malum" tavrından, çağdaş haçlı seferlerine kadar uzanan geniş bir "paranoid yelpazede" mi sürdürmeliyiz 
     Ve bu çabamızı iki nedenle "haklı" gösterebiliriz. 
     Birincisi Terim’e reva görülen tavrın çirkinliği, ikincisi ise Milan Başkanı’nın aynı zamanda İtalya Başbakanı olması. 
     Ve bir başbakanın, sportif eylemleri de ülke çıkarlarına uygun olmalı .. 
     Daha da önemlisi, Carlo Ancelotti’nin basına takdim toplantısının "Milan Milanlılar’ındır" gibi ırkçı bir sloganla sonlanması... 
     Alt alta yazıp, şüpheci bir gözle bakarsanız, işte size en al sından komplo teorisi. 
     Yoksa Terim’in karnesi, "Milan tarihinde görevine en çabuk son verilen teknik direktör" olmasını gerektiren hangi kırıkları içeriyordu .. 
     UEFA’da üçüncü tura çıkmış, Milano Derbisi’ni 4 gol atarak kazanmış, liderle arasında 5 puan vardı Terim’in... 
     Beşiktaş, Scala’ya benzer bir davranışta bulundu diye kimsenin aklına Bülent Ecevit’i, Türkiye’yi "hiç de şık olmayan bir hareketle" suçlamak gelmedi ama, tüm organizasyonun başında Berlusconi olduğuna göre rahatça iddia edebiliriz İtalya’ya hiç yakışmadı. 
     Olayın "küresel boyutunu" biraz abarttığımızı düşünsek bile, etik anlamda tam bir skandaldı yaşadığımız. 
     Tercihlerinin arasında ilk sırada Ancelotti olacak... Ama o, Juventus ile anlaştığı için ikinci sıradaki Terim’le imza atacaksın... Daha Lig başladığında Ancelotti boşta kalınca Terim’den kurtulmak için bahane arayacaksın... Ve kirli operasyonu Terim iki bin kilometre uzakta, İstanbul’dayken yapacaksın. 
     Beni bir tek bu kısmı memnun etti... Belli ki, planlarının ahlak kurallarına uygun olmadığını onlar da anlamış ve birazcık utanma duyguları varmış. 
     
Fener’in Cin’i      Bir kara mizah öyküsüydü... Kahramanımız, sihirli lambadan çıkan "Cin"e zengin olmak istediğini söylemiş, aynı akşam evinin yanmasıyla sigortadan yüklü bir tazminatı hak etmişti. 
     Artık her istediği olumsuz bir olayla gerçekleşiyordu. 
     Fenerbahçe gibi... 
     Malatya deplasmanı dönüşünde, "vicdansızlıkla" suçlanmaktan çekindikleri için uçaktakilerin kulaktan kulağa fısıldaştığı, "Ogün’ün sakatlanmasında bir hayır olabilir" kehaneti, Revivo ve Rapajiç’in aynı kaderi paylaşmasıyla öyküdeki Cin’in kötü sürprizlerine döndü... 
     Her felaket, bir dileği gerçeğe dönüştürüyor, Fenerbahçe küllerinden yeniden doğuyordu. 
     Öykünün sonunu yazmayacağım. 
     Ama şu kadarını söyleyeyim, "yıldızlaröda sona eriyordu. 
     
Terim motivasyonu      Özal başbakanlığı sırasında boş bir bakanlığa inatla atama yapmıyormuş. Nedenini soran bir dostuna şunu demiş 
     "Boş hali ile bana daha yararlı"... 
     Bakan olmak için milletvekillerinin "rekabetinden" memnunmuş rahmetli... 
     Kıssadan hisse bu sezon boyu İtalya’da başka bir takımı çalıştıramayacak olan Fatih Terim’in Türkiye’ye dönmesi, Türk Futbolu’na görev yaptığı zamanlardakine yakın yararlar sağlayacak kuşkusuz... 
     O artık Türkiye’deki her teknik direktörün tepesindeki bir Ancelotti... 
     Niyeti böyle olmasa da, delikanlı kişiliğini örtülü bir şantaj unsuru olmaktan özenle korumaya çalışsa da Türk Futbolu’ndaki dengeler kesinlikle yerinden oynayacak Terim’in dönüşüyle. 
     Baksanıza Galatasaray "karıştı" bile... Lucescu’nun sözleşmesini dört yıla çıkaracaklarmış. Böylece Rumen Hoca’ya güven vereceklerini hesaplıyorlar. Ama Terim’in hancı, Lucescu’nun yolcu olduğunu, ve O’nun incinen onurunu düşünmüyorlar... 
     Neyse... Sanırım diğer büyük kulüpler de yakında "de facto"ya göre ayaklarını uzatacaklar. Terim, artık motivasyonu mu arttırır, tansiyonu mu, orası yöneticiler ile faal teknik direktörlerin duruşlarına bağlı. 
     
Şeren, Alkış ve Albayrak      Turgay Şeren ağabeyimiz ile Sayın Ali Sami Alkış, Bursa hezimetinden sonra feribotta kızkardeşi ile çay içen Ümit Karan’ı dövmeye niyetlenen Galatasaray taraftarlarını, bu ilkel girişimden vazgeçirmişler, ama karşılığında Futbol Şubesi Sorumlusu Abdürrahim Albayrak tarafından terslendiler 
     "Bizim futbolcumuzu kimsenin korumasına gerek yok"... 
     Evet... Sevimli, cana yakın, şirin, ilginç olmayı, işler iyi giderken herkes becerebilir... Sayın Albayrak, önemli olan zor durumlarda da aynı sempatik ve saygılı tavırları sürdürebilmektir. 
     Sayın Şeren ve Alkış’a gelince... Bu kavga ayırma yeteneklerini Ahmet Çakar’lı Telegol programlarından niye sakınıyorlar anlayamıyorum. 
     
10 Kasım      10 Kasım’lar için 60 yıl karar verememiştik... 
     En büyük kaybımıza yas mı tutacağız, en büyük kazancımızı saygı ve sevgi ile anarak ebediyen yaşamasını mı sağlayacağız .. 
     Artık ikincisini tercih ettik. İçine kapanık gözyaşlarının yerini O’nun fikirlerine sahip çıkarak manevi yoldaşlık coşkusu aldı. 
     Bu 10 Kasım’da Milli maçımız var. Umarız günün mana ve ehemmiyetine göre oynarlar. 
     
Tan’a kurşun sıkanlar      Mehmet Tan’ın Trabzon’da silahlı saldırıya uğramasının en acı nedenlerinden biri de, insanlarımızın aynı fikirde olmadıkları spor yazarlarını sevmedikleri beğenmedikleri fikirleri güzel bir üslupla ifade eden spor yazarlarından ise nefret ettikleri gerçeğidir. 
     İki lafı bir araya getiremeyenlere küfür edip geçenler, Mehmet Tan’ın biçim ve içerik açısından reddedemeyecekleri yazılarına kurşun sıktılar. 
     Tan kurtuldu çok şükür... 
     O, eli silahlı "pusucuların" ilkellikten kurtulmaları kolay olmayacak. 
     
Dişi küfürbazlar ..      Eski yönetici Adnan Polat Bizim Stadyum’da gülerek anlattı 
     Galatasaray tribünlerindeki kadın taraftarlar, erkekleri utandıracak küfürler ediyormuş. 
     Neresi komik bunun .. Bayanların ettikleri küfürlerin büyük bir kısmını yapamayacaklarına mı gülüyor acaba Polat .. 
     Bu iş çok sakat... 
     Küfürün erkeği - dişisi olmaz... İnsanların "küfür etme özgürlüğünü" savunanların, "küfür işitme özgürlüklerini" tartışmak da bize düşmez. 
     



 SPOR 



























</TEXT>
</DOC>
