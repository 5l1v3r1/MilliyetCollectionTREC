<DOC>
<DOCNO> 66685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/09/ekonomi/eko01.html </URL>
<DATE> 2002/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Herkes Irak’ı konuşuyor 
</HEADLINE>
<TEXT>

Para piyasaları ve iş dünyası Irak’a müdahale yapılabileceği ihtimalini ciddiye alıyor. Dolar 1 milyon 400 bin lira sınırına gelirken borsa yüzde 3.8 düştü 
Dolar 1.400’e dayandı      EKONOMİ SERVİSİ 

     Irak’a askeri müdahale tedirginliğinin arttığı döviz piyasasında dolar, Devlet Bakanı Derviş’in olması gerekir’ dediği 1 milyon 400 bin lira sınırına yaklaştı. Serbest piyasada dolar önceki güne göre yüzde 4.02 değer kazanarak günü 1 milyon 395 bin liradan tamamladı. 
     Irak lideri Saddam’ın Başbakan Ecevit’e yazdığı belirtilen mektubunun üslubu, Ecevit’in "Saddam değişmez" yorumu, ABD Başkan Yadımcısı Dick Che-ney’nin Ortadoğu gezisi ve Saddam’ın Türkiye’yi BM’ye şikayet etmesi, askeri müdahale beklentilerini güçlendirdi. 
     
     Piyasalar karıştı 
     Bu gelişmeler üzerine döviz alımlarına tüm bankalar katıldı. Doların değeri öğlen saatlerinde 1 milyon 360 bin, akşam saatlerinde de 1 milyon 399 bin liraya kadar çıktı. 
     Bankalararası piyasada dolar, bir günde yüzde 3.7 kazanarak 1 milyon 400 bin liraya ulaştı. 
     Doların salı gününden bu yana değer artışı yüzde 7.1 olarak gerçekleşti. 
     
Borsa fena dalgalandı      EKONOMİ SERVİSİ 

     Beklentileri tükenen ve son bir aydır düşüş eğiliminde bulunan borsa, ABD’nın Irak’a yapacağı olası saldırının tedirginliğini iyice hissetmeye başladı. 
     Borsa, doların yükselişi karşısında hızlı bir dalgalanma gösterdi. Endeks ikinci seansın başında bir ara 10.775 puana kadar gerileyerek gün içinde bin puan yaklaşık yüzde 8’lik düşüş kaydetti. Bu arada borsadaki hızlı dalgalanmadan teknoloji de nasibini aldı. Borsada saat 15.10’da meydana gelen teknik bir arıza nedeniyle ara verilen işlemlere 15 dakika sonra başlanabildi. Hızla düşen borsa, tepki alımlarıyla toparlanmasına karşın günü yüzde 3.82’lik kayıpla 11.255’den kapattı. 
     
     Düşüş fırsat yaratıyor’ 
     Bu arada uluslararası yatırım bankası Merrill Lynch, model portföyünde Türk hisse senetleri için "ağırlığını artır" önerisinde bulundu. Kuruluşun raporunda, İMKB’de son bir aydır devam eden k r realizasyonu hareketinin, Türk hisse senetlerinde pozisyonların yeniden oluşturulması için fırsat yarattığı belirtildi. 
     
ABD müdahalede kararlı’      MERT İLKUTLUĞ İzmir DHA 

     TÜSİAD Yüksek İstişare Konseyi YİK Başkanı Muharrem Kayhan, "ABD Irak’a müdahalede kararlı. Sadece zamanının belirlenmesi kalmış" dedi. 
     Önceki akşam İzmir Fransız Kültür Merkezi’nde St. Josephliler Derneği’nin düzenlediği toplantıya katılan Kayhan, Başbakan Ecevit’in ABD gezisi sırasında edindiği izlenimleri anlattı. Kayhan, konuşmasında, "Türkiye’ye net mesaj verilmediğini gözlemledik. Bizim izlenimime göre sadece müdahalenin zamanının belirlenmesi kalmış. ABD bu konuda çok kararlı. Bush’un son zamanlardaki tavrı da sert tutumu gösteriyor" diye konuştu. 
     Kayhan, AB konusunda da "Treni kaçırırsak işimiz zor ama biz bu işi kıvırırız. TÜSİAD’ın bu konudaki baskısı artacak" dedi. 
     
Koçer Fatura bize çıkar      NEDİM ŞENER 

     Gaziantep Sanayi Odası Başkanı Nejat Koçer, olası bir Irak operasyonunun Türkiye ekonomisini olumsuz etkileyeceğini, ancak asıl faturanın Güneydoğu Anadolu bölgesini çıkacağını söyledi. Irak’la yıllık ticaret hacminin 1 - 1.5 milyar dolara ulaştığını belirten Koçer, bölgenin Irak operasyonuyla büyük sıkıntı çekeceğini söyledi. 
     Şırnak Ticaret Odası Başkanı Kamil İlhan ise mazot ticaretinin savaş beklentisi yüzünden azaldığını belirterek şunları söyledi 
     Son birkaç gündür, artan gerilim nedeniyle giriş çıkış yapan kamyon sayısı 35’e düştü. Savaş çıkarsa kapının tamamen kapanacağı açık. Bölgenin tek geçim kaynağı da mazot ticaretidir. Sınır ticaret geçim sağlamıyor. Savaş en fazla bizleri etkileyecek." 
     



 EKONOMİ 


















</TEXT>
</DOC>
