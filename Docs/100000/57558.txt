<DOC>
<DOCNO> 57558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/17/magazin/amag.html </URL>
<DATE> 2001/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü modası sınıfta kaldı 
</HEADLINE>
<TEXT>

Türk modasının usta imzası Fevziye Çamer’e göre Türk kadını genelde iyi giyiniyor. Ünlülerimiz ise, beğenilme kaygısından’ dengeyi tutturamıyor... 
     SERDAR BENLİ 

     Geçtiğimiz yıl 40’ıncı sanat yılını kutlayan ünlü modacı Fevziye Çamer, maliyeti yaklaşık 250 milyar olan 40 parçalık 2002 kış koleksiyonunun en çarpıcı örneklerini Milliyet’e tanıttı. 
     Türk modasının duayeni’ sayılan Çamer’in özel koleksiyonunu, bu yılın Best Model 3’üncü güzeli Begüm Kütük ile Türkiye 3’üncü güzeli Hatice Şendil sundu. İki güzelimizin sunduğu Fevziye Çamer koleksiyonunda, özellikle nakış ve dantel ağırlıklı transparanlar dikkat çekti. 
     
     İşte 2002’nin gözde renkleri 
     Koleksiyonunun her parçası için en az dokuz metre kumaş kullanan Çamer, önümüzdeki kış moda olacak kumaş ve renkler hakkında da tüyolar verdi. Önümüzdeki yılın kış modasında kadife, dantel, tafta, organza, ziberlin, satenduşef, krep ve şifon kumaşların gözde olacağını söyleyen Çamer’e göre, gözde renkler de özellikle siyah, kahve, gri, bakır, kırmızı, griblö ve füme ile metal gümüş olacak. 
     
     Kadınımız modayı izliyor’ 
     Çamer, Türk kadınlarını moda konusunda çok takdir ettiğini, çünkü ne yapıp edip güncel modayı takip ettiklerini belirtiyor. Türk kadınlarının çoğunun bu nedenle zevkli’ bir giyim tarzına sahip olduklarının altını çizen Çamer, aynı iyi’ notu sanat dünyasının ünlüleri için ise vermiyor. Çünkü Çamer’e göre, birçok ünlü sanatçı, kendilerini beğendirmek kaygısıyla hep aynı’ akla hizmet ediyor ve bu yüzden de çoğu zaman yanlış’ giyiniyor. 
     
Hülya Avşar bilinçsiz giyiniyor      Hülya Avşar’ın modacısı Dilek Hanif’in ünlü sanatçıyı bilinçsiz giydirdiğini belirten Fevziye Çamer, şöyle konuşuyor "Hülya Avşar gibi bir kadın dünyaya bir kez gelir. O yüzden böyle bir kadının da çok özenli ve vücudunun bütün güzelliğini ortaya çıkarabilecek şekilde giydirilmesi gerekir. Ama modacısı Dilek Hanif’in kendisini çok bilinçsiz ve promosyon amaçlı giydirdiğini görünce üzülüyorum. Ekranda gördüğüm zaman Hülya Avşar bu olamaz’ diyorum. Poposu düşük ve göğüsleri sarkık görünüyor. Diz ve kıyafetin diğer bölgelerindeki kesimlerin ise yanlış yapıldığı hemen dikkat çekiyor." 
     



 MAGAZİN 











</TEXT>
</DOC>
