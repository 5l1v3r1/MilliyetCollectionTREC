<DOC>
<DOCNO> 61061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/07/son/sontur17.html </URL>
<DATE> 2002/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de hava sıcaklıkları hafta sonuna kadar normale dönecek 
</HEADLINE>
<TEXT>

     İzmir Meteoroloji Bölge Müdürü Burhan Babalıoğlu, kentte hava sıcaklıklarının hafta sonuna kadar mevsim normallerine ulaşacağını söyledi. 
     Babalıoğlu, Ocak ayı mevsim normallerinin 6-12 derece arasında olduğunu belirterek, Balkanlar'dan ve kuzeyden gelen soğuk havayla, Akdeniz'den gelen yağışlı havanın etkisiyle hava sıcaklığının mevsim normallerinin 8 derece altında seyrettiğini kaydetti. 
     Hafta sonuna kadar Ege Bölgesi ve İzmir'de yağış beklenmediğini duyuran Babalıoğlu, "Hafta sonuna kadar hava sıcaklıkları mevsim normallerine ulaşacak" dedi. 
     Yağışlı ve soğuk havanın Türkiye'nin kuzey kesimlerini etkilemeye devam edeceğini belirten Babalıoğlu, hafta ortasından itibaren Marmara, İç Anadolu ve Ege'nin iç kesimlerinde yer yer sis görüleceğini söyledi. 
     






</TEXT>
</DOC>
