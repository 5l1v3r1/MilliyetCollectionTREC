<DOC>
<DOCNO> 91321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/guncel/gun08.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Sütanneyle taşıyıcı anne aynı mı 
</HEADLINE>
<TEXT>

ÇAPRAZ ATEŞ 
     NESLİHAN CUYAR 

     Marmara Üniversitesi İlahiyat Fakültesi Dekanı Prof. Dr. Zekeriya Beyaz, kiralık taşıyıcı anne uygulamasının, İslamdaki sütanne uygulamasına benzediğini söyledi. Birinin sütüyle, diğerinin de kanıyla çocuğun beslenmesine katkıda bulunduğunu savunan Beyaz, "Sütle kanın arasında ne fark var " dedi. Konuyla ilgili görüşler şöyle 
     
     Kahraman Eroğlu SHÇEK İstanbul İl Müdürü 
Taşıyıcı annenin emeği daha büyük      Taşıyıcı anneyle sütanne çok farklı kavramlar. Taşıyıcı anne 9 ay boyunca bebekle fiziki varlığıyla bütünleşiyor ve bu anlamda süt- anneden çok daha önemli. Taşıyıcı anne çocuğa kanını veriyor, bebeğin varlığını hissediyor, hissettiriyor ona destek veriyor. Kendi taşıdığı canla, ruhsal ve sosyal açıdan bütünleşiyor. Sütanneyse sadece çocuğun beslenmesine, doymasına, büyümesine destek veriyor. Taşıyıcı annenin daha çok emek harcadığı ink r edilemez. Anne sağlığına, uykusuna dikkat ediyor. Kapalı yerlerde kalmıyor. Sigara içiyorsa içmiyor. Birtakım şeylerden feragat ediyor. 
     
     Prof. Dr. Salih Tuğ Marmara Ü. İlahiyat Fak. 
Sütanne hayatını ortaya koymuyor      Sütanneliğin ilişkisiyle, rahmin kullanılmasının arasında hiçbir bağlantı yok. Taşıyıcı annelik rahmin kullanılması meselesi. Çocuğu kanla besler, sütle besler, bu önemli değil. Taşıyıcı anne rahmi kullandırıyor. Doğumuna kadar çocuğu taşıyor. Sütannelikten çok daha önemli. Çünkü hayatını ortaya koyuyor. Çocuğun düşüp düşmeyeceği tehlikesi var. Bunun için para alır ya da almaz, hiç önemli değil. Öncelikli olarak sağlığını ortaya koyuyor. Süt vantuzla da çekilip verilebilir. Hiçbir hayati tehlikesi yok, oysa taşıyıcı annelik çok farklı. Annenin sağlığından yararlanmış oluyorlar. Böbreğini vermek gibi bir şey bu. 
     
     Prof. Dr. Beyza Bilgin Ankara Ü. İlahiyat Fak. 
İkisi de genleri taşıyan anne değil      Sütanne de, taşıyıcı anne de bir nevi anne. Şu bir gerçek ikisi de genleri taşıyan anne değil. Bunlar moral olarak anneler. Önemli olan genler. Genleri neyle beslerseniz besleyin, yine kendisi olacaktır. Sütanne ve taşıyıcı anne arasında çok fark yok. İkisi de değerli olmalı, ikisine de saygı gösterilmeli. Eğer biz filan kişinin çocuğumuzu emzirmesine ya da filan kişinin onu taşıyıp aracı olup dünyaya getirmesine razı olduysak saygı duymak gerekir. Kaldı ki herkesin çocuğumuzu emzirmesine ya da taşımasına izin vermeyiz değil mi O yüzden ikisi de değerli. 
     
     Gül Baysal Türk Anneler Derneği Genel Başkanı 
Birbirinden üstün değiller      Biri karnında taşıyor, diğeri ise sütüyle besliyor. Bu anlamda ikisi de çok önemli. Bir hayata can veriyorlar, yaşamasını sağlıyorlar. Tabii ki doğurgan anne çok önemli ancak sütannenin yeri de ink r edilemez. Her ikisi de anne ve çocuğun gelişimine katkıda bulunuyor. Sütanne de, taşıyıcı anne de çocuk için bir emek sarf ediyor. O yüzden biri diğerinden üstün’ ya da öteki diğerinden daha değerli’ diyemeyiz. Annelere haksızlık olur. Sütannenin sütü en az gerçek anne sütü kadar değerli. Sonuçta her şey çocuk için yapılıyor. 
     



 GÜNCEL 















</TEXT>
</DOC>
