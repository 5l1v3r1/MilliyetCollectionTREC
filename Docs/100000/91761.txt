<DOC>
<DOCNO> 91761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/son/soneko08.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
GAP'a yapılan ödenekler 
</HEADLINE>
<TEXT>

     GAP'ın Türkiye yatırım ödeneği içerisinde 1991'de yüzde 8.5 olan payı, bu yıl yüzde 5.4'e geriledi. 
     2002 fiyatları ile toplam 22 katrilyon 505 trilyon 859 milyar lira kamu harcamasıyla tamamlanması öngörülen ve 2001 sonu itibarıyla 10 katrilyon 831 trilyon 855 milyar lira eşdeğerinde yatırım yapılarak yüzde 48.1 nakdi gerçekleşme sağlanan GAP'a, Türkiye yatırım ödenekleri içinde ayrılan pay, 1990'dan bu yana en düşük düzeye, 2001 yılında indi. 
     GAP Bölge Kalkınma İdaresi'nden alınan bilgiye göre, toplam yatırımlar içerisinde 1991'de en yüksek paya ulaşan GAP yatırımları, ''istikrarlı bir iniş'' sonrasında 1999'da yüzde 5.9'a düştü. 
     2000 yılında yüzde 7.1'lik pay ile ''1990'ların başındaki noktaya'' yeniden gelineceği düşüncesi oluşturan GAP yatırımları, 2001'de ekonomik krizin de etkisi ile yüzde 4.9'a gerileyerek, önceki yıl duyulan sevincin kısa sürmesine yol açtı. 
     
     GAP İDARESİ'NİN GÖRÜŞÜ 
     GAP yatırım ödeneklerinin 1990-2001 dönemi itibarıyla yıllık seyri izlendiğinde, GAP'a toplam kamu kaynaklarından yılda ortalama yüzde 7 oranında pay ayrıldığına dikkati çeken GAP İdaresi, bu oranın, GAP'ın yaklaşık yüzde 10 olan ülke nüfusu ve coğrafi alan içindeki payından aşağıda bulunduğuna işaret ediyor. 
     GAP İdaresi'nin, GAP'a yapılan kamu yatırım tahsislerinin karşılaştırmalı gelişimine ilişkin değerlendirmesi şöyle 
     ''2001 yılında ülke genelinde uygulanan istikrar programı kapsamında yatırımların kısıtlanması nedeniyle GAP kamu yatırımlarının ülke içindeki payı bir önceki yıla göre yüzde 32 oranında azalarak yüzde 4.9 oldu. Bu yıl ise GAP'ın Türkiye içindeki payı yüzde 22 artarak yüzde 5.4'e çıktı. 
     Projenin 2010'da bitirilmesi kararı çerçevesinde değerlendirildiğinde, GAP'ın tüm bileşenleri ile birlikte, hedeflenen yılda tamamlanabilmesi için GAP'a ayrılan yıllık yatırım tahsislerinin önemli ölçüde artırılması gereği ortaya çıkmaktadır.'' 
     
     NEREDEN NEREYE 
     GAP Bölge Kalkınma İdaresi Başkanlığı verilerine göre, 1990-2002 yılları arasında GAP'a yapılan kamu yatırım tahsisleri, toplu ödenekler dahil, mahalli idare yatırımları hariç şöyle 
     
     
GAP ödenekleri YILLAR TÜRKİYE YATIRIM GAP YATIRIM GAP'IN PAYI 1990 8,096,812 657,842 8.1 1991 7,586,379 647,700 8.5 1992 7,854,199 576,716 7.3 1993 7,488,466 567,911 7.6 1994 5,870,933 442,000 7.5 1995 4,227,556 305,862 7.2 1996 5,375,971 371,335 6.9 1997 5,802,429 446,283 7.7 1998 8,427,492 560,380 6.6 1999 7,680,218 450,654 5.9 2000 8,939,816 639,454 7.1 2001 8,836,021 434,792 4.9 2002 9,855,000 1,658 5.4 
     2002 Yılı Fiyatlarıyla Milyar TL 
     





</TEXT>
</DOC>
