<DOC>
<DOCNO> 77270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/spor/spo06.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakan’la devam 
</HEADLINE>
<TEXT>

Parma, golcü futbolcu ile sözleşme yenilemek için masaya oturdu Milli futbolcu, "Büyük olasılıkla gelecek yıl da buradayım" dedi 
     İTALYA’DA sahasında Udinese’yi konuk eden Parma’nın 2 - 0 galibiyetiyle sonuçlanan maçta takımının ikinci golüne imza atan Hakan Şükür’ün önüne yeni sözleşme konuldu. Parma, iyi verim aldığı milli golcünün mukavelesini bir yıllığına yenilemek için teklif götürdü. Taraflar henüz resmi anlaşma sağlamazken, dünkü görüşmelerin olumlu geçtiği ifade edildi. 
     HAKAN, "Herhalde Parma’da bir sezon daha kalırım. Dünya Kupası’nı beklemek istiyordum. Ancak Parma sözleşmemi uzatmak istiyor" dedi. 30 yaşındaki tecrübeli oyuncunun, bir yıl sonra bonservisini bedava almak istediği öğrenildi. İtalyan medyası, ikinci yarıda oyuna girmesine rağmen takımına hayat veren Hakan’a, Di Vaio ile birlikte en yüksek notu verdi. 
     
Kötünün iyileri      İSPANYA Ligi’nde Tayfun ve Nihat’ın forma giydiği Real Sociedad’ın 4 - 0 yenildiği Valencia karşısındaki oyunu "son bir yılın en kötü futbolu" olarak değerlendirildi. Tayfun’un 90 dakika, Nihat’ın ise 45 dakika görev yaptığı maçta milli oyuncularımız takımın en iyi puanlarını ikişer yıldız aldı. İspanyol basını, özellikle bir ay sonra yeniden formasına kavuşan Nihat’ı överken, köşe yazarları da daha fazla şans verilmesi gerektiğini ifade ettiler. n MEHMET ÇİFTÇİ 
     



 SPOR 






























</TEXT>
</DOC>
