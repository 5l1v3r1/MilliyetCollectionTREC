<DOC>
<DOCNO> 89047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/son/sonspo17.html </URL>
<DATE> 2002/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilya'da Roberto Carlos sakat... 
</HEADLINE>
<TEXT>

     17. Dünya Kupası finallerinde, Türkiye 
     ile birlikte C Grubu'nda bulunan ve 2. tura yükselmeyi garantileyen Brezilya Milli Takımı'nda, solbek Roberto Carlos, baldır kasındaki sorun nedeniyle bugünkü antrenmana katılmadı. Milli takım doktoru Jose Luis Runco, yaptığı açıklamada, sol baldırında hafif bir ağrı olan Roberto Carlos'a bu sabah tedavi uyguladıklarını, öğleden sonra da fizyoterapistle çalışmalarını sürdüreceğini belirterek, ünlü futbolcunun yarın antrenmana çıkabileceğini açıkladı. Runco, dün bileğini burktuğu için bugünkü çalışmaya katılmayan u Kleberson'un da ayağında hafif bir şişme olduğunu ve tedavisine başlandığını, bunun dışında ciddi bir sorun olmadığını söyledi. 
     





</TEXT>
</DOC>
