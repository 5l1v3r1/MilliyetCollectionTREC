<DOC>
<DOCNO> 90531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/son/soneko05.html </URL>
<DATE> 2002/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Şirketlerin piyasa değerleri dip yaptı 
</HEADLINE>
<TEXT>

     Krizin Borsa'daki yansımaları, şirketlerin piyasa değerlerini de vurdu. 
     Borsa'da hisseleri işlem gören şirketlerin piyasa değerleri toplamı, 5.5 ayda yaklaşık 20 katrilyon lira düştü. 2001 yılı sonunda 68.6 katrilyon lira olan piyasa değerleri toplamı, 14 Haziran 2002 
     tarihi itibariyle 48.7 katrilyon liraya geriledi. 
     Piyasa değerleri 1 katrilyon lirayı aşan şirket sayısı da, 16'dan 12'ye indi. 
     İstanbul Menkul Kıymetler Borsası'nda İMKB hisseleri işlem gören 310 şirket, 2001 yılını toplam 68.6 katrilyon lira piyasa değeriyle 
     kapatırken, Ulusal Pazar'da işlem gören 279 şirketin toplam piyasa değeri 67 katrilyon 884 trilyon 154 milyar, Bölgesel Pazar'da işlem gören 13 şirketin toplam piyasa değeri 321 trilyon 550 milyar lira ve Gözaltı Pazarı'nda işlem gören 18 şirketin piyasa değeri toplamı 397 trilyon 336 milyar lira olarak gerçekleşmişti. 14 Haziran 2002 tarihi itibariyle ise bu veriler, Ulusal Pazar'daki 278 şirketin 47 katrilyon 942 trilyon 640 milyar, Bölgesel Pazar'daki 11 şirketin 309 trilyon 902 milyar ve Gözaltı Pazarı'ndaki 17 şirketin 529 trilyon 897 milyar lira olmak üzere, toplam 306 şirket ve 48 katrilyon 782 trilyon 441 milyar lira olarak hesaplandı. 
     
     KATRİLYONLAR LİGİNDE 4 FİRE 
     2001 yılını katrilyonluk piyasa değerleriyle kapatan 16 şirket, 
     2002 yılının ilk 5.5 ayında 4 fire verirken, diğer 12 şirketin piyasa 
     değerleri de büyük kayıplara uğradı. 
     Lider durumdaki İş Bankası, 6 katrilyon 565 trilyon 394 milyar lira piyasa değerinden 4 katrilyon 258 trilyon 721 milyar lira düzeyine geriledi. 
     Turkcell, 2 katrilyon 450 trilyon liralık kayıpla 3.8 katrilyon liraya indi. Sabancı Holding, 4 katrilyon 740 trilyon liralık piyasa değerinden 3 katrilyon liraya düştü. 
     Piyasa değeri 2 katrilyon 894 trilyon 973 milyar liraya gerileyen Koç Holding'deki kayıp ise 964 trilyon 991 milyar lira düzeyinde gerçekleşti. 
     Akbank, 3 katrilyon 680 trilyon liradan 3 katrilyon 40 trilyon liraya gerilemesine karşın, sıralamada 2 basamak yükselerek 3. sıraya çıktı. 
     Yapı ve Kredi Bankası 3 katrilyon 347 trilyon 934 milyar liradan 1 katrilyon 880 trilyon 862 milyar liraya, Petrol Ofisi 3 katrilyon 100 trilyon liradan 1 katrilyon 225 trilyon liraya, Tüpraş 3 katrilyon 67 trilyon 635 milyar liradan 1 katrilyon 702 trilyon 851 milyar liraya, Garanti Bankası 1 katrilyon 987 trilyon 500 milyar liradan 1 katrilyon 762 trilyon 500 milyar liraya, Anadolu Efes 1 katrilyon 806 trilyon 29 
     milyar liradan 1 katrilyon 454 trilyon 856 milyar liraya, Petkim 1 katrilyon 740 trilyon 375 milyar liradan 1 katrilyon 44 trilyon 225 milyar liraya, Arçelik 1 katrilyon 386 trilyon 225 milyar liradan 1 katrilyon 178 trilyon 64 milyar liraya indi. THY, Migros, Ford Otosan ve Enka Holding, piyasa değerleri katrilyon lira düzeyinin altına inen şirketler oldular. 
     





</TEXT>
</DOC>
