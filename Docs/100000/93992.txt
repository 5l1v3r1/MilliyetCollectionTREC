<DOC>
<DOCNO> 93992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/ekonomi/aeko.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyasi belirsizlik beni aktif politikaya itiyor 
</HEADLINE>
<TEXT>

İstanbul’da banka patronları ile buluşan ekonomiden sorumlu Devlet Bakanı Kemal Derviş, siyasi belirsizliğin kendisini aktif siyasete ittiğini söyledi. Politik istikrarsızlığın ekonomide çalkantılara neden olduğunu belirten Bakan Derviş, siyasi bunalımın iki üç hafta içinde çözümlenebileceğini ileri sürdü 
     KADİFE ŞAHİN 

     Dün İstanbul’da yedi banka patronu ile kahvaltılı bir toplantıda biraraya gelen ekonomiden sorumlu Devlet Bakanı Kemal Derviş’in, patronlara Türkiye’deki siyasi belirsizliğin kendisini aktif siyasete yönelttiğini söylediği öğrenildi. 
     Birçok konuda banka patronları ile görüşen Derviş, Başbakan Ecevit’in sağlık sorunları ile birlikte mayıs ayından itibaren yaşanan siyasi belirsizliğin geleceği konusunda da ipuçları verdi. Siyasi bunalımın Türkiye üzerinde dışarıda ekonomiden kaynaklanmayan ülke riski’ yarattığını ifade eden Derviş, bunun kendisini aktif siyasete ittiğini ve siyasi bulanımın iki üç hafta içinde çözümleneceği belirtti. 
     
     Sorun siyasi belirsizlik 
     Türkiye Sınai Kalkınma Bankası binasında yedi banka patronu ile biraraya gelen Derviş, konuşmasında enflasyonda düşüş seyrinin devam ettiğini, cari işlemlerin dengede olduğunu ve ihracatın iyi bir performans gösterdiğini söyledi. Derviş, piyasalardaki faiz artışı ve dolardaki dalgalanmanın siyasi belirsizlikten kaynaklandığını, bunun çözümlenmesi halinde ekonominin yoluna devam edeceğini ifade etti. 
     
     Sezer ile de konuştum 
     Türkiye’nin bütün ülke riskinin siyasi belirsizlikten kaynaklandığını ifade eden Derviş, banka patronlarına satır aralarında bunun kendisini aktif siyasete yönelttiğini ve bu konuda kayıtsız kalmayacağı mesajını verdi. Türkiye’nin 24 milyar dolar cari açığı bulunan Brezilya gibi ekonomik riskler taşımadığını bildiren Derviş, siyasi belirsizliği Cumhurbaşkanı Ahmet Necdet Sezer’le konuştuğunu da iletti. 
     
     Aramızda iletişim var 
     Derviş, iki saat süren toplantıda banka patronlarına ekonomiden sorumlu birimler arasında iyi bir iletişim olduğu güvencesi verdi. Derviş’in toplantısına Koç Holding’den Mustafa Koç, Sabancı Holding’ten Erol Sabancı, Doğuş Holding’den Ferit Şahenk, İş Bankası’ndan Ersin Özince, Oyak Bank’dan Coşkun Ulusoy, Finansbank’dan Hüsnü Özyeğin ve Doğan Grubu’ndan Tayfun Beyazıt katıldı. 
     
Nereye gidebilir      Siyasete gireceği mesajını veren Derviş’in nasıl bir yol izleyeceği şimdilik bilinmiyor. ANAP’ın bize katıl’ teklifine ben ancak solda siyaset yaparım’ yanıtını vermişti. Ecevit’in Sizi DSP’de görmek isteriz’ önerisini de siyaset için erken’ diyerek reddeden Derviş, siyasi belirsizlik ve erken seçimle ilgili açıklamalarıyla Ecevitler’in tepkisini çekti. Bu nedenle Ecevit sonrasında DSP’de birinci adam’ formülü zor görünüyor. Yakın arkadaşı Zeynep Göğüş’e ikinci adam da olabileceğini’ söyleyerek, DSP’de İsmail Cem’in yanında ikinci adam formülüne yeşil ışık yakan Derviş’e, CHP Lideri Baykal da teklif götürmüştü. CHP içinde politikaya devam edebilmesinin yollarının daha açık olduğu söyleniyor. Derviş eğer CHP’ye giderse hükümetten ayrılmak zorunda kalacak. Bağımsız bir hareket formülü konusunda ise şimdilik bir işaret yok. 
     
     Derviş’in patronlara verdiği ekonomi mesajları 
Ara dönemde bize destek olun      Patronlarla toplantısında siyasetin dışında döviz kuru ve bono piyasasındaki gelişmeleri de ele alan Derviş, piyasalarda siyasi belirsizliklerden kaynaklananan geçiş dönemlerinde’ bankaların desteğini istediği öğrenildi. Herkesin aynı gemide olduğunu ileten Derviş, ülkenin ortak menfaati açısından siyasi belirsizlikten kaynaklanan dalgalanmalarda bankaların desteğinin gerekli olduğunu ve ihalelere katılım istediği öğrenildi. Derviş’in ekonomi, bankacılık ve piyasalara ilişkin ele aldığı konular ana hatları ile şöyle 
     
     Turizm ve ihracat iyi gidiyor’ 
     Türkiye’nin çok güçlü bir ekonomik yapıya sahip olduğunu bildiren Derviş, bunda toplantıya katılan herkesin hemfikir olduğunu söyledi. Derviş, özellikle ödemeler dengesinin, ihracatın ve turizm gelirlerinin de iyi gitmesiyle döviz konusunda bir sorun olmadığına herkesin katıldığını belirtti. Derviş, istikrarı yeniden temin etmenin, ileriye dönük çalışmalarda kısa vadeli çalkantılara çok da önem vermeden iş yapmanın önemli olduğunu söyledi. 
     
     Ülkede döviz sıkıntısı yok’ 
     Döviz kurlarındaki artışa rağmen Türkiye’de bir döviz sıkıntısının bulunmadığını belirten Derviş, ihracat ve turizmin çok iyi bir performans gösterdiğini söyledi. Derviş’in görüşlerine katılan bankacılar da döviz kurunun biraz yüksek olmasının iyi karşılandığını düşük olmasının iyi olmadığını söyledi. Bankacılar, döviz piyasasının daha iyi işlemesi için Bankalar Birliği’nin bir çalışma yapacağını ve biraraya gelerek konunun tartışılacağı öğrenildi. 
     
     Piyasa yapıcılığı sistemi geliyor 
     Derviş’in bankacılarla yaptığı ve Merkez Bankası Başkanı Süreyya Serdengeçti, Hazine Müsteşarı Faik Öztrak, BDDK Başkanı Engin Akçakoca ve diğer kamu kuruluşları yetkililerinin de katıldığı toplantıda bono piyasasında piyasa yapıcıları sisteminin yeniden getirilmesi kararlaştırıldı. 
     Hazine iki hafta içinde tamamlaması beklenen çalışma ile Kasım 2000 ve Şubat 2001 krizleri ile gündemden kalkan piyasa yapıcıları sistemi ile bankalar yeniden ihalelerde verdikleri faiz teklifinden k ğıt alma yükümlülüğü üstlenecek. 
     
     Kambiyo vergisinde kolaylık 
     Derviş’in başkanlığında yapılan toplantıda Merkez Bankası’ndan munzam karşılıklara verdiği faizleri yükseltmesini isteyen bankalar, Maliye’den de bankacılık sektörü üzerindeki vergileri dünya standartlarına getirmesini istedi. Vergi konusunda çok iyimser olmayan bankalar Merkez Bankası’nın munzama verdiği faizi yükseltmesi konusunda umutlu. Bankacılar bankaların kendi aralarında yaptıkları işlemlerden kambiyo vergisinin alınmayacağını ancak müşteri işlemlerinde bu verginin alınacağını bildirdi. 
     
     Doğuş Holding Yönetim Kurulu Başkanı Ferit Şahenk 
Ortak faydalarımızı gördük’      "Toplantı genel olarak çok yararlı geçti. Piyasanın oyuncuları ile devlet yetkililerinin biraraya gelmesi ortak noktalarda buluşmamız ve ortak yararlarımızı görmemiz açısından çok faydalı oldu. Ekonomik göstergeler iyi gidiyor. Hepimiz bunda hemfikiriz. Ancak bu olumlu göstergeleri biryana bırakıp sadece siyasi belirsizliğe kilitlenmek iyi birşey değil. Türkiye’nin şu anda bir döviz sorunu yok. Reel faizlerde artış var ancak bu da bir hıçkırıktır. Bir süre sonra bu geçecektir. Bu toplantıda iletişimin ne kadar önemli olduğunu birkez daha gördük. Devletin ekonomideki organları arasında iyi bir diyalog olduğunu gördük. Bu bize güven verdi. Bankacılığın k rlılığı konusunda da vergi düzenlemeleri açısından bu alandaki oranların dünya standartlarına getirilmesini istedik. Burada bankacılık sektörü için özel bir isteğimiz olmadı. Bu toplantıda Türkiye’deki en önemli problemin iletişim olduğunu birkez daha gördük." 
     



 EKONOMİ 




















</TEXT>
</DOC>
