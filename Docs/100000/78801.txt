<DOC>
<DOCNO> 78801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/spor/aspo.html </URL>
<DATE> 2002/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Aziz Yıldırım, Bülent Yavuz’dan herkes için adalet istediğini söyledi 
</HEADLINE>
<TEXT>
'TEHDİTSE, TEHDİT' 
Beşiktaş Başkanı Serdar Bilgili’nin açıklamalarını cevaplayan Fenerbahçe Başkanı, "Ben 14. haftadan beri ligde şaibe olduğunu belirtiyorum. Sessiz kalmadık" dedi 
     YALÇIN TÜRK 

     Yine yaparım’ 
     FENERBAHÇE Başkanı Aziz Yıldırım ve 2. Başkan Nihat Özdemir, dün kulüp binasında basın toplantısı düzenledi. Beşiktaş Başkanı Serdar Bilgili’nin bir gün önce yaptığı açıklamaları cevaplayan Yıldırım, "Bülent Yavuz’u arayıp, Muhittin Boşat konusundaki kaygılarımı söyledim. Çünkü bu tayini Beşiktaş yönetiminin istediğini duydum. Merak etmememi söyledi. Kulübümün hakkını korumak için yaptığım bu konuşma tehdit olarak yorumlanıyorsa, hiç çekinmem yine yaparım" dedi. 
     
     Telefonu neden dinletti ’ 
     AZİZ Yıldırım sözlerini şöyle sürdürdü "Telefon dinletme olayının arkasını araştırmak lazım. Sık sık federasyona gideriz ama Haluk Ulusoy bir kere bile bize telefon konuşmasını dinletmedi. Ulusoy’un istemediği bir hakem asla bu maça verilmez. Bilgili, Bülent Yavuz ile hiç görüşmediğini söylüyor. Ama her zaman Ulusoy’un yanında. Bu yetmez mi Yıldırım Demirören ile Haluk Ulusoy akrabadır. İlhan ve Tümer’in transferinde Ulusoy kefil olmuş, Beşiktaş adına birçok işi takip etmiştir." 
     
     Onların yanındayız’ 
     "BEŞİKTAŞ’IN Gaziantep, Antalya, Kocaeli ve Sakarya kupa maçında hep lehine hatalar oldu. Bu yüzden Beşiktaş’ın hakemler ve federasyondan şikayeti olmaz. Şimdi canları yandı, bağırıyorlar. Biz onların yine yanındayız ve sonuna kadar olacağız. Her olaydan sonra Fenerbahçe düşüncelerini açıkca söylüyor. Beşiktaş ise sadece bize hak verdiğini belirtiyor ama sessiz kalıyor. Akıllarınca bizi kullandıklarını sanıyorlar." 
     
     Tahkime gidemediler’ 
     "CAMİALARINA karşı olan sorumlulukları şimdi akıllarına geldi. Ama yine büyük bir hataya düştüler Fenerbahçe’yi hedef gösterdiler. Trabzon - Galatasaray maçının ertelenmemesi için tahkime gittik. Beşiktaş da gideceğini söyledi ama bizi yarı yolda bıraktı. Nedenini açıklamadılar. Sinan Engin, Serdar Bilgili’den dolay gitmediklerini söyledi. Fenerbahçe’nin oynadığı maçlarda lehimize yapılan hakem hatası yüzdesi çok düşüktür. Arşivlere bakılsın." 
     
     Kaybedince konuşuyor’ 
     "FENERBAHÇE, Beşiktaş maçı hariç bugüne kadar oynadığı hiçbir rakip hakem konusunda tepki koymamıştır. Bilgili maçtan önce hakem konusuna hiç değinmedi. Eğer Beşiktaş kazansaydı yine susacaktı. Kaybedince birden ortaya çıktı. Madem ki Boşat konusunda bizim baskımız oldu, neden değiştirmediler. Biz Beşiktaş yöneticisi Mete Düren’in Boşat’ı iş yerinde ziyaret ettiğini duyduk. İki yan hakem de Beşiktaş tribününden gelmiştir." 
     
     Bilgili zan altında’ 
     "FENERBAHÇE için para hep ikinci planda kalmıştır. Şampiyonlar Ligi’ne kalmak bizi mutlu etmez. Bizim için tek başarı vardır ligi şampiyon tamamlamak. Bizim asla 5-6 milyon dolar hesabımız olmamıştır. Fenerbahçe’nin iki yıldır hakemlerle yürüdüğünü Sayın Bilgili söylüyor. Eğer elinde belge varsa açıklasın. Yoksa zanlıdır. İleride çok daha farklı konuşurum. Federasyon sürekli keyfi davranıyor. Biz kulüp yöneticilerini kavga ortamına sürüklüyor." 
     
     YILDIRIM’A GÖRE 
Hakem hataları ve Beşiktaş      Fenerbahçe-Beşiktaş 1-2 
     Fenerbahçe 24 hafta sonra kendi sahasında Beşiktaş’a yenilirken, Ali Eren’in topu elle oynadığı pozisyonda penaltı ve kırmızı kart kararları gerekirdi. Beşiktaş’ın Ronaldo ile bulduğu beraberlik golü ofsayttı. Aziz Yıldırım bu yanlışlara rağmen Beşiktaş’ı tebrik ettiklerini, hakem hataları konusunda konuşmadıklarını açıkladı. Yıldırım, bu maçı Fenerbahçe’nin kazanması halinde puan farkının 10’a çıkacağına ve Beşiktaş’ın olağanüstü kongreye gitme ihtimalinin artacağına dikkati çekti. 
     
     Ankaragücü-Beşiktaş 3-4 
     Karşılaşma berabere devam ederken, son dakikalara doğru Beşiktaş’ın kazandığı çift vuruş, tek olarak kullanıldı. Sonucunda galibiyet golü geldi. Hakem gol kararı verirken, Başkent ekibi oyuncuları ve yöneticileri karara uzun süre itiraz etti. Maçtan sonra yapılan yorumlarda hakemin çift vuruş göstermesine rağmen hatalı karar verdiği konusunda birleşildi. 
     
     Beşiktaş-Galatasaray 2-2 
     Muhittin Boşat’ın yönettiği karşılaşmanın ilk dakikalarında Galatasaray’ın bir korner atışı sırasında Emre ile bulduğu gol faul gerekçesi ile sayılmadı. Pozisyonun tekrarı izlendiğinde harekette bir şey olmadığı anlaşıldı. Beşiktaş 2 - 0 öne geçtiği karşılaşmada üstünlüğünü koruyamadı. 
     
     Sakarya-Beşiktaş 1-2 
     Türkiye Kupası 5. kademe karşılaşmasının normal süresi 1 - 1 bitti. Beşiktaş altın golle çeyrek finale kaldı. Maçta agresif hareketleri ile dikkati çeken İlhan Mansız kırmızı kart görmesi gerekirken, karşılaşmayı tamamladı. Eğer oyundan atılsaydı, Fenerbahçe’ye karşı oynayamayacaktı. Sakaryaspor’un son dakikalarda Tuncay’ın düşürülmesi sonucu kazanması gereken penaltı da verilmedi. 
     
Ve kıyamet koptu      BEŞİKTAŞ - Fenerbahçe maçından sonra Serdar Bilgili’nin yapacağı çarpıcı açıklamalarla gündemin değişeceğini duyurmuştuk. İki büyük kulüp başkanının birbiri ardına yaptıkları açıklamalar ile ligde fırtınalar koptu, eteklerdeki taşlar döküldü. Milliyet okurları gündemi yine bir gün öncesinden takip etti. 
     
Tokat RTÜK’ten koruma istedi      NECMİ KEPÇETUTAN 

     FAAL Futbol Hakemleri ve Gözlemcileri Derneği Başkanı Metin Tokat, son haftalarda hakemlerle ilgili olarak televizyon kanallarında yapılan açıklamalar ve yorumların hakaret derecesine varması ve hedef göstermesi nedeniyle, bazı televizyon programlarını RTÜK’e resmen şikayet ederek bu tür yayınların engellenmesini istedi. 
     ARTIK maçları bile boykot etmeyi düşündüklerini kaydeden Tokat, RTÜK Başkanı Nuri Kayış’a ilettiği dilekçede hakemlerin hedef gösterildiğini bildirdi. Kayış da şikayetleri dikkate alacaklarını belirterek, "Bu duruma karşı ciddi bir şekilde tavır alacağız. Hakem de zaman zaman hata yapabilir. Ama bunu kasıtlıymış gibi göstermek yasanın ihlalidir" dedi. 
     
MHK köşeye sıkıştı      MHK’Yİ hafta sonu telaşı sardı. Son üç gündür pekçok spekülasyona muhatap olan Merkez Hakem Kurulu, hafta sonu süper ligde oynanacak birbirinden zor maçlara hangi hakemi atayacağı konusunda büyük bir sıkıntının içine girdi. Kurul Fenerbahçe-Trabzonspor, Galatasaray-Ankaragücü, Gençlerbirliği-Beşiktaş ve Samsunspor-Ç.Rizespor karşılaşmalarını haftanın en kritik maçları ilan etti. 
     ÜST klasmandaki hakemlerin form durumları ve geçmişte söz konusu takımların maçlarında aldıkları eleştirileri de gözönünde bulundurmak zorunda olan MHK’nin, Fenerbahçe-Trabzon karşılaşması için Erol Ersoy ve Metin Tokat, Gençlerbirliği-Beşiktaş maçı için Ali Aydın, Galatasaray-Ankaragücü’ne Kuddusi Müftüoğlu, Samsun-Ç.Rize maçına ise Serdar Tatlı’yı görevlendirmesi bekleniyor. 
     
Gözlemciler de gözlenir      MHK, Kutval ve Karaozan’ı raporlarındaki eksiklikler olması nedeniyle kızağa aldı 
     TÜRK futbolunda bir ilke daha imza atıldı. Önceki hafta oynanan Malatyaspor - Beşiktaş maçında çıkan olayları rapor etmediği için federasyon içinde de büyük tepki gören gözlemciler Hamdi Kutval ve Yavuz Karaozan’ın, hakemler gibi dinlendirilmeye alındığı ortaya çıktı. 
     SÖZ konusu maçtan sonra olay çıktığını rapor eden ve Malatyaspor’un disiplin kuruluna sevk edilerek ceza almasına yol açan iki gözlemcinin, olaylara karışan Beşiktaşlı Ahmet, Tümer ve Bayram’dan bahsetmemesi üzerine MHK, federasyonun uyarısıyla Kutval ve Karaozan’a bir süre görev verilmemesini kararlaştırdı. n CEMAL ERSEN 
     
Ulusoy "pas" attı      Federasyon Başkanı, Fenerbahçe’nin Şampiyonlar Ligi’nde tur atlaması halinde çiftetelli oynayacağını söyledi 
     ENGİN VEREL 

     FUTBOL Federasyonu Başkanı Haluk Ulusoy, hakkındaki tepkileri yanıtladı ve "Ben herkesin başkanıyım" dedi. Üç kulüp istediği diye görevinden istifa etmeyeceğini belirten Ulusoy, "18 kulüp başkanı gelsin, istemediklerini söylesin, hemen ayrılayım. Ayrıca farkında olmadan bana da iyilik yapmış olurlar" diye konuştu. 
     GALATASARAY’IN maçının ertelenmesinden sonra yapılan suçlamaları da yorumlayan Ulusoy, "Bir karar verdik, başımıza gelmeyen kalmadı. Fenerbahçe, Şampiyonlar Ligi’nde başarılı bir yolda yürüsün, neler yapacağımızı herkes görecek. Fener tur atlasın, çiftetelli oynamazsam şerefsizim. Önemli olan sistemin devam etmesi" ifadesini kullandı. 
     



 SPOR 






















</TEXT>
</DOC>
