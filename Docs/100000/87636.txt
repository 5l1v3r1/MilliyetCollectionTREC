<DOC>
<DOCNO> 87636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/yazar/akyol.html </URL>
<DATE> 2002/06/03/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Osmanlı hukuku 
</HEADLINE>
<TEXT>

     HALİL İnalcık Hoca, dünyada bir numaralı Osmanlı tarihçisidir. Bu saygınlığıyla birçok uluslararası bilim kurumunun üyesi ve şeref üyesidir. Cambridge Üniversitesi, yayımlamaya karar verdiği Osmanlı tarihini ona yazdırmıştır. 
     Bugün İnalcık Hocamızın "Osmanlı’da Devlet, Hukuk, Adalet" adlı son eserinden bahsedeceğim. Eren Yay. Tünel, İstiklal Cad. No 34, Beyoğlu 80050 İstanbul 
     Mesele günümüzle de ilgili. 
     Eski otoriter İran geleneği ve Türk törü’ hukukuyla İslam’daki Şeriat hukukunun tarihi uygulamada sentezleşmesini anlatan İnalcık diyor ki 
     "Bunun en gelişmiş şekli, İslam devletinin en merkeziyetçi ve otokratik örneği olan Osmanlı imparatorluğunda gerçekleşmiştir. Bugün Türkiye’nin seküler siyasi sistemle yönetilen tek İslam ülkesi olması ve diğer İslam ülkelerinden farklı bir yol izlemesi olgusunun, büyük oranda Osmanlı geçmişinin deneyimine dayandığını söylersek abartmış olmayız..." Sf. 45 
     
     OSMANLI’DA Türk törü’sünün bir kabile geleneği, İran otoriteryanizminin keyfi destopizm, şeriatın da mahalli bir fetva külliyatı olmaktan çıkmış, devlet "müstakil sivil bir kanun koyucu" haline yükselmiştir. Bu da 19. yüzyılda Batı hukukunun alınmasını kolaştırmıştır. 
     İslam hukukunda "istislah" ve "istissan" denilen "toplum yararı" ve "kolaylaştırma, iyileştirme" ilkeleri, Şeriat’ın yanında geniş bir örfi hukuk ve kanunname sisteminin oluşmasını ve sırası geldiğinde hukukun modernleştirilmesi kolaylaştırılmıştır. Devletin "bağımsız sivil otorite, kanunun koyucu güç" haline gelmesinin kökleri Fatih’tedir. Sf. 40-47 
     Diğer İslam ülkelerinde devlet "bağımsız sivil otorite ve kanun koyucu güç" düzeyine evrimleşmediği için, hukukun modernleştirilmesi Osmanlı’daki kadar kolay olmamıştır, hala sıkıntı çekiyorlar. 
     
     OSMANLI toplumunda devletin "kardeş katli"ne varan, sonra Batı’dan kanunların alınmasını sağlayan bu kanun koyma gücü "keyfi patromanyalizm" despotizm miydi İnalcık Hoca, Weber’in bu iddiasını reddediyor 
     "Osmanlılarda adalet ve şik yet sisteminin bürokrasi tarafından yürütüldüğü, böylece padişahın ve yakınlarının keyfi tasarruflarını önlemeye çalıştığı unutulmamalıdır..." 
     Padişah’ın gücü Şeriat, örfi hukuk, ulema, bürokrasi gibi güçlerle sınırlanmıştır. Sf. 53 
     İnalcık Hoca, padişahların yayımladığı hukuki emirler olan "Adaletname"lere çok geniş yer ayırmış. Adaletname, halkın çeşitli sorunlarını çözmek, bey, paşa, kadı gibi güçlülerin halkı ezmesini, kanunsuz ceza verilmesini, kanun dışı vergi alınmasını önlemek için yayımlanan genel kurallardır. Sf. 120 vd. 
     Mesela kadı mahkemesinin hükmü olmadan kimseye ceza verilemeyeceği vurgulanmakta, aksini yapanların şiddetle cezalandırılacağı belirtilmektedir. Sf. 91, 116, 126 Tefeciliğe karşı sınırı belirlenmiş bir faiz resmen onaylanmaktadır. Sf. 119 
     Bütün sonlarımıza rağmen, Türkiye’nin hukuken en gelişmiş, kurumlaşmış bölge ülkesi olmasının Osmanlı kökleri bu çok değerli kitapta açıkça görülüyor. 
     
     







Osmanlı hukuku 


Mutluluklar 


Çiller’in Ecevit şartı 


Ecevit sonrasına ABD’den bakışlar 


Piyasaların terapiye ihtiyacı var 


Yargıtay’ı bastılar 


FIFA, şeffaf olmayanı oynatmayacak 


Sezer Ecevit diyaloğu 


Ötüken Kriterleri 


İnsanlığın akıl almaz serüveninde bir noktacık 


Yurtdışındaki işçilerin paralarıyla kurulan holdinglerin çoğu yok oldu 


</TEXT>
</DOC>
