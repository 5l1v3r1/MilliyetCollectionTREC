<DOC>
<DOCNO> 88281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/son/sondun13.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat Ramallah meydanında 
</HEADLINE>
<TEXT>

     Filistin Devlet Başkanı Yaser Arafat, İsrail ordusunun bugün şafaktan önce girdiği ve sabah saatlerinde tamamen terk ettiği Batı Şeria-Ramallah kentindeki karargahından zafer işaretiyle çıktı. 
     Halkın büyük sevgi gösterisi içinde koruma görevlileri eşliğinde Ramallah meydanına çıkan Arafat, ''İsrail'in karagahına düzenlediği son saldırı üzerine, ''Bu hareketler, Filistin halkının kararlılığını, metanetini kuvvetlendirmekten başka bir işe yaramaz'' dedi. 
     Hayfa kentinde Filistinli intihar komandosunun bomba yüklü aracı otobüse çarptırmasıyla bombacı dahil 18 kişinin öldüğü, 37 kişinin yaralandığı dünkü saldırı üzerine, İsrail ordusunun Kudüs'e 30 km mesafedeki Ramallah'ta son kuşatması 6 saat sürdü. Ramallah'taki son operasyonda Arafat'ın bir güvenlik görevlisi öldü. 
     





</TEXT>
</DOC>
