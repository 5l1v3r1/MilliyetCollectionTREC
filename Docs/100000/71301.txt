<DOC>
<DOCNO> 71301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/son/soneko03.html </URL>
<DATE> 2002/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet Bakanı Derviş, İngiltere'ye gitti 
</HEADLINE>
<TEXT>

     Devlet Bakanı Kemal Derviş, Oxford Üniversitesi'nde konferans vermek ve İngiliz sanayicilerle görüşmek üzere Londra'ya gitti. 
     Bakan Derviş ile birlikte eşi Catherina Derviş ve Hazine Müsteşarlığı Yabancı Sermaye Genel Müdürü Melek Us da, THY uçağıyla İstanbul Atatürk Havalimanı'ndan Londra'ya hareket etti. 
     Bakan Derviş, Londra'dan Oxford'a geçerek akademisyen ve öğrencilerden oluşan bir topluluğa ''Türkiye Dinamikler ve Reform Taahhütleri'' konulu bir konferans verecek. 
     Kemal Derviş yarın da İngiliz Sanayiciler Konfederasyonu'nda CBI 
     bir grup sanayici ve işadamıyla görüşecek. 
     Derviş, hareketinden önce basın mensuplarının IMF heyeti ile görüşmelere ilişkin soruları üzerine, ''Pazar günü dönüyorum, o zaman açıklama yapacağım'' dedi. 
     






</TEXT>
</DOC>
