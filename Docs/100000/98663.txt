<DOC>
<DOCNO> 98663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/29/son/soneko09.html </URL>
<DATE> 2002/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya piyasalarında son durum... 
</HEADLINE>
<TEXT>

     Dolar Yen karışısında 3 haftanın en yüksek seviyesine çıkarken, İsviçre Frankı ve Euro karşısında da Cuma günü çıktığı seviyeleri koruyor. 
     ABD'de patlak veren yeni bir muhasebe usulsüzlüğü haberine rağmen yaşanan Dolar yükselişinin kısa vadeli tepki yükselişi sürecinden kaynaklandığı belirtiliyor. 
     İsviçre Merkez Bankası'nın Cuma günkü süpriz yarım puanlık faiz indiriminin ardından Dolar, İsviçre Frankı karşısında da 1.4682 seviyesine çıkmış bulunuyor. 
     ABD'li Qwest Commnications International Inc. 1999-2001 döneminde usulsüz muhasebe yöntemleri kullandığını ve bu nedenle bu döneme ait sonuçların yeniden yayınlanacağını açıkladı. 
     Piyasa oyuncuları bu hafta bütün dikkatlerin ABD'den gelecek Temmuz ayı işsizlik verileri ve Nisan-Haziran Gayrisafi Milli Hasıla rakamlarında olacağını söylediler. 
     Wall Street'te Cuma günü Dow Jones Endeksi yüzde 0,95, Nasdaq Teknoloji Endeksi ise yüzde 1,78 yükseldi. 
     Brezilya'da ise üst düzey yetkililerin IMF'den ilave kredi ümitlerini yok etmeleri, Brezilya Reali'nin ard arda beşinci günde rekor seviyede düşmesine, Brezilya borsasının ise 5 yılın en düşüğüne gerilemesine neden oldu. 
     Tokyo Borsası'nda bugün yüzde 0,81'lik yükseliş gerçekleşti. 
     Hong Kong ve Güney Kore borsaları da yüzde 1,05 ve yüzde 0,04 artıda bulunuyorlur. 

     
</TEXT>
</DOC>
