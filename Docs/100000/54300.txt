<DOC>
<DOCNO> 54300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/yasam/ayas.html </URL>
<DATE> 2001/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
40’ından sonra spora dikkat 
</HEADLINE>
<TEXT>

Sharon’ı neredeyse öldürecek olan rahatsızlık spora bağlanınca, uzmanlar uyardı 40’ından sonra spor, anevrizmayı tetikleyebilir 
     AYŞEGÜL AYDOĞAN İstanbul 

     ABD’li yıldız Sharon Stone’u ölümün eşiğinden döndüren ve tıp literatürüne Stone sendromu’ olarak alınmak istenen rahatsızlık, 40 yaşından sonra yapılan sporun tehlikesini yeniden gündeme getirdi. Şu anda 43 yaşında olan Stone’un geçirdiği anevrizmanın, ABD’li uzmanlarca bir gün önce yaptığı 5 kilometrelik koşuya bağlanmasını değerlendiren Memorial Hastanesi Spor Hekimi Dr. Murat Beyaz, "Ağır sporlarda tansiyon çok yükselir. Kişinin damarlarında yatkınlık da varsa, spor anevrizmayı tetikler" uyarısında bulundu. Dr. Beyaz, bu nedenle 40’ından sonra spora başlayacaklara son derece dikkatli olmalarını önerdi ve risk gruplarını da şöyle anlattı "Özellikle ailesinde kalp hastalığı olanlar, sigara içenler, stres altında olanlar, kilo ve kolesterol problemi bulunan kişilerle, hiç spor yapmamış, yeni spora başlayanlar, önceden mutlaka kontrolden geçmeli. EKG, efor testi gibi tetkiklerle kalp ve dolaşım sisteminin normal olduğu saptanmalı. Sağlık kontrolünden geçme imk nı yoksa en iyisi tempolu yürüyüş, yüzme ve bisiklet. Kondisyon salonlarında ağırlık altına girme halter gibi , tansiyonun ileri derecede yükselmesine, 30’a kadar çıkmasına neden oluyor." 
     
Hava da önemli      Havanın çok sıcak, soğuk, rüzg rlı ya da nemli olduğu günlerde dışarıda egzersiz yapılmaması gerektiğini de sözlerine ekleyen Dr. Beyaz, şu bilgileri verdi "Sabah erken saatlerde ve ikindiden sonraki saatler, spor yapmak için en uygun zaman. Kahvaltıdan önce yapılan egzersizler de yağ harcanması arttığından, kilo vermek için ideal. Ayrıca yemek yedikten en az iki saat sonra egzersize başlanmalı." 
     



 YAŞAM 






















</TEXT>
</DOC>
