<DOC>
<DOCNO> 63101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/19/yazar/cemal.html </URL>
<DATE> 2002/01/19/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Susurluk mu Hukuk devleti mi Hangisi .. 
</HEADLINE>
<TEXT>

     Tarih, 3 Kasım 1996. Yer, Balıkesir'in Susurluk ilçesi. Mercedes marka bir araba, bir kamyona çarptı. 
     Arabadan bir milletvekili, bir polis müdürü, ve katliam hükümlüsü bir ülkücü çıktı. Kazada polis müdürüyle eski ülkücü ölürken, milletvekili kurtuldu. Mercedes'in bagajında devlete ait suikast silahları bulundu. Savcılık, çete damgası vurduğu dosyayı Devlet Güvenlik Mahkemesi'ne gönderdi. 
     Susurluk süreci böyle başladı. Temiz toplum özlemlerinin bir süre için kampanyalaştırıldığı bir döneme girildi. 
     Devlet içinde çete oluşturmak suçundan 14 sanık yargılandı. Aralarında özel kuvvetlerden istihbaratçı ve özel timciler, ülkücü ve uyuşturucu kaçakçılarıyla kumarhane patronları vardı. Ağır hapis cezalarına çarptırıldılar. Yargıtay'ca bu hafta oy birliğiyle onaylanan mahkumiyet kararında şu satırlar yer alıyordu 
     "Türkiye Cumhuriyeti Devleti'nin ve Yüce Türk Milleti'nin iç ve dış güvenliğinin katiller, uyuşturucu kaçakçıları ve kumarhane işletmecilerine emanet edilmesi, bunlardan medet umulması affedilemez, kabul edilemez bir davranıştır. Suçlular mutlaka cezalarını çekmelidirler." 
     Yargıtay'ın onayladığı bu karar, olması gereken bir hukuk devletinin çerçevesini çiziyor, bir yerde Susurluk'un özüne işaret ediyordu. 
     
     
     
     Devletin ağzı süt kokmaz 
     Öyle derler. 
     Yani olağanüstü durumlar yaşanırken kritik bir nokta gelir, hukuk boşlanır mı devlet işlerinde 
     Öyle derler. 
     O kritik noktaya kim karar verir Devletin kendisi mi, devletin tepesindekiler mi Yargıtay'ca onaylanan mahkeme kararında belirtildiği gibi, iç ve dış güvenliğinin korunmasında devlet, bir ara kanun kaçaklarıyla suçluları mı kullandı Onlardan mı medet umdu 
     Öyle derler. 
     Burada hukuk boşlandı mı 
     Öyle derler. 
     Nitekim, mahkeme kararı da hukuk devletinin Susurluk'ta çiğnendiğine işaret ediyor. Devlet, hukukun dışına çıkıp kanun kaçaklarını, suçluları kullanıyor. Ama buna karşılık onlar da devlete yaslanıp, bal tutan parmağını yalar deyişine uygun olarak devleti temsil edenlerle, siyasetçilerle çeteleşiyorlar. 
     Susurluk bu mu 
     Bir bakıma evet, bir bakıma değil. Susurluk, hukuk devletinin tam tersi. Ama Susurluk davası, gerçek Susurluk'un küçük bir bölümü sayılabilir. Buzdağının su yüzüne vuran bölümü yani... 
     Gerçek Susurluk, 'ağzı süt kokmayan devlet'e mi gidiyor Neresi orası Dorukları mı devletin Yoksa derin devlet mi 
     Öyle derler. 
     PKK'ya, bölücü teröre karşı mücadelede alınan bazı kritik karar ve uygulamalara mı gidiyor gerçek Susurluk 
     Öyle derler. 
     Orada 'faili meçhuller' mi var Orada hukukun çerçevesi içinde kalınarak çözülemeyecek bazı çetrefil sorunlar mı var Bir savaş durumunun bazen yol açtığı çaresizliklerden kaynaklanan 'kirli yöntemler' mi var 
     Öyle derler. 
     
     
     
     Gerçek Susurluk, Susurluk kazasıyla 14 mahkumdan ibaret değil. 
     Daha derine gidiyor 
     Altında, PKK ve terörüne karşı 1980'lerin başından itibaren verilen haklı ve meşru mücadele yatıyor. 
     Bu mücadele sırasında zaman zaman hukuk devletinden sapıldığı, insan haklarının çiğnendiği malum. Peki, 'Devletin ağzı süt kokmaz ' diyerek bunlar aklanabilir mi 
     Kimine göre evet. 
     Soru ve sorun burada düğümleniyor. 
     Tartışılan bir konu... 
     Ancak, hukuku savunmaktan başka çaremiz yok. Devletin gücünü hukuk kurallarıyla çerçeveleyip öncelikle vatandaşı, bireyi korumaktan geçer demokrasi ve uygar yaşam biçimi... 
     
     







Belediye mi, 'merkez' mi 


Uyandırma... 


Derdim Saddam’la değil 


Susurluk mu Hukuk devleti mi Hangisi .. 


IMF'yi hortumlamak... 


Söz Oğuzhan Müftüoğlu'nda... 


Gebze Yüksek Teknoloji Enstitüsü 


Rol için de para gerek 


Dilimin ucunda kelimeler 


Patronsuz holding "EGS’de son tango" 


Nazım Hikmet ve siyaset... 


Ecevit’ten kahkaha 


Dünya Bankası ve IMF toplantısı 2003'te Dubai'de 


Çok suç işleniyor 


Bilanço 


İş ilanlarında kıpırdama’ var 


</TEXT>
</DOC>
