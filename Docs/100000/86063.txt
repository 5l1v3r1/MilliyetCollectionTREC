<DOC>
<DOCNO> 86063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/yazar/yilmaz.html </URL>
<DATE> 2002/05/25/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Kapı kapı dolaştı bankasını sattı 
</HEADLINE>
<TEXT>

"Dünya üzerinde kalmış son Esbank ve onu terk eden son Zeytinoğlu" Banu, bana yazdığı mektupta Avusturya’daki bankasının satış öyküsünü anlatıyor, sizinle paylaştım... 
     Bu mektubu okumalıydınız... Gazetecilik yöntemi açısından sık karşılaşılan bir durum değil.Yürekten kopan, bana özel bir mektubu yayımlıyorum. Saklayamazdım ne bir gün, ne de yarınlara. Kendisinden izin aldım, "Sen bilirsin" dedi. 
     Yazılarımda hiç kullanmadığım, "sevgili" veya "dostum" ifadelerinin altını da ilk kez çiziyorum. Bilinsin istiyorum Zeytinoğlu Holding’in kurucusu Mümtaz Zeytinoğlu’nun kızı Banu Zeytinoğlu, banka hortumlayan yüzlerce arsıza rağmen, soyadını profesyonel yaşamında ahlakla korudu ve yaşam ona sahip olduklarını değil, "olmak" erdemini armağan etti. 
     Banu’nun mektubu 
     ".... Halit Cıngıllıoğlu’nun alması kesinken, vazgeçtiği haberi geldi. Haydaa Banka acaba açıkta mı kaldı Ve "N’olur bankamı alııın" ve "Yaşasııın" çığlıkları içinde günler yaşandı... 
     Neyse, Denizbank istekli olmaya devam etti ve bu arada başka biri de alma heveslisi oldu. Bankanın fiyatı sözde de olsa, 27 milyon dolara çıktı ama sonra o banka alıcı olmadı. 
     Zaten ihalede ikinci sırada olan Denizbank olduğu için, öncelik hakkı olması doğaldı... Veee Denizbank 24.6 milyon dolar vermeye karar verip bankayı aldı. 
     Bu bankanın kurulması için Esbank T.A.Ş, 10 milyon dolar vermişti. Bu banka başından geçen bütün şanssızlıklara, konum itibariyle yurtdışında olmasına, sahipsiz son iki yılı geçirmesine ve de eski sahibi varken bile arkasında güçlü bir ana bankası olmamasına rağmen, 5 yılda 2.5 kat değerini artırdı .. 
     
     Özvarlığının üzerinde 
     Sen daha iyi biliyorsun, Tasarruf Mevduatı Sigorta Fonu’na devrolan bankaların daha sonradan nasıl ve kaça satıldığını Bilmem görebilecekler mi ama, değerini yitirmeden ve özvarlığının da üzeri bir fiyatla satılan tek banka Esbank AG. Özvarlığımız 22.9 milyon Euro iken, 4.5 milyon Euro özvarlığımızın 
     üzerine fiyat çıkılarak satıldık... 
     Çanta elinde kapı kapı gezip, "Bu bankayı lütfen alın ve yaşatın" demenin benim için ağır taraflarının ne yönde ve ne yoğun olduğunu sana anlatmaya gerek yok. Duygusallığı ve gururu ve dedikoduyu hiç düşünmeden yapılması gereken her şeyin yapılmasına inandım ve İsmail beyle Esbank AG Genel Müdürü Türiye’de bu konuda çok çaba harcadık. 
     Denizbank’a ilk telefonu açan ve "Bu banka size yakışır. Hadi düşünün" diyen de ben olmuştum. Üzerinden iki yıla yakın bir süre geçti bir dönem geldi "Hah Denizbank alabilecek" dedik bir dönem geldi "Kesinlikle imk nsız almayacak" dedik... 
     Hedef olarak baştan koyduğum alıcının, bankayı almasının benim için manası çok derin... Bir kez daha doğru yere yönelmiş olduğumu kendime ispatlamış oldum. Sana karşı şu an nasıl mütevazı olabilirim... 
     Şimdi "Nasılım " sorusuna gelince... Çoook çok, hem de çoook yorgunum. Son güne kadar ayakta duran enerji, yarışı bitirmiş hissi altında minimuma indi ve sinirlerim boşaldı. Bu 1997 Ekim ayından itibaren grubun gidişatı ile ilgili belirsizlik şeklinde başlayan dönemin sonu Ve ne ilginç, hep bilerek görerek yaşamış olmak ama başkalarının görmesi ve olayların dediğim noktaya gelmesi için senelerin geçiyor olması, çoook zaman kaybına uğradığımı da gösteriyor ve bunu hazmediyorum. 
     
     Son Esbank, son Zeytinoğlu 
     "Misyon tamamlandı..." Bu banka artık benim değil... İki senedir söylediğim gibi "Dünya üzerinde kalmış son Esbank ve onu terk eden son Zeytinoğlu olacağım... İsmi değişir, değişmez artık kız bizim değil... Ve ben artık hiçbir zaman olmadığım kadar Banu Zeytinoğlu’yum ve Mümtaz’ın kızıyım. Mümtaz’ın emeklerinden ne kaldığına bakmayacağımıza göre, üstlendiğim ve hayatımın sonuna kadar da devam edecek olan misyon, onun adına layık olarak hayata devam etmek... Annem banka satılınca şunu söyledi "Banka battı, grup yok oldu ama sen çıktın " Bilmem belki de öyledir 
     İçimi döktüm, aslan arkadaşım." 
     Madem bu kadar özel satırları sizinle paylaştım, Banu’nun annesi Güneş Teyze’den de söz etmemin mahzuru kalmadı Eskişehir’de zar zor satın alabildiği bağ evinde kendi eliyle yetiştirdiği domateslerle, bize Dün Banu da geldi bu akşam yemek hazırlıyor. 
     
     







Milliyetçilik ve Kürtler 


Dananın kuyruğu 


İhtarname... 


Bahçeli’den cesur adımlar bekliyorum 


45 parti, 45 çözüm değil 


Cem Derviş ikilisi çare olur 


İz şansı 


Onno dağı 


Eskişehir’de bir vaha Anadolu Üniversitesi 


Bu yıl Irak’a saldırı yok... 


Sevmek mi istersiniz, yoksa sevilmek mi 


Bir memleketin deniz işleri... 


Seçimin ekonomi politiği 


İTO’da 50 yıl çalışabilmenin sırrı nerede 


Kanuni’den Beri 


Murat Evgin "Türk gibi rock" yapıyor 


Kapı kapı dolaştı bankasını sattı 


</TEXT>
</DOC>
