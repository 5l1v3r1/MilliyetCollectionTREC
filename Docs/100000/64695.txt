<DOC>
<DOCNO> 64695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/magazin/mag02.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’nin Spice Girls’ü kuruluyor 
</HEADLINE>
<TEXT>

Fiziğiniz, sesiniz ve dansınız güzelse şansınız var. Dünyaca ünlü müzik şirketi Universal, Türkiye’de 4 kişilik bir kız grubu kuracak 
     ELİF KORAP İstanbul 

     Eskiden genç kızlar artist’ olmak için evden kaçardı. Sonra buna manken olma’, kaset çıkarma’ gibi nedenler eklendi. Anlaşılan bu liste uzayıp gidecek. Çünkü Universal Müzik Türkiye, dünyada çok popüler olan kız pop gruplarından Türkiye’de de oluşturma kararı aldı. 
     Gazetelere ilan veren şirket, kız pop grubunda yer alabilecek cıvıl cıvıl’, dans edebilen genç kızlar arıyor. Başvuruda bulunmak isteyenlerin 16 - 21 yaşları arasında, İstanbul’da ikamet eden, dansta başarılı ve güzel olması gerekiyor. 
     
Amaç dünyaya açılmak      Şu ana kadar başvuran 265 kişiden sadece 4’ü bu mutlu sona ulaşabilecek. Universal Müzik’in "kendinize yıldızlar arasında yer açın" sloganıyla duyurduğu projede yer alacak grup üyeleri şubatta belli olacak. Kurulacak grup yaz aylarında da Türk seyircisiyle buluşacak. 
     Universal Müzik Türkiye yetkmilisi Nüzret Avgüneş de, amaçlarının dünyaya açılabilecek bir grup kurmak olduğunu belirterek çalışmalarını şöyle özetliyor 
     "Bir yarışma da düzenleyebilirdik, ama biz gazete ilanını tercih ettik. Spice Girls’ de bu şekilde kurulmuştu. Tüm dünyanın tandığı No Angels’, Bond’, Tik’n’ Tak’ gibi bir grup oluşturacağız. Bu, tüm dünyada uygulanan bir sistem. Birbirine uyum sağlayabilecek kişiler seçiliyor ve grup oluşturuluyor. Bu iş profesyonelce yapılıyor. Kızların seslerine de önem veriyoruz ama amacımız şov. Yani sesi şarkı söyleyemeyecek kadar kötü olanlarla çalışmayacağız." 
     



 MAGAZİN 












</TEXT>
</DOC>
