<DOC>
<DOCNO> 62918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/yazar/ozkan.html </URL>
<DATE> 2002/01/18/ </DATE>
<TIME>  </TIME>
<AUTHOR> Tuncay ÖZKAN  </AUTHOR>
<HEADLINE>
"Cüppeni yak, ama asla satma..." 
</HEADLINE>
<TEXT>

     "Adaleti arayanın elleri temiz olmalı, ilkesinin, yani sadece terazinin önünde duran ve adalet arayan, adalet bekleyen tarafların değil, teraziyi tutan ve tartma işini yapanın yapanların da ellerinin, kalbinin, özünün ve ruhunun, malzeme ve yönteminin temiz - dürüst - nitelikli ve ilkeli olması zarureti hukuk tarihinin süreci içinde ve uzun tecrübeler sonucu açıkça anlaşılmıştır." 
     Cüppesini yakacak ama satmayacak, cüzdanı ile vicdanı ardasında sıkışıp kalmayacak yargıçlar, savcılar ve avukatlar... Çok mu zor Değil. Hala umut var. Tuzun koktuğu yerde hukuk devreye girer. Hukuk da kokuşmuşsa, yine hukuk bu kokuşmuşluğu temizler. Türkiye hukukunu yeniden kuruyor. Yargı adamlarına bu anlamda destek olunmalı. Bataklık böyle kuruyacak. 
     
     Hukuk etiği 
     Bakırköy adliyesinin üç hukukçusu, Celil Demircioğlu, Zeki Kaner ve Rüveyda Kaner'in "Hakimlik - Savcılık Meslek Etiği" adlı kitabını okuyorum. Birinci paragraftaki alıntıları da bu kitaptan yaptım. Kitap, Türkiye'nin en önemli sorunlarından birine "hukuk etiğine" dair kaleme alınmış çok önemli bir çalışma. Cüppesini yakıp satmayacak yargı adamlarının nasıl davranması gerektiğini irdeliyor. 
     Halk arasında yaygın olan anlayış hukukun ve hukuk adamlarının parayla alınıp satılabileceği, eş dost yakınlığından etkileneceği ve bunun sayesinde davaların kazanılacağı şeklinde. Kötü örnekleri olmasına rağmen buna ben inanmıyorum. Ama her yer kokuşunca, hukukun sağlıklı kalmasını da beklemek hata. Söylentilerin gerçekle ilgisi ne kadar Sağlıklı bir hukuk sistemini sarsacak kadar olmalı ki Türkiye'de hukuk adamları da bundan duydukları korkuyu ifade ediyorlar. 
     
     Kargalar ve kartallar 
     Kitapta "Karanlık aydınlıktan. Yalan doğrudan kaçar... Güneş yalnızdır ama tüm evrene ışık saçar... üzülme... Kaderidir yalnızlık doğruların. Kargalar sürüyle, fakat alçak... Kartallar yalnız, ama yüksek uçar...." diye, Şeyda'nın bir alıntısını da koymuşlar. 
     Ben aç kartalların ne kadar yüksekten uçabildiklerini, yerin cazibeli fakat tehlikeli çekiciliğine ne kadar karşı durabildiklerini bilemiyorum. Ama bildiğim bir şey var, hukukunu, hukukçusunu kaybeden toplumların ayakta kalması mümkün değil. 
     Türkiye bugün bu tehdidin altındadır. Buna karşı en önce hakimler ile savcıların karşı durmaları gerekir. 
     Kitap, hakimler ile yargıçların bu bozulma ve çürüme karşısında hukuku nasıl ayakta tutacakları ve sağlıklı kalabileceklerinin yollarını ve öğretilerini aktarıyor. Çok önemli bir çalışma. Ama ya günlük yaşamda karşılaşılan durumlar. Artık Türkiye'de Yargıtay, Danıştay gibi yüksek yargı organlarının içinde yer alan seçkin yargı adamları tartışılıyor. Bu yüksek yargı kurumlarında davaların görülmesi ve sonuçlarıyla ilgili iddialar kulaklardan kulaklara fısıldanıyor. 
     
     Hukuk çöküyor çare ne 
     Yargıtay başkanı bile bu durumdan yakınıyor. Danıştay ülkenin idari sisteminin nasıl kayıp gittiğini başkanının ağzından anlatıyor. Hukuk çöküyor. Hukukçulardan başka sistemi tutacak ve Türkiye'yi içine düştüğü bataklıktan kurtaracak kimse yok. Hem onurumuzu, hem ülkemizin geleceğini koruma ve kurtarma görevi hukukçularımızın ellerinde. 
     Yargıtay Cumhuriyet Başsavcısı Sabih Kanadoğlu'nun Türkiye Cumhuriyeti Başsavcılığı önerisini, Ahmet Necdet Sezer'in Cumhurbaşkanlığı koltuğunda oturmasını, hukukçularımızın yeniden ve süratle "etik" değerler konusunda kitap yazma çabasını ve adliyelerin Türkiye'yi temizleme anlamındaki ataklarını Türkiye'de yeniden umudun yeşermesi olarak görüyorum. Hep yazdım, söyledim, Türkiye'yi hukuk adamları geleceğe taşıyacak. Polisle, müfettişle gelecek inşa edilemez. Geleceği müteşebbisler, çalışanlar, siyaset adamları ve en önemlisi hukukçular kuracaklar. 
     Cüppelerini yakacak, ama satmayacak hukukçular... 
     
     







Asker ve sosyoloji 


Abdülaziz ve... 


Gezinin bilançosu 


Ecevit'in başarılı gezisi ve ABD ile yeni sayfa 


Tekere çomak 


Bush Ecevit'e öğrencileri sordu 


Washington haberleri olumlu 


ABD ile çok boyutlu ilişkiler 


Acılardan ders çıkarmayı başarmalıyız 


Yatırım fonları 


"Cüppeni yak, ama asla satma..." 


Bireysel silahsızlanma... 


Ecevit rahatlamış dönüyor 


Petrol geliri, Dubai için artık önemsiz 


ENRON, UNOCAL ve Dünya işleri 


Olmayan yasak kalktı 


</TEXT>
</DOC>
