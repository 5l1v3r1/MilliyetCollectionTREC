<DOC>
<DOCNO> 59891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/31/son/sontur08.html </URL>
<DATE> 2001/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal Cezaevi'nda yatan travesti kendini jiletle kesti 
</HEADLINE>
<TEXT>

     Tutuklu bulundukları Kartal Özel Tip Kapalı Cezaevi'ndeki koğuşlarını ateşe verdikleri için müşahede bölümüne alınan 3 travestiden biri, kendini jiletle yaraladı. 
     Yaklaşık 3 aydır cezaevinin C-3 koğuşunda tutuklu olan 3 travesti, geçtiğimiz hafta bir arkadaşlarının tahliye olmasından sonra henüz anlaşılamayan bir nedenle kavgaya tutuşarak, koğuştaki yatak ve yorganları ateşe verdikleri için cezaevi idaresi tarafından müşahede koğuşuna konuldular. 
     Buna rağmen müşahede bölümünde de dün gece olay çıkartan 3 travestiden biri, yerlerinin değiştirilmesi istemi cezaevi idaresince kabul edilmeyince jiletle kendini yaraladı. 
     Cezaevi revirine kaldırılan bu travesti, pansuman yapıldıktan sonra yeniden müşahede bölümüne alındı. 
     
     Mutfaktaki gıdalar ünlülere satıldı 
     Bu arada, Kartal Özel Tip Kapalı Cezaevi'nin mutfağında çalışan bazı tutukluların, et, tavuk ve bazı kuru gıdaları, yemek dağıtımı sırasında yemek arabasına gizledikten sonra para karşılığı ''ünlü tutuklular''a sattıkları iddia edildi. 
     Bu tutukluların da yasak olmasına karşın odalarında bulundurdukları elektrikli ısıtıcıları kullanarak, bu malzemelerle ızgara ve yemek yaptıkları belirtildi. 
     






</TEXT>
</DOC>
