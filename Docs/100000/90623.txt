<DOC>
<DOCNO> 90623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/guncel/agun.html </URL>
<DATE> 2002/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahruki kutsal dağda 
</HEADLINE>
<TEXT>

Nasuh Mahruki, bu kez "kutsal" olarak bilinen 6714 metrelik Kailash Dağı’na çıktı. Ruhlarını arındırmak için dağı tavaf edenlere katıldı, gördüklerini anlattı 
     ÜMRAN AVCI İstanbul 

     Kar leoparı Nasuh Mahruki, motosikletle 5600 kilometre yol yaparak, "kutsal dağ" kabul edilen Batı Tibet’teki Kailash Dağı’na gidip geldi. Mahruki dönüşte de, Everest’in ana kampına uğrayarak, 7 yıl aradan sonra aynı dağa bu kez motosikletle ulaşmış oldu. 8 Mayıs’ta Delhi’ye, ardından Katmandu’ya uçakla gidilen gezi 5 hafta sürdü. Geziye Mahruki’nin dışında Demir Kardaş ve ünlü Alman fotoğrafçı Michael Martin’in de aralarında bulunduğu, 5’i motosikletli 7 kişi katıldı. 
     
     Dualar rüzg rla uçuşuyor 
     "Bu ziyareti dünyada motosikletle yapan insan sayısı çok az. Ayrıca böyle dinsel bir seremoniye tanıklık etmek çok önemli" diyen Mahruki, yaşadıklarını şöyle anlattı "Himalayalar’ın uzantısı olan Kailash Dağı, Tanrı Shiva ve eşinin evi sayılmasından dolayı kutsal. Ruhlarını arındırmak isteyenler yılda bir kez, 6714 metrelik bu dağın etrafında yürüyüş kora yapıyor. Ardından da Sagadava Festivali’ne katılıyorlar. Üzerinde kutsal sayılan dua bayraklarının bulunduğu bir direk dikiliyor. İnanışa göre kutsal yazılar rüzg rın etkisiyle etrafa yayılıyor." 
     
     Mayıs ayı onlar için kutsal 
     Bu ziyaretin mayıs ayında yapıldığını anlatan Mahruki, "Mayıs Buda’nın doğduğu, aydınlanmaya ulaştığı ve öldüğü ay. Tibet Mitolojisi’ne göre bu yılın at yılı’ olması da, diğer yıllara göre 13 kez daha önemli" dedi. Binlerce insanın katıldığı bu festivalden sonra geri dönüp Everest’in ana kampına giden Nasuh Mahruki, bu zorlu yolculuğun kendisi için anlamlı olduğunu belirterek, "Everest’in kuzey tarafındaki ana kampı benim için çok önemli. Çünkü 1995’te oradan tırmandım. Ve 7 yıl sonra yine buradayım" diye konuştu. 
     



 GÜNCEL 













</TEXT>
</DOC>
