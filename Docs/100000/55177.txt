<DOC>
<DOCNO> 55177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/02/son/sondun03.html </URL>
<DATE> 2001/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban saflarında savaşan bir Amerikalı... 
</HEADLINE>
<TEXT>

     Afganistan'ın kuzeyinde Mezar-ı Şerif kentinin yakınındaki Cenk Kalesi isyanı sonucunda Kuzey İttifakı'nın ele geçirdiği Taliban safında savaşan yabancılar arasında bir Amerikalının da bulunduğu bildirildi. 
     Newsweek dergisinin röportaj yaptığı 20 yaşındaki bu kişi, adını Abdülhamid olarak açıklayarak, ''ne sonradan Amerikan vatandaşlığına geçmiş bir Amerikalı, ne de başkaldıran bir Amerikalı Arap olduğunu, sadece Amerikan orta sınıfına mensup iyi eğitimli beyaz bir Amerikalı olduğunu'' belirtti. 
     Cenk Kalesi isyanı sonucunda, kaleden canlı çıkan 86 Taliban yandaşı arasında bulunan bu kişi gerçek adını söylemezken, ''Washington doğumlu olduğunu ve 16 yaşında İslam dinini seçtiğini, daha sonra din eğitimi almak için Pakistan'a gittiğini'' açıkladı. 
     Newsweek bu arada, söz konusu kişinin Pakistan'da ''Taliban hareketinden bazı vaizlerle görüştüğünü'' de belirtti. 
     






</TEXT>
</DOC>
