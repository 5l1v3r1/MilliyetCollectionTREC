<DOC>
<DOCNO> 51536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/10/magazin/mag01.html </URL>
<DATE> 2001/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Pirelli’nin 2002 takvimi tanıtıldı... 
</HEADLINE>
<TEXT>
Bu yıl fazla acılmadılar 
     BELDE BOZKURT Londra 

     DÜNYACA ünlü Pirelli Takvimi’nin lansmanına 11 Eylül terörünün gölgesi düştü. Takvim Londra’da Whitehall Sarayı’nda düzenlenen mütevazı bir öğle yemeğiyle dünyaya tanıtıldı. 2002 takvimi gerçekten geçen yıllara göre çok farklı. Çünkü mankenlerin yerine genç Hollywood starları poz verdi ve çıplaklık unsuru yok denecek kadar az. Bu yılki takvimin yıldızı ise Amerika Başkanı Bush’un yeğeni Lauren. 
     
Kendimi inek gibi hissettim’      PİRELLİ takviminin tanıtımında tüm dikkatler, kapakta yer alan Lauren Bush’un üzerindeydi. Koruma ordusuyla gelen Lauren’e yaklaşmayı başarıp "Çekimler nasıl geçti " diye sorduk. Lauren gülümseyerek şunları anlattı "Henüz lise son sınıftayım. Çekim için beklerken ders çalışıyordum. Kendimi Hollywood yıldızlarının arasında bir inek gibi hissettim..." 
     
Deniz Akkaya takvime girer’      BU yılki takvimin çekimini gerçekleştiren Alman fotoğrafçı Peter Lindbergh’i Whitehall Sarayı’ndaki yemekte yakalayıp Deniz Akkaya’nın bir defilede çekilen fotoğrafını gösterdim. Lindbergh, Deniz’in makyajını biraz fazla buldu ama "Yüz yapısı çok güzel. Etkileyici. Rahatlıkla Pirelli kızı olur" dedi. 
     



 MAGAZİN 











</TEXT>
</DOC>
