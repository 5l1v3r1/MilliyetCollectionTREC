<DOC>
<DOCNO> 90711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/son/sondun19.html </URL>
<DATE> 2002/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda'da polis bürosuna saldırı 
</HEADLINE>
<TEXT>

     Hollanda'nın Doordrecht kentinde bir polis bürosuna, bu sabah erken saatlerde saldırı düzenlendi. 
     Büroya patlayıcı atılarak yapılan saldırıda, ölen ya da yaralanan olmadı. 
     Verilen bilgiye göre, kimliği belirsiz kişi ya da kişilerce kimsenin bulunmadığı bir saatte semt polis bürosu içine patlayıcı atıldı. 
     Şiddetli patlama, büroda büyük hasara yol açtı ve büronun kullanılamaz hale gelmesine neden oldu. 
     Bir görgü tanığının ifadesine göre, patlamadan hemen sonra, olay yerinden motosikletli bir kişi hızla uzaklaştı. 
     Olayla ilgili araştırmanın başlatıldığı bildirildi. 
     





</TEXT>
</DOC>
