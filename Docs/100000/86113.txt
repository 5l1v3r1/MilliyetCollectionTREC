<DOC>
<DOCNO> 86113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/son/sonspo05.html </URL>
<DATE> 2002/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Hido'lu Sacremento 2-1 öne geçti... 
</HEADLINE>
<TEXT>

     ABD Profesyonel Basketbol Ligi NBA play-off yarı final serisin 3. maçında, Batı bölümünde, Sacremento Kings deplasmanda Los Angeles Lakers'ı 103-90 yenerek 2-1 üstünlük sağladı. 
     Los Angeles'ta, 19 bin seyirci önünde yapılan maçta rakibi karşısında belirgin bir üstünlük sağlayan konuk ekip, devreyi 52-40 önde kaparken, maçta da bir ara 27 sayılık farkı yakaladı. 
     Böylece deplasmanda üst üste 5. galibiyetini alan Kings de Hidayet Türkoğlu, 37 dakika oyunda kalıp, 14 sayı kaydetti. 
     Türkoğlu, 2 sayılık atışlarda 11 de 5, üç sayılık atışlarda 2 de 1, serbest atışlarda da 4 de 1'lik isabet oranıyla oynarken, 2 hücum, 
     3 savunma ribauntu aldı. Hidayet ayrıca, 3 asist, 3 blok yaptı ve 1 de 
     top çaldı. 
     Konuk ekibi bu maçta galibiyete taşıyan isimler olarak 26 sayı, 9 ribaunt ve 6 asistle Chris Webber, 24 sayı, 4 ribaunt ve 5 asistle Mike Bibby ve 17 sayı, 12 ribaunt ve 6 asistle de Doug Christie göze çarptı. 
     Ev sahibi ekipte ise Kobe Bryant 22 sayı ile ünlü pivot Shaquille O'Neal 20 sayı, 19 ribaunt ve 4 asist, Lindsey Hunter 14 sayılık performans göstermelerine karşın yenilgiyi engelleyemediler. 
     İki takım arasındaki 4. maç, 27 Mayıs Pazartesi günü sabaha karşı Los Angeles'te yapılacak. 
     Play-off yarı final serisinde, Boston Celtics ile New Jersey Nets arasındaki 1-1 Doğu bölümündeki 3. maçta, yarın sabaha karşı Boston'da oynanacak. 
     





</TEXT>
</DOC>
