<DOC>
<DOCNO> 72250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/guncel/gun03.html </URL>
<DATE> 2002/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Mumyacı iş başında 
</HEADLINE>
<TEXT>

     EDA BERKBAYRAK İzmir DHA 

     İzmir’de müteahhitlik yapan elektrik ve inşaat mühendisi Yahya Bedir, işini gücünü bırakıp, mumyacılığa başladı. Babası Arap, annesi Türk asıllı olan Bedir Suudi Arabistan’daki Kral Abdülaziz Üniversitesi’nde yedi haftalık çalışma sonunda 2 metre 30 santim boyundaki bir timsahı mumyaladı. 
     8 yıl önce İzmir’e yerleşen Bedir, yeni inşaat malzemeleri geliştirmek amacıyla deneyler yapmaya başladı. Mumyalara olan ilgisinin çocukken başladığını ifade eden Bedir şöyle konuştu "Bir gün hazırladığım karışımın mumya görüntüsüne benzerliğini keşfettim. Araştırıp, bulduğum malzemeyi geliştirdim". İlk mumyalama işlemlerini tavuk üzerinde yaptığını söyleyen Bedir, "Örnekleri, bilim adamlarına gönderdim. ABD’li mumya uzmanları Prof. Ronald Wade ve Prof. Bob Brier’le irtibatım sürüyor. Şimdi İzmir’de hayvan mumyaları müzesi kurmak için uğraşıyoruz " diye konuştu. 
     



 GÜNCEL 




















</TEXT>
</DOC>
