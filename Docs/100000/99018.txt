<DOC>
<DOCNO> 99018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/siyaset/siy01.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracatçılardan kavgayı bırakın’çağrısı 
</HEADLINE>
<TEXT>
Türkiye’nin tüm siyasileri birleşin 
TİM Genel Kurulu, siyasetçilerin akınına uğradı. İhracatçılar, salona girişte sadece YTP lideri İsmail Cem’i alkışlarla karşıladı. Toplantıda partiler ağır bir dille eleştirildi 
     SERHAT OĞUZ, EYLEM TÜRK İstanbul 

     Türkiye İhracatçılar Meclisi TİM Başkanı Oğuz Satıcı, siyasetçilere kavgayı bırakmaları çağrısında bulunarak "Ya farkınızı izah edin ya da kavgaları bırakın, birleşin" dedi. 
     TİM Genel Kurulu, dün siyasetçilerin gövde gösterisine sahne oldu. TİM üyeleri, siyasiler salona girerken sadece Cem’i alkışladı. Toplantıya canlı uydu bağlantısıyla katılan Başbakan Bülent Ecevit, ihracatçıları destekleyici yasal düzenlemeleri hazırladıklarını söyledi. Daha sonra kürsüye gelen Satıcı ise siyasileri ağır bir dille eleştirdi. 
     
     Programlar aynı 
     Türkiye’de siyasetin uzun yıllardır kamu kaynaklarının dağıtılması üzerine kurulu faaliyet olarak kavrandığına işaret eden Satıcı, siyasi partilerin programlarının neredeyse birbirinin aynı olduğuna dikkat çekerek, şöyle konuştu 
     "Türkiye’nin artık kurtarıcılara, karizmatik liderlere, mucizecilere ve mucizelere ihtiyacı yok. Siyasi partilerin önerilerinin bu denli birbirine benzediği durumlarda ortaya iki seçenek çıkıyor Ya farkınızı izah edin ya da kişisel kavgaları bırakın, birleşin. Lütfen bizi eski cümleleri tekrarlayarak inandırmaya çalışmayın." 
     MHP’li Devlet Bakanı Tunca Toskay, işler çok kritik, çok hassas olduğunda yapılacak işin milletin iradesine başvurmak olduğunu, partisinin de bunu yaptığı söyledi. İşadamlarının geçmişte koalisyon hükümetini desteklemesine tepki gösteren Çiller ise ekonomi yönetimini eleştirdi. Diğer konuşmacıları dinlemeden salondan ayrılan Çiller, "DSP - DYP - MHP hükümetinden bahsediliyor, bu mümkün mü " sorusuna, "Biz seçime gidiyoruz" yanıtını verdi. 
     Gül de Türkiye’nin içinde bulunduğu bataklıktan kurtulması için büyük bir seferberlik ve olağanüstü bir hamle gerektiğini belirterek, "Siz işadamları olarak çıkmaz sokakta dükk n açar mısınız " diye sordu. Bayar da erken seçimin Türkiye’de eskinin son, yeninin ilk seçimi olacağını iddia etti. 
     



 SİYASET 


















</TEXT>
</DOC>
