<DOC>
<DOCNO> 63545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/22/yasam/yas13.html </URL>
<DATE> 2002/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Katil cinayeti garantiye aldı 
</HEADLINE>
<TEXT>

Gözü dönmüş katil, kalbinden bıçakladığı talihsiz kadın kesin olarak ölsün diye bileklerini de kesti 
     BAHAR KAYMAKÇI İzmit DHA 

     İzmit Garı girişindeki alt geçitte tüyler ürpertici bir cinayet işlendi. Dün saat 11.00 sıralarında uzun boylu ve deri ceketli bir şahıs alt geçide girdi. Elinde bıçak bulanan kimliği belirsiz şahıs, bir süredir takip ettiği 53 yaşındaki Melahat Daşdemir’e arkadan usulca yaklaştı. Uygun anı kollayan katil talihsiz kadını kalbinden bıçaklayıp kanlar içinde yere yığdı. Ve kadının kesin olarak ölmesi için de bileklerini keserak olay yerinden hızla uzaklaştı. 
     Görgü tanıklarının durumu bildirmesi üzerine olay yerine gelen polis çevrede inceleme yaparken, eşk li verilen katili yakalamak için bütün yollar tutuldu. Talihsiz kadının cesedi cumhuriyet savcısının olay yerine geç gelmesi nedeniyle yaklaşık 1.5 saat öylece yerlerde bekletildi. 
     
     İlk şüpheli eski koca 
     Yapılan araştırmalar sonucu Melahat Daşdemir’in Derince’de oturduğu tespit edilirken, saldırganın eşk linin, bir süre önce boşandığı eşi Yılmaz Karaçar’a uyduğu belirlendi. Polis Yılmaz Karaçar’ı yakalamak için geniş çaplı operasyon başlattı. 
     



 YAŞAM 
























</TEXT>
</DOC>
