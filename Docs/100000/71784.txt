<DOC>
<DOCNO> 71784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/10/yazar/civaoglu.html </URL>
<DATE> 2002/03/10/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Top dikişleri 
</HEADLINE>
<TEXT>

     Aslan ya da Kartal... 
     Yeşil sahanın arkasındaki ortamı konuşalım. 
     Önce Galatasaray. 
     Ortada kalmış. 
     Yönetime kimse istekli değil. 
     Borç gırtlakta. Gelirler ipotekli. 
     Üstelik... 
     Takımın sekiz omurgası kaymış. Galatasaray'ı taşıyacak birkaç emektarın dışında Avrupa Süper Kupası'na kramponlarıyla imza atmış kimse yok. Herkes "bu takım acaba beşinci olabilir mi .. Borç batağından kurtulma şansı var mı " tartışması yapılıyor. 
     Kimsenin elini cebini sokmaya niyeti yok. 
     Tıpkı bankalar için söylenen özdeyiş gibi... 
     "Hava güneşliyken şemsiye önerirler. Ama yağmur yağdığında ortada yokturlar." 
     Ve Galatasaray - avaraj farkı bir yana - içerde birinci sıradayken Avrupa Şampiyonlar Ligi'nde çeyrek finalin eşiğindeyken kongre... 
     "Biz de varız..." 
     Bunu diyenlerin içinde arkadaşlarım var. Onların arkasında olanların içinde çok yıllara dayanan dostlarım var. 
     
GS'liler birbirini anlar      Ama dostluk karşılıklıdır. Onları anladığım kadar, onlar da beni anlamalılar. Yönetimde olan grup Galatasaray ortadayken, kimse ucundan dahi tutmak istemezken bugün yönetimde olanlar onu sırtladılar, omuzlarına aldılar. Birşey beklemediler. 
     Bu kulübün borçlarını ödediler. 
     Neredeyse "mucize" bir başarıyı gerçekleştirdiler. Bir bakıma 11 oyuncusuyla yeni sayılabilecek Galatasaray, üstelik yıldız olmayanlarla içerde birinciliği, dışarda çeyrek finalin eşiğini Türkiye'ye ve Galatasaray camiasına sundular. 
     Adları tek bir çirkinliğe, gölgeye bulaşmadı. Peki neden "siz değil, bir başka yönetim" denecek 
     Eğer "teşekkür" böyle olursa Galatasaray'ı zor günlerinde kimler sırtlanır, omuza alır 
     "Vefa"da sadece "boza" değildir. 
     
Kartal dorukta      Beşiktaş'a bakıyorum. 
     Bu yönetimin başında Serdar Bilgili var. 
     Çocukluğunu tanıdığım - babası dostum - olanlar var. 
     Risk aldılar. 
     En zor dönemde yönetici değiştirdiler. 
     Ligde 7 puan geriden gelip doruğa çıktılar. 
     "Kartal'ın yeri zirvedir" söylemini doğruladılar. 
     "Beşiktaşlılık ruhunu" gençlerle reenkarnasyon yeniden doğuş sürecini oluşturdular. 
     Ve kongre... 
     "Siz gidin, biz geleceğiz". 
     Neden 
     
Suç ve ceza      Yoksa ortada Galatasaray ve Beşiktaş yönetimlerinin cezalandırılmaları gereken "suçları" mı var 
     Takımlarını iyi yönetmekle, zirvede tutmak ve zirveye taşımakla suçmu işlediler 
     Ceza almalarımı gerek 
     Ben Galatasaraylıyım. Babam Beşiktaş'ta spor yaptığı için o takımı... 
     Atatürk'ün takımı olduğu için Fenerbahçe'yi de severim. 
     Koç, Sabancı ve Eczacıbaşı'nın ekonomi devriminde öncüler olmaları gibi Galatasaray, Fenerbahçe ve Beşiktaş'ın da devrimci misyonları olduğuna inanıyorum. 
     Bu kulüplerimize özen göstermenin genelde diğer kulüplere ve ulusal sporumuza büyük katkı sağlayacağına inanıyorum. 
     Türkiye'de işportayla yaşama atılan her gencin ideal ufkunda bir gün Koç, Sabancı ya da Eczacıbaşı olmak vardır. 
     Her genç sporcunun da ufkunda, Galatasaray, Fenerbahçe ve Beşiktaş da oynamak yer alır. 
     Bu motivasyon, genelde Türkiye de sporunun çıtasını yükseltir. 
     
Zaman sapması      Şu sıralarda yönetim değişikliğini öngören kongreler zaman sapmasıdır. 
     Sekron şaşmasıdır. 
     Üç takımın "foto - finish" gibi burun buruna geldikleri final sürecinde büyük kongre... 
     Anlamı var mı 
     Savaşın ortasında komutan değişikliği gibi bir şey. 
     Galatasaray ve Beşiktaş'ta yönetime talip olanlar ciddi, düzeyli, takımlarını seven saygın isimler. Ama keşke kendilerini destekleyenlerle birlikte bu kongrelerin mayıs ortalarına ertelenmesi için girişimde bulunsalar. 
     Lig biter... 
     Avrupa Şampiyon Kulüpler karşılaşmalarında - Galatarasaray için - sonuçlar belli olur. 
     Daha transferlerin başlamadığı, takımların yeniden yapılanmaları için önde zaman bulunan mayıs ortaları, kongreler için ideal tarihtir. 
     O zaman herkes oylarını daha gönül rahatlığıyla kullanır. 
     "Top"un dikişleri atmaz. 
     
     







Seri ilanlar... 


Batılılara rağmen batılılaşma 


Barış iyi de ekmek yok 


Top dikişleri 


Bir miras hikayesi 


En son ne zaman tiyatroya gittiniz 


Adam ol ve ardımdan gelme 


Smokin giyen kaymakam... 


Akıl oyunları 


Hipermarketlere kriz dersleri 


Avrupa Derdime bir çare 


Vergiyi siz vermeyeceksiniz 


"Sağlam taşa basınız " 


Kuvvacı’lar ateşle oynamaya niyetli 


Kaymakamın smokini medeniyettir’ 


Ermenistan Kadınlar Dostluk 


</TEXT>
</DOC>
