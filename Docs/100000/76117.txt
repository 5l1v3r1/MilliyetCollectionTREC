<DOC>
<DOCNO> 76117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/spor/spo07.html </URL>
<DATE> 2002/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
"BENİM GÜCÜM YETMEZ" 
</HEADLINE>
<TEXT>

Türk Futbolu’nun yeni ekol çalıştırıcılarından Ersun Yanal, Şampiyonluk için bir çok unsurun bir araya gelmesi gerektiği söyledi, "Tek başıma mücadele edemem" dedi 
     NECMİ KEPÇETUTAN 

     Üniversitede konuştu 
     ANKARAGÜCÜ Teknik Direktörü Ersun Yanal, "Şampiyonluğu herkesten çok istiyorum. Ama bunun için tek başıma mücadele edemem. Bir çok unsurun biraraya gelmesi lazım" dedi. Gazi Üniversitesi’nde bir panele katılan genç hoca, öğrencilerin sorularını Hakan Keleş ile birlikte cevapladı. Şampiyonluğu bir inanç sorunu olarak gören Yanal, "Herkes bu amaç için birleşmeli" diye konuştu. 
     
     Sıçrama yapmalıyız’ 
     YANAL, "Kültürümüzde üç büyükleri geçmek gibi bir amaç olsa bu ligde çok şey değişir. Bu düşüncenin bayraktarıyım. Şampiyonluğu çok istiyorum. Ama yönetim, taraftar, ekonomi, diğer unsurlar biraraya gelmeli. Ankaragücü artık sıçrama yapmalı. Bir eşiğe geldi. Tercihini belirlemeli. Daha ileri gitme görevimiz var. Ben de bu görevin içinde olmalıyım" yorumunu yaptı. 
     
     Fener’in işi zor’ 
     TÜRK futbolunun genç nüfus potansiyelini iyi değerlendirmemesi durumunda büyük fırsat kaçıracağına değinen Yanal, şöyle devam etti "Kentlerde yeşil alanların yokolması, yaratıcı futbolcu yetişmesini engelledi. Sergilediğimiz futboldan dolayı, Milli Takıma bizden de oyuncu alınıp, taltif edilmeliyiz". Yanal, Fenerbahçe ile ilgili bir soruya da "İşiniz zor" cevabını verdi. 
     



 SPOR 




























</TEXT>
</DOC>
