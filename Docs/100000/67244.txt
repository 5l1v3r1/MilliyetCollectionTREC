<DOC>
<DOCNO> 67244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/son/sondun14.html </URL>
<DATE> 2002/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkek domuzların kulağından domuz yavrusu kopyalandı 
</HEADLINE>
<TEXT>

     ABD'de, damızlık iki erkek domuzun kulağından alınan hücrelerle domuz yavruları kopyalandı. 
     Wisconsin eyaletindeki Deforest bölgesinde bulunan Infigen şirketi, şirkette görevli araştırmacıların kopyalama işleminde bir domuzunun cenininden hücre almak yerine, ilk kez yetişkin bir domuzun başka bir organından aldıkları hücreyle domuz kopyaladığını açıkladı. 
     Açıklamada, ''The Man'' adlı domuzun kopyalarının 14 Ocak, ''401K'' domuzunun kopyalarının da geçen yıl 25 Aralık, 6 ve 14 Ocak'ta dünyaya geldiği, bütün kopya domuzların sağlıklı ve dinç olduğu belirtildi. 
     Infigen şirketi yetkilisi Eric Postel, ''401K'' adlı domuzun kopyalamada kullanmak için kulağından doku alındıktan bir gün sonra öldüğünü söyleyerek, ''O öldü, ancak şimdi yeniden doğdu'' dedi. 
     Infingen şirketinin başlıca amacının hayvandan insana organ naklinde kullanılacak hayvanlar dünyaya getirmek olduğu belirtilirken, Postel, damızlık çiftlik hayvanları kopyalama işinin daha kazançlı olduğuna inandığını söyleyerek, ''Eğer para kazanmazsak, bu işi yapmayız'' dedi. 
     Bu şirket, şimdiye kadar domuz ve koyun gibi çiftlik hayvanlarını kopyaladı. 
     






</TEXT>
</DOC>
