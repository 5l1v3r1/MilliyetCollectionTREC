<DOC>
<DOCNO> 73097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/17/son/sondun07.html </URL>
<DATE> 2002/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de genç hamilelik ve kürtaj oranında patlama.. 
</HEADLINE>
<TEXT>

     İngiltere'de genç hamilelerin ve çok genç yaşta kürtaj geçiren kızların oranının, hükümetin bütün çabalarına rağmen geçen 10 yılda yüzde 20 artış gösterdiği belirtiliyor. 
     Milli İstatistik Ofisi verilerine göre, 2000 yılında 16 yaşın altında 4 bin 382 kız çocuğu hamile kaldı ve kürtaj yaptırdı. Bu rakamın 1999 yılından 200 fazla olduğunu ortaya koyan istatistikler, 1992 yılında ise 3 bin 510 genç kızın aynı duruma düştüğünü ortaya 
     koyuyor. 
     1992-2000 yılları arasındaki artışın yüzde 20 olduğuna dikkat 
     çeken uzmanlar, hükümetin seks eğitimi konusunda son derece zayıf bir program izlemesinin bu artışı tetiklediğine inanıyor. 
     Bu arada bazı çevreler, İngiltere'de 16 yaşın altında seks yapılmasının yasalar tarafından yasaklanmış olması nedeniyle, istatistiklerin tam rakamları yansıtmadığını, gerçek rakamların görünenlerin 2-3 kat üzerinde olduğunu savunuyor. 
     Aynı istatistiklere dayanarak yapılan bir diğer araştırma, İngiltere'de çocukların buluğ çağına daha erken eriştiklerini ve diğer ülkelerdeki yaşıtlarına göre çok daha erken ilk seks deneyimlerini edindiklerini gösteriyor. 
     






</TEXT>
</DOC>
