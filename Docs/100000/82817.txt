<DOC>
<DOCNO> 82817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/son/soneko06.html </URL>
<DATE> 2002/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya, dış yardımda dünya liderliğini ABD'ye kaptırdı 
</HEADLINE>
<TEXT>

     Japonya'nın, hükümetlerarası kalkınma yardımları konusunda 10 yıl boyunca sürdürdüğü dünya birinciliğini ABD'ye kaptırdığı bildirildi. 
     Japonya Başbakanlık Ofisi'nden yapılan açıklamada, Japon Yeni'nin ABD Doları karşısında değer yitirmesi yüzünden, Japonya'nın 2001 yılında 10 yıllık sürenin ardından, dış yardımlar konusunda ABD'nin gerisinde kaldığı belirtildi. 
     Japonya'nın 2000 yılında 13.5 milyar dolar değerinde dış yardımla, 10 milyar doların biraz altında dış yardımda bulunan ABD'yi geride bıraktığı kaydedilen açıklamada, 2001 yılına ait kesin rakamların henüz belirlenmemesine rağmen, döviz kurlarının Japonya'nın aleyhine değişmesi yüzünden, ABD'nin birinci sırayı aldığı ifade edildi. 
     Dış yardımların Gayri Safi Yurtiçi Hasıla'ya GSYİH oranı bakımından ise ABD, hala gelişmiş ülkeler arasında alt sıralarda bulunuyor. 
     ABD'nin GSYİH'nin yalnızca yüzde 0.1'ini dış yardımlara ayırmasına karşılık, bu oran Japonya'nın GSYİH'inin yüzde 0.28'ine ulaşıyor. 
     Dış yardımların GSYİH'ye oranında ilk sırada bulunan Danimarka'da ise bu oran yüzde 1.06'yı buluyor. 
     





</TEXT>
</DOC>
