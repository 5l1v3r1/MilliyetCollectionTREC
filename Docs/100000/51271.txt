<DOC>
<DOCNO> 51271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/son/sondun09.html </URL>
<DATE> 2001/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Dışişleri Bakanı Powell Irak'ı uyardı... 
</HEADLINE>
<TEXT>

     ABD Dışişleri Bakanı Colin Powell, ''ABD'nin, terörizmle mücadele operasyonu, boyutlarını genişletecek'' diyerek, Irak'a gözdağı verdi. 
     Powell, Kuveyt Başbakanı Sabah el Hamid el Sabah ile görüşmesinin ardından düzenlenen ortak basın toplantısında, El Kaide'yi yenmenin ve Usame bin Ladin'in yarattığı tehdidin sona erdirilmesinin kendileri açısından öncelik taşıdığını söyledi. 
     Operasyonun ilk aşamasını tamamladıktan sonra dikkatlerini dünya genelindeki terörizme çevireceklerini ifade eden Powell, ''Irak gibi, nükleer silahlara sahip olan ülkeler, bizim, onların eylemlerinden endişe duymadığımızı ve dikkatimizi onlara çevirmeyeceğimizi düşünmemeliler'' dedi. 
     






</TEXT>
</DOC>
