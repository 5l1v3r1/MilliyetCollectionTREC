<DOC>
<DOCNO> 91861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/ekonomi/eko07a.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Asgari ücrette 190 milyon sınırı 
</HEADLINE>
<TEXT>

     ATİLLA ÖZSEVER 

     Asgari Ücret Tespit Komisyonu, 1 Temmuz’dan geçerli olan asgari ücreti belirlemek üzere bugün son kez toplanıyor. Devlet İstatistik Enstitüsü DİE , perakende fiyatlara göre bir kişinin sağlıklı beslenmesini dikkate alarak asgari ücretle ilgili görüşünü açıklayacak. 
     DİE’nin bu toplantıya asgari ücret için net 270 - 275 milyon lira gibi bir öneri getirmesi bekleniyor. Ancak Hazine’nin memur maaşlarına temmuz ayında yapılacak zam ile eylüldeki metal sözleşmesini hesaba katarak asgari ücretin yüzde 10 dolayında artışını gündeme getireceği öne sürülüyor. 
     Temmuz’de memur maaşlarına yüzde 5 zam yapılması öngörülüyor. Bu durumda asgari ücretin brüt 245 - 250 milyon lira dolayında belirlenmesi halinde net olarak 180 ile en fazla 190 milyon lira olacağı hesap ediliyor. Türk - İş, asgari ücret saptanırken DİE’nin hesabının dikkate alınmasını, en düşük memur maaşı olan net 280 milyon lira ile 1 Temmuz’da brüt 327 milyon 583 bin 290 liraya olacak SSK priminin alt sınırının da önemli olduğunu kaydediyor. 
     



 EKONOMİ 

















</TEXT>
</DOC>
