<DOC>
<DOCNO> 56008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/son/sondun16.html </URL>
<DATE> 2001/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunan hükümet sözcüsü "Çözüme ilişkin senaryolar gerçekdışı" 
</HEADLINE>
<TEXT>

     Yunanistan Hükümet Sözcüsü Hristo Protopapas, Kıbrıs sorununun çözümünne ilişkin ''Ortada dolaşan senaryoların'' gerçekdışı olduğunu söyledi. 
     Protoppas, yaptığı basın toplantısında, Türk tarafının, ''Daha önce de tavır değiştirdiği'' bilindiği için, gerçek niyetinin ne olduğunun bilinmediğini savundu. 
     Gazetelerde yeralan çeşitli çözüm senaryolarının gerçeği yansıtmadığını vurgulayan Protopapas, Atina'nın gelişmeleri yakından izlediğini ve Rum Yönetimi Lideri Glafkos Klerides'in BM kararları çerçevesinde adil bir çözüm bulunması çabalarını desteklediğini belirtti. 
     Atina'nın, BM Genel Sekreteri Kofi Annan'ın Kıbrıs Özel Temsilcisi Alvaro Desoto'nun sorunun 6 ay içinde çözülebileceğine ilişkin değerlendirmesini paylaşıp paylaşmadığına ilişkin soruları da yanıtlayan Protopapas, ''Böyle bir gelişme en çok Atina'yı memnun eder'' dedi. 
     Protopapas, Klerides ile KKTC Cumhurbaşkanı Rauf Denktaş'ın görüşmelerinin olumlu bir adım, ancak bu adımla açılan yolun uzun olduğunu belirtti. 
     






</TEXT>
</DOC>
