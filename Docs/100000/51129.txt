<DOC>
<DOCNO> 51129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/son/sonspo14.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da izin bitti... 
</HEADLINE>
<TEXT>

     Ligde Bursaspor yenilgisinin ardından futbolculara 4 gün izin verilen Galatasaray'da, Diyarbakırspor ile yapılacak maçın hazırlıkları başladı. 
     Yurtdışında bulunan teknik direktör Mircea Lucescu'nun katılmadığı antrenmanı, antrenör Yasin Özdenak yönetirken, çalışmaya milli takımlarda bulunan oyuncular da katılmadı. 
     Hafif sakatlığı bulunan Suat da çalışmaya katılmayıp tesislerde tedavi oldu. 
     Bu arada Galatasaray'da, Fleurquein'in de ülkesinin milli takımına alınma durumu olduğu ve bugün faksla çağrı gelmesi durumunda, sarı-kırmızılı ekipte milli takımlara giden oyuncu sayısının 13'e çıkacağı bildirildi. 
     
     Kondisyon yüklemesi 
     Galatasaray'da verilen izin sonrası futbolculara bugünkü idmanda kondisyon yüklemesi yapıldı. 
     Antrenör Özdenak, PAF takımından alınan futbocuların da yer aldığı çalışmada, oyuncuları 1 saat süreyle tempolu olarak koşturdu. 
     Galatasaray, Diyarbakırspor maçının hazırlıklarını bu akşam yapacağı idmanla sürdürecek. Akşam antrenmanına, İstanbul'a gelecek olan Lucescu'nun da katılacağı bildirildi. 
     






</TEXT>
</DOC>
