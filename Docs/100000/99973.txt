<DOC>
<DOCNO> 99973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/04/son/sonspo04.html </URL>
<DATE> 2002/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni sezonda teknik kadrolarda yerli isimler çoğunlukta... 
</HEADLINE>
<TEXT>

     Birinci Süper Lig'de 2002-2003 sezonu 9 Ağustos Cuma günü Trabzonspor-Fenerbahçe arasında yapılacak karşılaşmayla başlarken, bu sezon da teknik kadroda yerlilerin üstünlüğü var. 
     2002-2003 sezonunda Birinci Süper Lig'de mücadele edecek olan 18 takımdan 11'i yerli, 7'si ise yabancı teknik adamla sezona başlayacak. 
     
     9 TAKIMIN ANTRENÖRÜ YENİ 

     Birinci Süper Lig'de bu sezon mücadele edecek takımlardan Galatasaray, Beşiktaş, Trabzonspor, Gençlerbirliği, Ankaragücü, Göztepe, Altay, Elazığspor ve Gaziantepspor'un antrenörleri görevlerine sezon başında başladı. 
     Beşiktaş, geçen yıl Galatasaray'da görev yapan Mircea Lucescu ile başarı ararken, Gençlerbirliği de Ankaragücü'nün genç teknik direktörü Ersun Yanal'ı takımın başına getirdi. 
     Galatasaray ile üstün başarılar yakalayan Fatih Terim de, yaklaşık 2 yıl süren İtalya macerasından sonra yeniden yuvaya döndü. 
     
     YABANCILAR 1'İ DIŞINDA TANIDIK 

     Bu sezon görev yapacak yabancı teknik adamların 1'i dışında kalanlar Birinci Süper Lig'i yakından tanıyan isimler. 
     Fenerbahçe'de geçen sezon göreve başlayan Werner Lorant, yine sarı-lacivertlilerin başında. 
     Beşiktaş'ta görev yapacak olan Rumen teknik adam Mircea Lucescu da geçen Galatasaray'ın başında Türkiye'yi yakından tanıma fırsatı buldu. 
     Bursaspor'da Nejat Biyediç, Gaziantepspor'da Gigi Multzescu, Samsunspor'da Georgia Jovanovski artık bizden biri gibiler. 
     Ankaragücü'nün teknik direktörü Mihai Stoichita ise bu sezon ilk kez Türkiye'de çalışacak. 
     
     GENÇ KUŞAKTAN ÜSTÜN BAŞARI BEKLENİYOR 

     Kulüp yöneticileri bu sezon takımlarının başına getirdikleri genç kuşak teknik adamlardan büyük başarılar bekliyor. 
     Genç kuşaktan Ersun Yanal Gençlerbirliği'nin, Aykut Kocaman İstanbulspor'un, Rıza Çalımbay Denizlispor'un ve Ziya Doğan da Malatyaspor'un başarısı için sahaya çıkacak. 
     
     BİRİNCİ SÜPER LİG TEKNİK DİREKTÖRLERİ 

     2002-2003 sezonunda Birinci Süper Lig'de görev yapacak teknik direktörler ise şunlar 

     Fenerbahçe Werner Lorant 
Galatasaray Fatih Terim 
Beşiktaş Mircea Lucescu 
Trabzonspor Samet Aybaba 
Gençlerbirliği Ersun Yanal 
Ankaragücü Mihai Stoichita 
Kocaelispor Hikmet Karaman 
İstanbulspor Aykut Kocaman 
Göztepe Ali Osman Renklibay 
Altay Miograd Yesiç 
Denizlispor Rıza Çalımbay 
Samsunspor Georgia Jovanovski 
Elazığspor Giray Bulak 
Diyarbakırspor Hüseyin Kalpar 
Gaziantespor Gigi Multzescu 
Adanaspor Bahri Kaya 
Malatyaspor Ziya Doğan 
Bursaspor Nejat Biyediç 

     





</TEXT>
</DOC>
