<DOC>
<DOCNO> 66801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/09/son/sonspo10.html </URL>
<DATE> 2002/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yozgatspor 1 - Fenerbahçe 2 maç bitti 
</HEADLINE>
<TEXT>

     Fenerbahçe, zorlu Yimpaş Yozgatspor deplasmanında Revivo ve Rapaiç'in attığı gollerle 2 - 1 galip geldi. 
     
     ilk yarı... 

     Fenerbahçe, ilk yarıyı Revivo'nun attığı golle 1 - 0 önde kapadı. 
     Sarı - lacivertlilerin baskısı altında ilk yarıda pozisyon zenginliği yaşanmadı. 
     Maçın 42. dakikasında defansın büyük hatası sonucu topu kapan Andersson Revivo'yu çok güzel gördü. Revivo'nun ilk şutunu kaleci Diallo çıkardı. İsrailli yıldız, dönen topu boş kaleye yuvarladı. 1 - 0. 
     Yozgatspor kendi sahasında kabul ettiği oyunda kontra ataklarla etkili olmaya çalıştı ancak pozisyon üretemedi. İlk yarı Fenerbahçe'nin 1 - 0 üstünlüğüyle sona erdi. 
     
     İkinci yarı 

     Yozgatspor, ikinci yarıya hızlı başladı. Sağlı sollu ataklarla Fenerbahçe savunmasını zor pozisyonlara sokan kırmızı - siyahlılar, defansında da açıklar verdi. Bu pozisyonlarda Andersson yüzde yüzlük golleri atmayı başaramadı. 
     Bu pozisyonların birinde Fenerbahçe, Rapaiç'in attığı golle 77. dakikada 2 - 0 öne geçti. Oyuna birkaç dakika önce giren Rapaiç'in sert ortası kaleci Dillao'nun büyük hatası sonucu ağlarla buluştu. 
     Maçın 85. dakikasında kazanılan serbest vuruşu Yozgatsporlu Mehmet kullandı. Mert Meriç'e çarpan top üst köşeden gol oldu 2-1 
     Simao mercek altında... 
     Maçta yine bütün gözler Fenerbahçe'nin yeni transferi Simao'daydı. Brezilyalı yıldız, ilk yarıda attığı olumlu paslar, mücadelesi ve tekniğiyle ilk maçından daha iyi bir görüntü verdi. Simao, yaşının etkisiyle ikinci yarıda biraz oyundan düştü. 
     Dakika dakika maç... 
     Şampiyonluk yarışından kopmak istemeyen Fenerbahçe ile düşme hattından uzaklaşma mücadelesi veren Yimpaş Yozgatspor arasındaki Birinci Süper Lig'in ilk yarısı 1-0 Fenerbahçe'nin üstünlüğüyle tamamlandı. 
Puan kaybına tahammülü olmayan her 2 ekip de oyuna savunma güvenliğini ön planda tutan bir anlayışla başladı. Ancak ilerleyen dakikalarda Fenerbahçe rakibinin üstüne daha çok gitti. 
9. dakikada Ogün, Andersson'un pasıyla bir anda kaleci Diallo ile karşı karşıya kaldı. Diallo, yatarak topu kontrol etti. 
13. dakikada Preko'nun ceza alanı önünden attığı sert şutta, top direğin yanından auta gitti. 
     
15. dakikada Revivo'nun kullandığı faul atışından gelen topa Andersson'un kafa vuruşunda, top direğin üstünden auta çıktı. 
18. dakikada İlker'in ceza alanı ön çizgisinden attığı sert şutta, top az farkla auta çıktı. 
21. dakikada ceza alanının yaklaşık 5 metre önünden Cengizhan'ın kullandığı serbest vuruşta, kaleci Rüştü topu güçlükle kontrol etti. 
31. dakikada Andersson'un kullandığı serbest vuruşta kaleci Diallo topu 2 hamlede kontrol etti. 
32. dakikada Revivo'nun ceza alanı içine ortasında, topa Andersson ile yükselen Timo'nun topa eliyle müdahale ettiği gerekçesiyle Fenerbahçeli oyuncuların hakeme itirazı vardı. 
42. dakikada Fenerbahçe'nin golü geldi. Bu dakikada Andersson'un pasıyla ceza alanı içinde topla buluşan Revivo'nun şutunda, kaleci Diallo topu çeldi. Ancak dönen topu Revivo ağlara göndererek, takımını 1-0 öne geçerdi. 
     
Bu golle Fenerbahçe maçın ilk yarısını 1-0 önde tamamladı. Yimpaş Yozgatspor ile Fenerbahçe arasında yapılan Birinci Süper Lig maçını Fenerbahçe 2-1 kazandı. Böylece Alman teknik direktör Werner Lorant, ilk deplasman galibiyetini de aldı. 
     
Yimpaş Yozgatspor, ikinci yarıya atak başladı. Ancak Fenerbahçe daha kontrollüydü ve rakibinin organize olmayan atakları karşısında fazla zorlanmadı. Rakibinin savunmasında verdiği açıkları da değerlendirmeye çalıştı. 
     
Yimpaş Yozgatspor maçın 2. yarısına 2 oyuncu değişikliği yaparak başladı. 
     
Yimpaş Yozgatspor, ikinci yarıya Arben'in yerine Mehmet xx , Hamza'nın yerine de Hüseyin'i x alarak başladı. 
     
48. dakikada Revivo'nun sert şutunda, top kaleci Diallo'dan sekti. 
     Ancak Serhat dönen topa müdahale edemedi. 
49. dakikada Ogün'ün sol taraftan yaptığı ortada, topa penaltı noktası üzerinde Revivo kafayla vurdu, top üstten auta gitti. 
51. dakikada Mehmet'in sol taraftan yaptığı ortada topa iyi yükselen Murat kafayla vurdu, Rüştü topu çelerek golü önledi. 
54. dakikada Fenerbahçe'de Serhat, yerini Johnson'a xx bıraktı. 
56. dakikada Yimpaş Yozgatsporlu İlker sarı kart gördü. 
58. dakikada Fenerbahçe ceza alanına gönderilen topa Preko ile birlikte yükselen Ümit'in ters kafa şutunda top, Rüştü'yü de geçip direğin dibinden kornere çıktı. 
59. dakikada birbirleriyle münakaşa eden Preko ve Mirkoviç sarı kart gördüler. 
65. dakikada Revivo'nun faul atışından gönderdiği topa, Andersson altı pas içinde dokundu. Kaleci Diallo gole izin vermedi. Dönen topu johnson yakın mesafeden auta attı. 
67. dakikada Ogün, topu Selim'den kaptı. Bu futbolcunun ceza alanına gönderdiği topu Andersson uygun pozisyonda penaltı noktasından dışarı gönderdi. 
72. dakikada Fenerbahçe'de, Revivo'nun yerine Rapaiç xx oyuna girdi. 
76. dakikada kaleci Diallo'nun büyük hatası vardı. Bu dakikada Rapaiç'in soldan yaptığı ortada kaleci Diallo topu kontrol edemeyerek kendi kalesine gönderdi 2-0. 
78. dakikada Fenerbahçe'de Ogün'ün yerine Ceyhun x oyuna alındı. 
86. dakikada Yimpaş Yozgatspor'un kazandığı serbest vuruşu Mehmet kullandı. Bu futbolcunun kaleye attığı sert şutta topu ağlarla buluşturdu 2-1. 
     Karşılaşmanın bundan sonraki dakikalarında başka gol olmayınca, Fenerbahçe deplasmanda Yimpaş Yozgatspor'u 2-1 yenerek, 3 puanın sahibi oldu. 
     

     
</TEXT>
</DOC>
