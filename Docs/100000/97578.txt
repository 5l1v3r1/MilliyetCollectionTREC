<DOC>
<DOCNO> 97578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/23/son/sontur30.html </URL>
<DATE> 2002/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli "Seçimler bu hükümetle yapılmalı" 
</HEADLINE>
<TEXT>

     MHP Genel Başkanı, Devlet Bakanı ve Başbakan Yardımcısı Devlet Bahçeli, Türkiye'nin 57. Hükümet ile 2004 yılına kadar yönetilme imkanının oldukça daraldığını belirterek, ''Ülkeyi tekrar bir siyasi hükümet buhranı yaratmadan sağlıklı bir seçim ile istikrara kavuşturmanın tek yolu 57. Hükümet ile bu seçimlerin yapılmasıdır'' dedi. 
     Bahçeli, Kırşehir Valiliği'ni ziyareti sırasında gazetecilerin gündeme ilişkin sorularını yanıtladı. 
     Devlet Bahçeli, 16 Temmuz'da gerçekleştirilen liderler zirvesinin ardından yapılan yazılı açıklamayı okuyarak, bu zirvede, liderlerin erken seçim tarihi konusunda 3 Kasım'ı benimsediklerini anımsattı. 
     Bahçeli, sözlerini şöyle sürdürdü 
     '57. Hükümet, bugünkü siyasetin karşı karşıya kaldığı sorunları aşmak, ülkeyi daha istikrarlı bir yapıya kavuşturmak için seçimi düşünürken ve bu hükümetin ancak bu seçimle ülkeyi taşıyan bir hükümet niteliğine sahip olarak bunu yapabileceği bir dönemi dikkate alırken, nasıl olacak da 2004 yılına kadar bu hükümetle gideceğiz. Burayı hem siyasi partilerimiz hem Sayın Başbakanımız hem DSP mensupları hem de kamuoyu çok iyi değerlendirmelidir. Bu değerlendirmeyi yaptıkları takdirde 3 Kasım 2002 tarihinde seçimlerin yapılmasının ülkemiz ve milletimiz için hayırlı bir karar olduğu düşüncesindeyim'' 57. Hükümet ile 2004 yılına kadar Türkiye'yi yönetebilme imkanının 
     oldukça daraldığını, yürümesinin zorlaştığını ifade eden Bahçeli, ''Ülkeyi tekrar bir siyasi hükümet buhranı yaratmadan sağlık bir seçim ile istikrara kavuşturmanın tek yolu 57. Hükümet ile bu seçimlerin yapılmasıdır. Bunu Sayın Başbakanımız anlayış ile karşıladığı takdirde, 57. Hükümet olarak bugüne kadar yapmış olduğumuz güzel hizmetlere bir güzellik daha eklemek suretiyle milletimize hizmet etmiş oluruz'' diye konuştu. 
     





</TEXT>
</DOC>
