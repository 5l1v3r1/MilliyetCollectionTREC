<DOC>
<DOCNO> 88999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/son/sondun32.html </URL>
<DATE> 2002/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Komşusunun havuzundaki balıkları çalıp yiyen kadına ceza 
</HEADLINE>
<TEXT>

     İngiltere'de komşusunun havuzundaki balıkları çaldıktan sonra yiyen 75 yaşındaki kadın, 15 bin dolar ödemeye mahkum edildi. 
     Lewes Kraliyet Mahkemesi yargıcı Christopher Morris-Coole, Ellen Jones adlı sanığın, Mark ve Jane Fowler çiftinin zararının 3'te 2'sini karşılamasını kararlaştırdı. 
     Mahkeme ayrıca, Fowler çiftinin 1680 dolarlık ödenmemiş su faturasının da Jones tarafından karşılanmasını istedi. 
     Fowler çifti, Jones'ın bir ağ kullanarak bahçelerindeki havuzdan balıkları çaldığını ve onları evinin önünde yediğini gördüklerini iddia ediyorlardı. Jones ise iddiayı reddediyordu. 
     Mark ve Jane Fowler ayrıca, Jones'un evinde yasadışı partiler düzenlediğini, marihuana yetiştirdiğini ve yolu kapatarak araçlarının geçişine engel olduğunu gerekçe göstererek, zararlarının tazmini için 108 bin dolar talep ediyorlardı. 
     Başkent Londra'nın güneyindeki Newchapel bölgesinde 13. yüzyılda yapılmış bir çiftlik evinde oturan Fowler çifti, Jones'ın toplum dışı davranışlarının yarattığı hoşnutsuzluk nedeniyle 650 bin dolar eden evlerinin değerinin düştüğünü de ileri sürüyorlar. 
     





</TEXT>
</DOC>
