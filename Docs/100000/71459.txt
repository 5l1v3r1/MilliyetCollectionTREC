<DOC>
<DOCNO> 71459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/08/son/sondun03.html </URL>
<DATE> 2002/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Manyak hemşire Çarptığı kişiyi evinde ölüme terketti... 
</HEADLINE>
<TEXT>

     ABD'de hastanelerde hemşire yardımcısı olarak çalışan bir kadın, arabasıyla çarptığı bir berduşu, arabasının ön camına sıkışmış ve can çekişir halde garajında 2 gün saklayarak ölümüne neden oldu. 
     Akıllara durgunluk veren olay, Teksas eyaletinin Forth Worth kentinde meydana geldi. 
     Chante Mallard adlı 25 yaşındaki kadının, yaralının bulunduğu garaja zaman zaman giderek ondan özür dilediği, ancak feryat ve yalvarmalarına rağmen ona yardımcı olmadığı saptandı. Mallard, Gregory Biggs 37 adlı kişi öldükten sonra cesedini, arkadaşlarının yardımıyla bir parka attı. 
     Ölüme sebebiyet verme suçuyla tutuklanan Mallard'ın, daha sonra yargıç tarafından serbest bırakıldığı öğrenildi. Yeniden yargılanacak hemşirenin suçlu bulunması halinde, 5 yıl hapis ve 10 bin dolar para cezasına çarptırılabileceği bildirildi. 
     
     Yaralı ölürken seks yapmış 

     Kaza gecesi içkili olan ve Ectasy hapı kullandığı saptanan hemşirenin, arabayı garaja bıraktıktan sonra evine çıkıp erkek arkadaşıyla seks yaptığı da belirtildi. Gaddar hemşirenin, seksten sonra garaja inerek, yaralının ölüp ölmediğini kontrol ettiği kaydedildi. 
     Mallard, polis tarafından tutuklandıktan sonra verdiği ifadede, zaman zaman garaja indiğini, inleyen adamdan özür dilediğini fakat ona yardım etmediğini itiraf etti. 
     Polis tarafından evde yapılan aramada, ön camı kırık ve üzerinde kan lekeleri bulunan araba bulundu. Mallard'ın suç kanıtlarını yoketmek için aracın koltuklarını evinin arka bahçesinde yakmaya çalıştığı da ortaya çıktı. 
     Adlı tabip tarafından yapılan muayenede, Biggs'in iç kanamadan değil, sadece kan kaybı ve şok yüzünden öldüğü saptandı. 
     






</TEXT>
</DOC>
