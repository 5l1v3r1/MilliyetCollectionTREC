<DOC>
<DOCNO> 91310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/ekonomi/eko08.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurtuluşumuz AB’ye üyelikten newline geçiyor’ 
</HEADLINE>
<TEXT>

     Koç Holding Yönetim Kurulu Başkanı Rahmi Koç, "Türkiye’nin kurtuluşu, AB’ye üyelikten geçer" dedi. Koç, Koç Topluluğu’nun Bizden Haberler dergisindeki açıklamasında AB dışında kalacak bir Türkiye’nin krizlere maruz kalan, pazar bulamayan ve eşitsiz gelişen bir dünyada bulunacağını söyledi. 
     AB üyeliğinin yabancı sermaye için de güvence olduğunu vurgulayan Koç, Gümrük Birliği’ne giriş sırasında AB’ye gireceğimize inanan birçok yatırımcının Türkiye’ye geldiğini belirtti. 
     
     Ford, AB için geldi 
     Koç, "Ford Avrupa’da yeni yatırım üssü ararken kendilerini ikna etmekteki en önemli argümanımız Türkiye’nin AB yolundaki kararlılığıydı. Zamanın hükümetinin arsa konusundaki yardımları ile de yatırım gerçekleşti" dedi. Koç, AB’yle müzakere sürecine en kısa sürede başlanılmasını isteyerek, "Önümüzdeki ikinci tarihi fırsatı heba etmeyelim" diye konuştu. 
     



 EKONOMİ 

























</TEXT>
</DOC>
