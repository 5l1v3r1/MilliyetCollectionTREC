<DOC>
<DOCNO> 92703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/son/sontur16.html </URL>
<DATE> 2002/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Işık açık uyumak şeker hastalarında görme bozukluğunu önleyebilir 
</HEADLINE>
<TEXT>

     İngiliz bilim adamları, şeker hastalarının ışık açıkken uyumaları halinde, hastalığa bağlı görme bozukluklarının engellenebileceğini açıkladı. 
     The Lancet tıp dergisinde yayınlanan araştırmaya göre, Cardiff Üniversitesi'nde görevli bilim adamı Neville Drasdo, göz hücrelerinin karanlıkta daha fazla oksijene ihtiyaç duyduğunu kaydetti. 
     Şeker hastalarının kan damarlarının genelde hasarlı olduğunu belirten Drasdo, bu kişilerin retinasının özellikle karanlıkta yeterince oksijenle beslenemediğini kaydetti. 
     Drasdo, ışığın, retinadaki ışığa duyarlı hücrelerin daha az oksijen tüketmesini sağladığını söyledi. 
     Bilim adamları, yaptıklara araştırmada, karanlık ortamda kalan şeker hastalarının retinasında, sağlıklı insanlara göre daha az elektro kimyasal faaliyet gözlemledi. 
     Araştırmaya katılan şeker hastalarını oksijenle zenginleştirilmiş havada uyutan bilim adamları, retinaya tekrar yeterince oksijen gittiğini tespit ettiler. 
     Bilim adamları, aynı etkinin uyurken açık bırakılan ışıkta da sağlanabileceğini kaydetti. 
     





</TEXT>
</DOC>
