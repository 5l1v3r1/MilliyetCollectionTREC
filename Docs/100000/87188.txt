<DOC>
<DOCNO> 87188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/son/sondun39.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de 9 yaşındaki ressam sanat çevrelerini şaşırtıyor 
</HEADLINE>
<TEXT>

     ABD'de 9 yaşındaki küçük bir ressam, yaptığı resimlerle sanat çevrelerini şaşırtıyor. 
     Alman Rheinische Post gazetesinde çıkan habere göre, ABD'nin North Carolina eyaletinde yaşayan 9 yaşındaki George Pocheptov isimli bir çocuğun yaptığı resimler, binlerce dolara satılıyor. 
     Pocheptov'un 3 yaşından bu yana yüzlerce resminin satıldığı belirtilen haberde, eski ABD Başkanı Bill Clinton ve eşi Hillary'nin küçük ressamın açtığı sergiyi gezdiği kaydedildi. 
     Pocheptov, daha okuma yazma öğrenmeden dört başlı canavarlar, üç bacaklı dansçılar ve çoğunlukla daha önce hiç görmediği canlılar çizdi. 
     Bazı kişilerin, resimleri anne veya babasının yaptığını iddia etmesi nedeniyle, küçük ressamın ''şahitlerin'' önünde de resim yaptığı belirtilen haberde, Pocheptov'un annesinin, bu iddialara, ''istesek de onun kadar iyi resim yapamayız'' yanıtını verdiği kaydedildi. 
     
     ÖNCE RESİM YAPTI, SONRA KONUŞMAYI ÖĞREND 
     Pocheptov'un 17 aylıkken resim yapmaya başladığını söyleyen annesi, oğlunun o yaşta hayvan, çiçek, insan ve hatta antika otomobilleri resmettiğini kaydetti. 
     Pocheptov'un annesi, 2 yaşındayken ona büyükanne ve büyükbabasının geleceğini söylediğini, Pocheptov'un da bunun üzerine 1 yıldır görmediği nine ve dedesinin portrelerini çizmeye başladığını söyledi. 
     Küçük ressam Pocheptov, yeteneğini kullanarak insanlara, dünyanın ne kadar güzel olduğunu göstermek istediğini söyledi. 
     





</TEXT>
</DOC>
