<DOC>
<DOCNO> 52107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/son/sonspo23.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hami bu kez de sağ dizinden sakatlandı 
</HEADLINE>
<TEXT>

     Trabzonspor'da, Çaykur Rizespor maçı öncesi Hami şoku yaşanıyor. 
     Kulüp doktoru Ahmet Çağlar, ligin 3. haftasındaki Bursaspor maçında kolu kırılan, ancak bu sakatlığı büyük ölçüde düzelen Hami'nin, bu kez de sağ diz iç yan bağlarında hafif bir zorlanma belirlediklerini ve golcü oyuncunun bu hafta bordo-mavili takımın Çaykur Rizespor ile yapacağı maçın kadrosunda yer almayacağını söyledi. 
     Çağlar, Hami'nin 3-4 gün salonda çalışacağını belirterek, ''Biz Hami'nin Çaykur Rizespor maçında oynayıp oynamayacağını düşünürken, şimdi de böyle bir sakatlık geçirmesi üzücü. Ancak Hami'nin bu haftadan sonra oynama şansı olabilir. Hami'nin koluyla ilgili ciddi bir problemi kalmadı'' dedi. 
     Bordo-mavili takımın savunma oyuncu Mehmet'in ise kasığındaki sakatlığının düzeldiğini belirten Çağlar, bu futbolcunun büyük olasılıkla Çaykur Rizespor maçına yetişeceğini sözlerine ekledi. 
     






</TEXT>
</DOC>
