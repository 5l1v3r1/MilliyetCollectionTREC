<DOC>
<DOCNO> 77432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/son/sontur33.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Eğitim Bakanı hakkında Meclis Soruşturması açılıyor 
</HEADLINE>
<TEXT>

     Milli Eğitim Bakanı Metin Bostancıoğlu hakkında Meclis Soruşturması açılmasına karar verildi. 
     Milli Eğitim Bakanı Metin Bostancıoğlu hakkındaki iddiaları araştıracak soruşturma komisyonu, iki ay süreyle görev yapacak. 
     Komisyonda, DSP ve MHP'den dörder, ANAP, DYP ve AK Parti'den ikişer, SP'den ise bir üye bulunacak. 
     Anayasa ve TBMM İçtüzüğüne göre, Bostancıoğlu hakkında, siyasi partilerin gösterecekleri adaylar arasından ad çekme yöntemiyle 15 kişilik bir komisyon oluşturulacak. Komisyon, yapacağı soruşturmanın sonucunu iki ay içinde Meclis Başkanlığı'na sunacak. Soruşturmanın bu süre içinde bitirilememesi durumunda komisyona iki aylık ek ve kesin bir süre verilecek. Bu süre sonunda TBMM Başkanlığı'na teslim edilecek rapor 10 gün içinde dağıtılacak ve dağıtımından itibaren on gün içinde de görüşülecek. 
     Görüşmelerin ardından Yüce Divan'a sevk kararı, yapılacak gizli oylama sonunda üye tamsayısının salt çoğunluğu olan 276 milletvekilinin oyuyla alınabilecek. 
     Meclisteki siyasi parti gruplarında, Meclis soruşturması ile ilgili görüşme yapılamayacak ve karar alınamayacak. 
     

     
</TEXT>
</DOC>
