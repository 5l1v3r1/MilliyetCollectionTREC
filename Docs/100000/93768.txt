<DOC>
<DOCNO> 93768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/ekonomi/eko01.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Patronlar Derviş’e geleceği soracak 
</HEADLINE>
<TEXT>

Derviş ile kahvaltıda bir araya gelecek olan banka patronlarının gündeminde iki mesaj’ın iletilmesi var. Patronlar,Bakan’dan mevduatta garantinin kalkmasını ve sektöre sermaye akışının teşvikini isteyecekler 
     KADİFE ŞAHİN 

     Ekonomiden Sorumlu Devlet Bakanı Kemal Derviş’in daveti üzerine bugün kahvaltılı bir sohbet toplantısında bir araya gelecek olan banka patronları, gündem belirtilmediği için her biri kendi gündemini sunacak. Derviş’in düzenlediği kahvaltılı toplantıya Sabancı Grubu’ndan Erol Sabancı, Koç Grubu’ndan Mustafa Koç, Doğuş Grubu’ndan Ferit Şahenk, Doğan Grubu’ndan Tayfun Beyazıt, İş Bankası’ndan Ersin Özince, Fiba Holding’den Hüsnü Özyeğin katılacak. 
     
     Sermaye akışına teşvik 
     Banka sahiplerinin bir kısmının ajandasında devletin mevduata tanıdığı sınırsız güvencenin kaldırılması, bankacılık sektöründen alınan sigorta muamele vergisi gibi vergilerin dünya ortalamalarına getirilmesi bulunuyor. Bir grup banka sahibi de Bakan Kemal Derviş’e ekonomideki genel sorunları, kamu sektöründe fiyat ve gelir dengesinin oluşturulmasındaki sıkıntıları ve bankacılık sektöründe atılan adımlara rağmen bundan sonra nasıl yol alınacağını ve sektöre sermaye akışının nasıl teşvik edileceğini soracak. 
     



 EKONOMİ 



















</TEXT>
</DOC>
