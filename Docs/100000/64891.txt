<DOC>
<DOCNO> 64891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/guncel/gun03.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte kriz ordusu 
</HEADLINE>
<TEXT>
İşsizlerimiz kışlaya teslim 
Türk Silahlı Kuvvetleri iş arayan binlerce insanın umudu oldu. Sözleşmeli subay ve uzman erbaş kadrolarına başvuru yağıyor 
     UTKU ÇAKIRÖZER Ankara 

     Ağır ekonomik krizin yarattığı işsizlik, Türk Silahlı Kuvvetleri’nin art arda yayımlanan personel ilanlarını, iş arayan 100 binlerin umudu haline getirdi. Yeni başlayacak teğmenlere 700 milyon lira, uzman çavuşlara 400 milyon lira maaşla "güvenli iş" olanağı sunan TSK’ya adeta başvuru yağdı. 
     Genelkurmay Başkanlığı, Avrupa ve Ortadoğu’nun en kalabalık ordusu olan 700 bin kişilik TSK’nın "profesyonelleşerek küçülmesi" projesine hız verdi. İlk adım olarak TSK Personel Kanunu’nu değiştirip "sözleşmeli subay - astsubay" alımına olanak sağlayan Genelkurmay, kuvvetlerdeki ihtiyaca yönelik personel için de harekete geçti. 
     
     Başvuru yağdı 
     Ekonomik kriz nedeniyle iş ilanlarının yok denecek sayıya düştüğü son günlerde Kara, Deniz ve Hava kuvvetleriyle Jandarma Genel Komutanlığı’nın iş ilanları, yeni mezun gençler için de umut kapısı oldu. Kriz nedeniyle özel sektördeki işlerini kaybeden işsiz gençler de gözünü TSK’ya çevirince, gazetelerde her gün yayımlanan sözleşmeli subay, astsubay, uzman çavuş ve istisnai memur ilanlarına on binlerce başvuru yağdığı öğrenildi. 
     İş arayanların TSK’ya başvurularında yaşanan rekor artışta en önemli faktörler şöyle sıralanıyor 
     "Ağır işsizlik, yüksek maaş, kurum içi eğitim kalitesi, lojman olanağı, işsiz kalma riskinin az olması ve objektif yükselme kriterleri." 
     TSK’nın yanı sıra Dışişleri Bakanlığı, Hazine Müsteşarlığı ve Merkez Bankası gibi kurumlara da, bu yıl, geçen yıllardan daha fazla nitelikli adayın başvuruda bulunduğu öğrenildi. 
     
Kıvrıkoğlu şaşırmıştı      Yaşanan ağır kriz nedeniyle genellikle ilk ve ortaokul mezunlarının alındığı uzman çavuşluk kadrolarına bu yıl üniversite mezunlarının dahi başvurması, TSK komuta katını da şaşırttı. Genelkurmay Başkanı Orgeneral Hüseyin Kıvrıkoğlu, 29 Ekim resepsiyonunda gazetecilerin sorularını yanıtlarken, "İşsizlik o boyutlara vardı ki, üniversite mezunları astsubay, hatta uzman çavuş olmak için başvuruda bulunuyor" dedi. Kıvrıkoğlu, sözleşmeli subay kadrolarına yapılacak alımlarda da iyi İngilizce bilenlerin tercih edileceğini belirtti. 
     
İşte basındaki umut’ ilanları      TSK’nın son dönemde basında yer alan iş ilanları şunlar 

</TEXT>
</DOC>
