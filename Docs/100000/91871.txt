<DOC>
<DOCNO> 91871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/guncel/gun08.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakan ilk 11’de oynamalı mı 
</HEADLINE>
<TEXT>

ÇAPRAZ ATEŞ 
     NESLİHAN CUYAR 

     Milli Takımımız, Dünya Şampiyonası’nın flaş takımı olurken, gol umudu Hakan Şükür bekleneni veremedi. 5 maçta ilk 11’de sahaya çıkıp hiç gol atamayan Hakan, tepki topladı. Şimdi gözler Brezilya maçına çevrildi. Kimi Şükür’e sahip çıkılmasını istiyor, kimi de onun yerine Mansız’ın oynaması gerektiğini savunuyor. 
     
     Sinan Engin Bjk Menajeri 
Morali çok bozuk, yardımcı olmalı 
     Teknik direktörün bir uğuru vardır. Belki Mansız direkt oynarsa aynı performansı göstermez. Bana göre Güneş, aynı sistemi deneyip yine Hakan’la başlayacak. Hakan’ın üzerinde kaç maçtır gol atamadım’ baskısı var. Çok demoralize olmuş durumda. Hakan’a yardımcı olmak lazım. Türk Milli Takımı’nın buraya gelmesinde Hakan’ın çok büyük rolü var. 
     
     Yılmaz Vural Teknik Direktör 
Hakan oynamazsa onu kaybederiz 
     Hakan, son maçlarda belki istenilen verimi verememiştir ama bu Brezilya maçında da aynı şeyi tekrarlayacağı anlamına gelmez. Hakan gol atamadı belki ama sahada olması, rakip oyuncuları çok meşgul etti. Sonradan oyuna katılırsa onu tamamen kaybederiz. Zaten iyi oynayamazsa yine çıkarmamız mümkün. 
     
     Yusuf Z. Yılmaz Kulüp Başkanı 
Hakan’ın yerine İlhan oynamalı 
     Brezilya maçında ilk 11’de Hakan’ın yerine İlhan oynamalı. Bir forvet oyuncusunun moral kondisyonu çok önemli. Gördüğüm kadarıyla Hakan’da gol atamama konusunda bir sendrom var. Yani Yine hata yapacağım’ korkusunu yaşayan bir forvet yerine, özgüven kazanmış birini oynatmak gerekir. Bu işi yapıyorum’ diyen bir forvet ilk 11’de oynamalı. 
     
     Basri Baykoç Fanatik Yazarı 
Psikolojik durumu hiç müsait değil 
     Hakan, diğer hazırlıksız diye nitelendirilen oyuncularla aynı saftaydı. Özellikle Emre’yi gördükten sonra, bu hazırlıksız nitelendirmesinin anlam taşımadığını gördük. Hakan’ın moral motivasyonu ve zihinsel sağlığı şu an oynamaya yeterli değil. Sanırım Güneş, Hakan’ı kazanmak için 70 milyona kaybettirme riskini üstlenmez. 
     



 GÜNCEL 





















</TEXT>
</DOC>
