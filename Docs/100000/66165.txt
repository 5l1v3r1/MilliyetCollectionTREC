<DOC>
<DOCNO> 66165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/yasam/yas06.html </URL>
<DATE> 2002/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Satanist siteye Interpol darbesi 
</HEADLINE>
<TEXT>

Bakan Gemici, gençleri intihara sürüklediği iddia edilen site için talimat verince, Emniyet, Interpol’e başvurdu 
     YILDIZ YAZICIOĞLU Ankara 

     Sosyal Hizmetlerden ve Yardımlardan Sorumlu Devlet Bakanı Hasan Gemici, Milliyet’in 20 Ocak tarihinde Kapatın Bu Siteyi’ haberiyle duyurduğu, gençleri intihara sürüklediği ileri sürülen internet sitesinin kapatılması için düğmeye bastı. 
     Bakan Gemici, http victorian.fortunecity.com richmond’ adresindeki internet sitesini, Aile Araştırma Kurumu Başkanlığı’na incelettirdi. Sitede intihar etmenin övüldüğü, bazı intihar metotlarının ideal olarak sunulduğu raporunu alan Gemici, Emniyet Genel Müdürlüğü’ne sitenin kapatılması talimatını verdi. 
     
     Merkezi New York’ta 
     Gemici, Emniyet’e gönderdiği yazıda, bu sitede intiharın yanlış olduğuna ilişkin mesaj gönderen kişilere de hakaret edildiğini belirtti. Gemici’nin talebi üzerine, Emniyet Genel Müdürlüğü harekete geçti. Sitenin ABD - New York kaynaklı olduğunu ortaya çıkaran Emniyet Genel Müdürlüğü, Interpol’e başvurusunda, sitenin bu yayınından başka ülkelerdeki gençlerin de olumsuz etkilenebileceği uyarısında bulundu. 
     



 YAŞAM 




















</TEXT>
</DOC>
