<DOC>
<DOCNO> 63671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/ekonomi/eko03.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşit ücret, önce orta düzey’e 
</HEADLINE>
<TEXT>

Son şekli verilen eşit işe eşit ücret’ kararnamesinde daire başkanı, yargıç ve savcılar, genel müdür yardımcıları ile öğretim üyesi gibi orta düzey’ yöneticiler kapsama alındı 
     HARUN GÜREK Ankara 

     Kamudaki ücret adaletsizliğini gidermek amacıyla hazırlanan kanun hükmünde kararnamenin KHK ayrıntıları belli oldu. Kararname sadece kamudaki orta düzey yöneticiler, öğretim üyeleri ile h kim ve savcıları kapsıyor. Kararnameyi bütün bakanlar imzalarken 200 trilyon liralık kaynak yetmediği için, söz konusu meslek gruplarının maaşlarına ne kadar zam yapılacağına ilişkin çalışma sürüyor. 
     Milliyet’in aldığı bilgilere göre, KHK, 1000 ile 7000 arasında ek göstergeye sahip olan olan memurlara görev tazminatı verilmesini öngörüyor. Ek göstergesi 1000 - 7000 arasında olan memur grupları şöyle İl müdürleri, daire başkanları, genel müdür yardımcıları, yargıç ve savcılar, öğretim üyeleri, albay ve kıdemli albaylar. 
     Hükümet’e söz konusu KHK’yı çıkarma yetkisini veren Yetki Yasası, görev tazminatı hangi meslek grubuna veriliyorsa, o meslek grubundan emekli olanların da yararlanmasını öngörüyor. Dolayısıyla il müdürlüğü, daire başkanlığı, genel müdür yardımcılığı, yargıç ve savcılık, öğretim üyeliği ve albaylıktan emekli olanlar da görev tazminatı alacak. 
     
     Kaynak yetersiz 
     Yetki Yasası gereğince, h kim, savcı, albay, kıdemli albay ve öğretim üyelerine 15, diğer yöneticilere 10 bine kadar görev tazminatı verilebilecek. Görev tazminatları için 2002 yılı bütçesine konulan 200 trilyon liralık kaynak sözkonusu memurlara en üst sınırdan görev tazminatı verilmesine yetmiyor. Bu nedenle, kime, ne kadar verilebileceğine ilişkin çalışma yapılıyor. Söz konusu çalışma yapılamadığı, kime ne kadar görev tazminatı verileceği kesinleştirilemediği için KHK, bütün bakanların imzalarının tamam olmasına karşın Köşk’e gönderilemiyor. 
     



 EKONOMİ 




















</TEXT>
</DOC>
