<DOC>
<DOCNO> 82623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/son/soneko08.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek başına yoksulluğa karşı yardım ağı kurdu 
</HEADLINE>
<TEXT>

     Viyanalı taksi şoförü Hannes Urban'ın Güney Afrika'yı ziyareti ve orada edindiği arkadaşlarıyla mektuplaşmasıyla başlayan dostluk, kalkınmakta olan ülkelerdeki yoksullara yardım ağına dönüştü. 
     Mektup arkadaşının davetiyle Güney Afrika'yı tekrar ziyaret eden Urban, Cape Town'da gördüğü derin yoksulluktan etkilenip buradaki bazı dilencilere yardıma karar verdi. 
     Güney Afrika'daki bazı yoksullara yardımla başlayıp yardım örgütü kuran, bu ülkede her yıl 30 çocuğun devam ettiği bir kreş kuran Urban bazı kalkınmakta olan ülkelerde yoksullara gıda ve ilaç dağıtımı için diğer projelere de girişti. 
     Urban'ın halihazırdaki projeleri arasında, Meksika'nın kırsal kesim yoksullarına tıbbi tedavi ile Kenya başkenti Nairobi'nin sefilhanelerindeki yüzlerce kişiye gıda temini de var. Viyanalı taksi şoförü Urban yılın yarısını farklı kalkınmakta olan ülkelerde geçiriyor, yılın geri kalanında da projeleri için para toplamak için Viyana'da taksi şoförlüğü yapıyor. 
     ''Wir Helfen We Help, Yardım Ediyoruz '' adlı örgütün kurucusu Urban, meslektaşları, etrafındakiler, dostları, arkadaşları, yakınlarının desteğiyle ikinci el ya da yeni giyim eşyası, gıda ve ilaç gibi yardımları topladı. British Airways yardım malzemelerini bedava taşımayı kabul etti. Urban, taksisine binen müşterileri, dostları, arkadaşları ve yakın çevresinden Güney Afrika'da kreş projesi için para yardımı topladı. 
     Yardım çalışmalarına 2000 yılında resmiyet kazandıran Viyanalı taksi şoförü Urban, Avusturya'daki eczanelerin bağışı ilaçların Meksika'ya ithali gibi konularda engellerle karşılaştı. Sadece geçen yıl 3 milyon şiling 200 bin dolar yardım toplayan Urban çok sade bir yaşam sürdüğünden dolayı, topladığı yardımların yüzde 95'ini doğrudan projelerine aktarıyor. 
     Gönüllü doktor, eczacı ve diğer meslek gruplarından insanların yardım ettiği Urban'ın yardım örgütünün Internet'deki Web adresi şöyle www.wir-helfen.org We Help, Yardım Ediyoruz . 
     





</TEXT>
</DOC>
