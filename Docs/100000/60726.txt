<DOC>
<DOCNO> 60726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/son/soneko07.html </URL>
<DATE> 2002/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
ATO "Türkiye, IMF'nin borç silahı ile ağır yaralı durumda.." 
</HEADLINE>
<TEXT>

     Ankara Ticaret Odası ATO Başkanı Sinan Aygün, Türkiye'nin, Uluslararası Para Fonu IMF ve uluslararası para örgütlerinin dayattığı "borç silahı" ile ağır yaralı duruma düştüğünü belirterek, "IMF, gelişmekte olan ülkeler için çıkar amaçlı ekonomik suç örgütüdür" dedi. 
     Aygün, "Dünden Bugüne Kuvayı Milliye, Ulusal Güç Birliği" sempozyumunda yaptığı konuşmada, dünyanın kendi kendine yeten ülkeleri içinde ilk sıralarda yer alan Türkiye'nin, küreselleşme sürecine girildikten sonra, dışa el açan bir ülke konumuna düştüğünü belirterek, dışa bağımlılığı artıran uygulamaların halka "ekonomik reform" olarak sunulduğunu iddia etti. 
     Bugün Türkiye'de çok önemli konuların niyet mektuplarıyla, ülkenin para, maliye, döviz kuru ve gelirler politikalarının da IMF tarafından belirlendiğini ifade eden Aygün,"1999 yılından beri uygulanan istikrar programlarının sonucunda, GSMH 71 milyar dolar eridi. Kişi başına gelir 3150 dolardan 2150 dolara indi, 2 milyon insanımız işsiz kaldı" diye konuştu. 
     Türkiye'nin, yıllardır Avrupa Birliği'ne AB girmek için kapıda bekletildiğini belirten Aygün, "Bizi AB'ye almazlar. Çünkü bizim Müslüman ve Türk kimliğimiz var. Onun için sırt sırta verelim ve ülkemizi kalkındıralım" dedi. 
     






</TEXT>
</DOC>
