<DOC>
<DOCNO> 58197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/21/ekonomi/eko07.html </URL>
<DATE> 2001/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk halkı Arjantin halkına benzemez 
</HEADLINE>
<TEXT>

Bakan Derviş, Türkiye’nin, zor şartlara rağmen hedefleri tutturduğunu belirterek, "Türk toplumu sağduyulu bir toplum" dedi 
     ANKARA Milliyet 

     Ekonomiden Sorumlu Devlet Bakanı Kemal Derviş, yılbaşında, şubat ve mart aylarında bütün ekonomik ve finansal göstergelerin maalesef Türkiye ile Arjantin’i aynı kefeye koyduğunu belirterek, "Biz, farklı bir program uyguladık. Dalgalı, serbest kura geçtik. Arjantin, bütün yıl dolarla bire bir bağlantısını sürdürdü ve bu Arjantin’in rekabet gücünü kırdı" dedi. 
     Monaco Dünya Zirvesi’nde bulunan Kemal Derviş, NTV’nin Yakın Plan programında Oğuz Haksever’in sorularını yanıtladı. Derviş, Türkiye’nin, zor şartlara rağmen maliye politikasındaki hedeflerini tutturduğunu kaydederek, burada hükümetin, meclisin kararlı tutumu ve toplumun da sağduyusunun önemli olduğunu söyledi. Derviş, "Türk toplumu sağduyulu bir toplum" dedi. 
     Derviş şunları söyledi "Kur politikalarında, makro dengelerde toplumun desteği sayesinde 2001’de bir kere bile olsun bu hedeflerimizden şaşmadık. Bu da uluslararası mali çevrelerde takdir ve destek yarattı. Maalesef, Arjantin, aynı şeyi yapamadı." 
     
2002’deki hedef istihdam      Derviş, "Daha reel ekonomiye, özellikle dar gelirli vatandaşlarımıza bu iyileşmenin yansımadığını kaydederek, 2002’deki hedeflerinin ekonomik büyüme ve istihdam oldu ğunu söyledi. 
     



 EKONOMİ 

















</TEXT>
</DOC>
