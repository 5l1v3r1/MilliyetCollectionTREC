<DOC>
<DOCNO> 86234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/26/son/sonspo10.html </URL>
<DATE> 2002/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Almeyda'ya karşılık Rapaiç Parma'ya gidiyor... 
</HEADLINE>
<TEXT>

     Fenerbahçe'nin transfer ettiği Arjantin Milli Takımı'ın yıldız oyuncusu Ariel Ortega, ''Parma bana inanmadı ben de Türkiye'ye gittim'' dedi. 
     Fenerbahçe takımının, bonservisini AC Parma ve River Plate'tan aldığı Arjantinli Ariel Ortega, Tutto Sport Gazetesi'nde yer alan demecinde, ''Fenerbahçe'ye transfer olmam, bana inanmayan Parma için iyi bir çözüm olacak'' diye konuştu. 
     Arjantin, İspanya ve İtalya liglerinde oynadıktan sonra Türkiye'ye gelecek olan yıldız futbolcu, ''Her zaman şanslı olduğum tek bir takım oldu o da milli takım. Bu benim 3. Dünya Kupası deneyimim. Umarım ki bana büyük bir mutluluk verir'' ifadesini kullandı. 
     Öte yandan gazetelerde yer alan ifadelerde, diğer Arjantinli Matias Almeyda'nın Fenerbahçe'ye transferindeki pürüzlerin giderilmek üzere olduğu ve Hırvat futbolcu Milan Rapaiç'in de AC Parma'ya geleceği bildirildi. 
     Arjantin Milli Takımı'nın diğer yıldız oyuncularından Gabriel Batistuta'nın ise transfer iddialarını yalanladığı ve AS Roma'da kalacağı yazıldı. Batistuta'nın Fenerbahçe'den geldiği ileri sürülen öneriyle ilgili olarak, kariyerini Türkiye'de tamamlama gibi bir niyetinin olmadığı da ifade edildi. 
     

     
</TEXT>
</DOC>
