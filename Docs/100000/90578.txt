<DOC>
<DOCNO> 90578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/son/sonspo25.html </URL>
<DATE> 2002/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Rakibimiz Senegal'i tanıyalım... 
</HEADLINE>
<TEXT>

     17. Dünya Kupası finallerinde, A Milli Takım'ın çeyrek finaldeki rakibi Afrika temsilcisi Senegal'in kadrosunda yer alan 23 futbolcusundan, 21'i Fransa Ligleri'nde top koştururken, kalan 2 oyuncu da Fas ve kendi ülke liginde futbol 
     yaşamını sürdürüyor. 
     Dünya Kupası finallerine gelmeden önce bu yılın başında Afrika Futbol Şampiyonası finalinde, penaltılarla Kamerun'a 3-2 kaybeden Senegal, ev sahibi ülke Mali'yi yarı finalde yenerek finale çıkmış ve tarihinde futboldaki en büyük başarısına ulaşmıştı. 
     Senegal, A Grubu'nda Dünya Kupası'nın açılış maçında eski Dünya Şampiyonu Fransa'yı 1-0 yenmiş ve tüm dikkatleri üzerine çekmişti. Afrika temsilcisi, gruptaki diğer maçlarda, Danimarka ile 1-1, Uruguay ile de 3-3 berabere kaldı ve 5 puanla 2. tura yükselmeyi başardı. Senegal, bu turda eşleştiği rakibi İsveç'i uzatmada ''altın gol'' ve 2-1'lik skorla kupanın dışında bırakmayı başardı. 
     
     EN GOLCÜ PAPA BOUBA DIOP 
     Senegal, şu ana dek grupta ve 2. turda yaptığı toplam 4 maçta, rakip fileleri toplam 7 kez havalandırırken, 3 gol atan Papa Bouba Diop, takımın en golcü futbolcusu oldu. 
     Diop ayrıca 13 şutla en fazla şut atan oyuncu olurken, bunlarnı 7'si kaleyi buldu. 
     Takımın diğer gollerini ise Henri Camara 2 2 de asisti var , Salif Diao 1 ve Fadiga 1 penaltıdan rakip ağlara gönderdi. 
     
     EN GENÇ 3. TAKIM 
     17. Dünya Kupası finallerinde Senegal, 25.6'lık yaş ortalamasıyla en genç 3. takım olma özelliğini taşıyor. 
     Afrika temsilcisi ayrıca, 1.81'lik boy ortalamasıyla kupada 14. sırada yer alırken, yurtdışında en fazla futbolcusu top koşturan takımlar arasında da Kamerun ve İrlanda Cumhuriyeti'nin ardından 3. sırada kendisine yer buldu. 
     
     4 MAÇTA, TOPLAM 18 FUTBOLCU GÖREV YAPTI 
     Senegal'in Fransız teknik direktörü Bruno Metsu, şu ana dek yaptıkları 4 maçta, toplam 18 futbolcuya oynama şansı verdi. 
     Omar Daf, Lamine Dıatta, Papa Bouba Diop, El Hadji Diouf ve kaleci Tony Sylva, tüm maçlarda 90 dakika forma giyen futbolcular oldu. 37 dakikayla sahada en az kalan futbolcu ise AS Monaco takımında oynayan Süleyman Camara. 
     Takımda, oyunculardan 7'si 4 maçta, 5'i 3 maçta, 2'si 2 maçta, 4'ü de 1 maçta görev aldı. 
     
     KARTLAR 
     Kupanın sürpriz takımı Senegal'in, yaptığı 4 maçta futbolcuları toplam 12 sarı ve 1 kırmızı kart gördü. 
     Ferdinand Coly ve Khalilou Fadiga takımda 2'şer sarı kart gören oyuncular oldu. Salif Diao, maçlarda kırmızı kart gören tek oyuncu. 
     Senegal takımında en fazla faul yapılan futbolcu 20 ile El Hadji Diouf olurken, 13 ile rakiplerine en fazla faul yapan oyuncu ise Aliou Cisse olarak göze çarptı. 
     





</TEXT>
</DOC>
