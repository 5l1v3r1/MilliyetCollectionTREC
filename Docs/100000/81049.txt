<DOC>
<DOCNO> 81049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/son/sondun38.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Cicciolina bu sefer de belediye başkanlığına soyunuyor 
</HEADLINE>
<TEXT>

     ''Cicciolina'' olarak bilinen eski porno yıldızı Ilona Staller, İtalya'da yerel seçimlere katılarak politikaya dönmeyi planlıyor. 
     Parlamentoya 1987 yılında girmeyi başaran Cicciolina, gelecek ayki yerel seçimlerde kuzeydeki Monza kentinin belediye başkanlığı için yarışacak. 
     Cicciolina, Reuters'a yaptığı açıklamada, ''Monza'yı dünya haritasına koyacağım. Herkes benim adımı biliyor ve insanlar beni görmek için kente gelecekler, çünkü ünlü biriyim. Bu da kente para akmasını sağlayacak'' dedi. 
     Eski porno yıldızı, Monza'yı seçmesinin nedeni olarak, bölgenin doğum yeri olan Macaristan ile tarihi bağları olmasını gösterdi. 
     1970 ve 1980'lerde Avrupa'nın en ünlü porno yıldızlarından olan 
     Cicciolina, politikaya 1979'da girmiş, 1987'de ''Kahrolsun nükleer enerji, yaşasın cinsel enerji'' sloganıyla girdiği parlamento seçimini kazanmıştı. 
     Cicciolina, Macaristan'da bu ay yapılan parlamento seçimlerine katılmak istemiş, ancak aday olması için gereken 750 imzayı toplayamadığından bu şansını yitirmişti. 
     





</TEXT>
</DOC>
