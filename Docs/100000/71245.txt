<DOC>
<DOCNO> 71245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/yasam/ayas.html </URL>
<DATE> 2002/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Tam bir Bezgin Bekir’ hapı 
</HEADLINE>
<TEXT>

Çok yakında, oturduğu yerde vücuda Egzersiz yapıyorsun’ emri verip yağ ve karbonhidrat yaktıracak mucize bir hap geliyor... 
     DIŞ HABERLER SERVİSİ 

     İskoçyalı bilim adamları, sürekli televizyon karşısında oturup tembellik yapan, dolayısıyla da kilolarına bir türlü hakim olamayan Bezgin Bekir’lere müjdeyi verdi. 
     Geliştirilmekte olan yeni bir ilaç, vücudu Şu an egzersiz yapıyorsun ’ diye kandıracak ve böylece oturduğu yerde’, vücuttaki yağ katmanlarına yenilerinin eklenmesi engellenecek. Şeker hastalığı ve obeziteye karşı yepyeni bir silah olarak görülen yeni ilaç, Dundee Üniversitesi profesörlerinden Grahame Hardie’nin 15 yıl önce keşfettiği AMKP adlı genetik sürecin işleyiş prensibine dayanıyor. 
     
     Obezite tarih olacak 
     Egzersizler sonucu proteinlerin harekete geçirilmesiyle tetiklenen AMKP reaksiyonu, vücuda hareket kazandırarak obezite ve diyabetin önünü kesiyor. 
     Ancak Hardie’nin ecza şirketleriyle geliştirdiği yeni ilaç, egzersiz yapmadan da kilo alınmasını engellemeyi amaçlıyor. İlaç, vücuttaki kasları kandırarak onlara, karbohidrat ve yağları yakın’ emri veriyor ve bu maddelerin yağ dokularında depolanmasını engelliyor. AMKP reaksiyonunu tetikleyecek yeni ilacın, mevcut ilaçlardan çok daha etkili olacağı belirtiliyor. Profesör Hardie de, AMKP sisteminin, hücrelerin enerjiden yoksun kalmasıyla devreye girdiğini ardından da glukoz ve yağ metabolizmasını harekete geçirdiğini vurguluyor. 
     



 YAŞAM 

















</TEXT>
</DOC>
