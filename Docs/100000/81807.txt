<DOC>
<DOCNO> 81807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/spor/ysenay.html </URL>
<DATE> 2002/05/03/ </DATE>
<TIME>  </TIME>
<AUTHOR> ERDOĞAN ŞENAY  </AUTHOR>
<HEADLINE>
Korku 
</HEADLINE>
<TEXT>

     Türkiye, sanırım benim hayatımda eskittiğim yılların en anlaşılmaz ve berbatlığı hiç tartışılmaz bir siyasi kaosunu yaşıyor şu zamanlarda. 
     Futbolda ŞAİBE kelimesinin mana ve önemini araştıranlar niçin futbolumuzun içindeki bilinmezlikleri kurcalayıp, duruyorlar ki Ne yani, bir parti af lehinde oy kullanacak, sonra da sayın Sezer’in vetosu karşısında seçmenini kandırmak adına Cumhurbaşkanlığı Makamı’nın haklı olduğunu beyan ederek, milletle adeta alay eder duruma düşecek... Bu ne kaderdir ki, Türk halkı bütün bu siyasetçi karanlığına açıklık getirmek adına hiç ağzını açmayacak ve hiçbir sivil toplum bilinci adına tek adım dahi atamayacak... Yani o zaman siyaset cambazları her meclis kararını kapalı kapılar ardında planlayarak, kürsülerde kanunlaştırmak adına takla atarlarsa, böylesine etkisiz ve doğal olarak da tepkisiz bir seçmen kalabalığında pek mi haksız hale düşer siyasetçiler kendi düşünce cambazlıklarında .. 
     
     İşte af kargaşası arasında tezg ha sokulan yeni birkaç plan ve onun yaklaşan seçim zamanı ihtimalleri üstüne kurgulanan yeni oy kapma histerileri... Evet, Türk futbolundan seçmen kapma kaygısı yaşayanlar şimdi düşmeyi kaldırma ve yeni sezona 21 takımla başlama cinayetini halka yutturmaya çalışıyorlar... Yani bir yıldaki 52 haftanın 40 haftası resmi lig yarışmaları içinde eriyip, gidecek... İşte kötü hava şartları - devre arası tatiller - yaz ve transfer devreleri - en hayati olanı da 2004 Avrupa Şampiyonası elemeleri adına Milli Takım’a ayrılması kaçınılmaz olan haftaların gerçeği... Bütün bu tekniğe dayalı bilimsel hakikatlere rağmen, bayram seyran da dahil, bu koşuşturmanın sadece 12 haftaya sığdırılmasını bekleyenler birer çılgın mıdır acaba Yoksa siyaset arenasında isim yapmaya çalışan rüküş politikacılar mıdır dersiniz Antalya’sı, Yozgat’ı ve de ihtimal ki Rize’siyle düşmeyi ertelemeye çalışanlar artık bu yutturmacaların oy kapmada işe yaramaz hale gelmekte olduğunu göremeyecek kadar körleşmişler midir yarabbim .. 
     Peki böyle bir karar federasyonda da itibar görür ve yürürlüğe girerse eğer, ligin alt katlarındaki ŞAİBE iddialarını kabullenmek olmaz mı işin doğrusunda Ayrıca altının pislik içinde olduğunu kabul ettiğimiz bir yarışma yılının birincisi, ikincisi ve üçüncüsü adına lig tescilini hangi vicdanla yapabilecek ki bu federasyon... Eğer ligde düşme kalkıp, 21 takımlı bir gelecek sezon kararına "Evet" derse Bay Fikret Ünlü ve Futbol Federasyonu, o zaman Türkiye’deki bütün futbol pisliklerini UEFA’ya şikayet etmek, bir bir UEFA’cılara bilgi aktarmak kendi adıma "Ahdım değil, akdim olsun" inanın ki şimdiden. 
     Ancak yine de Futbol Federasyonu’nun sağlıklı düşünüp, benim bütün bu işin teknik şeması adına duyduğum KORKU’yu ölçüp, biçeceği ve ligi yine 18 takımla oynatacağını düşünmekteyim... Çünkü aksine çıkacak bir karar futbolda özerklik yasasını da deler geçer, Türkiye’de futbolun geliştiğini iddia edenleri de gülünç hale düşürür. 
     



 SPOR 






























</TEXT>
</DOC>
