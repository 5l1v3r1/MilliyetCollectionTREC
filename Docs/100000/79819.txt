<DOC>
<DOCNO> 79819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/22/son/sonspo12.html </URL>
<DATE> 2002/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Dürüst "Bizi şimdiden şampiyon ilan etmeyin.." 
</HEADLINE>
<TEXT>

     Galatasaray Kulübü 2. Başkanı ve Basın Sözcüsü Ali Dürüst, kimsenin kendilerini şimdiden şampiyon ilan etmemesini istedi. 
     Ankaragücü'nü 2-0 yenerek önemli bir avantaj elde ettiklerini ifade eden Dürüst, ''Önümüzdeki iki maçta toplam 3 puan alırsak, şampiyon olacağız. Ancak matematiksel olarak garantilemeden, kimse bizi şampiyon ilan etmesin'' dedi. 
     Ali Dürüst, yöneticilik tecrübelerinin bulunduğunu ve garantilemeden ''Şampiyonuz'' demeyeceklerini anlatarak, futbolcuların temkinli konuşmalarını da doğru bulduğunu dile getirdi. 
     Tam anlamıyla şampiyonluğa kilitlendiklerini kaydeden Dürüst, Kocaelispor maçını kazanıp, 1 hafta öncesinde mutlu sona ulaşmayı hedeflediklerini vurguladı. 
     Teknik direktör Mircea Lucescu'nun sezon sonunda durumunun ne olacağı şeklindeki soruları yanıtlamaktan da kaçınan Ali Dürüst, ''Şu anda şampiyonluktan başka bir şey düşünmüyoruz. Kendisi bu konuda ne diyorsa ben de O'na katılıyorum'' diyerek sözlerini tamamladı. 
     





</TEXT>
</DOC>
