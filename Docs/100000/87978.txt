<DOC>
<DOCNO> 87978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/magazin/mag02.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya’da bu yaz Tarkan dinlenecek 
</HEADLINE>
<TEXT>

     İtalya’nın en yüksek tirajlı gazetesi Corriere della Sera’nın "Sette" adlı ekinde, İtalya’da 2002 yazının en çok dinlenecek şarkıları arasında "Şımarık" gösterildi. Gazetenin ekinde, İngilizce’ye Kiss Kiss’ diye çevrilen şarkının bir yıl önce "Boğaz halkını İstanbul boğazı peşinden sürüklediği" belirtildi. Geçen yaz Valeria Rossi’nin "Tre parole" adlı şarkısı en fazla çalınan şarkı olurken, bu yaz Tarkan’ın Şımarık’ı ile birlikte Kylie Minogue’un "Love at First Sight"ı en çok dinlenilecekler arasında gösteriliyor. "Şımarık"ın 2002 yazının en iyileri arasında yer almasıyla, İtalya’da her yaz en fazla dinlenen şarkıların seçildiği konserler serisi olan "Festival - Bar" kapsamında Tarkan’ın da İtalya’da konser vermesi söz konusu olabilecek. 
     



 MAGAZİN 















</TEXT>
</DOC>
