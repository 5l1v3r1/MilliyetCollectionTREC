<DOC>
<DOCNO> 69910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/guncel/gun03.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ali Fevzi Bir’i yakala’ emri 
</HEADLINE>
<TEXT>

Susurluk davasında 4 yıl cezası kesinleşen Aliço’nun yakalanması için çalışmalara "nihayet" başlandı 
     İSTANBUL Milliyet 

     Susurluk davası kapsamında 4’er yıllık ağır hapis cezaları kesinleşen sanıklardan Ali Fevzi Bir ve Mustafa Altunok hakkındaki "yakalama emirleri" polise ulaştı. İstanbul 6 No’lu DGM’nin, kararın kesinleşmesinden sonra infaz evrakı ve gerekçeli kararı gönderdiği savcılıklardan Küçükçekmece Cumhuriyet Savcılığı, kendi sorumluluk alanında ikametg hı bulunan özel timci eski polis memuru Mustafa Altunok hakkında yakalama emri çıkarttı. 
     Aynı evrakın gittiği Kadıköy Cumhuriyet Savcılığı da, Sarıyer’de öldürülen Ömer Lütfü Topal’ın iş ortağı Ali Fevzi Bir hakkında yakalama emri hazırladı. 
     Kararlar, Altunok ve Bir’in 4’er yıllık hapis cezalarının infaz edilmesi amacıyla yakalanmaları için Asayiş Şube Müdürlüğü İnfaz Büro Amirliği’ne gönderildi. Polis de Altunok ve Bir’i yakalayabilmek için çalışmalarına başladı. 
     6 yıl hapis cezasına çarptırılan ve Metris Cezaevi’nde bulunan eski Özel Harek t Dairesi Başkanvekili İbrahim Şahin 21 Şubat’ta yakalanmıştı. 
     
15 kişi daha sorgulanacak      "Şike Çetesi" soruşturmasının genişletildiği açıklandı. İfade veren Hasan Vezir de Ali Fevzi Bir’i tanıdığını söyledi 
     NEZiH GüROL istanbul 

     Ali Fevzi Bir tarafından organize edilen futboldaki şike çetesi ile ilgili soruşturma, yeni bazı isimleri de kapsayacak şekilde genişletildi. Savcılığın yaklaşık 15 kişinin daha ifadesine başvuracağı belirtildi. 
     Şike iddialarına adı karışan eski Karabükspor Teknik Direktörü Hasan Vezir, dün avukatı ile birlikte Kadıköy Adliyesi’ne geldi. 
     Vezir, Kadıköy Cumhuriyet Başsavcı Vekili Nihat Çakar ve Kadıköy Cumhuriyet Savcısı Eren Gönen tarafından yürütülen soruşturma kapsamında sorgulandı. 
     Gönen, soruşturmanın sürdüğünü belirterek, "Daha ifadesi alınacak çok kişi var. 10 - 15 kişi daha var. Hepsine tebligat çıkardık, gelenlerin ifadesini alıyoruz" dedi. 
     Eski bir futbolcu olan Vezir de şunları söyledi 
     "Ali Fevzi Bir’i tanırım. Özsahrayıcedit Spor Kulübü’nde beraber çalıştık. Zaman zaman konuşuruz, özellikle bayramlarda telefonlaşırız. Adı geçen hakemleri tanımam." 
     Bugüne kadar Türkiye’deki kulüplerin üzerinde bahis oynandığını bilmediğini belirten Vezir, "Yeni öğrendim. Eğer şike yapılmış olsaydı bizim takım play-off’a yükselir, birinci lige çıkma şansımız olurdu" diye konuştu. 
     Futbol Federasyonu Genel Sekreteri Aydın Torunoğlu da, Cumhuriyet Başsavcı Vekili Çakar ve Cumhuriyet Savcısı Gönen ile yaklaşık 1 saat görüştü. Torunoğlu, adliye çıkışında, ifade vermek için değil, soruşturmayı yürüten savcılara bilgi vermek üzere geldiğini, sorulara cevap vermeyeceğini bildirdi. 
     



 GÜNCEL 




















</TEXT>
</DOC>
