<DOC>
<DOCNO> 92799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/29/yazar/akyol.html </URL>
<DATE> 2002/06/29/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Avrupa ve halk 
</HEADLINE>
<TEXT>

     TÜRK halkı, yani çeşitli partilerin seçmenleri, Kürtler, zenginler, fakirler AB konusunda ne düşünüyor İdam ve anadil konularında ne diyor TESEV adına Doç. Dr. Ali Çarkoğlu ve arkadaşlarının yaptığı araştırma dün açıklandı Kabaca yüzde 70 evet, yüzde 30 hayır. Eğitim ve gelir düzeyi yükseldikçe AB üyeliği isteği daha da artıyor. İdam ve anadil konularında ciddi tereddütler var. 
     Türk halkının yüzde 90’ı "demokrasinin işleyişinden" yani "yönetemeyen demokrasi"den şikayetçi. Demokratik değerlerimiz ise güçlü "Hiçbir şart altında kanun önünde eşitlik kısıtlanamaz" diyenlerin oranı yüzde 91 bu oran din ve vicdan hürriyetinde yüzde 90, yazışma ve iletişim özgürlüğünde yüzde 85, işkence görmeme hakkında yüzde 83, ifade özgürlüğünde yüzde 74. Demek ki, Türkiye’de rejime karşı toplumdan gelen ciddi otoriter tehdit yok. 
     
     ANADİLİNİ kullanma hakkının hiçbir şekilde kısıtlanamayacağına inananların oranı yüzde 74, ama "Kürtçe yayın, özel dershanelerde Kürtçe öğrenmek, AB’nin istekleri" falan diye sorunca, "evet" diyenlerin oranı yüzde 37 ile 42 arasında kalıyor. Ali Çarkoğlu’nun yorumu Çelişki değil. Anadil kullanımı insan hakları olarak ele alınınca halkın büyük çoğunluğu onaylıyor ama bunu Avrupa istiyor’ diye veya bir gruba ayrıcalık tanımak şeklinde ortaya koyunca halk tepki gösteriyor. Avrupa ülkelerinde yapılmış araştırmalar da benzer sonuçlar veriyor. Demek ki "bölünmeyeceğiz" duygusunun güçlenmesi, yerel dillere toleransı artırır. Bu duyguyu güçlendirmek de herkesten önce HADEP’in görevidir. İdamın kalkması... Evet diyenler yüzde 43, hayır diyenler yüzde 54... Fakat soruyu "idamın ağırlaştırılmış müebbed hapse çevrilmesi" diye sorunca evet diyenler yüzde 62’ye çıkıyor. Dahası, bir yakınını şehit vermiş, terör acısını yüreğinde yaşamış olanlar arasında bu oran yüzde 65’e çıkıyor Bu asaleti alkışlamak lazımdır. 
     
     KÜRTLERE gelince... "Kürtçe bildiğini" söyleyenlerin oranı yüzde 14... Anadilde yayın ve öğrenim kurslarına evet diyenlerin oranı "Kürtçe bilenler" arasında yüzde 69’a çıkıyor. Bunu görmezlikten gelebilir miyiz Şunu da belirteyim, "Kürtçe bilenlerin" yüzde 27’si Kürtçe yayına, yüzde 29’u Kürtçe öğrenime "hayır" diyor 
     "Kürtçe bilenler" ile HADEP tabanının tam örtüşmemesi ilginç HADEP seçmeni yüzde 87 oranında AB’yi desteklerken "Kürtçe bilenleröde bu oran yüzde 75’e düşüyor ki, ülke ortalamasından pek farklı değil. Hatta AB’yi destekleyenlerin oranı ANAP, CHP, DSP gibi partilerde yüzde 80 civarında. Ve AB’den duyulan endişelerde milli ve dini değerlerin zayıflaması yüzde 50’lerle ifade edilirken, AB’nin "bölücülüğü güçlendireceğini" düşünenler yüzde 17’de kalıyor. Bölücülüğün sosyolojik tabanının zayıf olduğunu hem bölücüler, hem bölünmekten korkanlar iyi görmeli. TESEV Başkanı Can Paker’in söylediği gibi, "liderler halkın özlemlerine cevap vermeli, AB’ye üyelik için Türkiye’nin önünü açmalı..." 
     
     







Avrupa ve halk 


Gelin, dalgamızı geçelim... 


Koç Müzesi... 


TESEV’in araştırması 


Biz boşuna mı çalışıyoruz 


Güçlü hükümet seçimden nasıl çıkar 


Firavunlar yok 


Öğrenciler hata yapmayagörsün 


Hayat avuçlarımızın içinde... 


Yılın ilk yarısı 


Devletin malına sahip çıkmak... 


Ankara takvim vermeli 


Karamehmet neden para koymadı 2 


Suyumuzu niye kestiler 


Dolar çökmese 1.743.000 lira idi 


</TEXT>
</DOC>
