<DOC>
<DOCNO> 68107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/17/yazar/tamer.html </URL>
<DATE> 2002/02/17/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Defterime düştüğüm notlar 
</HEADLINE>
<TEXT>

     Not tuttuğum defterler spirallidir. Teker teker sayfalarını atabilmem ya da saklayabilmem için... 
     Son birkaç not defterimde atmaya kıyamadığım sayfaları sizlerle paylaşmak istiyorum. Kimini üzerinde düşünesiniz, kimini konuyu geliştiresiniz diye... Güya çok unutkan olduğu, sürekli uyuyup dinlendiği söylentileri çıkartılan Başbakan Bülent Ecevit’le ilgili bölüme ise epey şaşıracağınızı sanıyorum, çünkü yazıyı yazan, kendim kadar güvendiğim bir meslektaşım 
     "Başbakan Ecevit’in basın açıklamalarını, daktilosunu önüne çekip yazdığı sır değil. Hatta liderler zirvesi ve Bakanlar Kurulu kararlarını bizzat yazdığı da bir gerçek. Buna rağmen 17 devlet bakanlığını da kapsamı içine alan Başbakanlık’ta tamı tamına 155 basın ve halkla ilişkiler müşaviri bulunuyor." 
     Muharrem Sarıkaya - Hürriyet 
     
     "Yaratıcılık, toplumsal refahı yükselten bir kaldıraçtır. Yerinde duramayan, durumundan memnun olmayan, ama şikayet etmeyip daha iyi nasıl olabilir diye kafa yoran insanların artması lazım. 
     Bizim halkımız devlete ya biad ediyor, ya da isyan ediyor. Biad ederek ayakta kalan, tembelleştiği için yaratıcı düşünemiyor. İsyan edenin ise dikkatini ve enerjisini gereksiz yerlerde kullandığı için yaratıcılığa fırsatı kalmıyor." 
     Serdar Erener - Reklamevi 
     
     "Gençler bunalıyor. Çünkü dünyayı değiştirmek isteyen bir kuşağın yerini, kendini değiştirmek isteyen kuşaklar aldı. Toplumsal yaşamdaki tek tek bireylerin, kendi bireysellikleriyle dayanışma duyguları arasında bir sarkaç gibi gidiş gelişleri, son yıllarda ben’ merkezine fazlasıyla kaymış durumda. 
     Bireysellik ve dayanışma’ arasındaki çelişki, modern dünyanın başlıca sorunlarından birisi. 
     ... İnsanları yurttaş’ değil tüketici’ olarak gören anlayışlar sayesinde, son yıllarda Türkiye’de talepler çok yükseldi. 
     Geleneksel dürüst ve kanaatkar’ Türk aile prototipinin yerini, yetinmeyen ve ne her ne pahasına olursa olsun bir anda en tepeye tırmanmak isteyen insanlar aldı." 
     Zülfü Livaneli - Sabah 
     
     "Gittikçe artan, sıkılaşan güvenlik kontrolleri ve bundan kaynaklanan maliyet artışları, küresel ekonominin hızını kesti. Bu arada 11 Eylül, siyaseti yeniden ön plana çıkardı. Devleti güçlendirmeye başladı. İnsanlar her yerde güvenlik gerekçeleriyle devlete döndüler." 
     Klaus Schwab - Dünya Ekonomik Forumu, New York 
     
     "Anılar sandığının kapağını aralama cesaretini gösterenler, onları yaşamları boyunca yiyip bitiren ruhsal rahatsızlıklardan da kurtuluyorlar. İtip, üstünü örtüp, karanlıklara sakladıkları yanlarıyla yüzleşme fırsatını yakalıyorlar. İçimizde sakladıklarımızla cesur biçimde yüzleşebilmek bizi arındırır. 
     Zihninizin envanterini çıkartırken kendinizi daha iyi tanıyorsunuz. Neyi, niye, ne zaman yaptığınızla yüzleşiyor, bugünkü gözünüzle kendinizi yeniden değerlendiriyorsunuz. Kendinizi yeniden kuruyor, keşfediyorsunuz. 
     Günlük tutun. Anılarınızı yazın. Kendinize dışardan bakabilmek için, kendinizi eleştirip yeniden yaratabilmek için yazın." 
     Ali Poyrazoğlu 
     
     







Küçük ilanlar 


Rüşvet... 


Allah'a soru sormak ama nerede 


Son satır sürprizi 


Özlemim 


Özel okulların dünü, bugünü, geleceği 


İşte öyle bir şey 


Hukuksal tartışma 'ÇETE'ye yaradı 


Sorular cevaplar... 


CHP'nin yükselişi 


Defterime düştüğüm notlar 


Kuyudan taş çıkarma zirvesi 


Genel kurul kararı gerekir 


Hangi toplumlar iflah olmaz 


Firmalar iyi değilse ekonomi iyi olmaz 


Apolyont’ta kerevit kalmadı 


Yumurtalık, Karadeniz pazarlığı 


</TEXT>
</DOC>
