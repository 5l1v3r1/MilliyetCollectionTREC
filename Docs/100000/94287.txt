<DOC>
<DOCNO> 94287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/07/son/sontur05.html </URL>
<DATE> 2002/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağış geliyor... 
</HEADLINE>
<TEXT>

     Yurdun iç kesimlerinde, önümüzdeki üç gün, mevsime uygun gökgürültülü sağanak yağış bekleniyor. 
     Devlet Meteoroloji İşleri Genel Müdürlüğü'nden alınan bilgiye göre, yarın, Trakya, İç Ege, Marmara'nın doğusu, İç Anadolu'nun kuzeybatısı, Doğu Karadeniz'in iç kesimleri ile Doğu Anadolu'nun kuzeydoğusunda yağış görülecek. 
     Marmara'nın güneyi, İç Ege, Göller yöresi, İç Anadolu'nun batısı ile Batı ve Doğu Karadeniz'in iç kesimleri, Doğu Anadolu'nun kuzeyinde 9 Temmuz Salı günü, Batı Karadeniz ve Akdeniz'in iç kesimleri, İç Ege, İç Anadolu'nun güney ve batısında ise 10 Temmuz Çarşamba günü yağış bekleniyor. 
     Gökgürültülü sağanak şeklindeki yağışlar, öğle saatlerinden sonra görülecek. Yağış almayan yerler ise açık ve parçalı az bulutlu olacak. 
     Hava sıcaklıkları ise yağış alan yerlerde biraz 3-4 derece azalacak. 
     





</TEXT>
</DOC>
