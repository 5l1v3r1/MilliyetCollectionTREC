<DOC>
<DOCNO> 78970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/ekonomi/aeko.html </URL>
<DATE> 2002/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
TOFAŞ BOMBASI 
</HEADLINE>
<TEXT>

Koç Holding Yönetim Kurulu Başkanı Rahmi Koç, Fiat’ın, Doblo’nun yanı sıra yılda 100 bin adet üretilmek üzere yeni bir binek modeli Tofaş’a vermesinin gündemde olduğunu söyledi 
     EKONOMİ SERVİSİ 

     Koç Holding Yönetim Kurulu Başkanı Rahmi Koç, Doblo’dan sonra yılda 100 bin adet üretilmek üzere yeni bir binek modelin daha Tofaş’a verilebileceğini, konunun İtalyan ortak Fiat’la değerlendirildiğini söyledi. 
     Kazakistan’ın bağımsızlığının 10. yılı nedeniyle, Kazakistan’daki en büyük Türk yatırımcı’ olarak, kendisine Kazakistan Devlet Nişanı verilmesi ile ilgili törenden sonra gazetecilerin sorularını cevaplayan Rahmi Koç, Tofaş’ta 100 bin adetlik yeni bir model üretiminin gündemde olduğunu açıkladı. 
     Koç, Tofaş ile ilgili ortağınız Fiat ile bir görüşme olduğu biliniyor. Tofaş stratejisinde önemli bir değişiklik var mı ’ sorusuna şu yanıtı verdi "Tofaş’ta değişik bir yaklaşım olacak. Doblo’nun yanında... Daha tetkik ediyorlar, kati olarak kararlarını vermediler ama bir mamulü daha senede 100 bin adet üretmek üzere belki, belki diyorum, altını çiziyorum, Türkiye’ye verebilecekler. Ondan sonra da Türk Traktör ile motor ihracatımız olma ihtimali var." Koç, yeni aracın binek türü olacağını, konunun araştırılmakta olduğunu da belirtti. 
     
     Koç’a hediye jesti 
     Bu arada Fiat, Alfa Romeo’nun tamamı montaj hattı üzerinde seri üretilen ilk otomobili 1900 C Super Sprint modeli ile Tofaş’ın ürettiği 100 bininci Doblo’yu, Rahmi M. Koç Müzesi’nde sergilenmek üzere Koç Holding Yönetim Kurulu Başkanı Rahmi Koç’a teslim etti. Rahmi M. Koç Müzesi’nde düzenlenen devir teslim töreninde konuşan Rahmi Koç, Fiat Türkiye Temsilcisi Maurizio Magnabosco ve Tofaş CEO’su Antonio Bene’ye, Tofaş yöneticileri ve çalışanları ile İtalyan Büyükelçisi Vittorio Surdo’ya hediyeler dolayısıyla teşekkür etti. 
     
Zamanı gelen gitsin’      Siyasette gençleşme ile ilgili bir soruyu yanıtlayan Rahmi Koç, "Hiçbirimiz gençleşmiyoruz. 
     Hepimiz yaşlanıyoruz. Zamanı gelenin gitmesi lazım" dedi. Koç, ekonomide bazı sektörlerde canlanma görüldüğünü belirtirken, faizlerdeki düşüşün ekonomiye etkileri hakkında da "Ekonomide hiçbir zaman çok şiddetli düşüşler, çok şiddetli çıkışlar iyi olmuyor" dedi. 
     
     Özilhan Faizler düşmeli 
     TÜSİAD Yönetim Kurulu Başkanı Tuncay Özilhan da, Rahmi Koç’a Devlet Nişanı törenine katılırken, gazetecilerin sorusu üzerine, kalıcı bir enflasyon düşüşünün göründüğünü, faizlerin de buna paralel indirilmesi gerektiğini söyledi. Faizlerin daha hızlı düşürülmesi gerektiğini kaydeden Özilhan, böylece açık pozisyondan k r etme imk nının da ortadan kalkacağını vurguladı. 
     Enflasyonda beklentilerden daha hızlı bir düşüş trendi olduğunu ve bu yıl hükümetin hedefinin daha da altına düşme ihtimalinin ortaya çıktığını belirten Özilhan, yüzde 3 büyümeye de ulaşılabileceğini belirtti. Özilhan, canlanma konusunda da "Geçen seneyle mukayese ile piyasada bir hareket var. Bir kımıltı var" diye konuştu. 
     
Kazakistan’dan Devlet Nişanı aldı, Büyükelçi’ye mönü imzalattı      Rahmi Koç’a, Kazakistan’daki en büyük Türk yatırımcı olması nedeniyle Devlet Nişanı verildi. Nişanı, Ankara Büyükelçisi Kayrat Sarıbay taktı. Kazakistan Cumhurbaşkanı Nazarbeyev’in Yabancı Yatırımcılar Konseyi Üyeliği’ne de davet ettiği Koç, burada yaptığı Migros yatırımlarından memnun olduğunu söyledi. Koç, bu nişanın, Alman ve İtalyan hükümeti nişanlarından sonra yaşadığı üçüncü onur olduğunu belirtti. Törenden sonra geçilen öğle yemeğinde mönüyü Büyükelçi Sarıbay ve masadakilere imzalatan Koç, mönü biriktirdiğini ve imzalı mönülerin daha değerli olduğunu söyledi. 
     



 EKONOMİ 


















</TEXT>
</DOC>
