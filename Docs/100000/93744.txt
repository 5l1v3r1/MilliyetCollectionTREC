<DOC>
<DOCNO> 93744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/son/sontur14.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizi kirleten gemiye 71 milyar lira para cezası verildi... 
</HEADLINE>
<TEXT>

     Antalya Limanı'nda demirleyen ve denizi kirleten Panama bandıralı bir gemiye, 71 milyar 429 milyon lira para cezası verildi. 
     Antalya Büyükşehir Belediyesi Çevre Sağlık İşleri Şube Müdürlüğü ekiplerince yapılan denetimler sırasında denizi kirlettiği belirlenen Panama bandıralı Arion adlı kuru yük gemisine, 71 milyar 429 milyon lira para cezası uygulandı. 
     Büyükşehir Belediyesi Sağlık İşleri Daire Başkanı Mustafa Yolcu, yaptığı açıklamada, Antalya'nın deniz suyunun kalitesini korumak, kirliliği önlemek için çaba harcadıklarını belirtti. Yolcu, bu nedenle başta Sahil Güvenlik Komutanlığı olmak üzere çeşitli kurum ve kuruluşlarla işbirliği içinde bulunduklarını kaydetti. 
     Büyükşehir Belediyesi'ne ait ''Mavi Akdeniz'' adlı tekne, deniz kirliliğiyle mücadele etmek amacıyla, Aksu Çayı ile 2. Akyarlar Tüneli arasında sürekli denetim yapıyor. 
     Büyükşehir Belediyesi tarafından geçen ay da Kamboçya bandıralı M V Tiger adlı gemiye, denizi kirlettiği gerekçesiyle 71 milyar 429 milyon lira para cezası kesilmişti. 
     





</TEXT>
</DOC>
