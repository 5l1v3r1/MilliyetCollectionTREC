<DOC>
<DOCNO> 77161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/08/son/sonspo07.html </URL>
<DATE> 2002/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Kupası'nın hakemleri finallere hazır... 
</HEADLINE>
<TEXT>

     17. Dünya Kupası finallerinde görev 
     yapacak 72 hakem, Güney Kore'nin başkenti Seul'de düzenlenen semineri tamamladı. 6 kıtanın futbol konfederasyonlarından seçilen 36 orta ve 36 da yardımcı olmak üzere 72 hakemin, Dünya Kupası'na hazırlık çerçevesinde genel bir fitness testi ve toplantılardan oluşan seminere katıldığı kaydedildi. İtalyan hakem Pierluigi Collina dışındaki hakemlerin, Seul Olimpiyat Stadı'nda düzenlenen fitness testini başarıyla tamamladığı ifade ediliken, Collina'nın ise, geçirdiği boğaz enfeksiyonu nedeniyle teste katılamadığı, ancak İtalyan hakemin aynı testi 1 ay önce başarıyla tamamladığı belirtildi. Seminerde hakem, yardımcı hakemler ve oyuncular arasında yaşanabilecek kandırılma türünden sorunlara hakemlerin ne tür tavır takınabilecekleri belirlenirken, olası bir hakaret karşısında, hakemlerin FIFA Hakem Komitesi'nin tam desteğini hep arkasında bulacağı kaydedildi. FIFA Hakem Koordinatörü George Cumming, ''Gerçekleştirdiğimiz kursta yaşadığımız sıradışı ruhtan ve tüm hakem ve yardımcı hakemlerin yüksek performansından çok hoşnut kaldık. Dünyanın en iyi karşılaşmaları için, en iyi hakemleri seçtiğimize inanıyorum'' açıklamasını yaptı. 
     






</TEXT>
</DOC>
