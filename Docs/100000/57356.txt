<DOC>
<DOCNO> 57356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/15/son/sondun18.html </URL>
<DATE> 2001/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kandahar havaalanına esir kampı kuruluyor 
</HEADLINE>
<TEXT>

     Afganistan'ın Kandahar kentindeki havaalanına dün giren Amerikan deniz piyadelerinin, Tora Bora civarında ele geçirilecek ya da teslim olacak 100 ila 300 Taliban savaşçısını yerleştirmek üzere havaalanında bir esir kampı kurmayı planlıyor. 
     Rhino kampındaki askeri bir yetkili, bölgeye Tora Bora'dan 100 ila 300 El Kaide esirinin gelmesinin beklendiğini, ilk görevlerinin bu 
     kişiler için bir site inşa etmek olduğunu söyledi. 
     Yetkili, Tora Bora'da ele geçirilen esirlerin 11 Eylül saldırılarıyla ilgili bilgi verebileceğini de belirtti. 
     Silahlı yüzlerce Amerikan deniz piyadesi, dün Taliban'ın eski kalesi Kandahar'daki havaalanına havadan ve karadan girmişti. 
     Bu arada Amerikan güçlerinin Kandahar havaalanına uçuşları yeniden başlattığı bildirildi. 
     Deniz piyadelerinden bir sözcü, yardımların gönderilebilmesine hazırlık amacıyla uçuşların yeniden başladığını söyledi. 
     






</TEXT>
</DOC>
