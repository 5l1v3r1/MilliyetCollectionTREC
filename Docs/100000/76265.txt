<DOC>
<DOCNO> 76265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/dunya/dun02.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İntihar bombacısını kurşunla patlattılar 
</HEADLINE>
<TEXT>

     DIŞ HABERLER SERVİSİ 

     Batı Şeria’daki bir kontrol noktasında görev yapan İsrail askerleri, kendilerine doğru yaklaşan bir canlı bombanın üzerindeki patlayıcılara ateş ederek olası bir intihar saldırısını engellediler. 
     İsrail ordusundan yapılan açıklamada, askerlerin, İsrail ile Batı Şeria arasında bulunan Baka El Şarkiyeh köyündeki kontrol noktasında, eylemcinin göğsüne sarılı patlayıcılara ateş açtıkları ve bombayı patlattıkları belirtildi. 
     Açıklamada, "İsrail güçlerinin, gövdesinde iri bir şey fark edilen saldırganın askerlere doğru atılmasının ardından ateş açmaya başladıkları" kaydedildi. 
     Ordu, "açılan ateşte adamın üzerindeki patlayıcıların infilak ettiğini ve saldırganın, askerlere yaklaşamadan öldürüldüğünü" açıkladı. 
     



 DÜNYA 











</TEXT>
</DOC>
