<DOC>
<DOCNO> 65422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/son/sonspo10.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydınsporlu futbolculara "Fenerbahçe terapisi.." 
</HEADLINE>
<TEXT>

     İkinci Futbol Ligi A Katagorisi takımlarından Aydınspor, ''Kurtuluş Savaşı''na destek ararken, yönetim, takımın Birinci Lig'de oynadığı yıllarda alınan 6-1'lik Fenerbahçe galibiyetini, futbolcularına anlatarak motive ediyor. 
     Kulüp basın sözcüsü Recep Başkar, düzenlediği basın toplantısında, 3 Şubat Pazar Günü yapılacak Akçaabat Sebatspor maçıyla başlatacakları 
     kurtuluş mücadelelerine, tüm Aydın halkının destek olmasını istedi. 
     Aydınspor'un bulunduğu ligde kalması için yönetim olarak büyük çaba göstereceklerini belirten Başkar, şöyle konuştu 
     ''Aydın ili Kurtuluş Savaşı yıllarında gösterdiği kahramanlıklarıyla adını ilk kez duyurmuştu. Ancak tüm Türkiye, Aydınspor'un Fenerbahçe'yi lige çıktığı ilk yılının ilk maçında İstanbul'da Fenerbahçe'yi 6-1 yendiği zamanda Aydın ismini duymuştu. 
     Biz futbolcularımıza bu maçtan sonra olanları anlatıp motive ediyoruz. 
     Eğer ligde kalırsak adımızı bir kez daha duyuracağız'' Toplantıya katılan teknik direktör Levent Arıkdoğan, Aydınspor'un ligde kalacağına tüm futbolcularının inandığını, Akçaabat Sebatspor maçınıda beklenen patlamayı yapacaklarını belirtti. 
     Öte yandan Göztepe'den kiralanan Şevket'in pazartesi günü takıma katılacağı, Aykut'un hazır olması durumunda Akçaabat Sebatspor maçında forma giyebileceği bildirildi. 
     






</TEXT>
</DOC>
