<DOC>
<DOCNO> 85663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/son/sondun20.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika'da karısını öldüren adam cesedini 6 ay sakladı 
</HEADLINE>
<TEXT>

     Belçika'nın Chatelet bölgesinde, 27 yaşındaki bir adam, hamile karısını öldürdükten sonra cesedini 6 ay sakladığını itiraf etti. 
     Michael Nitelet isimli Belçikalı, 6 aylık hamile karısını bir kavga sonunda iple boğarak öldürdüğünü, cesedi 3 ay evinin garajında, bir naylon torbada sakladığını, daha sonra 3 ay boyunca arabasının bagajında bulundurduğunu söyledi. 
     Katil Belçikalı'nın, cinayetten sonra polise, ''karısının evi terk ettiği'' beyanında bulunarak, çocukların velayetini aldığı belirlendi. 
     İşyerine her gün bagajında karısının cesedi bulunduğu halde gidip gelen Belçikalı'nın babası, arabadaki kötü kokuyu hissederek bagajı açınca cinayet ortaya çıktı. 
     Suçunu itiraf eden Belçikalı tutuklandı. 
     





</TEXT>
</DOC>
