<DOC>
<DOCNO> 64132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/son/sondun06.html </URL>
<DATE> 2002/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de 62 yaşındaki mahkum idam edildi 
</HEADLINE>
<TEXT>

     ABD'nin Georgia eyaletinde bir soygun sırasında güvenlik görevlisini öldüren 62 yaşındaki mahkum zehirli iğneyle idam edildi. 
     1976 yılındaki soygun sırasında Columbus bölgesinde Bill Watson 
     adındaki görevliyi öldüren mahkum Ronald Spivey, son sözlerinde kurbanın ailesinden özür dileyerek, ölüm cezasını eleştirdi ve ''cezaevinde farklı bir insan olduğunu'' söyledi. Spivey'in 6 Mart 2001 tarihinde elektrikli sandalyede yerine getirilmesi gereken cezası, infaza 4 saat kala, elektrikli sandalyenin acımasız ve uygun olmayan bir ceza yöntemi olduğu yönündeki eleştiriler nedeniyle, Yüksek Mahkeme tarafından durdurulmuştu. Mahkeme, geçen Ekim ayında Georgia eyaletindeki ölüm cezalarında elektrikli sandalye kullanımını kaldırmış ve idamların zehirli iğneyle yapılmasını kararlaştırmıştı. Spivey, bu yıl ABD'de idam edilen 3. suçlu oldu. 
     






</TEXT>
</DOC>
