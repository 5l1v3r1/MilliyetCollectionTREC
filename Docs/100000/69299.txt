<DOC>
<DOCNO> 69299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/24/son/sonspo10.html </URL>
<DATE> 2002/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidayet'in 8 sayı attığı maçta Kings Dallas'a farklı yenildi 
</HEADLINE>
<TEXT>

     ABD Profesyonel Basketbol Ligi'nde NBA , 16. hafta mücadelesine, bu sabaha karşı yapılan 8 maçla devam edildi. 
     Günün en önemli maçında, Ortabatı Grubu lideri Dallas Mavericks, kendi sahasında sezonun en iyi galibiyet yüzdesine sahip ekibi konumundaki Pasifik grubu lideri Sacramento Kings'i 14 sayı farkla yenerek 56. maçında 39. galibiyetini elde etti. 
     Karşılaşmada, Kings'de 22 dakika sahada kalan Hidayet Türkoğlu, 3 sayılık atışlarda 1'de 0, 2 sayılık atışlarda 7'de 3 ve serbest atışlarda da 3'de 2 isabetle oynayarak toplam 8 sayı üretti. Türkoğlu ayrıca, 4 savunma ribaundu alıp, 2 asist yaptı ve 3 top çaldı. 
     Kings'de bu karşılaşmada en etkili isim olarak dikkati çeken Chris Webber, 28, 14 ribaunt ve 6 asistle oynamasına karşın takımını yenilgiden kurtaramazken, Yugoslav forvet Predrag Stoajakoviç, 16 sayı ve 6 ribaunt, Doug Christie, 13 sayı ve 5 ribaunt, Mike Bibby de 13 sayı, 4 ribaunt ve 7 asistle oynadılar. 
     Dallas Mavericks'de ise Steve Nash, 28 sayı ve 8 asist, Alman pivot Dirk Nowitzki de 26 sayı ve 21 ribauntluk performanslarıyla takımlarını galibiyete taşıdılar. Ev sahibi ekipte ayrıca Raif LaFrentz, 14 sayı ve 6 ribaunt, Michael Finley de 15 sayı ve 7 ribauntla galibiyete büyük katkı yaptılar. 
     Ligde 16. hafta mücadelesi, yarın sabaha karşı yapılacak 8 maçla tamamlanacak. 
     
     
NBA'de, günün maçlarında alınan sonuçlar şöyle Dallas Mavericks Sacramento Kings 111-97 Orlando Magic Philadelphia 76'ers 105-87 Washington Wizards Miami Heat 95-97 Indiana Pacers Los Angeles Clippers 106-88 Chicago Bulls Golden State Warriors 105-91 Houston Rockets Boston Celtics 99-89 San Antonio Spurs Minnesota Timberwolves 88-112 Portland Trail Blazers Denver Nuggets 101-90 
     






</TEXT>
</DOC>
