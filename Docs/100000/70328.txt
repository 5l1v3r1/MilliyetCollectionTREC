<DOC>
<DOCNO> 70328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/magazin/amag.html </URL>
<DATE> 2002/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bak Lou bak 
</HEADLINE>
<TEXT>
İşte bu Ayşe 
Lou Bega - Ayşe Hatun Önal buluşmasında sadece Milliyet vardı.. Önal ünlü sanatçıya Türkçe öğretmeye çalışırken, Bega tek şey söylüyordu Çok güzelsin 
     YAŞAR ÇAKMAK NURDAN AKINER 

     Eros Ramazzotti ile tanıştırıldıktan sonra ünü ışık hızıyla yükselen manken Güzide Duran’dan sonra bir başka uluslararası pop yıldızı Lou Bega ile de Türkiye’nin top modeli Ayşe Hatun Önal bir araya geldi. 
     Eros ve Güzide arasında yaşananlar görgü tanıkları tarafından aktarılmıştı ama Lou ve Ayşe’nin diyaloglarına bizzat biz şahit olduk. Tanıştıktan bir süre sonra ikisi de kendi işlerinin zirvesinde olan iki isim, üzerlerindeki starlık kimliğini bir yana bırakıp sıradan iki genç oluverdi. 
     Ardından podyumlarda delikanlılığı’ ile tanınan Ayşe, yaptı yapacağını. Merhaba, nasılsın ’ gibi Türkçe kelimeleri bilen Lou Bega’ya, daha önce hiç karşılaşmadığı nadide bir Türkçe argo kelime öğretti "...tir".. Lou, bir süre sonra ekibindekilere ve çevresindekilere şöyle seslenmeye başlamıştı bile "Merhaba, ...tir, ...şak" 
     
     Ve muhabbet ağırlaştı 
     Ardından ikili arasındaki muhabbet, ağır’ konulara yöneldi. Bega, konuyu "Türk kızları senin gibi ailelerine çok düşkün, sıcakkanlı ve hepsinden de önemlisi utangaçlar" diyerek açtı. Ve kilit soru’ geldi.. Lou Bega, Ayşe Hatun Önal’a erkek arkadaşı olup olmadığını sordu. Ayşe’den "Sık sık kavga edip ayrı kalmaya dayanamadığım bir erkek arkadaşım var" yanıtını alan Lou, önce "Sık kavga edip barışıyorsan bu gerçek aşktır" diye bir çıkışta bulundu. 
     
     Konserime yalnız gel 
     Hemen sonra da, gönlünden geçenleri söylemeden edemedi "Sen çok güzel ve kariyer sahibi bir kızsın. Hayatını sonu gelmez kavgalarla cehenneme çevirme ve kimsenin seni üzmesine izin verme. Yarın konserime geleceksin değil mi .." 
     Bu soruya Ayşe "Evet geleceğim" yanıtını verince Lou, ikinci bir hamle yaptı "Konserime tek gelmeni istiyorum. Akşam yemeğine kadar düşün. Tekrar düşün ve yalnız gel.." Ancak Ayşe’nin yanıtı "Sevgilimle geleceğim" oldu... Bu haber gazetemize girdiğinde, henüz konser yapılmamış, Ayşe kararını değiştirmemişti... Son dakikada bir değişiklik olur da Ayşe Bega’nın konserine yalnız gitmeye karar verirse, bu da başka bir haber konusu olacak tabii.. 
     
     Oryantalde iyiyim’ 
     Ama Bega’nın teklifleri bununla da bitmedi. Kısa süre sonra single çıkaracağını söyleyen Önal’ı çok beğenen Bega, mankenden kliplerinde rol almasını istedi. "Tango biliyor musun " diye sordu ama "Tango değil ama oryantalde iyiyimdir" yanıtını aldı. Kısacası Ayşe bu tanışıklıktan k rlı çıktı. Hem albüm çalışması için Almanya’ya davet edildi, hem de Bega’nın klibinde oynama teklifi aldı. Bir hafta sonra bir moda şov için Almanya’ya uçacak manken, Münihli Lou Bega tarafından ümitle bekleniyor. Tabii uğrar mı, bilinmez.. 
     
     Dişlerin orijinal mi 
     Lou Bega ile Ayşe Hatun Önal, Bega’nın kaldığı Hilton Oteli’nde bir araya geldi. İkilinin arasında, karşılaşır karşılaşmaz şu diyalog geçti 
     L.B. Merhaba ben Lou 
     A.H.Ö. Merhaba ben de Ayşe 
     L.B. - Çok güzelsin... Muhteşem bir güzelliğin var... Bunları söylerken Lou, Ayşe’yi leopar desenli çizmelerinin topuklarından saçlarına kadar süzüyor. 
     A.H.Ö. - Teşekkür ederim, zaten Türkiye eski güzeliyim. 
     L.B. - Hayatımda hiç bu kadar beyaz dişlere sahip bir kız görmedim. Kendi dişlerin mi 
     A.H.Ö. - Evet.. 
     L.B. - Dişlerini 10 dakika mı fırçalıyorsun Çok güzeller. Ama saçlarının rengini değiştir, orijinal rengini koru. Bu dünyada tonlarca doğal ve sahte sarışın var ama esmerlerin yeri ayrı. İkili kahkaya boğuluyor 
     



 MAGAZİN 













</TEXT>
</DOC>
