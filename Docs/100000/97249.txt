<DOC>
<DOCNO> 97249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/yasam/yas05.html </URL>
<DATE> 2002/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Paris otoyolu artık bir plaj’ 
</HEADLINE>
<TEXT>

Belediye Başkanı Delanoe, Paris’in ortasından geçen otoyolu kapattı, çim ve kumla kaplatarak plaj haline getirtti 
     MİNE G. KIRIKKANAT Paris 

     Yılda 26 milyon turistin akın ettiği, dünya turizm rekortmeni Paris, sosyalist belediye başkanı Bertrand Delanoe’nin çılgın’ projesiyle Riviera’ya benzedi. 
     Başkentin ortasından geçen Seine Nehri üzerindeki otoyol, dünden itibaren trafiğe kapatılarak plaj’ haline getirildi, 3.8 kilometrelik kıyı şeridinin bir bölümü çim, bir bölümü kumla kaplandı, 80 palmiye ağacı dikildi. Tamamı bedava 22 soyunma kabini, 150 güneş şemsiyesi ve 300 şezlongun güneşlenmek isteyenlere sunulduğu alanda, dans alanları, açık hava restoranları, voleybol ve golf sahaları, hatta isteyenin istediğini resimleyebileceği bir graffiti duvarı açıldı. Gündüzleri konserler, geceleri ışık gösterileri düzenlendi. 
     İsteyene bisiklet ve olta da kiralanan Paris - Plaj’ kıyılarında, balık tutma yarışları tertipleniyor, küçüklere denizci düğümü atmayı öğreten, tırmanma ve roller dersleri verilen bir de çocuk kulübü’ var. 
     
     Oy gelecek yerden... 
     Paris Belediyesi’ne 1.5 milyon Euro’ya mal olan operasyonun nihai amacı, Seine kıyılarını tümüyle trafiğe kapatarak Parisliler’e kazandırmak. 
     18 Ağustos’a kadar sürecek Paris - Plaj operasyonunda, halkın ilgisi belirleyici olacak. 
     Plaj yerine otoyol tercih eden araba sahiplerinin hoşnutsuzluğuna aldırmayan Başkan Delanoe, otoyolun Paris’li seçmenler’ce değil, her gün çalışmaya gelen, akşamları da banliyölere dönenlerce kulanıldığını biliyor ve bu yolla kendi seçmenleri Paris’lilerin gönlünü fethediyor. 
     



 YAŞAM 














</TEXT>
</DOC>
