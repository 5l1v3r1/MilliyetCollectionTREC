<DOC>
<DOCNO> 67519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/ekonomi/eko09.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuklara parasız internet eğitim CD’si 
</HEADLINE>
<TEXT>

     EKONOMİ SERVİSİ 

     Çağdaş Eğitim Vakfı ÇEV , Milliyet ve Doğan Online’nın desteği ile interneti öğreniyoruz eğitim CD’si’ hazırladı. Eğitim CD’si 16 Şubat Cumartesi günü Okul Gazetesi’nin yanında parasız verilecek. 
     Öğrencilerin çağın en önemli araçlarından biri haline gelen bilgisayar ve internet kullanımına alışması ve öğrenmesi amacıyla interneti öğreniyoruz eğitim CD’si hazırladıklarını ifade eden Çağdaş Eğitim Vakfı Yönetim Kurulu Başkanı Gülseven Yaşer, "Bu CD ile internetin ne olduğu, ne işe yaradığı, güvenlik sorunları, nasıl kullanılacağı ve internetten nasıl yararlanılacağını anlattık. CD yedi ana başlıktan oluşuyor. Ayrıca, öğrencilere yardımcı olacak sözlük bölümü ve ziyaret edebileceği sitelerle ilgili linkler bulunuyor" dedi. 
     1994 yılında İstanbul’da kurulan ve şu anda bin 500 öğrenciye burs sağlayan ÇEV’in amacı, bütün insanlara daha iyi bir yaşam seviyesi sağlamak’. 
     ÇEV ayrıca, çocuk kültür merkezleri, gençlik eğitim merkezleri ve yetişkinler için ana baba okulları da açıyor. Gülseven Yeşer, gelişmiş ülkelerde sivil toplum örgütlerine katılımın yüzde 90, Türkiye’de ise yüzde 5 olduğunu ifade ederek, sivil toplum kuruluşlarına katılımın artmasını istediklerini söyledi. 
     



 EKONOMİ 




















</TEXT>
</DOC>
