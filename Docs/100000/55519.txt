<DOC>
<DOCNO> 55519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/04/son/sonspo06.html </URL>
<DATE> 2001/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Oktay "Ağrılarım artınca ameliyat olmaya karar verdim" 
</HEADLINE>
<TEXT>

     Fenerbahçeli futbolcu Oktay Derelioğlu, kasığındaki ağrıların arttığını, bu nedenle devre arasını beklemeden ameliyat olmaya karar verdiğini söyledi. 
     ''Kasık fıtığı'' teşhisiyle ameliyat olmak üzere Özel Acıbadem Hastanesi'ne yatan milli fukbolcu, ameliyata girmeden önce soruları yanıtladı. 
     Oktay, sakatlığıyla ilgili olarak şunları söyledi 
     ''Rahatsızlığım 4-5 haftadır devam ediyor. Ligin ilk yarısını kapatmadan ameliyat olmak istemiyordum. Ancak ağrılarım artınca ameliyat olmaya karar verdim. Kötü bir şekilde sahada bulunmaktansa ameliyat olmanın daha iyi olacağını düşündüm. 2-3 gün içinde doktorum ayağa kalkacağımı söyledi. Ancak önemli olan top oynamak. Ameliyattan korkmuyorum.'' Oktay, Beşiktaş'a 2-1 yenildikleri derbi maçla ilgili olarak da ''Ofsayt golü oyun düzenimizi bozdu. Yenilgi sonrası birtakım şeylerin arkasına sığınılmaz ama o da büyük bir faktördü. Artık önümüze bakacağız'' diye konuştu. 
     






</TEXT>
</DOC>
