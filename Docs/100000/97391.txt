<DOC>
<DOCNO> 97391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/23/ekonomi/eko04.html </URL>
<DATE> 2002/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa, WorldCom ve k r kayıplarıyla sarsıldı 
</HEADLINE>
<TEXT>

Avrupa borsaları, WorldCom’un iflasının açıklanması ve birçok önemli Avrupa şirketlerindeki büyük k r kayıplarının da etkisiyle dün, önemli düşüşler yaşadı 
     EKONOMİ SERVİSİ 

     ABD’deki şirket iflasları ile sık sık büyük kayıplar yaşayan Avrupa borsaları, dün yine ABD’nin en büyük ikinci telekom şirketi WorldCom’un iflasının etkisi altında açıldı. 
     Geçtiğimiz cuma günü Wall Street’de yaşanan hızlı düşüşten sonraki ilk işlem gününde bütün Avrupa borsaları önemli ölçüde düşüş gösterdiler. 
     Frankfurt Borsası yüzde 5.15, Paris Borsası yüzde 5.25, Amsterdam Borsası yüzde 6.92 ve Londra Borsası da 3895 puanla son altı senenin en düşük seviyesine indi ve günü yüzde 4.95 düşüşle kapattı. 
     
     Kara pazartesi’ gibi 
     Ancak Avrupa borsalarındaki düşüşte, Avrupa kaynaklı faktörler de rol oynadı. Dünkü seanslarda özellikle sigortacı Aegon, tren işletmecisi Stagecoach ve Hugo Boss hisselerinin düştüğü gözlendi. Aegon’un k rının beklentilerin yüzde 30 - 35 altında çıkması özellikle sigortacılık hisselerinin değer yitirmesine neden oldu, şirketin hisseleri de yüzde 18 geriledi. 
     Nijerya’nın OPEC’den ayrılacağı söylentisi petrol şirketlerinin hisselerinde düşüşe yol açtı. Japon borsaları ise açılışta hızlı düşüşler yaşamasına karşın kapanışa doğru toparlanma eğilimi içerisine girdi, Nikkei endeksi yüzde 0.13 düşüşle günü tamamladı. 
     Öte yandan yaşanan bu düşüşler 1987 Ekim’inde yaşanan büyük düşüşe benzediği için piyasalarda "Kara pazartesi" olarak anılmaya başlandı. ABD piyasalarında yaşanan hızlı düşüşler doların euro karşısında gerilemesini sürdürmesine de neden oldu. 
     
     Bonoya kaçıyorlar 
     Dünya borsalarında genel olarak yaşanan satışlar piyasalarla ilgili endişelerin giderek arttığına işaret olarak değerlendiriyor. Son gelişmelerin yatırımcı davranışlarını da değiştirdiği gözleniyor. 
     Avrupa’da yatırımcılar özellikle hisse senetlerinden kaçarak hazine bonosu satın alıyorlar. Avrupa’da çalkantılı hisse senetlerinden kaçan yatırımcıların yönelişi, hazine bonosu fiyatlarının önemli ölçüde artmasına neden oldu. 
     



 EKONOMİ 
















</TEXT>
</DOC>
