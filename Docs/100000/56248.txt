<DOC>
<DOCNO> 56248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/09/guncel/gun04.html </URL>
<DATE> 2001/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Tutuklu Türk’e evlenme yok 
</HEADLINE>
<TEXT>

20 Kasım’da gözaltına alınmıştı 
     SEMA EMiROĞLU New York 

     ABD’nin, 11 Eylül saldırılarından sonra ülkede yaşayan Arap ve Müslümanlar arasında başlattığı terörist avından’ bir Türk vatandaşı da nasibini aldı. New York’taki eğitimini ekim ayında tamamlayan Atilla Kula adındaki Türk vatandaşı , 20 Kasım’da FBI yetkililerince gözaltına alınarak sorgulandı. New Jersey’deki bir cezaevinde tutulan Kula’nın geçen hafta kapalı kapılar ardında yapılan duruşmasında, göçmenlik yargıcı serbest bırakılmasına karar verdi. 
     
     Şerif reddetti 
     Göçmenlik ve Vatandaşlık Bürosu INS avukatları karara temyiz niyetlerini açıklayınca, yargıç kararı otomatik olarak durduruldu ve Kula yeniden cezaevine gönderildi. Kula’nın Amerikalı Denis Cordovano ile 1 Aralık’ta evlenme planı, cezaevinde tutulması nedeniyle gerçekleşemedi. 
     INS sözcüsü Russ Bergeron, Kula’nın cezaevindeyken evlenebileceğini belirtirken, nişanlısı Cordovano ise, geçen hafta nik h töreni için izin başvurusunda bulunduğunu, ancak şerif tarafından reddedildiğini bildirdi. 
     



 GÜNCEL 














</TEXT>
</DOC>
