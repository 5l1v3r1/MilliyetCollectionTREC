<DOC>
<DOCNO> 78463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/15/son/sondun27.html </URL>
<DATE> 2002/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaron'un konferans önerisi inandırıcı bulunmadı 
</HEADLINE>
<TEXT>

     FKÖ siyasi büro şefi Faruk Kaddumi, İsrail Başbakanı Ariel Şaron'un uluslararası Ortadoğu konferansı önerisini ''komik'' buldu. 
     Tahran'da AFP'ye demeç veren Kaddumi, ''Şaron'un önerisi komik. 
     İsrail işgal ettiği topraklardan çekilmeli. Ancak ondan sonra görüşmelerden söz edilebilir. Kıyımlar yapılırken şimdi bundan söz edilemez...'' dedi. 
     Kaddumi, Şaron'un Filistin lideri Yaser Arafat ve AB'yi konferanstan dışlamasının da anlamsız olduğunu söyledi. 
     Bu arada Suriye devlet radyosu da, Şaron'un önerisini ''aldatmaca'' olarak niteledi. 
     Radyonun günlük yorumunda, ''Şaron'un önerisi aldatmacadan başka bir şey değil. Kimseyi kandıramazlar. Şaron, savaş suçlusu değil de barış adamı olsaydı Madrid konferansında kabul edilen ilkeleri zaten benimserdi'' ifadesi kullanıldı. 
     Öte yandan, Ürdün Kralı Abdullah, Arafat'sız yapılacak barış konferansının başarısızlığa mahkum olduğunu söyledi. 
     Kral Abdullah, ''Yaser Arafat başkanlığındaki meşru ve seçilmiş Filistin liderliğinin yerine geçecek hiçbir yönetimi tanımıyoruz'' dedi. 
     





</TEXT>
</DOC>
