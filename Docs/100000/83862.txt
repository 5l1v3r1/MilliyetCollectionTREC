<DOC>
<DOCNO> 83862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/yasam/yas07.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Eminem yine ağzını bozdu 
</HEADLINE>
<TEXT>

Saldırgan şarkı sözleriyle ünlenen rap şarkıcısı Eminem, bu defa da ABD Başkan Yardımcısı’nın eşine küfretti... 
     DIŞ HABERLER SERVİSİ 

     Amerikalı ünlü rap şarkıcısı Eminem, gelecek ay Universal etiketiyle yayınlanacak Eminem Show’ adlı yeni albümündeki bir şarkıda ABD Başkan Yardımcısı Dick Cheney’in eşi Lynne’ye küfretti. Eminem’in müziğini bir senato komitesi toplantısında ağır bir dille eleştiren Lynne Cheney’e "White America" Beyaz Amerika isimli şarkısında "Fuck You Mrs. Cheney" dediği ortaya çıktı. 2 yıl önceki senato komitesi toplantısında konuşan Lynne Cheney, Eminem’in müziğini eleştirerek, şarkıcının gençleri kötü yola sürüklediğini söylemişti. 
     
     Eleştiren yandı 
     Eski Başkan Yardımcısı ve başkan adayı Al Gore’un eşi Tipper Gore da son albümde Eminem’den nasibini aldı. Eminem, kendisini şarkı sözleriyle eleştiren Tipper’a da, bir başka şarkısında "Fuck you Tipper" dedi. 
     



 YAŞAM 





















</TEXT>
</DOC>
