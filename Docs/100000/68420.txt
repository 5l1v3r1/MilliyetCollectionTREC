<DOC>
<DOCNO> 68420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/19/yasam/yas07.html </URL>
<DATE> 2002/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kolombiya’yı vampirler bastı 
</HEADLINE>
<TEXT>

Kurbanlarının boynunu kesip, akan kanı viskiyle içen 50 kişilik vampir çetesi ülkenin başkentinde kol geziyor 
     DIŞ HABERLER SERVİSİ 

     Latin Amerika ülkelerinden Kolombiya, son aylarda Dracula filmlerini andıran dehşet görüntülerine sahne oluyor. Ülkede yayımlanan El Espectador gazetesinin haberine göre, başkent Bogota’da gece yarısı sokaklara dökülen 50 kadar kişiden oluşan vampir çetesi, tenha sokaklarda silah tehdidiyle durdurdukları kişilerin boyunlarını jiletle kesip kan alıyor. Vampirler daha sonra bu kanları viskiyle karıştırıp içiyor. 
     Interpol yetkilisi Juan Prieto, ülkede uzun zamandır varlığını sürdüren kan içici çetelerin daha önce hayvan kanı içtiklerini ya da kan merkezlerinden insan kanı bulduklarını söyledi. 
     
     Siyah giyiniyorlar 
     Prieto’ya göre, inançları gereği siyahlar giyen bu vampirler, son aylarda doğrudan insanlara da saldırmaya başladı. Polis, saldırıya uğrayanların, korktukları için vampirler aleyhine ifade vermediklerini, bu nedenle saldırganların yakalanamadığını açıkladı. 
     



 YAŞAM 




















</TEXT>
</DOC>
