<DOC>
<DOCNO> 97281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/son/sondun20.html </URL>
<DATE> 2002/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürcistan'da subayların istifası... 
</HEADLINE>
<TEXT>

     Gürcistan Cumhurbaşkanı Eduard Şevardnadze, Kara Kuvvetleri Harekat Komutanı Nika Janjghava için kötü bir şey söyleyemeyeceğini, ancak toplu istifa gibi bir kararı onaylamadığını bildirdi. 
     Şevardnadze, bugün yaptığı basın açıklamasında, Gürcistan ordusundaki bazı seçme birliklerde görevli subayların toplu halde istifa etme girişiminin onaylanacak bir yönü olmadığını söyledi. 
     Edurad Şevardnadze, Janjghava'nın olaydaki sorumluluğunun Ulusal Güvenlik Konseyi toplantısında ele alınacağını da kaydetti. 
     ''Ordudaki dayanılmaz koşullar'' gerekçesiyle 19 Temmuz'da Janjghava ile toplu istifa veren komando ve özel birliklerde görevli 101 subay, Savunma Bakanı Davit Tevzadze'nin Janjghava ile yaptığı görüşmeden sonra istifalarını geri alarak görevlerine dönmüşler, Janjghava ise görevlerinden ve ordudan ayrılmıştı. 
     





</TEXT>
</DOC>
