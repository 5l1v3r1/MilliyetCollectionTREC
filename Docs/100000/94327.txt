<DOC>
<DOCNO> 94327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/siyaset/asiy.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
SOHBET ODASI 
</HEADLINE>
<TEXT>

Çevre Bakanı Fevzi Aytekin, en az deprem kadar riskli dediği nükleer atık gemilerinin Boğazlar’da ve İstanbul’da yaratabileceği tehlikeye işaret etti İSTANBUL RİSK ALTINDAÇevre Bakanı Aytekin, "Boğazlar’dan geçerek Rusya’ya giden bir gemide nükleer atık taşındığı tespit edilirse, gemileri durduracağız. AB ülkeleri çevre bakanlarından da destek sözü aldık" dedi 
     DERYA SAZAK 

Rio’da 1992 yılında gerçekleştirilen BM Çevre Zirvesi’nin üzerinden on yıl geçti. Dünya liderleri 2002 Eylül’ünde Johannesburg’da Rio artı 10 platformunda buluşacaklar. Türkiye zirveye Cumhurbaşkanı düzeyinde katılıyor, siz de Çevre Bakanı olarak Sayın Sezer’le birlikte olacaksınız. Ne tür hazırlıklar yapılıyor Gündem ne olacak 
     Türkiye, Rio zirvesine Sayın Demirel’in başkanlığında bir heyetle katılmıştı, o tarihten sonraki çevre bakanları dünya liderlerince benimsenen sürdürülebilir kalkınma’ ilkesini hayata geçirmek üzere etkili olmaya çalıştılar. Bunun için Çevre Bakanlığı’nın 81 ilde örgütlenmesi çok önemliydi. 3.5 yıllık bakanlığımız döneminde bunu tamamladık. Çevre müdürlerimizin tamamı asaleten atandı. 
     
Çevre Bakanlığı’nın gücü ve etkinliği hep tartışılmıştır, yatırımcı bakanlıklar ve yerel yönetimler üzerinde ne ölçüde söz sahibisiniz Size danışılıyor mu, çevrenin patronu olabildiniz mi 
     Takdir edersiniz ki, yıllarca yetkiler başka bakanlıklar eliyle kullanıldıktan sonra Çevre Bakanlığı’nı etkili kılmak kolay olmuyor. Örneğin kirlilik ölçümlerinde kullanılan laboratuvarların başka kurumlarda olduğu iller var. Tahlil yapacaksınız, elinizde imkanınız yok. Avrupa Birliği’nden aldığımız bir kredi var. Onu kullanarak, hava kirliliğini, yakıt kalitesini denetleyen laboratuvar ağını genişletiyoruz. 
     Çevre Bakanlığı’nın bağımsız bir kurum haline gelmesi gerekir. Aksi halde başkalarının himmetine sığınmak zorunda kalırsınız. Örneğin bir kömür kamyonu şehre girerken onu hemen tahlil edemezseniz, tutamazsınız insanı kaçar gider. Ne yazık ki bakanlıklar arası yetki kargaşası devam ediyor. 
     
     AB fonundan kullandık 
Johannesburg zirvesine dönük bir ulusal rapor hazırlanıyor... 
     Evet hazırlıklarımız sürüyor. Türkiye’nin bazı çevresel haritalarını çıkardık. Örneğin tehlikeli atık envanterini hazırladık. Gündem 21’e olağanüstü katkılarımız oldu. İçişleri Bakanlığı’yla birlikte o projeyi yürütüyoruz. Bu alanda Avrupa Birliği’nden de destek alıyoruz. Bir eğitim programıyla çevresel standartlarımızı yükseltme yoluna gittik. Çevre mühendislerimizi geliştiriyoruz. Bakanlıklar yaratıcı olacak. Proje üretecek. Projesiz hiçbir şey olmaz. AB’de 30 milyar euro bekliyor, çevre fonlarında. Türkiye bundan neden istifade etmesin 
     
Çevre Bakanlığı olarak siz AB fonlarından ne kadar kullandınız 
     30 milyon euro hibe kredi kullandık. 
     
     Yoksulluğu tartışalım 
Hangi projeler için... 
     Öncelikle sulak alanları hedef aldık. Bakanlığımız döneminde sulak alanları projelendirdik. Acil olarak insanlığı gelecekte bekleyen en büyük tehlike susuzluk ve çölleşme. Dolayısıyla sulak alanların korunması, kurtarılması gerekiyor. İspanyollarla çok iyi dostluğumuz var. Onlar Tuz Gölü’nü sahiplendiler. Gediz Havzası kredisi çıktı. 8 su havzasında kirlenmeye karşı önlem alıyoruz. Van Gölü, Menderes, Ergene Havzası, Marmara Denizi, Karadeniz... Anadolu Su Havzası Rehabilitasyon Projesi’ hazırlıkları tamamlanmak üzere, onu da 2003’ten itibaren uygulamaya başlayacağız. 
     
Nasıl temizlenecek havzalar 
     Evsel atıklar kolay ama önemli olan tehlikeli atıkların bertarafı. Hastane atıklarından tutun da, yağlar, deterjanlar, kimyasallar, hepsi doğaya zarar veriyor. İnsanlar için de çok tehlikeli bunlar. Karadeniz’de 3 bölgeye Tehlikeli Atık Bertaraf Merkezi kuruyoruz. Kararnamesi hazırlandı. Su ve toprak yönetimi, insanlığın geleceği açısından çok önemli. Küresel ısınma var. Dünya ülkeleri buna çözüm bulmak zorundalar. Türkiye de 2050 - 2080 yılları arasında ısınmadan ötürü sularını yüzde 20 - 50 oranında kaybedecek. Bu bilimsel bir tespit. Uzay görüntülerinden alınıp da uluslararası toplantılarda bize sunulan bu bilgiler ışığında sulak alanlarımızı korumamız şart. Çölleşme, ormanların azalması, küresel ısınmanın devam etmesi hep tehlike sinyalidir. Bu sene Kıbrıs adasından büyük üç buz kütlesi koptu ve okyanusa açıldı. Buzulların erimesi çölleşmeye neden oluyor. 
     İnsan faktörü çok önemli. Dünyamızın besleyeceği bir insan sayısı var. Nüfus da çevrenin içinde. Türkiye bugün 65 milyon. 100 milyonu aştığı zaman yiyecek ekmek, içecek su bulabilecek mi Bunun önlemini şimdiden almalıyız. Dünya nüfusu 6.5 milyar. Acaba 10 milyar olduğunda dünya bu nüfusu besleyecek mi Açlık ve sefalet bugün bile insanlığın en büyük sorunu. 
     
Ne yapılmalı 
     Johannesburg zirvesinde işte bunu masaya yatırmak lazım. Dünya liderleri önce insanı, açlık ve yoksulluğu tartışmalı. 
     
Rio’dan bu yana geçen 10 yılda İklim Değişikliği Çerçeve Sözleşmesi’ni imzalamayan ABD başta pek çok gelişmiş ülke var. Sanıyorum Türkiye de taraf olduğu bu anlaşmayı TBMM’den geçiremedi. Yığınla sözleşme imzalanıyor ama bunlar kağıt üzerinde kalıyor, şarkı sözlerindeki gibi Biz büyüdük ve kirlendi dünya ’ 
     Beni en çok endişelendiren konu şu İklim değişikliğine karşı mücadelede Türkiye’nin de katkısı açısından emisyon değerlerimizi düşürmemiz gerekiyor. Hava kalitesini 1990 seviyesinde tutabilmek. Türkiye’nin uygun koşullardan yararlanması, BM’den mali ve teknik yardım alması koşuluyla İklim Değişikliği Sözleşmesi Ek 2’den çıkılmasına imza atılmış. Ek 1’de yer almayı öngörüyoruz. Böylece 1990 seviyesindeki emisyon değerlerine ineceğiz. Enerji santrallarından çıkan duman havayı kirletiyor. Örneğin Yatağan Termik Santralı. Maalesef zamanında baca gazı filtresi konulmadığı için kirlenme devam ediyor. Bu nedenle Türkiye’ye teknoloji desteği yapılması şart. BM’den bunu istiyoruz. 
     
     Sezer anlatacak 
İklim Sözleşmesi bugüne dek niye onaylanmadı Şimdi Meclis de tatilde... Eylül’deki zirveye yetişmez. 
     Ben Çevre Bakanı olarak ülkem adına Birleşmiş Milletler’de taahhütte bulundum. Sözleşmeyi onaylayacağız. Şu anda teknoloji yenilemek için gereken yardımı alamıyoruz, yasal mevzuat da TBMM’de bekliyor. 11 tane yasamız var. İklim Değişikliği Sözleşmesi’nin de onaylanması gerekiyor. Sayın Cumhurbaşkanı’na sunuş yaparken bunları anlattık. Johannesburg zirvesinde gündeme gelecek. Konuyu Meclis Başkanı ile görüşecekler Cumhurbaşkanımız. 
     
Yerel Gündem 21 denilen süreçle ilgili ne yapılıyor Sivil toplumun gücü de zirvede tartışılacak. 
     Yalnız Johannesburg için değil AB sürecinde de sivil toplum, itici güç. Belediye başkanları, sivil toplum örgütleriyle birlikte çalışarak yatırımları ona göre yönlendirmek durumundalar. Dünyada 50 ülke bunu uyguluyor. En iyi uygulayan ülke de Türkiye. Johannesburg zirvesinde liderlere bu konuda bir sunuş yapılacak. Bu çok önemli. Türkiye sadece Ankara’dan yönetilmiyor, sivil toplum kuruluşlarının karar süreçlerinde etkisi büyük, halk meclisi gibi proje bazında karar alan bu örgütlenmeleri tanıtacağız. 
     
     Vatandaş denetlemeli 
Ulusal raporda temel mesaj ne olacak 
     Sürdürülebilir kalkınma... Ekonomilerin çevreye duyarlı hale getirilmesi çok önemli. Japonya’da bir yatırım için çevreci projeler öne geçmeye başladı. Yeşil Fon kurulmuş, bu amaçla ucuz kredi veriyorlar. Böylece insana ve geleceğe yatırım yapıyorlar. İngiltere’de bir atık fabrikası gezdim, oradaki vatandaşlar fabrikanın çevreye radyasyon yayıp yaymadığını denetliyordu. Türkiye de bu standartları yakalamak zorunda, AB’ye gireceksek kafa yapımızı değiştireceğiz. Sivil toplum, çevreye önem, demokrasi, insan hakları, bunlar 21’inci yüzyılın değerleri. 
     
Özel Çevre Koruma Kurumu eski gücünde mi 
     Maalesef şimdi Özel Çevre’yle de uğraşanlar var, kaldırılması yönünde lobi yapıyorlar. Çünkü rantçı insanların bu bölgelerde gözü var. Doğayı ve insanı kimse düşünmüyor. Belediye imar planlarını onaylama yetkisi var Özel Çevre’nin. Siyasi baskılar oluyor ama kurum bağımsız. Taviz vermiyoruz. Ancak gelecek kuşaklara sağlıklı bir çevre bırakmak için mutlaka çevreci bir kuşak yetişmesi gerekiyor. Okullarda bunun eğitimini veriyoruz. Ben artık belirli bir yaşın üzerindeki insanlara çevreyi anlatmayacağım. Çünkü anlamakta zorluk çekiyorlar. Umudum kalmadı. Çevre denilince bazı insanlar yatırımlara karşı gelen bakanlık olarak görüyorlar. 
     
Boğazlar’ın korunması da önemli İstanbul ve Çanakkale’den tanker geçişlerinin azaltılması yönünde sivil toplum örgütleri eylem yapıyor. Siz sorunu Jonannesburg zirvesine götürecek misiniz 
     Sayın Cumhurbaşkanımızın hazırlıklarına bu konuyu da dahil etmeye çalışıyoruz. Boğazlarımız uluslararası geçişe açık, ama yıllar önce yapılan anlaşmalarda çevre duyarlılığı yoktu. Artık bunun önemi anlaşıldı. Örneğin tehlikeli atıklar nakliyesi o ülkenin iznine tabidir. Bu nükleer atık, petrol olabilir. İstanbul Boğazı olağanüstü yüklendi. Güvenli geçiş için tesisler yapsak da dümeni kilitlenen bir gemiyi durdurmak mümkün değil. İstanbul her an bir faciayla karşılaşabilir. En az deprem kadar riskli... Rusya, Avrupa’dan nükleer atık alıp kendi ülkesinde bertaraf etmek için kanun çıkardı. Boğazlardan nükleer atık gemisi geçtiğini düşünün. 
     
     Ukrayna hak verdi 
İstanbul Boğazı’nda hangi gemide nükleer atık taşındığını tespit edecek teknik donanım var mı 
     Denizcilikle ilgili tüm kurumlar birlikte çalışıyor. Elimizdeki en büyük silah çevredir. Gemilerdeki çevresel atıkları denetleme yetkimiz var. Nükleer ihbarı alırsak Rusya’ya giden gemileri durduracağız. AB ülkeleri çevre bakanlarından da destek sözü aldık. Bulgaristan’da 15 gün önce yapılan Karadeniz ülkeleri çevre toplantısında Ukraynalı bakan da Türkiye’nin duyarlılığa hak verdi. Karadeniz kirleniyor. Onlar da bundan yakınıyor. 
     
İstanbul ile noktalayalım. 3’üncü köprüye ne diyorsunuz 
     İki köprü yapıldı, İstanbul’un tarihi ve kültürel özelliğine rağmen. Birinci köprü yapılırken biz öğrenciydik. Yürüyüş yaptık. Karşıydık. Üçüncü köprü gerekiyor mu, çok iyi tartışılmalı. Bence yeni bir köprü yerine tüp geçit yapılabilir. 
     
Nükleer yerine doğalgazRio’dan bu yana geçen 10 yılda en olumlu gelişme Türkiye’nin nükleer santral kurma girişiminden vazgeçmesi oldu. Oradaki baskın düşünce çevre duyarlılığı mı, yoksa ihaleye karışan şaibeler miydi 
     Nükleer santralı Bakanlar Kurulu’nda tartıştık. Hiçbir zaman Türkiye’ye teknolojinin gelmesine karşı konulamaz. Elbette yatırımlar yapılacak. Ancak en çağdaş, çevreye en uygunu seçilerek. Nükleer santralın çevreye zarar vermeyeceği savunulsa da bunun bir atığı var. Bu atığı bertaraf etmek o kadar da kolay değil. Ben ABD’den gelen, teklif veren firmaya şunu sordum Nevada Çölü nükleer atıklarla doldu. Duyduğum kadarıyla beton bloklar içerisine atıkları koyup, okyanusların dibine gömdüğünüz söyleniyor.’ Doğru mu, değil mi Buna cevap veremedi Amerikalı. Dünyada bir nükleer atık tehlikesi var. Türkiye de buna göre hareket etmeli. Biz nükleerin sakıncalarını söylemek zorundayız. Fiyat da çok önemli. Santral kaça mal olacak Türkiye parasını boşu boşuna harcamamalı. 10 yılda bitirilecek santral 3.5 milyar dolarsa ve bizim yaptığımız hesaplara göre 10 milyar dolara çıkıyorsa bunun üzerinde düşünmeliyiz. 
     
Nükleer tehdit tümüyle kalktı mı 
     Şimdilik durduruldu ama ileride ne olur bilemeyiz. Başka alternatif enerjiler var. Yenilenebilir, temiz kaynaklar... Ya da 5 tane doğalgaz santralı yaparsınız bir tane nükleer santral yapacağınıza. 
     
Turistin kalitesi önemliAkdeniz’e dönelim isterseniz. Türkiye aynı zamanda turizm potansiyeli olan doğal zenginliklerini koruyabiliyor mu Caretta’ların yuvalama alanı olan Dalyan İztuzu bölgesi hala rantçıların iştahını kabartıyor. 
     3 üniversite ile işbirliği halindeyiz. Hacettepe, Akdeniz ve Pamukkale Üniversitesi’nden destek alıyoruz. Ne yazık ki Akdeniz kirleniyor. Mersin limanının temizlenmesi için AB’den yardım sağladık. Dalyan Köyceğiz çevresi koruma altında. Ancak bazı insanların bu bakir yerlerde gözleri var. Çok fazla turistik tesis ve bina yapıldı diye çok turist gelmez ülkeye. Turistin kalitesi de önemli. Kıyıları beton yığını haline getirirseniz turizmi öldürürsünüz. 10 milyon turisti 60 milyona çıkarmak tek başına yetmez. 5, 6 euroya kadar düşen yatak fiyatlarıyla turistin çöpü bile temizlenmez. Bu atıkların bertarafı daha pahalıya patlıyor. 
     
     Dalyan taahhütü 
     Elbette turist gelecek, ülkemizi tanıtacağız, döviz kazanacağız. Bundan memnun oluruz. Ancak özel koruma alanlarını turizme açacağız diye yok edemeyiz. Ayrıca Dalyan’da uluslararası taahhütte bulunmuşuz. Bu alanları korumamız lazım. Biz bundan taviz vermeyeceğiz. Koruma alanlarını deldirmeyiz. İztuzu plajları carettaların yuvalama alanı. İnsanlar gezerken yumurta bırakılan alanları eziyorlar, bastıkları yerde kum sertleşiyor ve yavruların yüzeye çıkması, denize ulaşması engelleniyor. Oraları kullanırken başka canlıların yaşama hakkına zarar veremeyiz. Dalyan gezisi hepimize ders oldu, kalabalıktan, kamera ışıklarından rahatsız olan caretta, yumurtasını bırakmadan denize döndü. Buna hakkımız yok. Onları korumaya kararlıyız. Hiç kimse Dalyan turizme tahsis edilecek diye hesap yapmasın. Buna izin vermeyeceğiz. 
     



 SİYASET 



















</TEXT>
</DOC>
