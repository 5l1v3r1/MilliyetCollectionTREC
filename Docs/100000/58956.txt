<DOC>
<DOCNO> 58956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/son/sonspo20.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Ersun Yanal konusunda nabız yokluyor 
</HEADLINE>
<TEXT>

     Fenerbahçe'de görevine son verilen Mustafa Denizli'nin yerine getirilecek teknik direktör konusunda arayışlar sürerken, Ersun Yanal ile ilgili olarak Ankaragücü'nde nabız yoklaması yapıldığı bildirildi. 
     Fenerbahçe'nin teklif götüreceği teknik direktörler arasında yer alan Ankaragücü Teknik Direktörü Ersun Yanal ile ilgili olarak Asbaşkan Nihat Özdemir'in, bugün Başkan Cemal Aydın ile görüşeceği ileri sürüldü. 
     Ankaragücü Başkanı Cemal Aydın, böyle bir teklifin kendileri açısından memmuniyet verici olduğunu belirterek, ancak bu konudaki kararı Ankaragücü, Fenerbahçe ve Ersun Yanal'ın ortaklaşa vereceğini söyledi. 
     Başkan Aydın, bu düşüncenin Ankaragücü'nün bir okul haline geldiğinin bir göstergesi olduğunu kaydederek, şunları söyledi 
     ''Hem futbolcularımız hem de teknik adamlarımızın böyle gurur verici teklif alması Ankaragücü'nün artık bir okul haline geldiğinin göstergesi. Ancak, henüz netleşmiş bir şey yok. Biz Ersun Yanal ile dün akşam geç saatlare kadar yaklaşık dört saat süren ikinci yarı hazırlık dönemi ile ilgili olarak bir toplantı yaptık. Aklımızda böyle bir şey yoktu. Görüşmelerden sonra her şey netleşecek.'' 

     
</TEXT>
</DOC>
