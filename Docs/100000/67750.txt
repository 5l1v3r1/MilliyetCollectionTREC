<DOC>
<DOCNO> 67750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/15/spor/spo03.html </URL>
<DATE> 2002/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Mondragon telaşı 
</HEADLINE>
<TEXT>

Galatasaray’da belindeki ağrıları hala geçmeyen Kolombiyalı kalecinin durumu sıkıntı yaratıyor. Doktorlar bu oyuncuya yoğun tedavi uyguluyor 
     GALATASARAY, sakat oyuncularını Fenerbahçe maçına yetiştirmek için alarma geçti. Sarı - Kırmızılı takımın Kolombiyalı kalecisi Mondragon’un belindeki ağrılar ise h l düzelmedi. Bu futbolcunun bu yüzden bir hayli sıkıntı çektiği ve çalışmalarda fazla yükleme yapamadığı belirtildi. Doktorlar, Mondragon’un oynaması için büyük çaba harcıyor. 
     FENERBAHÇE maçı için dün gece kampa giren Sarı - Kırmızılı takım bugünden itibaren tüm dünya ile ilişkisini kesecek. Futbolcuların bundan böyle basına maç hakkında konuşması yasaklandı. Tesislere misafir kabul edilmeyecek. Bu arada dün yapılan çalışmada sakat olan oyuncular düz koşu yaptı. Ayhan’ın kesinlikle forma giyemeyeceği açıklandı. 
     
Yabancılar aldı      Hisseler kapış kapış 
     HALKA arz işlemlerine başlayan Galatasaray’ın hisselerine büyük talep geldi. Önceki gün Swiss Otel’de yapılan muhteşem tanıtım toplantısından sonra hisseler kapış kapış giderken, halka açılan yüzde 16’lık payın yüzde 75’ini yabancı yatırımcıların aldığı belirtildi. Bu yüzden yurt içinden gelen taleplerin tümüne olumlu yanıt verilemedi. 
     HİSSELERİNE dört beş kat fazla istek alan Galatasaray Sportif A.Ş. ayrıca isteyen futbolculara da bu hisselerinden verecek. Eğer Sarı - Kırmızılı oyuncular bu hisseleri alırsa, ödeyecekleri para alacaklarından kesilecek. Ancak bu uygulamanın henüz SPK tarafından kabul görmediği ve sorunun çözülmeye çalışıldığı belirtildi. 
     
Stada yine taş attılar      GALATASARAY’IN olağan Divan Kurulu toplantısı dün yapıldı. Gündem genellikle Fenerbahçe maçı olurken, Başkan Mehmet Cansun, ezeli rakiplerine yine taş attı. Cansun, Fenerbahçe’nin ruhsatı ve izni olmayan bir stat yaptığını belirtirken, kendilerinin gayri resmi yollardan stat inşaa etmeyeceklerini söyledi. Mehmet Cansun, maçta şeref tribününe iki yöneticinin gideceğini, diğerlerinin taraftarların yanında olacağını kaydetti. Galatasaray Yönetimi, 16 Şubat’ta Florya’da yapılacak olan Huzur Evi’nin temelini atacak. 
     
Albayrak şaşırttı      FUTBOL Şube Sorumlusu Abdürrahim Albayrak, Fenerbahçe maçını taraftarlarla izlemeyeceğini ve Şeref Tribünü’ne gideceğini söyledi. Derbide taraftarlarla birlikte olmaya karar veren yöneticilerin hatalı davrandığını kaydeden Albayrak, "Ben asla böyle bir şey yapmam. Bu doğru bir hareket değil" diye konuştu. 
     MAÇI Aziz Yıldırım ile birlikte seyredeceğini belirten Abdürrahim Albayrak, "Aziz beyi çok severim. Eğer tribüne gidersem büyük saygısızlık olur" dedi. Albayrak, güvenlik konusunda sıkıntı yaşanmayacağını da vurgulayarak "Seyircimizin başına bir şey gelmez. Yönetici arkadaşlarımız bu yüzden endişe duymasın" ifadesini kullandı. 
     
Fener’e jest      BİR süre önce kimliği belirsiz kişiler tarafından kürek takımının otobüsü ve tekneleri yakılan Fenerbahçe’ye Galatasaray’dan destek geldi. Sarı-Kırmızılı kulübün kürek takımının şube başkanı Fatih Gökşen olaya çok üzüldüklerini belirtirken, "Dostluğumuzun bir işareti olarak hasar gören tekneleri biz tamir edelim. Bu konuda çok samimiyiz" diye konuştu. 
     



 SPOR 





























</TEXT>
</DOC>
