<DOC>
<DOCNO> 88884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/09/son/sontur10.html </URL>
<DATE> 2002/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Cağaloğlu'nda izinsiz öğrenci gösterisine müdehale... 
</HEADLINE>
<TEXT>

     YÖK Yasa Tasarısı'nı protesto etmek amacıyla Cağaloğlu'nda izinsiz gösteri yapmaya kalkışan liseli öğrenci grubundan 7 kişi, gözaltına alındı. 
     Babıali Caddesi'ndeki İstanbul İl Milli Eğitim Müdürlüğü ek hizmet binasının önünde saat 11.00 sıralarında toplanan 15 kişilik öğrenci grubu, YÖK Yasa Tasarısı'nı protesto amacıyla basın açıklaması yapmak istedi. 
     Olay yerine gelen polislerin ''dağılmaları'' için uyardığı grup, sloganlar atarak protestoyu sürdürmeye çalıştı. 
     Bunun üzerine gruba müdahale eden polis, zor kullanarak çoğunluğu kız 7 öğrenciyi gözaltına aldı. 
     Grubun diğer üyeleri sloganlar atarak ara sokaklara kaçarken, gözlem altına alınan 7 gösterici ise emniyete götürüldü. 
     





</TEXT>
</DOC>
