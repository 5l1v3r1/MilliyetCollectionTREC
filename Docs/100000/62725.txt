<DOC>
<DOCNO> 62725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/yazar/cemal.html </URL>
<DATE> 2002/01/17/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Ecevit'in Washington sloganları üzerine... 
</HEADLINE>
<TEXT>

     Amerikan Başkan Yardımcısı Cheney, Başbakan Ecevit'le görüşmesinde, ABD ile Türkiye arasındaki stratejik ortaklığın 'terörle mücadelenin ötesi'ne gittiğini belirtmiş... 
     Bu ne demek 
     Türk - Amerikan stratejik ortaklığının üç ayak üstünde yükselmesi gerekiyor 
     Askeri ayak... 
     Ticari ve ekonomik ayak... 
     Siyasi ayak... 
     Eğer stratejik ortaklık, Başkan Yardımcısı Cheney'nin dediği gibi, terörle mücadelenin ötesine geçiyorsa, o zaman yalnız askeri ayağın değil, diğer ikisinin de güçlendirilmesi, daha iyi kurumlaştırılması ve çerçevesi daha belirgin modellere kavuşturulması gerekiyor. 
     Bugün için daha çok askeri ayak kurumlaştırılmış durumda. İki ülke arasındaki ortaklıkta askeri boyut öteden beri ağır basıyor. 
     Siyasi ayaksa elbette var ve gelişmekte. Ancak, henüz Ankara'nın istediği kadar kurumlaştırılmış değil. 
     En az gelişmiş boyut ise hiç kuşkusuz ticari ve ekonomik ilişkiler. O yüzden Başbakan Ecevit Washington'da Turgut Özal'ın 1980'lerde attığı sloganı haklı olarak yineliyor 
     Yardım değil, daha çok ticaret 
     Bunun yollarından biri serbest ticaret anlaşması... ABD Kongresi'nin onayını gerektiren böyle bir anlaşma yapıldığı vakit, ihracatta ne kota kalıyor, ne de gümrük. Lobilerin etkisi sıfırlanıyor. Örneğin İsrail'le böyle bir anlaşması var ABD'nin... 
     Fakat Türkiye'nin Avrupa Birliği'yle ilişkileri, Amerika'yla böyle bir anlaşmayı zorlaştırıyor. 
     İkinci yol, "serbest"in bir altı olan tercihli ticaret anlaşması. ABD'nin yıllardır bazı Uzakdoğu ülkeleriyle, Çin'le uyguladığı bir ticaret modeli. Kotalar tümüyle kalkıyor, gümrükler çok sınırlı hale geliyor. Lobilerin etkisi sınırlanıyor. AB ile de buna benzer bir anlaşması var ABD'nin. 
     Eğer ABD ile bu ikinci yola gidilir ve AB'ninkine benzer tercihli bir anlaşma yapılabilirse, Türkiye'nin Amerikan pazarlarına ihracatında önemli bir sıçrama meydana geleceği kesin. 
     Böyle bir anlaşma sayesinde Amerikan firmalarının Türk firmalarıyla ilişkileri gelişir. Bunun anlamı da açıktır Türkiye'de daha çok Amerikan yatırımı... 
     'Daha çok Amerikan yatırımı' konusu, Ecevit'in Washington ziyareti sırasında da yinelediği bir başka sloganı akla getiriyor Kırk kapıyı tek kapıya indirmek 
     Ecevit bu sloganı 2000 yılının Ocak ayındaki Dünya Ekonomik Forumu'ndan Davos beri devamlı kullanıyor. Bununla ilgili yasal düzenlemelerle, Türkiye'de yabancı sermaye yatırımlarının önüne dikilen engellerin aşılacağını vurguluyor. 
     Ama sormak lazım 
     Türkiye'ye çok cılız kalan yabancı sermaye akışında temel olumsuzluk kırk kapı mı Bu kapılar teke indirilse, yabancı sermaye gürül gürül akacak mı ülkemize 
     Önde gelen işadamlarımızdan biriyle dün konuşurken şöyle dedi 
     "Yabancı yatırımcının Türkiye'de şirketini kurması dert değil. Gelip kuruyor. Asıl sorunlar, işi almasında ve faaliyete geçmesinde kendini gösteriyor. Zorluk burada. İzin ver ama sonra birkaç yıl faaliyete geçmesini engelle... Bu bakımdan örnek olarak bazı Amerikan şirketlerinin enerji alanında, ihale aşamasını da geçmiş ama yıllardır gerçekleşmemiş projeleri verilebilir. Kısacası, konu sektör sektör incelenecek olursa, yabancı yatırımcıya değişik aşamalarda değişik engellerin çıkarıldığı görülür. Zihniyet değişikliğiyle birlikte bu engeller eğer kaldırılabilirse, yabancı sermaye akışı hızlanır ülkemize..." 
     Yabancı sermaye çok önemli konu. 
     Niye öyle 
     Bugün Ankara'da ekonomi yönetimi bütün enerjisini makro - ekonomik önlemlerle yapısal değişim konularına vermiş durumda. 
     
Sloganların ötesinde...      Ama bir üçüncü ayak daha var hayati olan 
     Ekonomik büyüme, yani üretim... 
     Devletin artık parası yok. Büyümeyi, üretim artışını yapacak olan, stratejik yatırımları gerçekleştirecek olan özel sektörden başkası değil. 
     İşte burada yabancı sermayenin katkısı belirleyici, hatta yaşamsal nitelik taşıyor. Bunun için de bir yandan elbette ekonomik ve siyasal istikrar, ama öte yandan Ankara'da zihniyet ve uygulamada değişim şart. Bunun için de sloganların ötesinde bir çaba gerekli... 
     Evet, Amerika'nın yapması gerekenler var ticaret ve ekonomik ilişkilerin geliştirilmesi için. Ama biz de kendi payımıza düşenleri vakit geçirmeden yapmaya devam etmeliyiz. 
     
     







Örgüt ve birey 


Tarih tekerrür... 


Bush'tan Ecevit'e tam destek 


Ecevit'in Washington sloganları üzerine... 


Nazım yüzünden başıma gelenler 


Derviş ve keramet 


Krakerle gelen ecel 


İnsanın tek gerçeği 


Ya biz ABD’ye nasıl bakıyoruz 


Lara’lar için ağlamak yeterli mi 


Bilgi arbitrajı... 


Cumhurbaşkanım Bu insanlar için af yetkinizi kullanınız 


Asparagas haberin müellifi diyor ki 


Ecevit'e ABD rüzgarı 


Dubai içi evliliğe 70 bin dirhem 


Dolar fiyatı yakında ya "U" ya "V" yapar 


Mavi Akım iddianamesi çıkıyor 


</TEXT>
</DOC>
