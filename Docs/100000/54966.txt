<DOC>
<DOCNO> 54966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/01/dunya/dun03.html </URL>
<DATE> 2001/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Muhbirlere Yeşil Kart müjdesi 
</HEADLINE>
<TEXT>

     ABD Adalet Bakanlığı, 11 Eylül'de Dünya Ticaret Merkezi ve Pentagon'a gerçekleştirilen terör saldırıları hakkında bilgi verenlere vize kolaylığı sağlanacağını, bu kişilerin ABD vatandaşlık başvurularındaysa hızlandırılmış bir sürece tabi tutulacaklarını açıkladı. ABD Adalet Bakanı John Ashcroft, terör saldırıları hakkında bilgi veren yasadışı mülteci konumundaki muhbirlerin ise yasadışı statülerinin görmezden gelineceğini söyledi. Uygulama "Sorumlu İşbirlikçiler Programı" kapsamında yapılacak ve teröristlerin nerede olduklarına ilişkin her türlü bilgiyi getirenlerin başvuruları kabul edilecek. 
     
S’ sınıfı vize      Girişim dahilinde Adalet Bakanlığı, ABD vatandaşı olmayan kişilere bir terörist saldırıyı ihbar ettiklerinde ya da bilgi verdiklerinde mültecilik kolaylıkları sağlayacak. Bilgi faydalı bulunursa duruma göre ihbarcıya üç yıl kadar ABD'de kalabilmesine imkan tanıyan "S" sınıfı vize verilecek. "S" vize sahipleri vatandaşlık başvurusu da yapabiliyor. 
     



 DÜNYA 












</TEXT>
</DOC>
