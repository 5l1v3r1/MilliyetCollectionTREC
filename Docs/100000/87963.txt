<DOC>
<DOCNO> 87963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/ekonomi/eko11.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçak filosu 10 yılda ikiye katlanacak’ 
</HEADLINE>
<TEXT>

Boeing’in Türkiye Ticari Uçaklar Satış Müdürü Basile, turizm ve ekonomik büyümeyle birlikte Türk uçak filosunun iki katına çıkacağını söyledi 
     İSTANBUL Anka 

     ABD’li uçak firması Boeing’in ticari uçaklar Türkiye Satış Müdürü Aldo Basile, Türkiye’de sivil havacılık filosunun ekonomik büyüme ve turizm sektörünün gelişmesine bağlı olarak 10 yılda iki katına çıkabileceğini söyledi. 
     Basile Havacılık Müzesi’nde düzenlediği toplantıda, Türk sivil havacılığınının halen 150 dolayında bulunan toplam uçak sayısının 2010 yılında 300 adete yaklaşmasının beklendiğini kaydetti. 
     Dinamik özel sektörü, eğitimli insan potansiyeli ve AB aday üyeliği nedeniyle Türkiye’de güçlü ekonomik büyüme beklendiğini vurgulayan Basile, turizmde de yılda yüzde 10.2’lik büyüme beklendiğini vurguladı. 
     Boeing’in sesten hızlı yeni uçağı olan Sonic Cruiser hakkında da bilgi veren Basile, önümüzdeki beş - altı yıl içinde piyasaya sunulması beklenen uçakla New York - Tokyo arasında uçuş süresinin iki saate ineceğini kaydetti. 
     Boeing Yeni Teknolojiler Sorumlusu Kaptan Ken Hiebert da uçuş güvenliği başta olmak üzere geliştirdiği yeni sistemleri anlattı ve "Dikey konum", "Baş üstü", "Enfraruj" göstergeleri ile "Yüzey Kılavuz Sistemi" hakkında bilgi verdi. 
     



 EKONOMİ 
























</TEXT>
</DOC>
