<DOC>
<DOCNO> 97594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/ekonomi/eko04a.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF’den garantiyi kaldırın çağrısı 
</HEADLINE>
<TEXT>

IMF Kıdemli Mali Sektör Danışmanı, mevduattaki tam güvencenin 6 - 9 ayda kaldırılması gerektiğini söylerken, BDDK bunun için henüz koşulların uygun olmadığını bildirdi 
     ANKARA Milliyet 

     Uluslararası Para Fonu IMF Kıdemli Mali Sektör Danışmanı Mats Josefsson, bankacılık sisteminde mevduata uygulanan tam garantinin altı - dokuz aylık süre içinde kaldırılması gerektiğini söyledi. 
     Bankacılık Düzenleme Denetleme Kurumu BDDK tarafından düzenlenen ve bankacılık sektörünün yeniden yapılandırılması programının ele alındığı toplantıda konuşan Josefsson, bankacılık sorunlarının temelinde, kötü yönetim, banka sahiplerinin yeteri kadar sermaye koymaması olduğunu belirtti. 
     
     Siyasiler BDDK’dan şik yetçi’ 
     Josefsson, Türk bankacılık sisteminin yeniden yapılandırılmasında, güçlendirilmesinde, önemli rol oynayan BDDK’nın bağımsız olmasının bazı siyasetçilerin şikayetine neden olduğunu da bildirdi. Bankacılık sisteminin operasyondan sonra güçlenmesine karşın yeni bir takım düzenlemelere ihtiyaç bulunduğunu kaydeden Josefsson, "Türkiye’de bankacılık sisteminde mevduata uygulanan garantinin, piyasayı bozması nedeniyle, altı - dokuz aylık süre içinde kaldırılması gerekiyor" dedi. 
     
     BDDK Koşullar uygun değil 
     Josefsson’dan sonra söz alan BDDK Başkan Yardımcısı Ceyda Pazarbaşıoğlu ise "Koşullar uygun hale geldiğinde ve önceden haber verilmek suretiyle tam garanti uygulaması kaldırılacak, fakat henüz zamanı değil" diye konuştu. Pazarbaşıoğlu, tam garanti sisteminin kaldırılmasının henüz zamanı olmadığını bildirdi. 
     BDDK Başkanı Engin Akçakoca da "Özkaynak, verimli çalışmak, gerçek k r üretmek önemli diyoruz. Bunlar bizim sektörden beklentilerimiz" dedi. Akçakoca, "Bu beklentilerinin karşılanacağına olan inançımız tamdır. Beklentilerimiz karşılanmazsa, herkes bilsin ki, sonuçları kimse için sürpriz olmayacak" diye konuştu. 
     



 EKONOMİ 



















</TEXT>
</DOC>
