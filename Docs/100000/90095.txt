<DOC>
<DOCNO> 90095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/16/guncel/gunz1.html </URL>
<DATE> 2002/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     Gazeteci Yıldız gözaltına alındı 
     ANKARA Milliyet 

     Bankalar Yasası’na muhalefetten hakkında gıyabi tutuklama kararı olan Cumhuriyet Gazetesi Genel Yayın Yönetmeni İbrahim Yıldız, gecelediği Kent Otel’de önceki gece saat 02.00’de gözaltına alınarak Çankaya Merkez Karakolu’na getirildi. Geceyi emniyette geçiren Yıldız, çıkarıldığı mahkemede ifadesini verdikten sonra serbest kaldı. 
     
     Soygun ve gasp çetesi çökertildi 
     ELVAN EZBER 

     Maltepe, Pendik ve Kartal’da 3 market ile bir hastane mutemedini soyan çetenin üyelerinin yakalanması için başlatılan operasyonda, Salih Akay, Bahri Yıldırım ve Eyüp Dursun yakalandı. Bu kişilerin sorguları sonucu, aynı şebekeye üye Savaş Altay, Ahmet Fehmi Yumuk, Oktay Karaca, Mevlüt Özçelik ve Murat Altay da ele geçirildi. 
     
     Mezuniyet gecesinde kan çıktı 1 yaralı 
     9 Eylül Üniversitesi öğretim üyelerinden Prof. Dr. Seçil Erim, oğlu Can’ın 17 Petkim Kültür Merkezi’ndeki mezuniyet tö-renine katıldı. Törende sabıkalı Onur Çayırlı 21 A.O isimli kızı bakışlarıyla rahatsız etti. Can’ın A.O’yu öpmesi üzerine öfkelenen Çayırlı, Can yerine araya giren Prof. Erim’i göğsünden bıçakladı. Çayırlı gözaltına alındı. 
     
     Komedi Dans Üçlüsü’nün Şükrü’sü tutuklandı 
     İSTANBUL Milliyet 

     Komedi Dans Üçlüsü grubuyla aynı sahneyi paylaşan dansçı Şükrü Tiçkaya, önceki gün Maltepe Küçükyalı’da evine gelen arkadaşı Mustafa Karataş’ı sevgilisini mesajla taciz ettiği gerekçesiyle bıçaklayarak öldürdü. Cinayeti itiraf eden Tiçkaya, tutuklandı. 
     
     Romanlar yeni çeribaşı seçti 
     Edirne’deki Romanlar çeribaşlarını seçti. 1 ay önceki seçimlerde çeribaşı adayları Hüseyin Bıçakçıoğlu ile Fethi Ocak arasında anlaşma sağlanamayınca, seçimler ertelendi. Yine aynı adayların yarıştığı dünkü seçimi ise, oyların çoğunluğunu alan Bıçakçıoğlu kazandı. 
     



 GÜNCEL 




















</TEXT>
</DOC>
