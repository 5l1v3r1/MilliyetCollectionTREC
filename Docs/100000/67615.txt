<DOC>
<DOCNO> 67615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/son/soneko01.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Compex Digital Fuarı'nı 141 bin 751 kişi ziyaret etti 
</HEADLINE>
<TEXT>

     Compex Digital 7. Ev ve İş Yaşam Fuarı'nı, 141 bin 751 kişinin ziyaret ettiği bildirildi. 
     Lütfi Kırdar Rumeli Fuar Merkezi'nde, 7-10 Şubat tarihleri arasında gerçekleştirilen fuarla ilgili düzenlenen teşekkür gecesinde konuşan Rönesans Fuarcılık Yönetim Kurulu Başkanı İsmet Göksel, önceki yıllara oranla fuarda yaş ve eğitim profilinin yükseldiğini söyledi. 
     Fuarda ilk kez kamuoyuna tanıtılan ''akıllı ev''in, 4 gün süresince ziyaretçiler tarafından büyük ilgi gördüğünü belirten Göksel, fuara, ekonomik krize rağmen beklediklerinin çok üstünde ziyaretçi geldiğini kaydetti. 
     Fuar süresince 178 bin 857 adet online davetiye başvurusu yapıldığını anlatan Göksel, toplam 141 bin 751 kişinin fuarı ziyaret ettiğini bildirdi. 
     ''Digital yaşamı keşfedin'' sloganıyla düzenlenen fuarda, iş ve ev yaşamını kolaylaştıran elektronik cihazlar, bilgisayarlar, mobil cihazlar, multi medya ürünleri, internet, uzaktan bankacılık ve ev-business konularında en yeni teknolojiler tanıtıldı. 
     






</TEXT>
</DOC>
