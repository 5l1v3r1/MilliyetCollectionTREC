<DOC>
<DOCNO> 78333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/14/son/soneko04.html </URL>
<DATE> 2002/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüketicilerini dinleyen şirketler başarıya koşuyor 
</HEADLINE>
<TEXT>

     Japonya'da ürün geliştirme konusunda tüketicilerin fikirlerine, görüşlerine daha fazla değer verip, onları dinleyen az sayıda, ancak sayıları giderek artan şirketler, başarıya koşuyor. Uzman olmayan, ancak nihai alıcı konumundaki tüketicileri dinlemek yetersiz satış riskini azaltıyor. 
     Şekerleme imalatçısı Lotte Co., seyahat-macera yayınlarının basımcısı basın-yayın sektörü Discover 21 Inc. ve Nomura Real Estate Development Co. emlak sektörü , ürün planlamacılarının tüketicileri dinlemeye daha fazla vakit ayırmaları sayesinde satışlarını çok fazla artırdı. 
     Lotte'nin ürün geliştirme bölümünün kamuoyu yoklaması, tüketicilerin çoğunun çilek tadında ciklet gibi eski tadları, eski iyi ürünlerden hoşlandığını, tüketicilerin yemedikleri meyvelerin tadındaki ürünleri pek benimsemediğini gösterdi. 
     Discovery 21, tüketicilerce kaleme alınan ve oylamayla seçilen kitapları basarak, sektörün uzun süredir içinde bulunduğu durgunluğu, ataleti aşmaya çabalıyor. 
     Şirket, sayfaları boş, iç baskısız kitapları kamuoyuna tasvirler, fotoğraflar, resimler ve yazılarla doldurtuyor. Bu kitaplar daha sonra yerel kitapçılara dağıtılıp kitap alıcılarının beğenisine sunuluyor, en fazla beğenilenleri basılıyor. Böylece, okuyucular, edebiyat ödülleri kazanmış, uzmanlarca seçilmiş kitaplara mahkum kalmıyor. 
     Kişisel bilgisayarlar, dijital kameralar ve diğer elde taşınabilir yayıncılık araçları sayesinde kitap kalitesi artıyor. 
     Emlak şirketi Nomura Real Estate Development da, üç yıldır ''terzi işi'' dediği müşteri beğenilerine, zevklerine odaklı toplu konut binaları inşa ediyor. Eskiden klasik standartlı konutlar inşa edilirken şimdilerde tüm hayat boyunca içinde yaşanacak konutlar ön plana çıkıyor. 
     Japonya'da eskiden fiyatları artar beklentisiyle yatırım amacıyla konut alınırken, bu durum tersine döndü. Dolayısıyla, müşterilerin daha geniş oturma odalı konut ya da oturma odasını Batı tarzı çalışma odasına çevirmek için oda sayısında azaltma talepleri karşılanıyor. Bu değişimlerle ekstra masraflardan tasarruf ediliyor ya da bir masraf diğerinden düşülebiliyor. 
     





</TEXT>
</DOC>
