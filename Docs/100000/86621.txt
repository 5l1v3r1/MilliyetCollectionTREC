<DOC>
<DOCNO> 86621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/son/sontur19.html </URL>
<DATE> 2002/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit basın toplantısında hükümetin 3. yılını değerlendiriyor 
</HEADLINE>
<TEXT>

     Başbakan Bülent Ecevit, 57. hükümet döneminde ülkenin yıllardır el atılmamış pek çok sorununa neşter vurulduğunu belirterek, ''Çeşitli alanlarda süregelen sorunları yıllardır yapıldığı gibi topluma geçici bir süre için hoş gelebilecek bazı önlemlerle geçiştirebilir geleceğe erteleyebilirdik. Ama ulusal yararları her zaman ön planda tutmak anlayışının bir gereği olarak kısa dönemde bazı sıkıntılara da neden olsa sorunlara köklü çözümler getirmeyi, yapısal reformları gerçekleştirmeyi görev bildik'' dedi. 
     Başbakan Ecevit, Başbakanlık Resmi Konutu'nda düzenlediği basın toplantısında, DSP, MHP ve ANAP'ın oluşturdukları koalisyon hükümetinin üçüncü yılını doldurduğunu söyledi. 
     Bu süreç içindeki çalışmalar hakkında genel bir değerlendirme yapacağını ve kısaca özetleyeceğini belirten Ecevit, hükümetin işbaşına geldiği dönemde kamuoyuna açıkladığı ve Meclis'ten güvenoyu aldığı hükümet programıyla üç yılık çalışmalar karşılaştırıldığında, 57. Hükümet'le programda öngörülenlerin gerçekleştirilmesi konusunda büyük bir içtenlikle çaba gösterildiğinin görüleceğini söyledi. 
     Ecevit, Hükümet programında koalisyonu oluşturan üç siyasi partinin ülke sorunlarına çözüm üretmek, görev ve sorumluluğu birlikte üslenirken bir uzlaşı ve atılım hükümeti olarak çalışmaya söz verildiğini kaydederek, ''Bu sözü yerine getirmişlerdir' dedi. 
     
     ''EL ATILMAMIŞ SORUNLARA NEŞTER VURDUK'' 

     Ecevit, sözlerini şöyle sürdürdü 
     ''Hükümetimiz döneminde ülkemizin yıllardır el atılmamış pek çok sorununa neşter vurulmuştur. Çeşitli alanlarda süregelen sorunların yıllardır yapıldığı gibi topluma geçici bir süre için hoş gelebilecek bazı önlemlerle geçiştirebilir geleceğe erteleyebilirdik. Ama ulusal yararları her zaman ön planda tutmak anlayışının bir gereği olarak kısa dönemde bazı sıkıntılara da neden olsa, sorunlara köklü çözümler getirmeyi, yapısal reformları gerçekleştirmeyi görev bildik. 
     İnanıyoruz ki hükümetimiz döneminde atılan adımlar, sağlıklı işleyen bir demokrasi, sağlıklı işleyen bir ekonomi için, sosyal bir ekonomik kalkınma için ülkemizde hakça bir düzen kurulabilmesi, istikrar içinde huzur ve refahın sağlanabilmesi için zorunluydu. Biz de tüm güçlüklere karşın bu adımları atmaktan çekinmedik. 
     Bu dönemde ülkemizde çağdaş normlara uygun olarak insan haklarının korunması ve geliştirlmesi bakımından gerekli olan hukuki ve idari yapı büyük ölçüde gerçekleştirildi.'' Avrupa Birliği'ne üyelik sürecinde hazırlanan ulusal programdaki hedefler doğrultusunda ve Avrupa İnsan Hakları Sözleşmesi normlarına uygun olarak Anayasa'nın başlangıç metni dahil 34 maddesinin değiştirildiğini hatırlatan 
     
     YARGI ALANINDA YAPILANLAR 

     Ecevit, şunları kaydetti 
     ''Buna koşut olarak Türk Ceza Yasası'nın 159. maddesi ve 312. 
     maddelerinde, Terörle Mücadele Yasası'nın 7 ve 8. maddelerinde, Devlet Güvenlik Mahkemeleri Yasası'nda, Ceza Muhakemeleri Usulü Yasası'nda değişiklikler yapıldı. Anlatım özgürlüğü bakımından önemli açılımlar sağlandı. Gözaltı süresi 7 günden 4 güne indirildi. Siyasi partilerin kapatılması zorlaştırıldı. İşkence ve kötü muamele suçunu işleyen kamu görevlilerinin ağır cezalara çarptırılmasın öngören bir yasa çıkarıldı. Memurlar ve öteki kamu görevlilerinin yargılanması kolaylaştırıldı. DGM'lerin sivilleştirilmesi için Anayasa ve yasa değişiklikleri yapıldı. Çıkar amaçlı suç örgütleri kuranlara ve bunları yönetenlere, örgüt adına etkinlikte bulunanlara ağır cezalar verilmesi öngörüldü. Memurların ve öteki kamu görevlilerinin disiplin cezaları affedildi. İnfaz Hakimliği Yasası çıkarılarak hükümlü ve tutukluların haklarında yapılan işlemlere yönelik yapılan şikayetleri incelemek ve karara bağlamak üzere infaz hakimlikleri kuruldu. Medeni kanunumuz tümüyle yenilenerek günümüzün sosyal ve ekonomik gereksinimlerine yanıt verecek temel yasa oluşturuldu. Cezaevleri terör örgütlerinin karargahı olmaktan çıkarıldı. Hükümetimiz üç yıllık çalışma döneminde Anayasal düzeni yıkarak yerine din esaslı devlet kurma hevesinde olan ve pekçok hunhar cinayet işlediği anlaşılan örgütler ortaya çıkarıldı. Pek çok faili meçhul siyasal cinayet uzun yıllar sonra bu dönemde aydınlatıldı. Yıllarca halkımıza ağır acılar çektiren bölücü örgütün kökü kurutuldu. Yolsuzlukların üzerine kararlılıkla gidildi. Hükümetimiz döneminde bir yandan emniyet teşkilatı modern teknolojik olanaklara en kapsamlı şekilde kullanılmasını sağlayacak, öte yandan güvenlik güçlerimize eğitim olanaklarından en geniş biçimde yararlandıracak çalışmalar yapıldı.'' -BAŞBAKAN ECEVİT'İN BASIN TOPLANTISI 5 
     -ECEVİT ''57. HÜKÜMET, KARARLILIK, UYUM VE BAŞARI AZMİYLE İŞBAŞINDADIR'' -''BU HÜKÜMET, NORMAL SEÇİM SÜRESİNE KADAR DA İŞBAŞINDA KALACAKTIR VE HALKIMIZA VERDİĞİ SÖZLERİ TÜMÜYLE YERİNE GETİRMEK İÇİN ELİNDEN GELEN HER ÇABAYI GÖSTERECEKTİR'' -''57. HÜKÜMETİN İZLEDİĞİ TUTARLI VE KARARLI POLİTİKALAR, ULUSLARARASI FİNANS KURULUŞLARINA, ÖZELLİKLE DE ULUSLARARASI PARA FONU'NA VE DÜNYA BANKASI'NA GÜVEN VERMEKTEDİR'' -''BU GÜVEN DUYGUSUNA TÜRK GİRİŞİMCİLERİNİN DE GEREĞİNCE KATKILARDA BULUNACAĞINA İNANIYORUM'' ANKARA A.A - 28.05.2002 - Başbakan Bülent Ecevit, 57. Hükümet'in kararlılık, uyum ve başarı azmiyle işbaşında bulunduğunu belirterek, ''Bu hükümet, normal seçim süresine kadar da işbaşında kalacaktır ve halkımıza verdiği sözleri tümüyle yerine getirmek için elinden gelen her çabayı gösterecektir'' dedi. 
     Başbakan Ecevit, Başbakanlık Resmi Konutu'nda düzenlediği basın toplantısında, Aralık 1999'da Helsinki'de yapılan Avrupa Birliği AB 
     toplantısında Türkiye'nin tam üyeliğe adaylığının tescil edilmesi ile birlikte AB ile ilişkilerde yeni bir dönemin başladığını söyledi. 
     AB Komisyonu tarafından Katılım Ortaklığı Belgesi'nin hazırlanmasının ardından Ulusal Program'ın ele alındığını ve 19 Mart 2001 tarihinde Bakanlar Kurulu'nca onaylandığını kaydeden Ecevit, ABD ile stratejik ortaklık düzeyine ulaştırılan ilişkilerin, giderek daha da derinleştirildiğini kaydetti. Ecevit, ''ABD ile ticari ilişkilerimizin de siyasi ve askeri ilişkilerimizde olduğu gibi stratejik ortaklık düzeyine çıkarılması konusunda çalışmalar sürdürülmektedir'' diye konuştu. 
     Bu dönemde özellikle Türkiye'nin komşularıyla ilişkilerinde de önemli gelişmelerin sağlandığını işaret eden Ecevit, ''Sayın Denktaş ile Sayın Klerides arasında Sayın Denktaş'ın girişimiyle başlatılan görüşmelerin olumlu sonuçlanmasını diliyoruz. Ancak, Ada'da kalıcı çözümün Türk tarafının egemenlik haklarının tanınmasından geçtiği gerçeğinin kabul edilmesi zorunludur'' dedi. 
     
     DIŞ İLİŞKİLER 

     Türkiye'nin Balkanlar'daki etkinliğinin de gitgide arttığına değinen Ecevit, Azerbaycan ve Gürcistan ile ilişkilerin de ileri düzeyde gerçekleştirildiğini bildirdi. Ecevit, bu ülkelerle ilişkilerin önemli bir boyutu haline gelen enerji konusunda petrol ve doğalgaz boru hatları projeleri ile önemli gelişmeler sağlandığını ifade etti. Ecevit, şöyle konuştu 
     ''Orta Asya Cumhuriyetleri ile ilişkilerimizde her anlamda yakın işbirliği sağlanmıştır. Bu ülkelerle siyasal ilişkilerin yanında, ekonomik, ticari, sosyal, kültürel ve eğitim alanlarındaki ilişkilerimize de özel bir önemle ağırlık verilmektedir. 
     Afganistan halkına Türkiye'nin her zaman büyük katkıları olmuştur. 
     Yeni dönemde Türkiye'nin özellikle sağlık ve eğitim alanına, ulusal bir ordu kurulmasına katkıları daha da artacaktır. Bu düşünceyle Türkiye, esasen katılımda bulunduğu Uluslararası Güvenlik Destek Gücü'nün komutasını devralacaktır. 
     Ortadoğu'da barışın sağlanması yönünde 2000 yılının ortalarında artan umutlar kısa sürede yerini maalesef karamsarlığa bırakmıştır. 
     Türkiye, iki tarafla da arasında varolan güvene dayalı iyi ilişkileri sayesinde tıkanıklığın aşılması için her türlü çabayı göstermektedir.'' 
     
     ''HÜKÜMET KARARLILIKLA İŞBAŞINDA'' 

     Türkiye'nin her alanda değişim projelerini en yoğun olarak uygulamaya koyduğu bir dönemi yaşadığını anlatan Başbakan Bülent Ecevit, ''Hükümetimizin kuruluşundan bu yana önemli bir bölümü köklü değişim hamleleri niteliğinde olan 300'den fazla yasanın çıkarılmış olması da hem bu durumun göstergesi, hem de hükümetin uyumlu ve başarılı çalıştığının kanıtıdır'' dedi. Ecevit, sözlerini şöyle sürdürdü 
     ''Bugün geleceğe çok güvenle ve umutla bakıyoruz. 57. Hükümet, kararlılık, uyum ve başarı azmiyle işbaşındadır. Bu hükümet, normal seçim süresine kadar da işbaşında kalacaktır ve halkımıza verdiği sözleri tümüyle yerine getirmek için elinden gelen her çabayı gösterecektir. 
     57. Hükümet'in izlediği tutarlı ve kararlı politikalar, 
     uluslararası finans kuruluşlarına, özellikle de Uluslararası Para Fonu'na ve Dünya Bankası'na güven vermektedir. Bu güven duygusuna Türk girişimcilerinin de gereğince katkılarda bulunacağına inanıyorum.'' 
     





</TEXT>
</DOC>
