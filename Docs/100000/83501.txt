<DOC>
<DOCNO> 83501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/12/guncel/gun01.html </URL>
<DATE> 2002/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Veli de dertli, okul sahibi de 
</HEADLINE>
<TEXT>
Okulumuz özel sorunumuz genel 
Özel okullarda öğrenim gören 230 bin çocuğun ailesini bu kez sınav heyecanı sarmadı. Mayıs sonuna kadar saptanacak yeni öğretim yılı ücretleri şimdiden uykuları kaçırıyor 
     SİBEL KAHRAMAN İstanbul 

     Mayıs ayıyla birlikte özel okulların durumu tartışılmaya başlandı. Ay sonuna dek tüm okullar yeni öğretim yılı ücretlerini saptayacak. Önümüzdeki yıl ilkokul birinci sınıfa başlayacak bir öğrencinin yalnızca eğitim- öğretim için ortalama 6 milyar lira bugünkü kurla 4 bin 500 dolar ödeme yapması bekleniyor. Bir başka deyişle özel okuldaki bir ilkokul öğrencisinin aylık eğitim gideri 500 milyon lira... Doların bugünkü kurda kaldığını varsayarsak rakam 8 yıllık zorunlu eğitim sonunda 36 bin doları buluyor. Bunun üzerine yemek, servis, cep harçlığı gibi zorunlu harcamaları koyduğunuzda da temel eğitimin maliyeti 50 - 60 bin doları geçiyor. 
     
     Özel okul sayısı yine de az 
     Özel okul sahipleri masrafların fazlalığından yakınarak, özel okulculuğun yüzde 8 civarında k r marjının bulunduğunu ve devletin kendilerine destek olmadığını söylüyor. Veliler ise "Tüm maliyet bizim üzerimizde" diye düşünüyor. Her iki kesimin birleştikleri konu ise devlet teşviki. "Özel okulda çocuk okutarak, devletin üzerinden yük alıyoruz. O zaman devlet de bize destek olsun. Vergilerle üzerimize yük bindirmesin" diyorlar. 
     Türkiye’de bin 297 özel okul bulunuyor. Özel okullarda öğrenim gören öğrenci sayısı 230 binin üzerindeyken, öğretmen sayısı da 23 binlerde. Türkiye’de özel okullaşma oranı yüzde 1.5 civarında. Hedef en azından yüzde 3’leri bulmak. 
     Özel Okullar Derneği Başkanı Rüstem Eyüboğlu, son iki yıldır enflasyon düzeyinde zam yaptıklarına dikkat çekerek, "Eğer İstanbul’da enflasyon yüzde 50 olursa zamlar da yüzde 50 olur" diyor. 
     Eyüboğlu, "Özel okullar 1 katrilyonluk bir sektör. Büyük kısmı personel masrafı ve vergiler olarak gidiyor. Özel okulların en büyük masrafı personel giderleri. Bu sektör yüzde 8 - 10 civarında k r marjı olan bir sektör" dedi. Eyüboğlu, devletin kendilerini teşvik etmesi ve elektrik, su, yakıt gibi giderlerde indirim sağlaması durumunda ücretlerin yüzde 25 oranında aşağı çekileceğini belirtiyor. 
     Ailelerin çocuklarının iyi eğitim alması için fedak rlıktan kaçınmadıklarını söyleyen Eyüboğlu, kriz nedeniyle çocuğunu özel okullardan almak isteyen veli sayısının tek rakamlı yüzdeler içinde kaldığını belirtti. 
     
Hiç olmazsa vergiyi indirin      Özel okulcular, devletin özel okulları teşvik etmesi gerektiğini belirterek, "Vergilerde kolaylık sağlaması durumunda ücretler otomatik olarak aşağı çekilecektir" dedi. Bahçeşehir Koleji Genel Müdürü Türker Kurşun, en büyük sorunlarının özel okullara uygulanan vergi rejimi olduğunu belirterek, şunları söyledi "İlköğretim, devlet okullarında ücretsiz yapılıyor. Bu ücretsiz eğitimi almak istemeyen veli ben çocuğumu özel okula göndereceğim’ diyor. Devlet ise bu veliyi teşvik edeceği yerde bir de ondan vergi istiyor. Bunu anlamak mümkün değil. Eğitimde yüzde 8 KDV uygulanıyor. Ancak sorun sadece KDV sorunu değil. Gelir vergisi, kurumlar vergisi, elektrik, su, yakacak gibi giderler direkt okul ücretlerine yansıyor. Özel okullar faydalıysa öncelikle devletin teşvik etmesi gerekiyor. Çocuğunu özel okula gönderen anne babaları teşvik etmeli." 
     
Velinin çıkmazı      Aileler her yıl artan ücretler bütçelerini zorlamasına rağmen çocuğunu okuldan almaya sıcak bakmıyor 
     Çocuğunu eğitim yaşamına özel bir okulda başlatan veliler, ücret artışları her yıl bütçesini zorlamasına rağmen, çocuğunu okuldan almaya sıcak bakmıyor. Bunun nedeni ise çocuğunun okul değiştirdiğinde zorluklar yaşayacağını düşünmesi. Velilerin ortak düşüncesi "Şartlarımı zorlayabildiğim kadar zorlar, okuluna gönderirim" şeklinde. 
     "Ücret Tespit Tahsil Yönetmeliği’ne göre özel okullar o ildeki enflasyon oranını, yaptığı yatırımı, öğretmenlerine sağladığı olanağı ve eğitim-öğretim olanaklarını dikkate alarak zam yapıyor. Bu durumda bir özel okul binamı genişletiyorum’, veya teknolojiye yatırım yapıyorum’ diyerek, zam oranınına bunları da ekleyebiliyor. 
     
     Neden tercih ediyorlar 
     Yapılan araştırmalar, velilerin özel okulları pahalı değerlendirmekle birlikte, eğitim kalitesi açısından yeterli bulduklarını ortaya koyuyor. 
     Toplam 2 bin veli ile görüşülerek yapılan araştırma sonuçlarına göre veliler neden özel okulları tercih ettiklerini şöyle sıralıyor 

</TEXT>
</DOC>
