<DOC>
<DOCNO> 56123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/guncel/gun16.html </URL>
<DATE> 2001/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İki üniversitede oruç kavgası... 
</HEADLINE>
<TEXT>

Ankara’da 10 yaralı      ANKARA Milliyet 

     Ankara Üniversitesi Fen Fakültesi'nde iki grup arasında çıkan "oruç" kavgasında 10 öğrenci yaralandı. Olayın ardından başlatılan soruşturmada kimse gözaltına alınmadı. Fakültenin Beşevler'deki merkez kampusunun kantininde, dün öğleden sonra, bir grup öğrenci kutlama düzenledi. Ancak saat 15.45 sıralarında kutlama yapanlara sataşılınca ortalık bir anda karıştı. Tacizci öğrenciler, özellikle oruç tutmayan öğrencileri hedef seçti. 
     Saldırıyı gerçekleştiren öğrencilerin Gazi Üniversitesi Beden Eğitimi Bölümü'nde öğrenim gördükleri ve ülkücü oldukları belirlendi. Yaralı öğrencilerden 5'i Gazi Üniversitesi, 4'ü İbni Sina, biri de Hacettepe Üniversitesi'nde tedavi altına alındı. Olayın ardından Ankara polisi, soruşturmaya başlarken, yaralılardan Tolga Çit'in sağ kalçasına aldığı kesici alet darbesi nedeniyle yürüyememe tehlikesiyle karşı karşıya olduğu öğrenildi. 
     
G. Antep’te 13 tutuklama      Gaziantep Üniversitesi'nde, "oruç tutma" nedeniyle çıktığı belirtilen ve 3 öğrencinin yaralandığı kavgaya karışmaktan mahkemeye çıkarılan 31 öğrenciden 13'ü tutuklandı. Cumhuriyet Başsavcısı Ahmet Karayiğit ise kavgalı öğrencilerin tokalaşmasını sağladıktan sonra, CHP ve MHP yöneticilerinin yanı sıra emniyet yetkilileriyle toplantı yaptı. 
     



 GÜNCEL 

























</TEXT>
</DOC>
