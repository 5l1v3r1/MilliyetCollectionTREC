<DOC>
<DOCNO> 87012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/son/sonspo08.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Washington Times "Türkiye'nin kupayı kazanma şansı 90'da 1" 
</HEADLINE>
<TEXT>

     ABD'de yayınlanan The Washington Times gazetesi, 17. Dünya Kupası'na ilişkin haberinde, Türkiye'nin kupayı kazanma olasılığını ''90'da bir'' olarak gösterdi. 
     Gazetenin yorumunda Türk Milli Takımı, turnuvadaki ikinci derecede iddialı ekipler arasında gösterildi ve Türkiye'nin birinci turu aşarak, daha sonraki turlara kalma olasılığının yüksek olduğu belirtildi. 
     Gazete, Fransa'yı Dünya Kupası'ndaki en güçlü takım olarak nitelendirirken, bu ülkenin kupayı kazanma olasılığını dörtte bir olarak değerlendirdi. 
     Kalece Rüştü Reçber'i, ''Türk Milli Takımı'nın en kilit oyuncusu'' olarak gösteren Washington Times, Hakan Şükür'ü de övdü ve ''Türkiye'nin başarısı, büyük ölçüde Rüştü Reçber'in golleri nasıl kurtaracağına ve milli maçlarda ortalama iki karşılaşmada bir gol atan 31 yaşındaki Hakan Şükür'ün performansına bağlı olacak'' yorumunu yaptı. 
     





</TEXT>
</DOC>
