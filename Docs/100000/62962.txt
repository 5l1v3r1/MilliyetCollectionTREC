<DOC>
<DOCNO> 62962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/son/soneko16.html </URL>
<DATE> 2002/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Memur maaş farkları 1 Şubat'tan itibaren ödenecek 
</HEADLINE>
<TEXT>

     Emekli Sandığı'ndan aylık alan emekli, dul ve yetimlerin, memur maaşlarına 1 Ocak 2002 tarihinden geçerli yapılan yüzde 10'luk zamma paralel aylık farkları, 1 Şubat 2002'den itibaren ödenecek. 
     Emekli Sandığı'ndan yapılan açıklamada, emekli, dul ve yetimlerin katsayı artışlarına ilişkin fark çalışmalarının tamamlandığı belirtildi. 
     Açıklamaya göre, 1 Ocak 2002'den itibaren geçerli olmak üzere, aylık katsayısı 30300 , taban aylık katsayısı ise 197.700 olarak belirlendi. 
     Buna göre, en düşük emekli aylığı 249 milyon 880 bin liradan, 275 milyon liraya yükseltildi. 
     Emekli, dul ve yetimlerin katsayı artışından doğan aylık farkları, 1. gruba girenlere 1 aylık, 2. gruba girenlere 2 aylık ve 3. gruba 
     girenlere 3 aylık olmak üzere, toplam 1 milyon 408 bin 954 kişiye, 75 trilyon 409 milyar 751 milyon 110 bin lira ödeme yapılacak. 
     






</TEXT>
</DOC>
