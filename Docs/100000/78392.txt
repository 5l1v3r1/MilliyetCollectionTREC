<DOC>
<DOCNO> 78392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/15/siyaset/siy03.html </URL>
<DATE> 2002/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman Büyükelçisi Schmidt’ten Bahçeli’ye 
</HEADLINE>
<TEXT>
MHP faşist 
Schmidt, Bahçeli’ye, "MHP’yi faşist parti olarak algıladığı"nı dile getirmiş 
     ÖNDER YILMAZ Ankara 

     Türkiye ve Türk Dünyası İktisadi ve Sosyal Araştırmalar Vakfı’nın TİSAV verdiği yemekte 400 dekan ve öğretim görevlisine çarpıcı açıklamalarda bulunan MHP Genel Başkanı Devlet Bahçeli, ortaklarının Öcalan’ın idamı konusunda "iradesiz" olduğunu ancak, "AİHM kararı 2 yıl sonra da açıklansa, Apo idam edilecek" diye konuştu. Cuma akşamı gerçekleştirilen toplantının kapalı bölümünde, Almanya’nın Ankara Büyükelçisi Rudolf Schmidt ile yaptığı görüşmeyi de anımsatan Bahçeli şunları söyledi "MHP’yi faşist parti olarak algıladıklarını dile getirdiler. Ben de, ne Türk geleneklerinde, ne de İslam geleneklerinde ırkçılığın yeri olmadığını anlattım. MHP’nin asla ırkçı olmadığını belirttim ve Irkçılık asıl sizden doğmuştur’ dedim." Bahçeli, bu arada imkan doğduğunda başbakanlığa talip olduğunu da dile getirdi. 
     



 SİYASET 












</TEXT>
</DOC>
