<DOC>
<DOCNO> 82994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/yazar/tamer.html </URL>
<DATE> 2002/05/09/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
SSK'ya uyarı "İşitme cihazı ihaleyle alınmaz" 
</HEADLINE>
<TEXT>

SSK ekimden beri tek bir işitme cihazı bile vermedi. İşitme engellilerin 7 aydır dünyayla bağları kopuk 
     Bugün köşemi Marmara Üniversitesi Tıp Fakültesi Odyoloji Bilim Dalı ve Odyoloji Derneği Başkanı Prof.Ferda Akdaş'a bırakıyorum. Birkaç gün önce telefonla aradı ve çok önemli 2 konuyu gündeme getirdi 
     1 SSK, işitme aleti firmalarıyla olan anlaşmasını 7 ay önce bozdu ve o tarihten bu yana kimseye alet vermiyor. SSK'nın önünde kuyrukta bekleyen işitme engelliler, aylardır çevreleriyle iletişimleri kopuk vaziyette yaşıyorlar. Çalışma Bakanı Yaşar Okuyan, 24 saat kulaklarını tıkayıp dolaşmayı denese, neler hisseder acaba 
     2 SSK, bugünlerde işitme cihazı alımı için ihaleye çıkacak. İşitme cihazı, 4 - 5 kategori belirlenip ihaleyle alınacak bir mal kesinlikle değildir. 
     Uzmanlar, özellikle bebeklerde ve çocuklarda değil aylar, günlerin bile çok önemli olduğunu, işitme cihazı ne kadar erken takılırsa, bebeğin konuşmayı da o kadar kolay öğreneceğini belirtiyor. 
     Ev işlerimizde yardımcı Ayşegül Hanım'ın yüzde 85 işitme kaybı olan oğluna uygun işitme cihazını bulmak için daha geçtiğimiz aylarda ne kadar zorlandığımızı bildiğim için Prof. Akdaş'ı can kulağıyla dinledim. Ve SSK masrafları azaltmak isterken, bu ihale işinin astarı yüzünden pahalıya gelebilecek, ne İsa'ya ne Musa'ya yaranamayacak, işitme engellilere yarar sağlamayacak, olsa olsa ihaleyi kapacak firmaların ekmeğine yağ sürecek bir yol olmasından ciddi kaygı duydum. 
     Geçmişte bazı firmalar, işitme cihazını fahiş fiyata satarak SSK'yı zarara uğratmış olabilir. Ama bunun ihaleye çıkmaktan başka çözümü de olmalı. Kaldı ki devlet ihalelerinin bugüne kadarki performansı da hiç iç açıcı değil. 
     İşitme cihazı ihalesinde çok hafif, hafif, orta, ileri, çok ileri olmak üzere 5 ayrı kategoride işitme kaybı sınıflaması yapılacak ve firmalardan bu kategorilere göre ihaleye müracaat etmeleri istenecekmiş. 
     SSK'nın işitme cihazı alımı için ihaleye çıkacağını hayretle karşıladığını belirten Prof. Akdaş, dünyanın hiçbir yerinde ihaleyle işitme cihazı alınmadığına işaret ettikten sonra nedenini şöyle açıkladı 
     "İşitme cihazı, işitme kaybı derecesine göre verilmez. Çünkü sadece işitme kaybının derecesi değil, şekli ve dahası kişinin ihtiyaçları da önemlidir. Gürültüde çalışıyordur, gürültüyü bastıran bir alet kullanması gerekir. Veya kulak kanalının hacmi önem taşır. Kulak kalıbının şekli de önem taşır. Bunlar işitme aletinin özelliklerini değiştirir. Kişinin işitme kaybının cinsi de önemlidir. Siz tutar adama kulaklarındaki işitmesini daha kötü bir hale getirecek aleti verirseniz ne olacak İnsan sağlığı oyuncak değildir. 
     Diyelim ki iç kulak tipi bir işitme kaybı var. Alet seçerken gelen sesin şiddeti arttıkça aynı şekilde artış olmayan bir alet vermek lazım ki randıman alınsın. Aynı işitme özelliklerine sahip iki kişinin bile aynı işitme aletinden yararlanması mümkün olmayabilir. Biri memnun olur, diğeri olmaz. Kişinin algılamasının da önemi vardır." 
     Evet, uzmanlara göre işitme aletinin seçimi, mutlaka kişinin üzerinde yapılmalı. Hangi aletle daha iyi duyuyorsa, hangi aletle daha memnunsa onu kullanmalı." 
     
     







Avrupa'da bir Türk rektör 


Gelin, dalgamızı geçelim biraz da... 


Megafon’dan... 


Kıvrıkoğlu olayı 


Avrupa fırsatı kaçarsa yazık olur 


Fahiş zam yapanlar hizaya gelmeli 


Rezalete "dur" 


Ecevit imzalı kitaptan... 


Karamsarlar karardı 


Avrupa’nın açmazı... 


Bu kadar cehalet, tahsil ile mümkün 


Hepimiz aynı gemideyiz’ 


Faşizm nasıl yenildi 


Son kadınların anlattıkları 


Baskın seçim olur mu 


SSK'ya uyarı "İşitme cihazı ihaleyle alınmaz" 


Martta "V" dönüşü 


Baykal kaleyi içeriden fethediyor 


</TEXT>
</DOC>
