<DOC>
<DOCNO> 56801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/son/sondun22.html </URL>
<DATE> 2001/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
General Dostum'dan barışa destek sözü 
</HEADLINE>
<TEXT>

     Kuzey İttifakı liderlerinden Özbek General Raşid Dostum'un, ittifak ortaklarıyla görüş ayrılıklarına rağmen, Birleşmiş Milletler'in BM öncülüğündeki barış çabalarını destekleme sözü verdiği bildirildi. 
     BM Sözcüsü Ahmed Fevzi, yaptığı basın toplantısında, Dostum'un bir elçisinin Pazartesi günü BM Özel Temsilcisi Lahdar Brahimi ile görüştüğünü ve Özbek generalin tam desteğini ilettiğini söyledi. 
     Mezar-ı Şerif'in kontrolünü elinde tutan Dostum, savunma, dış ve içişleri bakanlıklarının Tacik gruba gitmesinden dolayı hükümet anlaşmasını eleştirmiş, kendi grubunun 22 Aralık'ta görevi alacak olan hükümetle işbirliği yapmayacağını söylemişti. 
     Ancak Fevzi, Dostum'un, görüş ayrılığının iktidar değişimini etkilemeyeceğini bildirdiğini anlattı. Fevzi, Dostum'un ayrıca kuzeye insani yardımın dağıtımında BM'ye yardım söz verdiğini de belirtti. 
     Pakistan Devlet Başkanı Pervez Müşerref ile de görüşen Brahimi, geçici hükümetin kuruluşu konusunda kendisine bilgi verdi. Müşerref de Pakistan'ın, BM'nin barış çabalarını desteklemeye devam edeceğini söyledi. 
     






</TEXT>
</DOC>
