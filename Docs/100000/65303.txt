<DOC>
<DOCNO> 65303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/magazin/mag00.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Dedektif Zuhal 
</HEADLINE>
<TEXT>

Haluk Bilginer’in adı aşk dedikodularına karışınca, eşi Zuhal Olcay kolları sıvadı. Ayrıntılı cep faturasından, eşinin Aşkın Nur Yengi’yle görüşüp görüşmediğini araştırdı 
     MAGAZİN SERVİSİ 

     Söylentiler artınca... 
     ZUHAL Olcay dedektifliğe soyundu. Eşi Haluk Bilginer’in adı pop müziğin yıldızlarından Aşkın Nur Yengi ile aşk dedikodularına karışınca sessizliğini koruyan ünlü oyuncu Zuhal Olcay, şu sıralar iz sürüyor. Kulislerde konuşulanlara göre Olcay, el altından aşk söylentisinde gerçekleri öğrenmeye çalışıyor. 
     
     Kıyameti kopardı 
     SANATÇI Olcay, dedektifliğe Aşkın Nur Yengi’nin ev ve cep telefonlarını öğrenerek başladı. Eşinin cep telefonunun ayrıntılı faturasında Aşkın Nur Yengi’nin cep ve ev telefon numaralarını aradı. İddialara göre Olcay, Bilginer’in faturalarında ünlü şarkıcının numaralarını görünce de kıyameti koparmış. 
     



 MAGAZİN 















</TEXT>
</DOC>
