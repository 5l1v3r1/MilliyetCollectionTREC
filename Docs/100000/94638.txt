<DOC>
<DOCNO> 94638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/son/sondun22.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa ve Rusya'dan Arafat'a destek 
</HEADLINE>
<TEXT>

     Fransa ve Rusya, Filistin lideri Yaser Arafat'ı desteklediklerini belirterek, Ortadoğu sorununun çözümü için uluslararası bir konferans toplanması konusunda görüş birliği içinde olduklarını açıkladılar. 
     Fransa Dışişleri Bakanı Dominique Villepin ve Rusya Dışişleri Bakanı İgor İvanov, Moskova'da yaptıkları görüşmede, ABD, AB, Rusya ve BM'nin gözetiminde Ortadoğu sorununun çözümü için uluslararası bir konferans düzenlenmesine destek verdiklerini bildirdiler. 
     Villepin ve İvanov, Arafat'ın Filistinlilerin meşru temsilcisi olduğunu ve Filistin'in liderinin yine Filistin halkı tarafından seçileceğine dikkati çektiler. 
     Cumhurbaşkanı Jacques Chirac'ın Rusya'ya yapacağı resmi ziyaretin hazırlıkları için Moskova'da bulunan Villepin, İvanov ile birlikte yaptığı açıklamada, iki ülke arasında ''Güvenlik İçin İşbirliği Konseyi'' kurulacağını bildirdi. 
     Chirac, 18-19 Temmuz tarihlerinde Soçi'de Vladimir Putin ile görüşecek. 
     





</TEXT>
</DOC>
