<DOC>
<DOCNO> 74217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/son/sonspo16.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Roma Başkanı Franco Sensi "Adalet öldü" 
</HEADLINE>
<TEXT>

     AS Roma Kulübü, ''adaletsiz'' olarak yorumladığı UEFA'nın kararında etkisiz kaldığı gerekçesiyle İtalyan Futbol Federasyonu'nu sert dille suçladı. 
     Kulüp başkanı Franco Sensi, ''İtalyan futbolu için adalet öldü, çünkü temsilcilerimiz yok. Bunlar olmadığı zaman sizi öldürüyorlar. 
     Avrupa politikası düzeyinde yıllardır bizi hesaba katmıyorlar'' dedi. 
     ''Radio İncontro'' adlı radyoya canlı yayına katılan Sensi, Futbol Federasyonu Başkanı Franco Carraro için ''Telefonda görüştüm, bana çalışmaya koyulduğunu söyledi. Ama kesinlikle birşey yapmadı. 
     Hareketsiz. Futbolun dışişleri bakanı gibi sunuluyor ama hiçbir ağırlığı yok. Hiçbir yere gitmiyor. Temas kurmak ve dost olmak için yerinde görüşmeler yapmak gerekir. Biz bunları yapamadık'' ifadelerini kullandı. 
     Radyodan yöneltilen ''Galatasaray beraat etti çünkü bir Türk başkanyardımcısı Carraro'dan daha fazla mı sayılıyor '' şeklinde soruya Sensi, ''Ama o Cenevre'de oturuyor. Halbuki Carraro Roma'da, hiçbirşey yapamaz. Sözcümüz burada Roma'da'' yanıtını verdi. 
     Bu arada Roma Kulübü Başkanı, UEFA hakemlerine de değinerek, ''Atletico Madrid maçındaki kötü hakemi hatırlıyorum, geçen yol Liverpool'dakini, bu yıl Galatasaray karşısındakini ve yine Liverpool'da olanı. Çok ciddi ve kaygı verici şeyler oldu'' dedi. 
     ''Olumlu olan, bize bir yıl men cezası vermemeleri oldu'' diyen Sensi, ''Çok büyük bir zarar olabilirdi. Bu biraz toleranslı. 
     Futbolculara maç cezası azaltılabilir'' diye konuştu. 
     Öte yandan Sensi, UEFA Üst Komisyonu'na yapacakları itiraz başvurusuyla ilgili, ''Yarı politik operasyon gibi yanlı bir itiraz olacak'' şeklinde konuştu. 
     Roma Kulübü Başkanı, ''Haklı olduğunu savunduğumuz konuların sebeplerini sunacağız. Kulüplerin inatçılığı birçok kez cezaların artmasına yol açmıştır. Biz hareketimizi cezaların azaltılacağını umarak yapacağız'' dedi. 
     






</TEXT>
</DOC>
