<DOC>
<DOCNO> 58103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/son/sondun14.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
New York Times'ın haberine göre 42 Türk gözaltında... 
</HEADLINE>
<TEXT>

     11 Eylül saldırılarının ardından New York 
     bölgesinde 58 Türkün gözaltına alındığı, halen 42 Türkün tutuklu bulunduğu bildirildi. New York Times gazetesi, yabancı diplomatların gözaltındaki vatandaşları hakkında bilgi edinmek konusunda zorlandıklarını belirterek Türkiye ve Pakistan gibi ABD'nin Afganistan'ya yönelik askeri operasyonu ve terörle mücadelesini destekleyen ülkelerin vatandaşlarının da gözaltında bulunmasına dikkat çekti. New York Times gazetesi, "Diplomatlar, Bilgi Eksikliğini Protesto Ediyor" başlıklı haber yorumunda yabancı diplomatlarının göz altındaki vatandaşları hakkında bilgi edinmek konusunda zorlandıklarını, tutukluların bazılarının kötü müamelelere maruz kaldığı duyumlarından kaygı duydukları kaydedildi. New York'taki başkonsoloklukların başındaki diplomatların ABD'nin terör ile savaş için dünya kamuoyunun desteğini aradığı bir sırada kendi hükümetlere ve medya kuruluşlarına çok sayıda vatandaşının hala gözaltında olmasını anlatmakta zorluk çektiği kaydedilen gazetede New York'ta çoğu Metropolitan Gözaltı Merkezinde yüzlerce kişinin gözaltında olduğu, insan hakları kuruluşlarının bu kişilerin durumunu izlemelerine izin verilmediği bildirildi. ABD'li gazete, New York'taki yabancı diplomatların ABD Dışişleri Bakanlığı'nın nezdinde protesto ederek ABD makamlarını uluslararası sözleşmeleri ihlal etmekle suçladıklarını belirtti. Gazete, Avrupalı bir diplomatın, Metropolitan Gözaltı Merkezi'nde ziyaret ettiği tutuklu vatandaşının, hakkında resmen bir suçlamanın geririlmediği halde görüşme odasına zincilerle bağlı olarak getirildiğini, kurşun geçirmez bir cam bölmenin arkasında oturulduğunu anlattığını aktardı. ABD'nin Afganistan'daki askeri operasyonu ve terörle savaşı destekleyen ülkelerin vatandaşlarının da gözaltına alındığına dikkat çeken New York Times, gözaltı olayların sayısı bakımından Pakistan'ın ilk sırada geldiğine, halen 200'den fazla Pakistan vatandaşının gözaltında olduğuna dikkat çekti. 
     
     Türklerin durumu 
     New York Times haberinde New York'taki Türk Başkonsolosu Büyükelçi Mehmet Nuri Ezen'in açıklamalarına da yer verildi. Ezen, 11 Eylül'nin ardından New York bölgesinde 58 Türk vatandaşının gözaltına alındığını, 42 vatandaşın 
     hala tutuklu bulunduğunu bildirdi. Bu kişilerin tümünün, ilk başta teröristlerle bağları olup olmadığını araştırmak üzere göz altına alındığını anlatan Ezen, daha sonra göç yasalarına göre işlem yapıldığını, gözaltına alınanların bazılarının sınır dışı edildiğini kaydetti. Normal olarak bir göç olayına ilişkin işlemlerin 20 gün içinde sonuçlandırıldığını ancak şimdi göç makamlarının FBI'nin onayını bekledikleri için geçikmelerin meydana geldiğini belirten Ezen, "Halkımız için sorun, Türkiye'nin ABD'nin Afganistan politikasını ve terörle mücadeleyi destekleyerek ABD'ye ilk yardım edenler arasında yer almasıdır" şeklinde konuştu. 
     






</TEXT>
</DOC>
