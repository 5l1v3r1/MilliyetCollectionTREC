<DOC>
<DOCNO> 54003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/25/spor/spo01.html </URL>
<DATE> 2001/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Karavana Kartal 
</HEADLINE>
<TEXT>

Beşiktaş, sayısız futbolcuyla görüşüp, el sıkıştı. Ancak ekonomik kriz yüzünden transferlerin sonunu getiremedi, hepsini elinden kaçırdı 
     BİLAL MEŞE 

     SİYAH - Beyazlı yönetim, sezon başından bu yana dış transferde birçok oyuncuyla masaya oturdu ve el sıkıştı. Ancak Beşiktaş ekonomik kriz nedeniyle bu futbolcuların hiçbirini alamadı. Yönetim, listesindeki oyuncuları başka kulüplere kaptırırken özellikle Fatih Akyel’in Fenerbahçe’ye, Murat Sözkesen’in ise Galatasaray’a transfer olması camiada şok etkisi yarattı. 
     BEŞİKTAŞ’IN transfer girişimlerinde birçok yıldızın ismi geçti. Hakan Bayraktar, Ceyhun, Kürşat, Majdan, Oktay, Sergen, Gökdeniz, Batista, Fatih Tekke, Mehmet Polat, Kennedy, N’Gotty Siyah - Beyazlı takımın sıcak temas kurduğu ama sonunu getiremediği isimlerin başında geldi. Bu arada menajer Sinan Engin, El Saka ile prensipte anlaştıkları yolundaki haberlerin gerçek olmadığını söyledi. 
     
     Daum’dan uyarı 
     TEKNİK Direktör Daum, Malatyaspor maçı öncesinde futbolculara uyarılarda bulundu. Alman hoca, "Hepinizin aklı Fenerbahçe derbisinde. Önce Malatyaspor’u yenelim, sonra Fenerbahçe’yi hep birlikte düşünürüz. Eğer puan kaybedersek derbinin esprisi kalmaz" diye konuştu. Siyah - Beyazlılar, Malatyaspor maçının son hazırlığını dün akşam yaptı. Ahmet Dursun kadroya alındı. 
     



 SPOR 

























</TEXT>
</DOC>
