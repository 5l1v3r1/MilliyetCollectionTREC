<DOC>
<DOCNO> 70829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/siyaset/siy02.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbakan hatalıydı’ 
</HEADLINE>
<TEXT>

     ABDULLAH KARAKUŞ Ankara 

     Geçmişte Necmettin Erbakan’a en yakın isimler arasında yer alan AKP Grup Başkanı Bülent Arınç ile eski Konya Büyükşehir Belediye Başkanı Halil Ürün 28 Şubat süreci ile ilgili özeleştiri kervanına katıldı. Bu süreçte Erbakan’ın kabahatinin ve hatalarının olduğunu belirten eski RP’li Arınç, "Sayın Erbakan o dönemde orduyla, yüksek mahkemelerle, basın ve üniversitelerle iyi ilişkiler kurmalıydı" dedi. 
     28 Şubat’ın postmodern bir darbe olduğunu kaydeden Arınç, şunları söyledi "Bugün yapacağımız şey 28 Şubat’ı alkışlamak değil, onu sorgulamak ve tartışmaktır. O dönemde Sayın Erbakan ile hükümetin yaptıklarını bir kabahat olarak nitelendirmek mümkündür. Erbakan Türkiye’deki hassasiyetleri görmezden geldi." 
     
     İftar olmamalıydı 
     Erbakan’ın kalesi Konya’nın uzun yıllar Büyükşehir Belediye Başkanlığını yapan AKP kurucusu Halil Ürün de başbakanlık konutunda tarikat liderlerine verilen iftarın yanlış olduğunu söyledi. Ürün, "Bu yemeği Demirel verseydi kimse bir şey söylemezdi. Erbakan’ın hatası reel şartları ve Türkiye’nin durumunu görmemek oldu. 28 Şubat milletin ve halkın bağrına saplanmış paslı bir çividir" dedi. 
     
28 Şubat özeleştirileri      Son günlerde 28 Şubat konusunda özeleştiride bulunan isimler ve görüşleri şöyle 

</TEXT>
</DOC>
