<DOC>
<DOCNO> 70527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/03/yazar/cemal.html </URL>
<DATE> 2002/03/03/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
İnsanın hayale yoğunlaştığı anlar... 
</HEADLINE>
<TEXT>

     Dışarısı öylesine sessiz ki. Anlaşılan kar bütün gece durmadı. Hala büyülü bir sessizlik içinde lapa lapa yağıyor. 
     Seyri ne kadar güzel 
     Belki de 'insanın hayale yoğunlaştığı' anlar böyle birşey... Dağların arasında güneşin doğuşu zaman alıyor. Önce tuhaf bir lacivert... Lacivert renkte bir tül perde iniyor sessizce ve kar beyazlığını örtüyor. 
     Uzaktan, çam ağacı siluetlerinin arasından tek tük titrek ışıklar. Sonra lacivertin yerine usul usul sisli bir süt beyazı yayılıyor dağların yamaçlarına. 
     Ortalık aydınlandıkça, belirsizlik kayboluyor. Akla kara ayrışıyor. Karın beyazlığıyla zarif çam ağaçlarının koyuluğu keşke flu kalsaydı. Ama çizgiler gitgide keskinleşiyor. 
     Kar yağışının sessizliğini seyretmek mi 
     Dinlemek belki daha güzel... 
     Romanın bir yerinde Ka. şöyle diyor 
     "Yaşamanın aslında bir mutluluk olduğunu hatırlatmıştı kar bana..." 
     İnsanın hayale yoğunlaştığı anlar 
     Orhan Pamuk'un son romanı Kar'ı okuyorum. "Kar onda hayatın güzelliği ve kısalığı duygusunu uyandırıyor, bütün düşmanlıklara rağmen aslında insanların birbirlerine benzediğini..." 
     Romanı okurken Ka.'nın, İpek'in, Muhtar'ın, Fazıl'ın, Necip'in, Kadife'nin, Hande'nin, Turgut Bey'in dünyasına dalıyorum. 
     Kederli bir dünya. 
     Hele o taşranın insanı diplere çeken, hüzünlendiren yalnızlığı... 
     Bir zamanlar ben de yaşamıştım o taşrayı. Hayatta ne olacağım sorularının, umut arayışının ağır bastığı o yıllar... Bir umut kıpırtısını hissetmeye çalışmakla geçip giden zaman. Ve hayata yeniden tutunmak için o umuda sarılmanın heyecanı... 
     "Bu dünyada ne yapıyorum diye düşündü Ka. Kar taneleri uzaktan ne kadar zavallı gözüküyor, ne kadar zavallı benim hayatım. İnsan yaşıyor, yıpranıyor, yok oluyor. Bir yandan yok olduğunu, bir yandan var olduğunu düşündü Kendisini seviyordu, bir kar tanesi gibi hayatının aldığı yolu sevgi ve kederle izliyordu." 
     İnsanın hayale yoğunlaştığı anlar 
     Severek, düşünerek okuyorum Kar'ı. 
     Aşinası olduğum bir zihniyet dünyasını bana yeniden yaşattığı için mi Bu memleketin o hiç bitmeyen siyasal kavgalarını düşündürttüğü için mi Arkada kalan kaybolmuş davaların burukluğunu tattırdığı için mi 
     Bilemiyorum. 
     Ya da sancılı taşra yıllarımı, kendi başıma kalabilmek için sıcak bir kahve köşesi, bir mahremiyet arandığım zamanları hatırlattığı için de sevmiş olabilirim Kar'ı. 
     "Herkesin kendi evine, kendi sınırlı mutluluğuna koşturduğu, çocukluğunun kurşuni kış akşamlarına özgü bir hüzün vardı havada..." 
     "Şimdi içimde gene o dayanılmaz kayıp ve terkedilmişlik duygusu var, bu her yerimi kanatıyor." 
     Belki de okurken, "Bu hayatı niçin yaşıyorum " sorusuna yine takıldığım için sevdim Kar'ı. 
     Alpler'de bir yer. 
     Kar büyülü bir sessizlik içinde yağıyor. Akordiyon sesi... Üç genç kız çalıyor. 
     "Aşırı iyi niyetten hafifçe aptallaşmış kimi Avrupa aydınlarının ve onları Türkiye'de taklit edenlerin tekrarlaya tekrarlaya bayağılaştırdıkları insan hakları laflarını." 
     Kimbilir belki de 1960'lardaki Almanya yıllarımı da bana anımsattığı için sevdim Kar'ı... "İstanbul'da bir sosyetiktim belki," dedi Ka. "Ama Almanya'da kimsenin metelik vermediği bir garibandım. Eziliyordum orada." 
     İnsanın hayale yoğunlaştığı anlar 
     Şöyle düşünüyor Fazıl 
     "Bizim zavallı hayatlarımızın insanlık tarihinde hiçbir yeri yok. Kimse hatırlamayacak bizi, kimse ilgilenmeyecek bizimle. Kadınlar başlarına ne örtsün diye birbirini boğazlayan, kendi küçük ve saçma kavgaları içinde boğulan önemsiz kişiler olarak kalacağız. Herkes unutacak bizleri." 
     Ama sanıyorum, güzel bir roman olduğu için sevdim Kar'ı... 
     "Ka.'nın daha sonra acı çekebilirim diye mutluluktan korkan insanlardan olduğuna değinmiştim." 
     Siz sakın böyle olmayın. 
     İyi pazarlar 
     
     







Rakı sohbeti 


AB'ye girelim de... 


İnsanın hayale yoğunlaştığı anlar... 


Bir daha terket 


Bahar gelme üstüme .. 


Marmara'da neler oluyor 


İçmişim başım dönüyor, dönüyor 


Hicivlere sığınarak... 


Kaz Dağları, Cunda, Öngen'de bahar 


Derviş’in Akdenizlilik vizyonu 


Yüreğinin götürdüğü yerlere gitmeler 


Eşit haklara sahipsiniz 


İyi ki öğretmiyoruz 


"Örnek ülke" Türkiye’de bıçak kemiğe dayanmış 


Şehir merkezine "para ödenerek" girilecek 


Denize girdim çıkamıyorum 


</TEXT>
</DOC>
