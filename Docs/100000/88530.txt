<DOC>
<DOCNO> 88530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/son/soneko26.html </URL>
<DATE> 2002/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Benzin fiyatlarında indirim 
</HEADLINE>
<TEXT>

     Benzin fiyatlarında yarından geçerli olmak üzere, yüzde 1.37 ile yüzde 1.46 arasında değişen oranlarda indirime gidildi. 
     Enerji ve Tabii Kaynaklar Bakanlığı'ndan yapılan yazılı açıklamaya göre, indirim oranı kurşunsuz benzinde yüzde 1.46, süper benzinde yüzde 1.39, normal benzinde ise yüzde 1.37 düzeyinde belirlendi. 
     Bakanlık açıklamasında, söz konusu ayarlamanın Otomatik Fiyatlandırma Sistemi çerçevesinde, dış piyasa fiyatları ve döviz kurlarında meydana gelen değişiklikler sonucu yapıldığı vurgulandı. 
     Açıklamada fiyatlarla ilgili uygulamaların, mülki ve mahalli idarelerce takip ve kontrol edildiği hatırlatılırken, kamuoyunun duyarlı davranarak, farklı uygulamalara gidilmesi halinde yetkililere başvurması da istendi. 
     Öte yandan dağıtım şirketlerinin, ilerleyen saatlerde, belirlenen indirim oranı doğrultusunda, yeni pompa fiyatlarını açıklamaları bekleniyor. 
     





</TEXT>
</DOC>
