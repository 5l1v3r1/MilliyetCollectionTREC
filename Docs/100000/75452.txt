<DOC>
<DOCNO> 75452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/yasam/yas02.html </URL>
<DATE> 2002/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Stres AIDS gibi 
</HEADLINE>
<TEXT>

Pek çok hastalığın temelinde yatan stres, tıpkı AIDS virüsü HIV gibi vücudun bağışıklık sisteminin çökmesine neden oluyor 
     AYŞEGÜL AYDOĞAN İstanbul 

     PSKİYATRİST Prof. Dr. Nevzat Tarhan, "Stresi Mutluluğa Dönüştürmek" adlı yeni kitabında, stresin ve AIDS’in vücut savunma sisteminde benzer etki yaptığına dikkat çekti. Tarhan, stresin vücutta bağışıklık sistemini koruyan T hücrelerini üreten "Cytokin" maddesini azalttığını belirti. Aynı etkiyi AIDS hastalığına yol açan HIV virüsünün de yaptığı hatırlatılarak, bu yolla vücudun bağışıklık sisteminin çöktüğü belirtiliyor. 
     
     Beyin "orkestra şefi" 
     KİTABINDA beyni "orkestra şefi" olarak tanımlayan ve "Orkestra şefinin stresli olması bütün üyelerin hata yapmasına neden olacaktır" diyen Tarhan, stresin beyin kimyasında doğrudan geliştirdiği hastalık belirtilerini ise şöyle sıraladı "Zihin karışıklığı, unutkanlık, dalgınlık, uykusuzluk, aşırı yeme ya da iştahsızlık, ağlama, depresif olma, sinirlilik, huzursuzluk." 
     
Stresin belirtileri      Saldırganlık veya kayıtsızlık, sıkıntı, gerilim hali, sinirlilik, keyifsizlik, durgunlaşma, çökkünlük hali, dinlenmeyle geçmeyen yorgunluk, unutkanlık, huzursuzluk, korkulu rüyalar, karamsarlık, kendini küçük görme, yalnızlık hissi, yersiz suçluluk hissetme... 
     
     ...Ve kurtulma yolları 
     Sakin bir insan olun. Üzülme alışkanlığınızı değiştirin. Güler yüzlü olun. Her şeyin iyi yönüne bakın. Sevgi kapasitenizi geliştirin. 
     



 YAŞAM 




















</TEXT>
</DOC>
