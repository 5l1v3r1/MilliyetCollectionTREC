<DOC>
<DOCNO> 54232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/26/son/sontur18.html </URL>
<DATE> 2001/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya-Türkiye-Yunanistan üçgeninde fuhuş ticareti 
</HEADLINE>
<TEXT>

     Özellikle eski doğu bloğu ülkeleri yurttaşı kadınlar, beyaz kadın ticareti yapan şebekelerin kurbanı oluyor. Kadın tüccarları uluslararası bir pazar yaratarak genç kızları fuhuş sektörüne itiyor. 
     Rusya üzerinden Türkiye'ye sokulan bazı kadınlar ise sınırdan Yunanistan'a geçirilerek bu ülkede pazarlanıyor. 
     Son olarak Edirne'nin Keşan İlçesi'nde, Rusya bağlantılı olarak Türkiye'ye getirdikleri kadınları, sınırdan kaçak geçirerek, Yunanistan'a fuhuş amacıyla götüren bir şebeke ortaya çıkartıldı. Olayla ilgili olarak Moldova uyruklu 3 kadın ile Yunanistan vatandaşı 1 kişi ve 1'i otel sahibi 3 Türk yakalandı. 
     Alınan bilgiye göre, bir ihbarı değerlendiren jandarma ekipleri, Keşan'da faaliyet gösteren Ayhan Oteli'nde yaptıkları operasyonda, Moldova uyruklu İrina Salaur 20 , Julieta Zaim 31 , Sivetlana Horcova 26 ile Yunanistan vatandaşı Vasili Karadeos 60 ve otel sahibi Ayhan Can'ı 30 yakaladılar. 
     Sanıkların, jandarmadaki sorguda kadınları Rusya üzerinden Türkiye'ye getirdiklerini ve sınırı kaçak olarak geçirterek, Yunanistan'daki gece kulüplerinde fuhuş yaptırmayı planladıklarını itiraf ettikleri bildirildi. 
     Olayla ilgili olarak Sami Gürsel 30 ile Süleyman Kerim Ulaş'ın da 34 gözaltına alındığı bildirildi. 
     Sanıkların, cürüm işlemek için teşekkül oluşturmak, beyaz kadın ticareti yapmak ve sınırdan adam geçirmek suçlarından adli makamlara sevk edilecekleri bildirildi. 
     






</TEXT>
</DOC>
