<DOC>
<DOCNO> 84731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/18/yazar/pulur.html </URL>
<DATE> 2002/05/18/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Aslında hiç kimse uyumuyor 
</HEADLINE>
<TEXT>

     1950’li yılların sonu ve 1960’lı yılların başlarında hemen her gün gazetelerde artık "vukuat - ı adiye" haline gelen bir haber yayımlanırdı "EOKA Kıbrıs’ta dün yine ... Türk’ü öldürdü." Noktalı yer ölü sayısına göre değişirdi. EOKA, Kıbrıs’ı Yunanistan’a katmak isteyen terör örgütüydü haberleri okuyanlar öfkeyle sorarlardı 
     "Bizimkiler uyuyor mu " 
     İsmail Tansu bu soruların cevabını verir 
     "Aslında hiç kimse uyumuyordu." 
     Emekli albay İsmail Tansu, Kıbrıs anılarını bu başlık altında toplar "Gerçek şu ki " diye anlatır 
     "Hükümet 1958 yılı başında, Kıbrıs’ta EOKA’ya karşı, Türk Mukavemet Teşkilatı T.M.T. ’nın kurulmasına izin vermişti. 
     Örgütü kurmayı üstlenen Genelkurmay Özel Harp Dairesi’nin uzman subayları da Kıbrıs’a giderek T.M.T’yi kurmuşlardı. 
     Böylece T.M.T. Rumlarla çatışmanın kaçınılmaz olacağı X gününe kadar, çalışmalarını ve hazırlıklarını, son derece gizlilik ve suskunluk içinde sürdürmüştür. 
     Bu suskunluk 21 Aralık 1963 gününe kadar dikkatle korunmuştur." 
     Peki, 21 Aralık 1963’te ne olmuştur 
     "O gün Rum lideri Makarios’un Akritas Türkleri imha planı uyarınca Albay Grivas komutasındaki EOKA teröristlerine yaptırdığı ve NOEL KATLİAMI olarak da anılan, Türkleri yok etme harekatı karşısında T.M.T.’nin kahraman mücahitleri, silahlarına sarılıp yeraltından açığa çıkmış ve EOKA’nın karşısına dikilmiştir. Bu sürpriz direniş karşısında Makarios’un Akritas planı da suya düşmüştür." 
     İsmail Tansu, T.M.T.’nin kuruluş projesini hazırlamış, projeyi Kıbrıs’ta uygulamış Türk subayıdır. T.M.T.’nin lideri Albay Rıza Vuruşkan’dır, kod adı "Bozkurtötur. 
     
     İSMAİL Tansu anılarında, Rauf Denktaş’a önemli yer verir. Tansu’ya göre o, "Bozkurt"un sağ koludur, "Bozkurtöla bütünleşmiş gibidir. 
     Tansu, Denktaş’ın kişiliğini şöyle özetler 
     "Kıvrak bir zekaya sahip, başarılı bir siyasetçi ve hukukçu, Atatürk milliyetçisi, vatansever, mücadeleci karakteri ile cesur bir devlet adamı." 
     
     DENKTAŞ’ı böyle tanıtan İsmail Tansu, bugünlerde gazeteleri herhalde ibretle okumaktadır. 
     Hükümetin Başbakan Yardımcısı Yılmaz, Denktaş’ı eleştirip "Türkiye’ye yardımcı olmak istiyorsa, daha uzlaşmacı olarak davranması gerektiğini" söylüyor, "Avrupa’nın kabul edeceği bir öneri paketi hazırlanmasından" söz ediyor ve kehanette bulunuyor "10 yıl sonra Kıbrıs’taki askerimizin sayısı, Kıbrıslı Türklerden çok daha fazla olacak." Başbakan Ecevit, hasta yatağından, bu yardımcısına cevap yetiştiriyor, Denktaş’ı destekliyor, bir başka Başbakan Yardımcısı Devlet Bahçeli "Sayın Yılmaz’ın yaptığı bu açıklamayı anlamakta güçlük çekiyoruz, sorumluluk mevkiindeki bir kişinin yapacağı açıklama değil " diyor, muhalefet partisi CHP’nin Başkanı Deniz Baykal "Böyle bir açıklamayı Karen Fogg bile yapmıyor" diye, yenilir, yutulur cinsten olmayan bir benzetmeyle karşılık veriyor. 
     
     İSMAİL Tansu anılarına "Aslında Hiç Kimse Uyumuyordu" adını koymuş... 
     Şimdi de uyuyan yok ama, uyutmaya çalışanlar var. 
     
     







Bayar’ın partisi 


Bir dalda iki ceviz, aramız derya deniz... 


Banka titiz... 


Ecevit ve sağduyu 


Risk ve piyasalar 


Ecevit dönemi kapanıyor, ne yapacağız 


Kedi metaforu 


İki binaya ağıt 


Gençler bu kez Rize’de buluştu 


Kafkasya açılımı 


Kadın yemek kadar faydalıdır erkeğe...’ 


Siyaset ve piyasa’ 


Aslında hiç kimse uyumuyor 


Ecevit boşluğu 


Trafikte ölü sayımız, gerçeğe yaklaştı 


Asla unutulmayacak olan 


Ecevit’siz günler başlıyor 


</TEXT>
</DOC>
