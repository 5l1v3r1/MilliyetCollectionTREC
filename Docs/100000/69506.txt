<DOC>
<DOCNO> 69506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/guncel/gun07.html </URL>
<DATE> 2002/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Açıköğretim öğrenci kaybediyor 
</HEADLINE>
<TEXT>

1999’da kontenjan sınırı tamamen kaldırılan Açıköğretim Fakültesi’ne talep azaldı 
     SİBEL KAHRAMAN İstanbul 

     Başlatıldığı yıllarda özellikle çalışanlar tarafından büyük ilgi gören Açıköğretim Fakültesi’ne ilgi gittikçe azalıyor. AÖF’e yerleşen öğrencilerin yüzde 32’si kayıt yaptırmadı. 
     1992’den itibaren kontenjanları büyük oranlarda arttırılan, 1999’da ise kontenjan sınırı tamamen kaldırılan AÖF’e talebin yıllar itibariyle azaldığına dikkat çeken YÖK yetkilileri, bunun nedenini "derece ve kademe ilerlemesi almak amacıyla açıköğretime başvuran devlet memurlarının bu taleplerini zaman içinde karşılamış olmaları" şeklinde açıkladı. 1998’de AOF’ye yerleşenlerin yüzde 25.7’si, 1999’da yüzde 30.1’i, 2000’de yüzde 32.5’u kayıt yaptırmadı. Öte yandan iki yıllık programlara yerleşen öğrencilerin de yüzde 18’i kayıt yaptırmadı. YÖK yetkilileri, örgün öğretimdeki ön lisans programlarına olan talebin, lisans programlarına göre düşük olmasının nedeninin, meslek yüksekokulu mezunlarına yedek subaylık hakkı verilmemesi olduğunu belirttiler. 
     Anadolu Üniversitesi Rektörü Prof. Dr. Engin Ataç ise AÖF’e ilginin azalmadığını belirtti. 
     



 GÜNCEL 


















</TEXT>
</DOC>
