<DOC>
<DOCNO> 58391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/guncel/gun03.html </URL>
<DATE> 2001/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ön balayı devletten 
</HEADLINE>
<TEXT>

Antrenörü ile aşk yaşayan milli atlet Süreyya Ayhan, Almanya’daki tedavisini tamamladı. Spor teşkilatının isteğiyle on günlük sürede sevgilisi Yücel Kop da yanında kaldı 
     FUAT ERCAN İstanbul 

     Spordaki başarısından çok, hocasıyla yasak aşk hayatıyla gündeme oturan milli atlet Süreyya Ayhan, devlet denetimindeki "ön balayı"nı tamamlayıp döndü. Dünya Atletizm Şampiyonası’nda final koşup sekizinci olmasının ardından, daha iyi derece yapmasını sakatlığının engellediğini açıklayan Ayhan, tedavi için başvuruda bulunmuştu. Ancak tedavide kendisinin "yalnız" kalmasına gönlü razı gelmeyen spor teşkilatı, antrenörü Yücel Kop’u da sevgilisine "kavalye" yaptı. 
     
     Çelişkili yaklaşım 
     Başarılı atletin isteği üzerine imk nlarını seferber eden Gençlik ve Spor Genel Müdürlüğü, Süreyya Ayhan’ın Almanya’da tedavi görmesine karar verdi. Toplum ahlakına aykırı bulunduğu gerekçesiyle ünlü çifti çözüm bulmaları için sık sık uyaran teşkilat yabancı dil bilmeyen, spor hekimliğiyle ilgisi olmayan, fizyoterapistlikten anlamayan hocası Yücel Kop’u da Ayhan’la birlikte tedaviye gönderip yaklaşık on gün süren "ön balayı" yaşamalarını sağladı. 
     
Başka kurum olsa kovardı’      MURAT AĞCA İstanbul 

     Süreyya Ayhan’ın, antrenörü Yücel Kop ile yaşadığı aşka "el koyan" Spor Bakanı Fikret Ünlü, "Eğer başka bir devlet kurumunda olsalar, çoktan kapının önüne konurlardı" dedi. Kop’un devlet memuru, Ayhan’ın da milli atlet olduğunu belirten Ünlü, "Resmi dairede amir - memur olarak çalışsalar, hemen atılmışlardı. Süreyya’ya yeteneği nedeniyle tolerans gösterdik. Ancak her şeyin sınırı var" diye konuştu. 
     Sporcuların özel yaşamlarının toplumu ilgilendirdiğini söyleyen Ünlü, "Kimseyi zorla evlendirip boşandırmıyoruz. Ancak konuyu da bir an önce çözmek istiyoruz. Bize evleneceklerini söylediler" dedi. İki çocuk sahibi Kop’un karısının kendisinden mektup yazarak, yardım istediğini de açıklayan Ünlü, "Onun da durumu içler acısı" dedi. 
     
     Nik hlı eşi, Yücel Kop’a ateş püskürdü 
Evlensin de göreyim’      AHMET KAYA Gaziantep DHA 

     Kamuoyunu bir süredir meşgul eden Sporcu - antrenör aşkı’nda şimdi de düğün tartışması başladı. Gençlik ve Spor Genel Müdürü Kemal Mutlu’nun, milli atlet Süreyya Ayhan’la antrenör Yücel Kop’un evlenmesini istediği yolundaki haberler, eşinden boşanmak için dava açan Süheyla Kop’u kızdırdı. 
     Açtığı boşanma davasında 31 Ocak’ta duruşmaya çıkmaya hazırlanan Süheyla Kop, "Yücel benimle boşanmadan evlensin de göreyim" dedi. "Ocak ayında düğün olmalı" açıklamasını duyunca küplere binen Süheyla Kop, şöyle konuştu 
     "Öğrendiğim kadarıyla Kemal Mutlu, sporcu - antrenör ilişkisini sürdürebilmeleri için özel yaşamlarındaki birlikteliği resmileştirmeleri koşulunu getirmiş. Türkiye Cumhuriyeti yasaları, evli bir kişinin bir başkasıyla evlenmesine izin veriyorsa evlensinler. Çünkü, bizim Yücel Kop aleyhine açtığımız boşanma ve 100 milyar liralık tazminat davası Gaziantep Asliye Hukuk Mahkemesi’nde devam ediyor. 31 Ocak günü duruşma var. Onlar güya ocak ayında evleneceklermiş. " Öfkeli eş Süheyla Kop sözlerini şöyle sürdürdü "Yücel tazminat ödememek ve malvarlığının kaynağıyla ilgili gerçekleri saptırmak için yanlış beyanlarda bulunuyor. Sözgelimi otomobilimizi babasından kalan mirasla aldığını söylüyor. Biz arabayı 1988’de aldık, babası 1992’de öldü. Bu ve bunun gibi araştırılması gereken çok şey var." 
     



 GÜNCEL 




















</TEXT>
</DOC>
