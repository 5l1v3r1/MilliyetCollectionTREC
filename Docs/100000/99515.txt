<DOC>
<DOCNO> 99515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/magazin/amag.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İsimleri tarih oldu 
</HEADLINE>
<TEXT>

Maydonose Showland ve Mustafa Erdoğan, gönüllerde taht kuran dans grubu Sultans Of The Dance’in ismini bir daha kullanmama kararı aldı 
     BİRSEN ALTUNTAŞ 

     "Kararı birlikte aldık" 
     SON olarak dünyaca ünlü starlar Shakira ve Jennifer Lopez’den teklif alan Sultans Of The Dance’ grubu başarıdan başarıya koşarken sürpriz bir gelişme oldu. Bundan böyle yepyeni projelere imza atacaklarını söyleyen Mydonose Showland’in sahibi Reysaş Holding Yönetim Kurulu Başkanı Yalçın Çevikel, "Daha iyilerini yapabilmek için bu projeyi sona erdirdik. Grubun Genel Sanat Yönetmeni Mustafa Erdoğan ile hakları bizde olan Sultans Of The Dance’ ismini bundan böyle karşılıklı olarak kullanmama kararı aldık" diye konuştu. 
     
     "Grup Shakira’dan önemli" 
     GRUBUN Shakira gibi dünyaca ünlü bir yıldızdan bile teklif aldığı bir dönemde bu kararı neden aldığı sorusunu ise Çevikel, "Shakira 40 gösteri yapacak. Bu ortalama 3 bin seyirciden 120 bin seyirci eder. Biz zaten normal gösteride 100 bin topluyoruz. Bir markayı diğer bir markanın altında çıkarmak, yarattığınız markayı ezmek olur" diyerek yanıtladı. Mustafa Erdoğan ise "Biz yolumuza devam ediyoruz. Grubun ikinci ismi olan Anadolu Ateşi’ ismini kullanabiliriz" dedi. 
     



 MAGAZİN 













</TEXT>
</DOC>
