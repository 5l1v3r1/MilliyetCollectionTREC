<DOC>
<DOCNO> 90969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/son/sondun40.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamas ve İslami Cihad Arafat'ın çağrısını reddetti 
</HEADLINE>
<TEXT>

     Hamas ve İslami Cihad örgütleri, Filistin lideri Yaser Arafat'ın İsrailli sivilleri hedef alan saldırılara son verilmesi yönündeki çağrısını reddetti. 
     İsrail'de düzenlenen birçok intihar saldırısının sorumluları olan Hamas ve İslami Cihad örgütlerinin temsilcileri, yaptıkları açıklamada, ''İsrail Filistinli sivilleri öldürmeye devam ettikçe, bu tür saldırıların süreceğini'' kaydetti. 
     Bu saldırıların ''İsrail işgaline karşı kendini savunma'' olarak düşünülmesi gerektiğini belirten İslami Cihad lideri Nafiz Azzam, ''Yasal bir kendini savunma sürecindeyiz. Masum çocukları ve kadınları öldüren İsrail'in ta kendisidir. Bu savaş bize İsrail tarafından zorla kabul ettirildi'' dedi. 
     Hamas lideri Abdülaziz El Rantissi ise ''Nablus ve Kalkilya'da İsrail bizi vururken, biz neden Tel Aviv ve Hafya'da onları vurma hakkına sahip değiliz Gece-gündüz kanı dökülen birine ellerini bağlayıp kendini savunma diyemezsiniz'' ifadesini kullandı. 
     





</TEXT>
</DOC>
