<DOC>
<DOCNO> 96089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/son/sonspo13.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor'un kombine bilet fiyatları acıklandı. 
</HEADLINE>
<TEXT>

     Bursaspor'un Atatürk Stadı'nda 2002-2003 sezonunda oynayacağı maçlar için kombine bilet fiyatları belirlendi. 
     Basın sözcüsü Erhan Akbaş'ın yaptığı açıklamaya göre, yeni sezon için vip 1. sıra bilet ücreti 1 milyar 350 milyon lira, kapalı tribün B bölümü 400 milyon, kapalı tribün A ve C bölümleri 250 milyon, maraton tribünü 100 milyon, kapalı kale arkası da 50 milyon lira olarak belirlendi. 
     Geçen yıl kombine bilet alanların, 20 Temmuz Cumartesi gününe kadar başvurmaları halinde, eski yerlerinin verileceğini belirten Akbaş, rezervasyon yaptırmayanların yerlerinin satılacağını söyledi. 
     Akbaş, revizyon çalışmaları devam eden maraton ve kapalı tribünün yeni sezona yetiştirileceğini de ifade ederek, yenileme çalışmalarıyla taraftarların stada giriş ve çıkışlarının daha rahat olacağını kaydetti. 
     Öte yandan, Bursaspor Yönetim Kurulu'nun yaptığı haftalık toplantıda, Birinci Süper Lig 2002-2003 futbol sezonunun 18 Temmuz Perşembe günü yapılacak fikstür çekimi için yönetim kurulu üyesi ve federasyon temsilcisi Gökçin Aras görevlendirildi. 
     





</TEXT>
</DOC>
