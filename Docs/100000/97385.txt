<DOC>
<DOCNO> 97385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/23/dunya/dun03.html </URL>
<DATE> 2002/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
AB, krize rağmen umut verdi 
</HEADLINE>
<TEXT>

Dönem Başkanı Danimarka’nın Dışişleri Bakanı Möller, siyasi belirsizliğe rağmen Türkiye’yi AB’ye daha yakın kılmak istediğini belirtti 
     GÜVEN ÖZALP Brüksel 

     Türkiye’de yaşanan siyasi gelişmeler Ankara - Brüksel hattındaki ilişkilerin, geçici süreyle de olsa, pratikte askıya alınması sonucunu doğururken, Avrupa Birliği AB ılımlı mesajlar vermeye devam ediyor. AB Dönem Başkanlığı’nı yürüten Danimarka, "Ankara’ya rağmen", Türkiye’yi Birliğe daha yakın kılma isteğinde olduğunu dile getirdi. 
     Danimarka’nın başkanlığında toplanan Genel İşler Konseyi’nde Türkiye’de yaşanan siyasi gelişmeler de gündemin önemli maddelerinden birini oluşturdu. Genişlemeye ilişkin eylem planını ortaklarına aktaran Danimarka Dışişleri Bakanı Per Stig Möller, toplantının sabah oturumunda yaptığı açıklamada, yaşanan siyasi belirsizliğe rağmen Türkiye’yi AB’ye daha yakın kılmak istediğini söyledi. 
     
Reforma devam edin’      Türkiye’deki siyasi belirsizliğin altının kalın çizgilerle çizildiği Genel İşler Konseyi’nde AB Komisyonu adına konuşan genişlemeden sorumlu üye Günter Verheugen ise Ankara’nın reformlara devam etmesi gerektiği üzerinde durdu. Verheugen yaklaşımını, "Türkiye’ye yönelik daha etkili ve hedefe odaklı bir formül uygulanması" şeklinde belirginleştirdi. 
     AB Komisyonu Başkanı Romano Prodi de Türkiye’yi bekledikleri mesajını verdi. Türkiye ziyaretini mümkün olan en kısa zamanda gerçekleştirmek istediğini belirten Prodi, "Türkiye’nin Kopenhag kriterlerini yerine getirmesini bekliyoruz. Komisyon her zaman olduğu gibi hazır" dedi. 
     



 DÜNYA 














</TEXT>
</DOC>
