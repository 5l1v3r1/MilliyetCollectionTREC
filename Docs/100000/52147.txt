<DOC>
<DOCNO> 52147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/ekonomi/eko06.html </URL>
<DATE> 2001/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
KDV indirimi işe yaramadı 
</HEADLINE>
<TEXT>

Beyaz eşya ve otomobille sınırlı KDV indiriminin, zam dönemine rastladığı için satışlara yansımadığını belirten Beko Genel Müdürü Çubukçu, Temel tüketim mallarında olsaydı, piyasa hissederdi’ dedi 
     EKONOMİ SERVİSİ 

     Beko Genel Müdürü Aydın Çubukçu, beyaz eşya ve otomobilde zam dönemine rastlayan KDV indiriminin, etiketlere yansımadığını, bu iki sektörde satışları artıracağını da sanmadığını söyledi. 
     Kendilerinin bu iki sektörle sınırlı kalacak bir KDV indirimi talep etmediklerini belirten Çubukçu, "Saçma bir şey oldu, hiç yapmasalardı. Beyaz eşya ve otomobil sektörü bu ay zam dönemindeydi ve dolayısıyla yüzde 8 oranındaki KDV indirimi etiketlere yansımadı" dedi. 
     Ekonomiyi canlandırmak bakımından KDV indiriminin yararlı bir araç olabileceğini ancak, temel ihtiyaç maddeleri, gıda gibi halkın çok tükettiği ürünlerde’ yapılması gerektiğini anlatan Çubukçu, "O zaman piyasa indirimi hissedebilirdi. Hem de bu ürünlerde KDV’de yarı yarıya indirilmeliydi ve ve süresiz olmalıydı" dedi. 
     
     Biz talep etmedik’ 
     Aydın Çubukçu, indirimin bazı büyük gruplara’ yaradığı şeklindeki görüşlere ilişkin olarak da şöyle konuştu 
     "KDV indirimini biz talep etmedik. Maliye, Hazine kendisi oturup çıkardı. Ayrıca beyaz eşya ve otomobil satışlarına yansıyacağını da tahmin etmiyorum." 
     



 EKONOMİ 






















</TEXT>
</DOC>
