<DOC>
<DOCNO> 54910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/son/soneko22.html </URL>
<DATE> 2001/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin ''ABD Doları'nı resmi para olarak kabul etmeyeceğiz" 
</HEADLINE>
<TEXT>

     Arjantin Devlet Başkanı Fernando de la Rua, ekonomik krizi aşmak için ulusal para Pezo'yu devalüe etmek ya da resmi para birimi olarak ABD Dolarını kabul etmek gibi planlarının olmadığını söyledi. 
     De la Rua, bir gazetede bu yönde çıkan haberi ''asılsız dedikodu'' olarak nitelerken, ''sürekli böyle yanlış söylentilerle karşılaşıyoruz ve zamanla bunların asılsızlığı ortaya çıkıyor'' dedi. 
     Arjantin'de yayımlanan Ambito Financiero gazetesi, baş sayfasında verdiği haberde, hükümetin 10 yıldır uygulanan 1 Dolar-1 Pezo eşitliğinden vazgeçip devalüasyona gideceği, ardından mali sistemdeki tüm kıymetler ve borçların ABD Doları cinsinden hesaplanmasını zorunlu kılacağı iddiası yer almıştı. 
     Haber üzerine dört yıldır resesyondan durgunluk çıkamayan Arjantin'in, 132 milyar dolara varan dış borçlarını ödeyemeyeceğine ilişkin bir türlü yatışmayan kaygılar şiddetlenmiş ve Avrupa piyasalarında işlem gören Arjantin devlet tahvilleri değer kaybetmişti. 
     






</TEXT>
</DOC>
