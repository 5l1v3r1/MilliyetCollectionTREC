<DOC>
<DOCNO> 80021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/ekonomi/eko06.html </URL>
<DATE> 2002/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Benzin 800 bin lira olmalı’ 
</HEADLINE>
<TEXT>

Bayi payları artırılmazsa pompa kapatma’ uyarısında bulunan PÜİS Başkanı Aytemiz, benzin fiyatının da 800 bin lira olması gerektiğini söyledi 
     ANKARA Milliyet 

     Petrol Ürünleri İşverenler Sendikası Başkanı İsmail Aytemiz, benzin fiyatının bir milyon liranın altında, 800 bin lira olması gerektiğini söyledi. Akaryakıt bayi payının yeterli olmadığını ve bin petrol istasyonunun kapatıldığını belirten Aytemiz, şöyle konuştu 
     
     Derviş’e grev uyarısı 
     "Biz bayi payı artırılırken, bunun akaryakıt satış fiyatına yansıtılmasını istemiyoruz. Bu Akaryakıt Tüketim Vergisi’nin içinden verilmeli. 
     ATV yüzde 300’lere düşürülmeli, buradaki vergi kaybı lüks tüketim maddelerinden örneğin, muza ve mercedes araçlara kaydırılmalı. Devlet akaryakıttan elini çekmeli. Derviş’e net biçimde anlatacağız, Eğer yapmazsanız greve gideceğiz’ diyeceğiz." 
     Bin 500 bayinin istasyona satılık ilanı yapıştırdığını kaydeden Aytemiz, "Bayiler istasyon kapatmak istiyor biz bırakmıyoruz. Petrol şurasından sonra 1 Haziran’a kadar istediklerimiz yapılmazsa eyleme mani olmayacağız" dedi. 
     



 EKONOMİ 


















</TEXT>
</DOC>
