<DOC>
<DOCNO> 76327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/yasam/ayas.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayrı dünyaların gençleriydiler... 
</HEADLINE>
<TEXT>

İlk başta her iki taraf da tedirgin, biraz da korkaktı... Ancak bir proje sokak çocukları ile Robert Kolej öğrencilerini buluşturdu arkadaş yaptı 
     PINAR AKTAŞ İstanbul 

     Herkesin aklından "Nasıl olur Anlaşabilir miyiz " sorusu geçti bir kere... Sokak çocukları, zengin ve başarılı gençlerin okuduğu bir koleje gidecekti. 13-18 yaş arası gençler, giydiler en janti’ elbiselerini, belki rüyalarında bile göremeyecekleri okuldan girdiler içeri. Onları karşılayanlar 17-18 yaşlarındaki çoğu kız olan öğrencilerdi. Sonuç onların deyimiyle "mükemmel" oldu. 
     
     Hemen kaynaştık’ 
     11 ayrı alanda sosyal yardımlaşma faaliyeti sürdüren Robert Kolej öğrencilerinin projelerinden biri Umut Kulübü. Amacı "Umut Derneği"yle ortaklaşa aktiviteler planlamak, sokak çocuklarının ihtiyaçlarına cevap verebilmek için etkinlikler organize etmek. Kulüp kapsamında gençler haftada bir dernekten gelen sokak çocuklarıyla vakit geçiriyor buluşma bazen bilgisayar dersi, bazen spor karşılaşması, bazen bir piknik, bazen de bir satranç turnuvası oluyor. 
     Eylül 2001’de başlayan Umut Kulübü Başkanı Beril Malaz, "İlk geldiklerinde farklı kutuplarmışız gibi gözüküyordu. Önce acaba’ diye düşündük. Ancak bu soğukluk hemen ortadan kalktı" diyor. 
     Lise 2. sınıf öğrencisi Kayansel Kayan ise tecrübesini şöyle anlatıyor "Etkinlikler başlamadan önce bize, Beyoğlu’nda gördüğünüz çocuklar gelecek’ dendi. Tedirgin olduk ama korkuyla yaklaşmadık. Gerçekdışı bir atmosfer yakaladık. Şimdi Beyoğlu’nda sokak çocuklarının yüzüne daha bir dikkatli bakıyorum. Tanıdık çıkar da selam veririm diye." 
     
     İngilizce’ye meraklılar 
     Sokak çocukları da hayatlarından memnun. Bakırköy Umutevi Sorumlusu Hakime Karabağ, şunları söylüyor "Buraya geldikten sonra çocuklarımız okumayı’ tartışmaya başladı. Hepsi İngilizce öğrenmeye merak saldı." 
     Gençlerden Yasin Kırbaş 13 , dokuz gündür Umutevi’nde. Kırbaş, "Daha önce de evde kalmıştım ama hep kaçtım. Artık kaçmayacağım" diyor ve devam ediyor "Bize çok iyi davranıyorlar. Ailemizden görmediğimiz sevgiyi görüyoruz." 
     Orhan Bor 18 ise duygularını sadece şöyle tarif edebiliyor "Kim istemez böyle okulda okumayı. Allah herkese böyle okul nasip etsin." 
     



 YAŞAM 






















</TEXT>
</DOC>
