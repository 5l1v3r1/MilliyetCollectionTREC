<DOC>
<DOCNO> 68328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/18/son/sontur04.html </URL>
<DATE> 2002/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüp bebek merkezleri arasındaki rekabet fiyatlara yansıdı 
</HEADLINE>
<TEXT>

     İRENBE Tüp Bebek Merkezi yöneticilerinden Dr. İsrael Aruh, tüp bebekte, rekabet yüzünden fiyatların düşmesinin uygulamadaki başarı şansını azaltacağını ileri sürdü. 
     Dr. Aruh, İzmir'de üç, Türkiye genelinde ise 30'a yakın merkezin tüp bebek uygulaması yapma ruhsatına sahip olduğunu bildirdi. Dr. Aruh, ''Tüp bebek uygulaması tamamen ithal ilaçlara dayalı bir tedavi yöntemidir. Bu yöntemde fiyat düşürülmesi, ancak ilaçların kalitesini düşürmekle olur o da başarı şansını azaltır''dedi. 
     Tüp bebek ve fiyat konusuna uzun vadede bakıldığı taktirde, fiyatların 2 bin 500 doların altına düşmesi halinde bu yöntemin bir süre sonra ortadan kalklma tehlikesinin ortaya çıkacağını söyleyen Dr. 
     Aruh, sözlerini şöyle sürdürdü 
     ''Bu yöntemin iyi ilaçlarla yapılabilmesi için asgari bedel 2 bin 500 dolardır, bunun altına düştüğünüzde kısa vadede başarı ve 
     kaliteden ödün verirsiniz, uzun vadede ise yatırım yapılamaz hale gelir. Maliyetine ve zararına çalışan merkezler bir süre sonra ancak genel giderlerini karşılar hale gelecek ve daha sonra yatırım yapamamaya başlayacaktır. Tüp bebek çok yenilik isteyen, yüksek teknoloji gerektiren bir uygulamadır. '' 
     






</TEXT>
</DOC>
