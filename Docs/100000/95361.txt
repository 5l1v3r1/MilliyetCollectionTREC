<DOC>
<DOCNO> 95361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/son/sontur04.html </URL>
<DATE> 2002/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
DSP'nin milletvekili sayısı DYP'nin altına düştü... 
</HEADLINE>
<TEXT>

     DSP'den istifalar bugün de sürüyor. Bugünkü istifalarla DSP'nin milletvekili sayısı 84'e düştü ve TBMM'de DYP'den sonra 3. parti konumuna geriledi. Böylece DSP'den ayrılanların sayısı da 7'si bakan olmak üzere 44 milletvekiline ulaştı. 
     Sabah ilk olarak DSP Genel Sekreteri ve Manisa Milletvekili Hasan Gülay, partisinden istifa etti. 
     Gülay'ın istifasıyla partiden ayrılanların sayısı 42'ye yükselirken, DSP'nin sandalye sayısı 86'ya düştü. 
     
     Bir istifa daha 

     DSP Ankara Milletvekili Esvet Özdoğu partisinden istifa etti. 
     Özdoğu'nun istifasıyla DSP'den ayrılanların sayısı 43'e yükselirken bu partinin milletvekili sayısı 85'e düştü. 
     Özdoğu geçtiğimz günlerde DSP'li kadın milletvekilleriyle birlikte Başbakan Bülent Ecevit'e destek amacıyla düzenlenen basın toplantısında, ''destek'' açıklamasını okumuştu. 
     Bu arada, Özdoğu'nun istifasıyla DSP ile DYP'nin milletvekili sayısı eşitlendi. 
     Ankara milletvekili Oğuz Aygün de saat 14 00'de bir açıklama yaparak istifasını verdi ve DSP böylece 85 sandalyesi bulunan DYP'nin altına düştü... 
     
</TEXT>
</DOC>
