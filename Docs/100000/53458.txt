<DOC>
<DOCNO> 53458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/son/sontur23.html </URL>
<DATE> 2001/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürbüz Çapan'ın problemi aşırı kilo kaybı 
</HEADLINE>
<TEXT>

     Yolsuzluk iddialarına ilişkin İstanbul DGM'de görülen dava kapsamında tutuklu olan eski Esenyurt Belde Belediye Başkanı Gürbüz Çapan'ın sağlık probleminin, aşırı kilo kaybı olduğu belirtildi. 
     Jandarma nezaretinde İstanbul Üniversitesi Cerrahpaşa Tıp Fakültesi Hematoloji Polikliniği'ne getirilen Çapan'ın, yaklaşık 30 kilo kaybının olduğu gözlendi. 
     Kilo kaybının nedenini belirlemek amacıyla tetkikler yapılmak istenen Gürbüz Çapan'ın, hastaneye tok karnına geldiği anlaşıldı. 
     Bunun üzerine Çapan'a, sadece kan sayımı yapılabildi. 
     Doktorlar, daha önce akciğerinde bir damar problemi olduğu da bilinen Çapan'ın zayıflama nedenini belirleyebilmek amacıyla hastaneye yatırılmasını planladı. 
     Bu amaçla yatacağı yer de belirlenen Çapan'a nezaret eden jandarma ise bunun için tam teşekküllü bir devlet hastanesinden Sağlık Kurulu Raporu istedi. 
     Çapan, jandarmanın ısrarı üzerine gerekli işlemlerin tamamlanması için hastanede bekletiliyor. 
     






</TEXT>
</DOC>
