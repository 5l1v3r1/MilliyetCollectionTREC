<DOC>
<DOCNO> 99548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/spor/yture.html </URL>
<DATE> 2002/08/02/ </DATE>
<TIME>  </TIME>
<AUTHOR> GÖKHAN TÜRE  </AUTHOR>
<HEADLINE>
Zig-zag sendromu 
</HEADLINE>
<TEXT>

     Milli Takımımız dün Angola karşısında yine iniş çıkışlarla dolu bir oyun ortaya koydu. Oynadığı hazırlık maçlarında kalitesini yalnızca "Periyodik" olarak hissetiren 12 Dev Adamımız, oyunun belli bölümlerinde yaşadığı gelgitlere bir türlü dur diyemiyor. 
     Farkı bulduğu anlarda anlamsız bir biçimde duraklayan Millilerimiz, bu sıkıntısını giderdiği takdirde Avrupa ikinciliğinden çok daha büyük bir başarıya ulaşacak potansiyele sahip. 
     Maçın başında onbir sayı 17 6 öne geçen ardından 13. dakikada geriye düşen 29 30 Millilerimiz, alan savunmasındaki başarısıyla sol altı dakikada skoru 20 - 0 yaparak devre bitmeden 19 sayılık farkı buldu. 
     Ancak bir devrede 49 sayı üreten Ay - Yıldızlı ekibimiz son iki çeyrekte sadece 17 sayı bularak tezatlarına bir yenisini eklemiş oldu. Neyseki, savunma yine iyiydi ve maçı 9 sayıyla da olsa kazanarak turnuvadaki galibiyetini ikiledi. 
     Bu olumsuzlukların yanında Milli Takım’ın en büyük artısı takımın en tecrübelisi ve yaşlısı Harun’un can simidi görevini başarıyla üstlenmesiydi. Rekabetin üst düzeyde olduğu takımda, ufak tefek bireyselliklerin yanında, takım oyunun giderek oturuyor olması da sevindirici bir gelişme. 
     Dolasıyla zig - zagları yok ederek, performansı üst düzeyde tutabildiğimiz takdirde Dünya Şampiyonası için hedeflenen yarı final gerçeğe dönüşebilir. 
     Tekrar ediyoruz Milli Takım, bunu başaracak potansiyele sahip. 
     Efes Pilsen’in organize ettiği Mini Dünya Kupası’nda bugün Brezilya ile oynayacağımız karşılaşma Dünya Şampiyonası’ndaki rakibimizle boy ölçüşmek açısından büyük önem taşıyacak. 
     



 SPOR 





















</TEXT>
</DOC>
