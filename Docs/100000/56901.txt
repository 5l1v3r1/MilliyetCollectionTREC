<DOC>
<DOCNO> 56901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/ekonomi/eko03.html </URL>
<DATE> 2001/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Sultanahmet’te Ramazan vurgunu 
</HEADLINE>
<TEXT>

Ramazan boyunca Sultanahmet Meydanı’nda satış yapan dükkanların 500 milyar liralık kira geliri, belediye yerine ortak olduğu şirkete gitti 
     NEDİM ŞENER 

     Ramazan ayı boyunca Sultanahmet Meydanı’nda satış yapan 72 Ramazan evi ve sekiz çadırdan elde edilen 500 milyar liralık kira geliri belediye kasası yerine, Emin AŞ adlı şirkete gitti. Özel kişilerce kurulan, daha sonra Eminönü Belediyesi’nin yüzde 95’ine ortak olduğu Emin AŞ’nin kasasına giren paranın nereye gittiği ise bilinmiyor. 
     Geçen yıllarda Sultanahmet Meydanı’nda kurulan Ramazan evlerinin geliri doğrudan belediyenin bütçesine girirken, bu kez Emin AŞ’nin kasasına aktı. Çünkü, meydanda bir aylığına kurulan kulübelerin yerlerini Emin AŞ pazarladı. Emin AŞ her bir kulübe için 4.5 milyar lira ile 3.5 milyar lira arasında kira aldı. Toplam kira geliri 500 milyar lirayı buldu. Eminönü Belediyesi’nin kasasına ise yalnızca 556 milyon liralık işgaliye bedeli girdi. 
     
Hülle ile BİT sahibi oldu      Sultanahmet’te gerçekleşen olay hülle yoluyla BİT Belediye İktisadi Teşekkülü kurdurulmasıyla başladı. Şirket kurma veya ortak olma izni Bakanlar Kurulu kararı gerektirdiği için Kenan Oğuz ve Fikri Özalp isimli iki yandaşına 1999 yılının ekim ayında Emin AŞ adlı bir şirket kurduran belediye yönetimi, Başkan Lütfi Kibiroğlu’nun imzaladığı noter senediyle bedelsiz hibe yoluyla’ 2 Kasım 1999’da şirkete ortak oldu. Kenan Oğuz’un hisselerini para ödemeden devralan belediye şirketin yüzde 95’ine sahip olurken, Bakanlar Kurulu izni olmadan BİT oluşturdu. Fikri Özalp de yüzde 5 hissesini 15 Şubat 2001’de İbrahim Ethem Şanlıer’e bıraktı. 
     Emin AŞ meydandan yer kiralayanlara stand kurma beledi’ adı altında kira faturası verdi. Eminönü Belediyesi de kiralanan yerlerin her birine sadece 4.5 milyon liralık işgaliye makuzu kesti. İşgaliye bedelleri, 19 Kasım’da toplu olarak 556 milyon lira belediyeye yatırıldı. 
     
Sucuklar bile ayarlandı...      Belediyenin Cinci spor tesislerini de işleten Emin AŞ, burada da kafeteryayı işleten ayrıca sahayı kiraya veriyor. Her ay belediyeden eğitim vermek adı altında 8.5 milyar lira da para alıyor. Şirket ayrıca belediyenin Kadırga’daki sağlık merkezini de 500 milyon liraya kiraladı. Tabelasında Eminönü Belediyesi Sağlık Merkezi’ yazmasına rağmen Emin AŞ burada paralı olarak muayene hizmeti veriyor ve ücretleri kasasına atıyor. Belediyenin resmi plakalı tek ambulansı da Emin AŞ’nin hizmetine verilirken, personel servisi olarak da kullanılıyor. Aracın bakım orarım ve yakıt giderleri ise belediye hesabından karşılanıyor. Sultanahmet Meydanı Ramazan ayı boyunca ilginç uygulamalara sahne oldu. Burada konuştuğumuz esnaf, meydanda belirlenen markaların dışında ayran, kolalı içecek, su, şeker ve sucuğun kullanılmasının yasaklandığını söyledi. 
     



 EKONOMİ 


















</TEXT>
</DOC>
