<DOC>
<DOCNO> 95775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/15/yazar/sazak.html </URL>
<DATE> 2002/07/15/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Ecevit’in karar günleri 
</HEADLINE>
<TEXT>

     13 rakamı, Başbakan Ecevit’in zorlu bir haftaya ne denli şanslı’ gireceğinin göstergesi olsa gerek. 
     TBMM aritmetiği değiştikçe Başbakan da hükümeti 276 çıtasının altına düşürecek DSP’li istifacıların sayısını not alıyor. 
     Gruptan 13 milletvekili daha istifa ederse Başbakan çekilecek. 
     Başbakanlık Konutu’nda Ecevit’le pazar söyleşisi yapıyoruz. Başbakan önündeki notlardan gelinen aşamayı göstermeye çalışırken Derviş’le ilgili sıkıntıyı da siyaset tarihimizde görülmemiş bir durum’ diye anlatıyor. 3 partili koalisyonun dışarıdan’ atanan tek üyesi, DSP’den kopan milletvekilleriyle yeni oluşum’da yer alıyor ancak istifası’ işleme konamıyor. Cumhurbaşkanı’nın müdahalesiyle Derviş kabinede kalıyor. 
     Ecevit’e bu sıkıntılı durumu soruyoruz. 
     MHP yönetimi Truva atı’na benzettiği Derviş’i hükümetten alınmasını istiyor. Bahçeli liderler zirvesinde Ecevit’ten bunu açıkça isterse ne olacak 
     Ecevit koalisyon ortaklarıyla salı günü buluşacak. 
     Bahçeli tarafından,çarşamba günkü Bakanlar Kurulu’ndan önce Derviş’e git denirse’ Başbakan ne yapacak. 
     Ecevit bu soruya karşılık,ilk defa Başbakanlığı bırakabileceğini’ söylüyor. IMF ve Dünya Bankası desteğine dayalı programın Derviş nedeniyle çökmesi sonucu Türkiye’nin uğrayabileceği sıkıntıyı Bahçeli’ye anlatacağını,’ ikna edemezse’ çekilebileceği mesajını veriyor. 
     Derviş krizinin aşılması halinde ise MHP ve ANAP liderleriyle Kasım yerine Nisan 2003’ü hedef alan bir takvimde uzlaşabileceklerini, o arada muhalefetin de desteğiyle yıl sonundaki Kopenhag zirvesi için gerekli AB adımlarının atılabileceğini belirtiyor. 
     Karar günleri başlıyor. 
     Koalisyon bu hafta sona erebilir. Ya da Ecevit son bir hamleyle seçime kadar ayakta kalmayı başarabilir. 
     Bülent Bey’i 2002 başında ABD’ne yaptığı ziyaret sırasında görmüştük. Son aylardaki rahatsızlığı sonrasında ilk kez yüzyüze geldik. Konutun bahçesinde fotoğraf çektirdi. Birkaç hafta öncesine göre sağlıklı gözüküyor. 
     Çekil kampanyası hayli yaralamış kendisini. 
     Bir eski gazeteci olarak kimi meslektaşları tarafından hakaret ölçüsünde eleştirilmesini içine sindiremediğini, eşiyle birlikte çok üzüldüklerini söylüyor. O halde bu kadar ısrar niye Siyasete 50 yıl damgasını vurduktan sonra yaşamının bundan sonraki kısmını evine çekilerek huzur içinde geçiremez miydi Bunu soruyoruz. 
     üzerine gelinmese, istifalarla seçim sürecine girilmese DSP’de kendisinden sonrası yapılanmayı zaten projelendirdiğini ancak bunun yaşam geçmesi için artık seçimleri bekleyeceğini söylüyor. 
     9’ların beklediği kurultayı toplamayacak. 
     DSP’yi seçime kendisi götürecek. 
     Anlaşılan Ecevit dönemini seçimle kapatmayı planlıyor. 
     Konutun bahçesinde gezinirken meydanlara çıkacağını söylüyordu. 
     
     







Cem’in kitabı 


Dobracı bir büyük hanım 


Ecevit, Derviş ve hükümet 


Washington’dan görünen... 


Derviş ayrılırsa ekonomide ne olur 


Siyasi kriz vergi düzenlemelerini geciktirecek 


Vergi kaçağı ihbarı... 


Ecevit’in karar günleri 


Komplonun ilk hedefi Derviş mi acaba 


Dün pazar’da tek bir tezgah kuruldu 


</TEXT>
</DOC>
