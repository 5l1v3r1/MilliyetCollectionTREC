<DOC>
<DOCNO> 64307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/son/sonspo01.html </URL>
<DATE> 2002/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, Diyarbakır'da zorlanıyor... 
</HEADLINE>
<TEXT>

     Birinci Süper Futbol Ligi'nde yarın deplasmanda Diyarbakırspor ile karşılaşacak olan Beşiktaş, Diyarbakır'da zorlanıyor. 
     Siyah-beyazlılar, bugüne dek Diyarbakır'da, Güneydoğu temsilcisi karşısında pek başarılı olamadı. İki takım, Diyarbakır Atatürk Stadı'nda 5 kez karşı karşıya gelirken, siyah-beyazlılar, bu maçlardan sadece 1'ini kazanabildi. Diyarbakırspor 2 kez galip gelirken, 2 maçta da taraflar birbirlerine üstünlük sağlayamadı. 
     Diyarbakır'da evsahibi ekip 7 gol atarken, Beşiktaş ise 4 gol kaydetti. 
     Beşiktaş ile Diyarbakırspor yarın yapacakları maçla, ligde 12. kez karşı karşıya gelecek. 
     İki ekip arasında bugüne kadar yapılan 11 maçın 6'sını Beşiktaş kazanırken, 2'sinde Diyarbakırspor galip geldi, 3 karşılaşma da berabere sonuçlandı. 
     Ligde ''Kara Kartallar''ın 20 golüne, yeşil-kırmızılılar 12 golle yanıt verdi. 
     
     Beşiktaş 14 yıl sonra Diyarbakır'da... 
     Beşiktaş, Diyarbakır'da tam 14 yıl sonra Atatürk Stadı'nda lig maçına çıkacak. 
     Siyah-beyazlılar, en son 25 Nisan 1987 tarihinde Diyarbakır'da sahaya çıkmış ve yeşil-kırmızılıları 1-0 yenmişti. 
     İki ekip arasında, ligin ilk yşarısında oynanan karşılaşmayı ise Beşiktaş 4-0 kazanmıştı. 
     






</TEXT>
</DOC>
