<DOC>
<DOCNO> 63267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/20/son/sondun07.html </URL>
<DATE> 2002/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
CNN, internet sitesinde Arapça yayına başladı 
</HEADLINE>
<TEXT>

     Amerikan televizyon kanalı Cable News Network CNN , Arapça ilk yayın faaliyetine Internet'deki CNNArabic.com sitesi üzerinden dün başladı. 
     CNN'in Dubai'deki haber bürosunca desteklenen CNNArabic.com adlı Internet sitesinden yayın, CNN Başkanı Chirs Cramer tarafından, ''CNN faaliyete geçtiğinden bu yana başka dilde yapılan en büyük yayıncılık girişimi'' diye nitelendirildi. 
     Cramer, yazılı açıklamasında, yeni yayının, CNN'in daha fazla sayıda TV izleyicisi ve Internet kullanıcısına kendi dillerinden ulaşma stratejisiyle bağdaştığını söyledi. 
     CNN'nin bağlı olduğu Turner Broadcasting System Middle East'in Başkan Yardımcısı Ron Ciccone, Arapça Internet sitesi ve haber bürosunun Ortadoğu pazarına bağlılığı gösterdiğini belirtti. 
     Bağdat, Beyrut, Kahire ve Kudüs'de büroları bulunan CNN, CNNArabic.com ile birlikte Internet üzerinden altıncı haber yayın sitesini açmış bulunuyor. Tüm dünyada 250 milyonu aşkın kişinin Arapça konuştuğu sanılıyor. 
     






</TEXT>
</DOC>
