<DOC>
<DOCNO> 70202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/son/sondun22.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölü Dodo'da yaşam izleri.. 
</HEADLINE>
<TEXT>

     Oxford Üniversitesi bilim adamları, nesli tükenmiş güvercin cinsinden uçamayan bir kuş türü olan ''dodo''dan aldıkları DNA'ların yaşadığını belirlediler. 
     Üniversitenin zooloji bölümünden Dr. Alan Cooper, BBC'ye yaptığı açıklamada, ''DNA'lar canlı'' diyerek, ''bunların çok tahrip olmuş ve parçalara bölünmüş, ancak küçük parçaların kalmış olduğunu'' söyledi. 
     Cooper, DNA örneklerinin, son dodonun görülmesinden iki yıl sonra, 1683'te üniversitenin Doğal Tarih Müzesi'ne bağışlanan kuşun kafası, 
     bacağı ve ayağından alındığını söyledi. 
     Ancak DNA'ların canlı olduğunun saptanmasının, kuşu tekrar yaşama döndürmek için yeterli olmadığı belirtiliyor. 
     Oxford'daki dodonun bakıcısı Zoolog Malgosia Nowak-Kemp, çok parçalanmış olduğu için DNA diziminin yapılmasının güç olduğunu belirterek, ''Ancak asla, asla diyemezsiniz'' dedi. 
     Nowak-Kemp, dodonun dünyadaki nesli tükenmişlerin en tanınan sembolü olduğunu belirterek, ''bir dodo gibi ölü'' sözünü hatırlattı. 
     Nowak-Kemp, kuşun sınırlı hareketlerine işaret ederek ''Dodo trajik bir figürdü. Koşamaz, yürüyemez, kendisini fareler ve domuzlara karşı savunamazdı... Korunması gereken bir çocuk gibiydi'' dedi. 
     Araştırma, dodonun şeceresini çıkarmak ve yaşayan akraba kuşları saptamak amacıyla yapıldı. Dodonun en yakın akrabalarının Yeni Gine ve Hint Okyanusu'ndaki Nicobar Adaları'nda yaşayan bir çeşit güvercin olduğu belirtiliyor. 
     






</TEXT>
</DOC>
