<DOC>
<DOCNO> 70984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/son/sontur15.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Şike soruşturmasında bugün de yan hakemler ifade verdi 
</HEADLINE>
<TEXT>

     ''Şike Çetesi'' iddiasına ilişkin soruşturmayı yürüten Kadıköy Cumhuriyet Savcılığı, tutuklanan hakem Sadık İlhan'ın yönettiği bazı maçlarda yan hakemlik yapan Kenan Kozak ve Volkan Aymankuy'un ifadelerini aldı. 
     ''Susurluk Davası''nda 4 yıl ağır hapse mahkum olan firari Ali Fevzi Bir ile hakemler ve teknik direktörler arasında ''şike çetesi'' oluşturulduğu iddiasıyla başlatılan soruşturma sürüyor. 
     Soruşturma kapsamında bugün Kadıköy Adliyesi'ne gelen hakemler Kozak ve Aymankuy, Başsavcı Vekili Nihat Çakar ve Cumhuriyet Savcısı Eren Gönen'e ifade verdi. 
     Kozak ile Aymankuy, yaklaşık 1 saat ifade verdikten sonra, gazetecilere herhangi bir açıklama yapmadan adliyeden ayrıldılar. 
     






</TEXT>
</DOC>
