<DOC>
<DOCNO> 67514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/ekonomi/eko04.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolardaki değer kaybına üzülmeyin 
</HEADLINE>
<TEXT>

Koç Yatırım Başekonomisti Cevdet Akçay, TL’nin değer kazanmasına gösterilen tepkinin yanlış olduğunu söyledi 
     MERT İLKUTLUĞ İzmir 

     Koç Yatırım Başekonomisti Doç. Dr. Cevdet Akçay, doların düşüp Türk Lirası’nın değer kazanmasına gösterilen tepkilerin doğru olmadığını belirterek, "Bizim esas sorunumuz ihracat değil, borç ödemeleri" dedi. 
     Koç Yatırım’ın İzmir Şubesi’nin açılış toplantısında konuşan Doç. Dr. Akçay, Türkiye’nin IMF’nin dilini anlamakta zorluk çektiğini belirtti. 
     
     Hedefler ulaşılmaz değil’ 
     Akçay, "Eğer Türkiye yapısal ve performans kriterlerini yerine getirirse 2003 ve 2004’te finansmanı kafasına takmamalı" dedi. Kurum olarak yıl sonu enflasyonunu TÜFE’de yüzde 44, TEFE’de ise yüzde 35 tahmin ettiklerini belirten Akçay, devletin hedeflerinin ulaşılması imk nsız rakamlar olmadığını söyledi. 
     Doların TL karşısındaki değerinin hızla düşüp son günlerde tekrar yükselmesini değerlendiren Doç. Akçay, son üç ayda piyasa oyuncuları ve bankaların açık pozisyona geçip, daha sonra k rlarını realize ettiklerini ve doların yükseldiğini söyledi. Akçay, "Ama artık bilinmesi gereken şu ki bu oyunu oynarken eskisi kadar kurun geleceğinden emin olamazsınız. Daha çabuk açık pozisyonda yakalanıp, büyük zarar yazabilirsiniz. Bu oyun daha çok oynanacak, ama oynayanlar yanabilir" dedi. 
     Akçay, Devlet Bakanı Kemal Derviş’in dolarla ilgili yaptığı açıklamalar haricinde başarılı bir yönetim sergilediğini söyledi. Derviş’in de yaptığı açıklamalarla doların çok düşmesi halinde buna izin vermeyecelerini ima ettiğini belirterek, "Bu da doğru değil. Çünkü o zaman elinde dolar tutan insanı koruyacağınız mesajını veriyorsunuz. Ondan sonra kimse dolardan TL’ye geçmez" dedi. 
     
     
     



 EKONOMİ 




















</TEXT>
</DOC>
