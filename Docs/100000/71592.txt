<DOC>
<DOCNO> 71592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/09/siyaset/siy03.html </URL>
<DATE> 2002/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş Özkan’sız program yürümezdi 
</HEADLINE>
<TEXT>

CNN Türk’te 32. Gün’e katılan Devlet Bakanı, Özkan’dan her gün yardım gördüğünü anlattı 
     EKONOMİ SERVİSİ 

     Devlet Bakanı Kemal Derviş, ekonomik programın uygulanmasıyla ilgili sorunlarda araya Başbakan Bülent Ecevit ile Yardımcısı Hüsamettin Özkan’ın girdiğini belirterek, "Özkan’ın çözüm üretme kapasitesi olmasaydı, bu programı yürütemezdim" dedi. 
     CNN Türk’te yayınlanan 32. Gün programında Mehmet Ali Birand’ın sorularını yanıtlayan Derviş, ilişkilerinde Başbakan Yardımcısı Devlet Bahçeli’nin "çok tutarlı" olduğunu söyledi. Derviş, bu gözlemini şöyle açtı 
     "Sayın Bahçeli ilk baştan beri çok tutarlı Kemal Bey 36 bakandan biridir, Hazine’den sorumludur, ekonomiden sorumlu değildir’, dolayısıyla görüş açısı o. Ekonomide eşgüdüm nasıl sağlanacak, program nasıl uygulanacak, o konu da hep bir soru işareti..." 
     Telekom krizinde istifa noktasına çok yaklaştığını anlatan Derviş, "Bahçeli Kemal Bey görevinden ayrılırsa memleket için daha hayırlı olur’ diye demeç verdi. O noktaya geldik" dedi. "Açıkça söylediniz mi istifayı" sorusuna Derviş, "Programı uygulayamazsak benim de işlevim biter, dedim" yanıtını verdi. Derviş, Özkan’dan her gün yardım gördüğünü belirtirken, şunları söyledi 
     "Çok da kavga ettik. Hatta bana bir gece Ne Arnavut inadına çattık’ dedi. Fakat birçok konuda çözüm üretiyor Sayın Özkan. Tabii ben bu programı Sayın Özkan’ın desteği olmadan... ve çözüm üretme kapasitesine sahip olmasaydı yürütemezdim." 
     



 SİYASET 













</TEXT>
</DOC>
