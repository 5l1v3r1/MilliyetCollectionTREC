<DOC>
<DOCNO> 72834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/son/sontur14.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümraniye'de Gazi olaylarını anma yürüyüşü... 
</HEADLINE>
<TEXT>

     Gazi Mahallesi'nde 7 yıl önce meydana gelen olayların sıçradığı Ümraniye'de hayatını kaybeden 5 kişi için yürüyüş düzenlenerek, olay yerine kırmızı karanfiller bırakıldı. 
     Mustafa Kemal Mahallesi 3001 Caddesi'nde toplanan yaklaşık 200 kişi, olaylarda ölenlerin fotoğrafları ve pankartla yürüyüş yaptı. 
     Sloganlar atan grup, geniş güvenlik önlemleri altında yaklaşık 20 dakika yürüyerek, 5 kişinin öldüğü 30 Ağustos İlköğretim Okulu'nun önüne geldi. 
     Burada saygı duruşunda bulunan gruptakiler, yapılan basın açıklamasının ardından okulun duvarına ve kaldırıma kırmızı karanfiller bıraktı. Grup, daha sonra dağıldı. 
     Bu arada, 3001 Caddesi'nin giriş ve çıkışları ile bu caddeye açılan sokaklarda çok sayıda özel tim, Çevik Kuvvet polisi ve sivil polis ekiplerince önlem alındı. Panzer ve zırhlı polis araçları da, caddede dolaştı. 
     






</TEXT>
</DOC>
