<DOC>
<DOCNO> 81816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/yazar/akyol.html </URL>
<DATE> 2002/05/03/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Siyasette yeni isimler 
</HEADLINE>
<TEXT>

     MAYIS ayı içinde, çok değer verdiğim iki isim siyasete giriyor. Biri Hüsnü Doğan yeni parti kuruyor... Diğeri Mehmet Ali Bayar DTP'nin başına geçiyor... 
     Hüsnü Doğan Turgut Özal'la, Mehmet Ali Bayar ise Demirel'le birlikte çalışmıştı. 
     Fakat ikisi de Adnan Menderes'te, Demokrat Parti'de birleşirler. Oturup konuşsalar yüz konudan doksan dokuzunda anlaşırlar. 
     Sağdaki ve soldaki mevcut bölünmelere ilaveten, şimdi "yeni isimlerle, yeni partilerle" sağda ve soldaki bölünmeler devam edecek. Mevcut partiler toparlayıcı olamayınca ister istemez yeni parti arayışları oluyor. 
     Halkın büyük bir kısmı da mevcut partiler ve liderler için "hiçbiri" diyor zaten... Öyleyse yeni partiler, yeni liderler... 
     Fakat maalesef bu kadar basit değil 
     
     HALKIN mevcut partilerden soğuması aynı zamanda siyasetten de soğuması demektir. Siyasetten soğumuş büyük kitleler yeni siyasetçilerin peşinden koşar mı 
     Bunu sağlamak için değişik kesimlerden oluşan ahalinin sorunlarını, umutlarını, beklentilerini dürtmek, ilgisizliğini sarsmak, onu harekete geçirebilmek lazım. 
     Menderes 1950'de "yeter söz milletin" demekle çok şeyi anlatmış oluyordu. Demirel 1965'te "Adalet" dediği zaman Yassıada faciasının vicdanlarda açtığı yaralardan tutun, egemen elitler karşısında halkın çaresizliğine kadar büyük bir potansiyeli harekete geçiriyordu 
     Özal 1980'lerde değişimi ve sivili temsil ettiği gibi, "dört akım" demekle 12 Eylül darbesinin bastırdığı toplumsal meşruiyeti ayağa kaldırıyordu. 
     Bugün böyle geniş kitleleri bir araya getirecek büyük çerçeveler çizilebilir mi Elitlerin tepkisi ne olur Suyu sabunu hesap edince, kitlelerde beklenen sarsılma, dürtülme, hareketlenme gerçekleşir mi 
     
     DENİZ Baykal türbanlılardan, MHP'lilerden ve HADEP'lilerden de oy istediğini anlatırken diyor ki 
     "Bazı partilerin toplumun belirli kesimlerine mesajları olmaması gerektiği düşüncesi yanlıştır. 'İnsanların bir kısmını beğenmiyoruz, dökün denize' demeye hiç kimsenin hakkı yoktur." 
     Doğru... "Şuna karışmayın, buna dokunmayın" diye siyasete tepeden kısıtlamalar koyarak, siyasi temsili dar bir elit alanına hapsederek "büyük siyasi hareketler" oluşturulamaz hatta siyasi parçalanma ve yönetilemezlik daha da derinleşir. 
     1950 Menderes, 1965 Demirel, 1973 Ecevit, 1983 Özal hareketleri hep siyasetin elitlerce çizilmiş sınırlarını aşan büyük temsil hareketleriydi. 
     Bugünkü partiler ve liderler bu çapta büyük hareketler oluşturma trenini kaçırmışlardır. 
     Bayar ve Doğan büyük kitleleri birleştiren siyasi felsefe ve program ortaya koyabilecek zihni ve duygusal birikime sahiptir. Ama bu yetmez. Herkes herkesten oy istiyor zaten. Asıl, büyük kitlelerin taleplerini "temsil" etmek, parçaları birleştirecek büyük uzlaşmaları savunmak gerekecektir. 
     Bu noktada yeni isimler de aynı sorunlarla karşı karşıyadır Söz kimin olacak Bürokrasinin mi, milletin mi 
     Başarı bu konudaki tercihin netliğine bağlıdır. Ben yeni isimlere başarılar diliyorum. 
     
     







Siyasette yeni isimler 


"Sol" kavramı, Türkiye ve Dünya’da ne kadar algılanabildi 


Sezer’e övgü 


Ameliyatlar arapsaçı 


Işığa götürecek tünel nerede .. 


Gül kokusu 


Bugün Milliyet'in doğum günü 


Bekleyişler hızla aşağıya dönüyor 


Kilit adam 


Milliyet 52 yıldır sadece ve sadece gerçeğin aynası 


Turizm ve Türkiye 


Bir dahaki sallantıya kadar iyisiniz 


"Alamanya Alamanya umduğunu bulamanya" 


Özal'ı çevresi öldürdü 


Çok sesli zam yapmayın korosu 


Nasıl sevmeli 


Arsel’lerin ismi okulun kapısında yaşayacak 


</TEXT>
</DOC>
