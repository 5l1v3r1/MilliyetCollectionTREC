<DOC>
<DOCNO> 55839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/son/sondun17.html </URL>
<DATE> 2001/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Monako Prensesi Caroline'nin eşi için hapis cezası istendi 
</HEADLINE>
<TEXT>

     -PRENS ERNST AUGUST VON HANNOVERMonako Prensesi Caroline'nin eşi Prens Ernst August von Hannover hakkında bugün Almanya'da Springe Sulh Mahkemesi'nde başlayan davada savcılık, Prens hakkında adam dövmek suçundan 10 ay tecilli hapis cezası talebinde bulundu. 
     Başsavcı Rainer Gundlach, Prensin ayrıca suçlandığı 3 olaydan dolayı toplam 1 milyon mark para cezasına çarptırılmasını talep etti. 
     Prensin avukatı Jochen Heidemeier, duruşmaya katılmayan Prensin, EXPO 2000 fuarında Türkiye standının duvarına işemesi ile ilgili olarak haber yapan Bild gazetesi yazı işleri müdürüne hakaret ettiği için özür dilediğini, Avusturya'nın Salzburg kentinde bir kadın fotoğrafçıya hakaret ettiği ve kendisini tekmelediği, ayrıca Kenya'nın Lamu adasındaki bir diskoteğin sahibini dövdüğü şeklindeki suçlamaları ise reddettiğini söylemişti. 
     






</TEXT>
</DOC>
