<DOC>
<DOCNO> 85280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/21/son/soneko19.html </URL>
<DATE> 2002/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'deki 3 KFC Avrupa birincisi oldu... 
</HEADLINE>
<TEXT>

     Türkiye'deki 3 Kentucky Fried Chicken KFC restoranı Avrupa birincisi, Pizza Hut restoranları ise genel ortalamada Avrupa üçüncüsü oldu. 
     Avrupa'daki 669 KFC ve Pizza Hut restoranlarını ürün kalitesi, konukseverlik, doğruluk, bakım, temizlik ve hız kriterlerine göre değerlendiren CHAMPS araştırmasının 2001 yılı sonuçları açıklandı. 
     Uluslararası bağımsız denetim kuruluşu A.C. Zet Nielsen'e şirket merkezi tarafından yaptırılan ve 19 ülkede 669 Pizza Hut ve KFC restoranını kapsayan araştırmada, Akmerkez, Carousel ve Carrefour Vega KFC restoranları, 100 üzerinden 100 puan alarak Avrupa birincisi oldular. Pizza Hut restoranları ise genel ortalamada Avrupa üçüncülüğünü elde ettiler. 
     Proje kapsamında yıl boyunca en az 13 kez müşteri görünümündeki elemanlar tarafından gizli olarak denetlenen restoranlara, CHAMPS kriterlerine göre 100 üzerinden puan verildi. Tüm dünyada yapılan değerlendirmeler sonucunda bölgelerde ilk üçe giren restoranlara KFC ve Pizza Hut'ın yönetim şirketi Tricon tarafından çeşitli ödüller verildi. 
     Avrupa birincisi KFC ve Avrupa üçüncüsü Pizza Hut'un restoran müdürleri İspanya'nın Sevilla kentinde ağırlanarak ödüllerini Tricon'un CEO'su David Novak'ın elinden aldılar. 
     





</TEXT>
</DOC>
