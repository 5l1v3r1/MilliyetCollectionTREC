<DOC>
<DOCNO> 77847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/son/sontur20.html </URL>
<DATE> 2002/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakır'da sütten zehirlenen çocukların sayısı artıyor 
</HEADLINE>
<TEXT>

     Diyarbakır'da, 6 ilköğretim okulundaki sütten zehirlenme olayı sonrasında hastanede gözlem altına alınan çocuk sayısı 40'a çıktı. 
     Bağlar Beldesi'ndeki Yahya Kemal Beyatlı İlköğretim Okulu'ndaki bazı öğrencilerin, ''Her Gün 1 Milyon Çocuğa Süt'' kampanyası kapsamında dağıtılan sütlerden zehirlendiği iddiasıyla hastanelere kaldırımasından sonra Feritköşk, Çiya Gökalp, Vakıf İlköğretim, 24 Kasım ve Faik Ali İlköğretim okullarından da bazı öğrenciler aynı şikayetle hastanelere sevk edildi. 
     Diyarbakır SSK ve Çocuk Hastanesi'ne yaklaşık 200 civarında öğrenci geldiği ve halen yaklaşık 40 öğrencinin gözlem altında bulunduğu öğrenildi. 
     Yetkililer, zehirlenmenin sütten meydana gelmediğini ileri sürerken, İl Hıfzıssıha Müdürlüğü'ne gönderilen sütün tahlil sonuçlarının henüz çıkmadığı belirtildi. 
     





</TEXT>
</DOC>
