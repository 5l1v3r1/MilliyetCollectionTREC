<DOC>
<DOCNO> 54404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/son/sontur05.html </URL>
<DATE> 2001/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Dönem Başkanı olan Belçika Başbakanı Ankara'ya geliyor 
</HEADLINE>
<TEXT>

     AB dönem başkanı Belçika'nın Başbakanı Guy Verhofstadt, bugün Ankara'ya kısa bir çalışma ziyaretinde bulunacak. 
     Diplomatik kaynaklardan edinilen bilgiye göre, gelişi dün akşam kesinleşen Verhofstadt, Başbakan Bülent Ecevit ile görüşecek. 
     AB dönem başkanlığını Aralık sonunda bırakacak Belçika'nın Başbakanı Verhofstadt, geçen haftalarda dönme başkanlığı sıfatıyla Ortadoğu ülkelerinde temaslarda bulunmuştu. 
     Ankara'ya akşam üstü Londra'dan gelecek Verhofstadt, Başbakan Ecevit ile görüşmesinin ardından, Belçika'nın Ankara Büyükelçiliği'ni ziyaret edecek. Konuk Başbakan, kısa süreli bu ziyaretinin ardından Türkiye'den ayrılacak. 
     Verhofstadt ile yapılacak görüşmelerde, Türkiye'nin AB üyeliği süreciyle Kıbrıs konularının ele alınması bekleniyor. 
     






</TEXT>
</DOC>
