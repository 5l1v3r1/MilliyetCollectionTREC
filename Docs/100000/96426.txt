<DOC>
<DOCNO> 96426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/ekonomi/eko02.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
IFC’den sermayeye dönüşebilir kredi 
</HEADLINE>
<TEXT>

IFC’den 85 milyon dolarlık kredi alan TEB, bu kredinin 15 milyon dolarlık bölümünü sermaye yeterlilik oranını yüzde 14’den yüzde 17’ye yükseltmekte kullanacak 
     EKONOMİ SERVİSİ 

     Türk Ekonomi Bankası TEB , Dünya Bankası’na bağlı Uluslararası Finans Kuruluşu IFC ile 85 milyon dolarlık kredi anlaşması imzaladı. Anlaşma, 15 milyon dolarlık sermaye ortaklığına dönüştürülebilir kredi, 70 milyon dolarlık TEB’in müşterilerine kullandırılacak ticaret, yatırım ve ihracat finansmanı kredisini içeriyor. 70 milyon dolarlık kredinin 20 milyon doları IFC’nin sağladığı kaynak ve geri kalan 50 milyon dolarlık kısmı IFC liderliğinde özel bankalardan sağlanacak sendikasyon kredisi olarak düzenlendi. 
     
     Örnek olmak istedik’ 
     TEB Yönetim Kurulu Başkanı Yavuz Canevi, kredinin 15 milyon doları ile TEB’in sermaye yeterlilik oranının yüzde 14’den yüzde 17’ye yükseleceğini belirtti. 
     Canevi, Türkiye’de ilk defa yapılan bir kredi türüne öncü olduklarını ve bu olanağın diğer kuruluşlara da örnek olabileceğini belirterek, "Küçük bir hissenin IFC’de olması bize prestij kazandıracak" dedi. 
     



 EKONOMİ 


















</TEXT>
</DOC>
