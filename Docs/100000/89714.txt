<DOC>
<DOCNO> 89714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/ekonomi/eko01.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Aldırmayın bize cesaret verin 
</HEADLINE>
<TEXT>

TÜSİAD Avrupalı patronlara, İdamın tartışılması doğal ancak halkın büyük bir kısmı AB’yi istiyor’ diyecek 
     EYLEM TÜRK 

     Türk Sanayici ve İşadamları Derneği TÜSİAD , Avrupa Özel Sektör Başkanlar Konseyi’nin UNICE yarın Sevilla’da yapacağı zirvede, Türkiye’de bir süredir idam cezasının kaldırılması konusunda yaşanan tartışmalara yönelik mesajlar verecek. 
     Yaşanan tartışmaların doğal olduğunu vurgulayacak olan TÜSİAD Başkanı Tuncay Özilhan, zirvede yapacağı konuşmada, Türk toplumunun büyük çoğunluğunun Avrupa Birliği’ne AB tam üyelik konusunda kararlı olduğuna dikkat çekecek. Özilhan, AB Konseyi’nin Sevilla’da yapacağı zirveden bir hafta önce gerçekleştirilecek toplantıda, AB’ye yönelik olarak da "Cesaretlendirici ve yapıcı" olun çağrısında bulunacak. 
     Özilhan, Türkiye’nin AB’ye tam üyeliğinin her iki taraf için tarihi dönemeç olduğunu belirterek, bu konuda UNICE’nin desteğinin gerekli olduğunu yineleyecek. 
     Bu arada UNICE, AB Sevilla Zirvesi’ne sunacağı genişleme raporunda Türkiye ile müzakerelerin başlatılmasına destek verecek. UNICE, yıl sonunda 10 aday ülke ile müzakerelerin tamamlanması, Aralık 2002 Kopenhag Zirvesi’nde AB’ye ilk üye olacak grubun belirlenmesi ve Türkiye ile müzakerelerin başlatılması beklentileri nedeniyle görüş belgesini güncelleştirirken AB’nin genişlemesini özel sektör açısından değerlendirecek. 
     
     AB için yararlı 
     Raporda, Avrupa iş dünyasının görüşleri doğrultusunda, AB’nin Orta ve Doğu Avrupa ülkeleri, Malta, Kıbrıs ve Türkiye’ye doğru genişlemesinin AB’nin şimdiki ve gelecek üyeleri için yararlı olacağı görüşü, verilerle desteklenerek açıklanıyor. 
     
Özilhan Çocuklarımızın geleceği de milli hassasiyet      TÜSİAD Başkanı Özilhan, TABA ödül töreninde yaptığı konuşmada, şunları söyledi "Hayat Ankara’dan göründüğü gibi değil. Biz sadece idamı, ana dil konularını değil, çocuklarımızın geleceğini de milli hassasiyet olarak görüyoruz. AB zirvesi sonrasında piyasaların nasıl etkilendiğini gördük. Bu da milli hassasiyetlerimizden biri olmalı. Programın bütün kazanımlarını kaybedebiliriz. IMF ve AB konularındaki anlaşmazlıklar piyasaları etkileyecektir. Bu konuda kamuoyuna eylemle güvence verilmeli. Basınla mesajlaşarak olmaz. Muhalefet küçük hesaplar peşinde koşmamalı. Cumhurbaşkanı’nı Sevilla’ya güçlü gönderelim." 
     



 EKONOMİ 



















</TEXT>
</DOC>
