<DOC>
<DOCNO> 61533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/yasam/yas01.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrencisine tecavüz edip hamile bıraktı 
</HEADLINE>
<TEXT>

15 yaşındaki öğrencisi D.D.T.’ye bir buçuk yıl boyunca tecavüz edip kürtajla bebeğini aldırtan edebiyat öğretmeni Mehmet A. yakalandı 
     ÜMİT BEKTAŞ Ankara 

     Türkiye, h l Bursa’daki çocuk pornosu skandalının yankılarıyla çalkalanırken dün bu furyaya, inanılmaz bir halka da Başkent’te eklendi. Ankara’da Mehmet A. adlı edebiyat öğretmeninin defalarca tecavüz ettiği 15 yaşındaki öğrencisini hamile bıraktığı ortaya çıktı. 
     Tüyler ürperten olay, polisin anne babasının kavgasına dayanamayıp yılbaşı gecesi evinden kaçan lise öğrencisi D.D.T’nin bulmasıyla aydınlandı. Küçük kızın cebinden çıkan mektup maruz kaldığı olayların dehşet uyandıran bir özetiydi. 
     D.D.T.’nin ailesine yazdığı mektuba göre olaylar şöyle gelişti Genç kız, 3 yıl önce akrabaları Nedim Y.’nin tecavüzüne uğradı. Bunalıma giren, Mamak Niğbolu Lisesi öğrencisi D.D.T. dertlerini, sevdiği edebiyat öğretmeni Mehmet A.’ya anlattı. 
     
     Porno izlettiriyordu 
     Ancak evli ve bir çocuk babası olan öğretmen, D.D.T’yi evine götürmeye başladı. Öğrencisine porno CD izleten Mehmet A. daha sonra da tecavüz etti. 1.5 yıl süren ilişkide, öğrencisine 3 kez de fiili livatada bulunan Mehmet A. 3 ay önce D.D.T.’yi hamile bıraktı. Küçük kıza düzenlediği sahte belgeleri kullanarak kürtaj yaptıran öğretmen durmadı 
     
     Pazartesi günleri... 
     Olayların mektupla ortaya çıkması ve D.D.T.’nin ailesinin Milli Eğitim Müdürlüğü’ne suç duyurusunda bulunmasıyla Mehmet A. gözaltına alındı. 
     Mehmet A’nın daha önce mezun olan bir başka öğrenciyle de ilişki yaşadığı saptandı. Öğretmenin eşi olayı duyunca baygınlık geçirdi. Mehmet A.’nın eylemlerini dersi olmadığı pazartesi günleri yaptığı öğrenildi. D.D.T.’yi iğfal ettiği iddiasıyla akraba Nedim Y. de gözaltına alındı. 
     



 YAŞAM 

















</TEXT>
</DOC>
