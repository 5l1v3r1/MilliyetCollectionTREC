<DOC>
<DOCNO> 70553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/03/son/sondun13.html </URL>
<DATE> 2002/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistin'den İsrail'e "kirli savaş" suçlaması... 
</HEADLINE>
<TEXT>

     Filistin yönetimi, İsrail'in kendini savunma hakkı olan Filistin halkına karşı bir ''kirli savaş'' yürüttüğünü savundu. 
     Filistin hükümeti Genel Sekreteri Ahmed Abdürrahman, AFP'ye yaptığı açıklamada, ''İsrail Başbakanı Ariel Şaron'un kendini savunma hakkı olan Filistin halkına karşı kirli savaş başlattığını'' belirtirken, Filistin lideri Yaser Arafat'ın dün ve bugün 20 İsraillinin yaşamına neden olan saldırıların emrini verdiği yönündeki İsrail'in suçlamalarını reddetti. 
     Öte yandan, Filistin Uluslararası İşbirliği Bakanı Nebil Şaat, Suudi Veliaht Prensi Abdullah'ın barış önerisi konusunda temaslarda bulunmak üzere dün gece Suudi Arabistan'ın Cidde kentine geldi. 
     Filistinlilerin Riyad diplomatik temsilcisi Mustafa Şeyh Dib, Şaat'ın bugün Veliaht Prens Abdullah ile biraraya geleceğini söyledi. 
     Bu arada, bölgede devam eden çatışmalarda, bir Filistin polisi daha öldü. 
     Filistin hastane kaynakları, Batı Şeria'nın Ramallah kentinde İsrail askerlerinin açtığı ateş sonucu başından ve göğsünden vurulan 21 yaşındaki polisin öldüğünü belirttiler. 
     Bu ölümle, İntifada'nın 2000 Eylül'ünde başlamasından bu yana ölenlerin sayısı, 1009'u Filistinli olmak üzere 1336'ya yükseldi. 
     






</TEXT>
</DOC>
