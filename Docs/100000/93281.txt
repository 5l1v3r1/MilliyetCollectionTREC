<DOC>
<DOCNO> 93281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/02/son/sondun12.html </URL>
<DATE> 2002/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Güney Kore Devlet Başkanı, Kuzey'den özür bekliyor... 
</HEADLINE>
<TEXT>

     Güney Kore Devlet Başkanı Kim Dae-jung, Kuzey Kore'den, iki ülke savaş gemileri arasında çatışma çıkmasına neden olan kışkırtma için özür dilemesini istedi. 
     Kim, Dünya Kupası final maçı ve bazı temaslarda bulunmak için gittiği Japonya'dan döndükten sonra düzenlenen basın toplantısında, ''bu kışkırtmanın neden olduğu kızgınlıklarını bastıramayacaklarını'' söyledi. 
     Devlet Başkanı Kim, ''bir özür, sorumluların cezalandırılmasını ve bu tür olayların yeniden olmaması için önlemler alınmasını istediklerini'' kaydetti. 
     İki Kore'nin savaş gemileri arasında, geçen hafta sonu Sarı Deniz'de çıkan çatışmada 4 Güney Koreli asker ölmüş, 19 Güney Koreli asker yaralanmıştı. 
     Her iki taraf birbirini çatışmayı başlatmakla suçluyor. 
     





</TEXT>
</DOC>
