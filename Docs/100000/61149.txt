<DOC>
<DOCNO> 61149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/yasam/yas06.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Dişisi besledi erkeği öldürdü 
</HEADLINE>
<TEXT>

Dişi aslanın koruması altına aldığı antilop yavrusu, erkek aslana yem oldu 
     DIŞ HABERLER SERVİSİ 

     Kenya’da hayvanların koruma altına alındığı bir parkta, dişi aslanın 2 hafta boyunca korumasına alarak yakından takip ettiği antilop yavrusu, erkek aslana yem oldu. The Nation gazetesinin haberine göre, ülkenin kuzeyinde bulunan Samburu bölgesindeki parkta, bir dişi aslan, oriks cinsi antilop yavrusunu korumasına alarak, adım adım takip etmeye başladı. Gazete, dişi aslanın kendi yavrusu gibi koruduğu antilop yavrusunun, bir erkek aslan tarafından parçalandığını yazdı. Park yetkilileri, dişi aslanın antilop yavrusunu "evlat edindiğini" düşündüklerini söylediler. Yetkililere göre, antilop yavrusu, aslanla arasındaki mesafeyi koruyan annesinin yanına düzenli olarak emzirilmek için gidiyor, ancak sonra yeniden aslanın yanına dönüyordu. 
     



 YAŞAM 






















</TEXT>
</DOC>
