<DOC>
<DOCNO> 76895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/07/guncel/gun05.html </URL>
<DATE> 2002/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Sihirli değnek Kulüp’te değdi 
</HEADLINE>
<TEXT>

Eğlenmeye gittiği kulüpte ilk Club Güzeli’ seçilen 23 yaşındaki Zeynep Beşerler, şansını oyunculuktan yana kullanmak istiyor 
     NURDAN AKINER 

     Kainat Güzeli, Türkiye Güzeli, Festival Güzeli gibi kavramlara bir de Club Güzeli eklendi. Fransa’nın dünya çapındaki starları ve jet sosyeteyi ağırlayan tatil cenneti Saint Tropez’nin Byblos gibi kulüplerinde son 4 yıldır uygulanan mekanın en güzel çiftini ya da güzelini seçme modası bize de sıçradı. 
     Türkiye’nin ilk club güzeli Zeynep Beşerler, işletmeciliğini Kağan Ferhatoğlu ve Yurdal Sert’in üstlendiği Club 147’de Sinan Çetin, Uğurkan Erez, Mehmet Söğütoğlu gibi ünlü isimden oluşan jürinin mekanda, kimselere sezdirmeden gözlem yapmasıyla seçildi. 
     "Bir Yıldız Doğuyor" projesi, manken, sinema oyuncusu, şarkıcı gibi, ülkeye star kazandıran seçkin bir kitleyi, bir başka seçkin kitle ile tanıştırma amacı güdüyor. Projenin ilk "Yıldız Kız"ı 23 yaşındaki Zeynep Beşerler, arkadaşlarıyla gittiği Club 147’den, sabaha karşı saat 02.30’da "Yıldız Kız" olarak çıktı. 
     
     Herhalde ailem beni reddeder 
     "Artık kendime yeni bir aile aramalıyım, herhalde beni reddedecekler" diye şaka yapan Zeynep, İstanbul Üniversitesi Fransız Dili ve Edebiyatı 3. sınıf öğrencisi. 
     "Mankenliğin adı kötü geliyor" diyen Beşerler mutlaka Sinan Çetin’in bir filminde rol almak istiyor güzelliğini, kültürünü ve yeteneğini birleştirmek için. 
     



 GÜNCEL 

























</TEXT>
</DOC>
