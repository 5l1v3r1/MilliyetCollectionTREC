<DOC>
<DOCNO> 76015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/son/sonspo03.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasan Şaş gol atmayı unuttu... 
</HEADLINE>
<TEXT>

     Galatasaray'da oynadığı futbolla Avrupa Kulüpleri'nin dikkatini çeken Hasan Şaş, bu sezon gol atmayı adeta unuttu. 
     Sezon başında Avrupa Şampiyonlar Ligi Ön Eleme Turu'nda Vlaznia İşkodra ile 1 Ağustos 2001 tarihinde bir gol bulan Hasan Şaş, 8 aydır gol sevincini hiçbir maçta yaşayamadı. 
     Birinci Süper Lig'de oynadığı maçlarda etkili bir futbol sergileyen Hasan, gole yakın bir mevkide oynamasına rağmen bir türlü ağları havalandıramadı. 
     Hasan, takımının puan kaybettiği son Diyarbakırspor maçında da, girdiği mutlak gollük bir pozisyonda şanssızlığı nedeniyle ağları havalandıramadı. 
     Galatasaray'da geldiği 1998-99 sezonundan bu yana 181 maçta forma giyen Hasan Şaş, 21 kez topu filelerle buluşturdu. 
     Milli futbolcu, Galatasaray'a geldiği ilk sezonda 6, 1999-2000 sezonunda 5, geçtiğimiz sezon 9 ve bu sezon da bir gol atma başarısını göstermişti. 
     






</TEXT>
</DOC>
