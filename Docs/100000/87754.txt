<DOC>
<DOCNO> 87754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/ekonomi/eko01.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu yıl büyüme yüzde 3’ü geçer ama ilk çeyrekte eksi 3 olacak 
</HEADLINE>
<TEXT>

Hazine Müsteşarı Öztrak, yılın ilk üç ayında ekonominin yüzde 3 küçüleceğini, ancak yıl sonundaki büyüme rakamının yüzde 3’ün üzerine çıkabileceğini söyledi 
     EKONOMİ SERVİSİ 

     Hazine Müsteşarı Faik Öztrak, yıllık gayri safi milli hasıladaki GSMH artışın büyüme yüzde 3’ten daha yüksek olması ihtimalinin bulunduğunu, yüzde 35’lik enflasyon hedefinin de tutturulacağını söyledi. 
     Öztrak, CNN Türk’e yaptığı açıklamada, ekonominin öngörülen şekilde gideceğine ilişkin beklentilerin güçlendiğini belirterek, "Büyümenin yüzde 3’ten aşağı olacağına ilişkin bir risk vardı, şimdi yüksek olma riski var" dedi. 
     
     Üretim yüzde 3.5 arttı 
     İlk üç aylık ortalamada sanayi üretiminin geçen yılın aynı dönemine göre yüzde 3.5’lik artış gösterdiğini, mevsimlik düzeltmeler yapıldığında geçen yılın son çeyreğine göre sanayi üretiminde yüzde 11.8’lik yüksek bir büyüme yaşandığını ifade eden Öztrak, şöyle konuştu 
     "Tabii bunun gayri safi milli hasılaya ve gayri safi yurtiçi hasılaya yansıması lazım. Son yapılan projeksiyonlarda, birinci çeyrekte biz büyümede geçen yılın aynı dönemine göre muhafazakar bir yaklaşımla yüzde 3’lük bir gerileme olacağını tahmin ediyoruz. Ama, dördüncü çeyreğe oranla 2001’in son üç ayı bakınca mevsimlik düzeltmelere göre GSMH’nin yüzde 3, GSYİH’nın gayrisafi yurtiçi hasıla yüzde 3.3 büyüyeceğini düşünüyoruz." 
     Öztrak, bundan sonraki çeyrekler itibariyle yüzde 1 civarında büyüme sağlanması durumunda yıllık hedefin sağlanacağını belirterek, "Yurtdışında da izah ettiğimizde herkesin artık görmeye başladığı hussus yüzde 3’ün yukarıya doğru gitme ihtimalinin giderek arttığıdır" dedi. 
     
     Enflasyon daha düşük çıkabilir 
     Öztrak, yüzde 35’lik enflasyon hedefini tutturulabilir bir hedef olarak gördüklerini belirterek, TÜFE tüketici fiyatlarında bazında ilk dört aylık enflasyonun son 15 yılın en düşük enflasyonu olduğunu, bunun yılın geri kalanı için umut verdiğini söyledi. Öztrak, "Hatta enflasyon yüzde 35’in biraz altında bir rakam olabilir" dedi. 
     
Belirsizliğin maliyeti olur’      Kur rejiminin değiştiğini, kamu bankalarının artık borç veren bir duruma geldiğini, bütçenin dengelerinin ise hassas bir biçimde sürdürüldüğünü belirten Öztrak, yapısal düzenlemelerin ekonominin içsel güçlülüğünü ve dayanaklılığını artırdığını kaydetti. 
     Öztrak, "Seçim veya bir takım gelişmelerin ekonomiye çok yüksek, müthiş bir etkisi olacağını söylemiyorum. 
     Alınan önlemler içsel dayanıklılığı artırdır. Ama, uzun süreli belirsizliklerin mutlaka maliyeti olur tabii" dedi. Faiz dışı fazlanın geçen yıla göre kötü performans gösterdiği eleştirilerine Öztrak, tamamen hedefte hatta biraz üzerinde gidildiğini söyledi. 
     
Ek kaynağa gerek yok      Hazine Müsteşarı Faik Öztrak, yurtdışında Türkiye’nin IMF’den ek kaynak alacağının söylendiğini kaydederek, şöyle konuştu 
     "IMF’den öngörülen 1 milyar doların dışında herhangi bir ilave kaynak yok. Türkiye’nin gelecek yıl bütçe bazında 11 milyar dolarlık borç servisi vardır. Bunun 7.4 milyar doları anaparadır, 6 milyar dolar borçlanacaktır. Borçlanmanın 4.5 milyar doları piyasadan normal Eurobondlar şeklinde yapılacak. 1.4 milyar dolar da özelleştirmeden gelecektir. Yani ek kaynak yönünde bir ihtiyaç şu anda gözükmüyor." Öztrak, yurtdışı piyasalara olanak buldukları ölçüde çıkacaklarını belirterek, "Dışarısı bize içerinden daha iyimser bakıyor. Çünkü, Türkiye’deki gelişmeleri daha uzun vadeli görebiliyorlar" dedi. 
     
     Borç servisi düşecek 
     Bu yıl 125 katrilyon lira düzeyinde gerçekleşen borç servisinin, gelecek yıl muhafazakar varsayımlarla 120 katrilyon lira düzeyinde oluşacağını belirten Öztrak, bunun karşılığında yapılacak iç borçlanmayla birlikte iç borcun GSMH’ye oranının bu yıl sonunda yüzde 53, 2003 sonunda ise yüzde 50 düzeyinde gerçekleşeceğini söyledi. Öztrak, kamunun 2001 yılı sonunda yüzde 89 olan borç durumunun GSMH’ye oranının ise bu yıl sonunda yüzde 78’e, gelecek yıl sonunda ise yüzde 73’e ineceğini söyledi. 
     



 EKONOMİ 

















</TEXT>
</DOC>
