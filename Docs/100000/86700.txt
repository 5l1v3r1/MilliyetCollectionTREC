<DOC>
<DOCNO> 86700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/yazar/cemal.html </URL>
<DATE> 2002/05/29/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Diyarbakır’ın HADEP’li Büyükşehir Belediye Başkanı Feridun Çelik 
</HEADLINE>
<TEXT>
Önümüz kesilirse Tayyip öne çıkar 
Çelik, "Sezer, Ecevit ve Yılmaz da Kürtçe öğretilmesini söylüyor. Ama biz bunları Diyarbakır’da söylersek dava açılabiliyor" dedi 
     Gazeteciler Cemiyeti’nin bahçesi. Ağaçların hışırtısıyla havuzun fıskıyelerinden çıkan su sesi birbirine karışıyor. Ilık esintili güzel bir bahar akşamı. Bir masanın etrafında Diyarbakır’ın HADEP’li Büyükşehir Belediye Başkanı Feridun Çelik. 
     104 bin oy almış 1999’da. 
     Yüzde 62.5 oyla seçilmiş. 
     Diyarbakır’ın Bağlar ilçesinin HADEP’li Belediye Başkanı Cabbar Leygara. 
     Yüzde 71 oyla seçilmiş. 
     Bir de HADEP’in Diyarbakır İl Başkanı Ali Ürküt. 
     Yemek yerken not alıyorum. 
     Aslında HADEP’in hem Diyarbakır’da hem bölgedeki oyunun çok daha yüksek olduğu belirtiliyor. Özellikle kırsal kesimde, köylerde seçim zamanı yapılmış olan baskılardan yakınılıyor 
     "İnsanların evinden çıkıp sandığa gitmesi çok güç oldu. Bazı yerlerde gidemediler." 
     
     Ensemizde ateş var ’ 
     Büyükşehir Belediye Başkanı Feridun Çelik 35 yaşında. Kulplu toprak sahibi bir aileden. Diyarbakır Dicle Üniversitesi Hukuk Fakültesi mezunu. 
     Mesleği avukatlık. 
     1999 genel seçimlerinde, Diyarbakır’daki yüzde 46’lık oy oranına rağmen HADEP’in, yüzde 10 ülke barajı yüzünden tek bir milletvekili çıkaramamış olmasını büyük bir adaletsizlik olarak niteliyor 
     "180 bin oy alanın tek bir milletvekili yok. 15 - 20 bin oy alanın var. Bunun neresi adalet .." 
     Şu sözler de Çelik’in 
     "Halkın tercihlerine saygılı olmak gerekiyor. Bir realite var orta yerde, kabul edilmesi gereken. Nasıl yok sayacaksınız HADEP’i Bütün bir bölge halkı, bir partiye oy veriyor, ama parlamentoya tek bir temsilci gönderemiyor. Bu dışlanmışlık, ayrılık düşüncesini daha beter körüklemez mi " 
     Yerel iktidar koltuklarında üç yıldır oturduklarını, ama en ufak bir partizanlık yapmadıklarını söylüyor. 
     Bağlar Belediye Başkanı Cabbar Leygara da Dicle Üniversitesi’nde hukuk okumuş. Otuz yaşlarında. 
     "Bizim ensemizde ateş var " diyor Leygara, "Milletvekiline giden yok. Herkes bize geliyor. Biz sizi seçtik diyorlar. Soruyorlar çocuklarımız ne zaman dağdan inecek Hapisten ne zaman çıkacak Af ne zaman çıkacak Köye ne zaman döneceğiz Biz sizleri bunun için seçtik diyorlar." 
     
     Acılar olgunlaştırdı bizi ’ 
     Feridun Çelik, "Yaşadığımız acılar bizi olgunlaştırdı" diyor. Bölge halkı ne istiyor sorusuna yanıtı şöyle 
     "Tabii en başta aş ve iş istiyor. Ama aynı zamanda Olağanüstü Hal’in artık kaldırılmasından yana. Köyüne daha rahat gitmek istiyor. Cezaevinde, dağda olan çocuklarının evine dönmesini istiyor. Dilini, Kürtçe’yi serbestçe öğrenmek istiyor." 
     Arkasından ekliyor 
     "İnk rla nereye varılır ki " 
     HADEP olarak Türkiye’nin Avrupa Birliği üyeliğini sürekli olarak vurguladıklarını belirtiyor. Bu yüzden Avrupa talebinin sokaktaki adama da mal olduğunu söylüyor. 
     Feridun Çelik, sivil bürokrasi ile üç yıl öncesine göre işlerin daha iyi olduğuna, diyalog ortamının kurulduğuna işaret ediyor. Ancak, askeri bürokrasi ile aralarındaki mesafenin devam ettiğine değinirken şöyle diyor 
     "Çok mesafeliler bize. Herhangi bir görüşme, temas, diyalog yok." 
     
     Sezer de söylüyor ama...’ 
     Büyükşehir Belediye Başkanı Çelik, bölgede kaç yıldır olay yaşanmadığını belirtiyor, ama "doğru politikaların h l üretilemediği"nden yakınıyor. 
     Demokratik taleplerin bölücülük olarak damgalanmasından artık vazgeçilmesini istiyor. 
     Şu sözler onun 
     "İdamın kaldırılmasını, Kürtçe öğretilmesini, Kürtçe radyo - televizyonu Cumhurbaşkanı Sezer söylüyor. Ecevit söylüyor. Yılmaz söylüyor. Tayyip söylüyor. Onlar, Ankara’da söylüyor. Ama biz bunları Diyarbakır’da söylesek, Olağanüstü Hal’den dolayı hakkımızda soruşturma, hatta dava açılabiliyor." 
     Bir de örnek veriyor 
     "Geçen hafta, Kültür ve Sanat Festivali’nin açılışından bir gün önce Valilik’ten bir tebligat geldi. İdama karşı slogan, köye dönüşle ilgili slogan, anadilde öğrenimle ilgili slogan atılırsa festivali iptal edeceklerini bildirdiler. Bunları Ankara’daki devlet büyükleri söyleyince bir şey yok, ama biz söyleyince suç oluyor." 
     Cumhurbaşkanı hakkında hava olumlu. 
     Şu sözler Çelik’in 
     "Sezer’in Avrupa Birliği’yle açıklamalarını, bazı yasalarda değişiklikle ilgili sözlerini olumlu karşılıyoruz. Diyarbakır’da Sezer’e ciddi bir ilgi var. Keşke gelip burada halka hitap etse..." 
     HADEP İl Başkanı Ali Ürküt 
     "Eski cumhurbaşkanlarına göre Sezer buraya çok daha yakın duruyor. İnandırıcılık açısından daha iyi. Ama biraz daha atak olabilmeli..." 
     
     Diyarbakırspor’la futbol... 
     HADEP’le ANAP arasında ittifak... 
     Bu konuda partilerin birbirlerine bugüne kadar herhangi bir öneri yapmadıklarını söylüyor Feridun Çelik. Yılmaz’ın AB ile ilgili tutumunun bölgede olumlu karşılandığını da sözlerine ekliyor. 
     İl Başkanı Ürküt, Olağanüstü Hal’in bölgede demokrasi alanını çok daralttığını, artık kaldırılması gerektiğini savunuyor. "Diyarbakır bugün sivil toplum mezarlığı haline geldi. O kadar çok kapatılan kuruluş var ki" diye yakınıyor. 
     Beklenti, yıl sonuna doğru çeyrek yüzyıldır devam etmekte olan Olağanüstü Hal’in, kısa adıyla OHAL’in kaldırılması yönünde... 
     Diyarbakırspor, yani futbol 
     Şehrin önemli konularının başında. 
     "Başlangıçta futbolu depolitizasyon için kullanmak istediler" diyor Feridun Çelik, "HADEP’e karşı kullanmak istediler ama tutmadı. Futbolu da siyasallaştırdı kitle. Bu kendiliğinden oldu." 
     Verdiği örneğe gelince 
     "Diyarbakırspor sahaya çıkıyor. Ya da gol atıyor takım. Bir tribün bağırıyor Kürtçe 
     Kine em ’ Ben neyim 
     Karşı tribünden cevap geliyor Kürtçe 
     Kürdün em ’ Kürdüm " 
     Masada gülüşmeler... 
     
Tayyip, Leyla’giller...      Tayyip Erdoğan ne yapar 
     AK Parti’nin HADEP’in arkasında ikinci parti olabileceğine dair görüş ağır basıyor. 
     Farklı düşünenler de var. "Buralarda Fazilet’in, yani Saadet’in İslamcı söylemi çok radikaldir. Tayyip buna kolay yetişemez. Ayrıca Diyarbakır’da teşkilatını iyi kuramadı. Saadet’in oy tabanını böler. Biraz da ANAP’tan alır. O kadar." 
     Feridun Çelik’in sözleri "Bu bölgede HADEP’in önü kesilirse, Tayyip’in önü açılır." 
     Hapisteki DEP’li milletvekilleri, üzerinde özellikle durdukları bir konu. Büyükşehir Belediye Başkanı Çelik şöyle diyor 
     "Leyla’giller 11 yıl hapis yatmayı hak etmediler. Katiller, İsa Armağan’lar afla serbest bırakılıyor ama onlar h l içeride... Leyla’giller serbest bırakılsa, onları bir zamanlar seçmiş olan halk üzerinde o kadar olumlu etkisi olur ki..." 
     
Barış havası      Feridun Çelik, HADEP’in bölücülükle, şiddetle ilgisi olmadığını vurguluyor. Türkiye’nin Avrupa Birliği içinde yer almasını HADEP olarak savunduklarını belirtiyor. 
     Ve ekliyor "Demokratikleşmiş, demokrasisi gelişmiş, AB içindeki bir Türkiye, bölgede, Ortadoğu’da kral olur." 
     Diyarbakır’ın sorunu çok. 
     Ama sük net var. 
     Barış havası esmeye başlamış. Feridun Çelik’in dediği gibi acılar insanları olgunlaştırıyor. 
     Yarın yolumuz Karadeniz’e düşecek. 
     On birinci durağımız Trabzon... 
     
     YARIN TRABZON 
     
     







Üçlü koalisyon 


Pembeyle erguvan karışımı bodur zakkumlar ve Yuvarlakçay'daki çınar 


Kısa bilanço... 


Ecevit’in formülü 


Siyasi öfke değil, siyasi duyarlılık 


Önümüz kesilirse Tayyip öne çıkar 


TSK ve sağduyu 


Burs ve yurt sorunu neden çözülmüyor 


Avrupalı patronların İstanbul seferi 


Kitapların zaman tüneli 


Yeni bir dünya kurulurken Türkiye... 


Hangisi daha milliyetçi hareket 


Büyük yarış 


Yeni bir başbakan 


Türk seçmeni üzerine çeşitlemeler 


Gidelim buralardan 


Herkesin malı kendine 


Tarım şehri Konya sanayi şehri oluyor ...hatta oldu bile 


</TEXT>
</DOC>
