<DOC>
<DOCNO> 94150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/son/sontur11.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçaklar karakolda açlık grevine başladı 
</HEADLINE>
<TEXT>

     Edirne'de, yasadışı yollardan sınırı geçmek isterken yakalanan ve sınır dışı edilmek üzere Edirne Emniyet Müdürlüğü'nde bekletilen Nijerya vatandaşlarının, kendileri hakkında bir an önce işlem yapılmasını sağlamak amacıyla, ''Yemek yememe'' eylemi yaptıkları bildirildi. 
     Sınır dışı edilmek üzere 112 yabancı uyruklunun arasında bulunan 25 Nijeryalının, nezarethanede sürekli olay çıkararak, protesto için kısa sürelerle yemek yememe eylemi yaptıkları belirtildi. 
     Emniyet Müdürlüğü ekipleri tarafından verilen yemekleri yemeyen Nijeryalıların, kendileri hakkında işlem yapılmasını istediklerini belirten yetkililer, ''Nijeryalılarla konsoloslukları ilgilenmiyor. 
     Bunları ülkelerine göndermek için gerekli olan nakit paranın bulunması gerekiyor. Nijeryalıları işlemler yavaş yürüdüğü için sınır dışı edemiyoruz. Onlar da bunu protesto ediyorlar. Verilen yemekleri bazen yemiyorlar'' dedi. 
     Nijerya vatandaşlarının, yemek yemedikleri süreler içinde diğer kaçaklara da baskı yaptıkları kaydedildi. 
     





</TEXT>
</DOC>
