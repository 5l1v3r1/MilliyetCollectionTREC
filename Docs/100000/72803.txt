<DOC>
<DOCNO> 72803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/son/sonspo12.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da Barcelona mesaisi 8 eksikle başladı 
</HEADLINE>
<TEXT>

     Galatasaray, Avrupa Şampiyonlar Ligi'nde FC Barcelona ile 19 Mart Salı günü yapacağı önemli karşılaşmanın hazırlıklarına bugün yaptığı antrenmanla başladı. 
     Teknik direktör Mircea Lucescu yönetiminde gerçekleştirilen ve yaklaşık 1.5 saat süren idmanda, sarı-kırmızılı futbolcular fizik kondisyon ağırlıklı çalıştılar. 
     Antrenmana, AS Roma maçında yaşanan olaylarla ilgili rapor almak üzere Acıbadem Carousel Hastanesi'ne giden Emre, Capone, Berkant, Vedat, Ümit, Kerem ve Ayhan'ın yanı sıra, belinden sakatlığı bulunan Perez katılmadı. 
     Teknik direktör Mircea Lucescu, antrenman öncesinde futbolcularıyla tesislerde toplantı yaptı. 
     Yaklaşık 45 dakika süren toplantıda, Rumen çalıştırıcının oyuncularına AS Roma maçının genel bir değerlendirmesini yaptığı öğrenildi. 
     






</TEXT>
</DOC>
