<DOC>
<DOCNO> 76697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/dunya/dun01.html </URL>
<DATE> 2002/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush’u üzen trajedi 
</HEADLINE>
<TEXT>

     DIŞ HABERLER SERVİSİ 

     Biri intihar bombacısıydı, diğeri annesinin ısmarladığı listeyle alışveriş yapan İsrailli bir genç kız. İntihar bombacısı Ayet el Akraş 18 yaşındaydı, Raşel Levi ise 17... İkisi de öğrenciydi. Ülkelerinin gelecekleriydiler. Ama Ortadoğu’da yaşanan trajedi onları apayrı iki dünyaya savurmuştu. Yolları önceki cuma günü ilk ve son kez bir alışveriş merkezinde kesişti. Ayet, beline sardığı bombaların pimini çekti. Tıpkı kendisi gibi hayatının henüz başındaki İsrailli yaşıtını da yanına alıp götürdü. 
     Bu trajedi, ABD Başkanı George W. Bush’u derinden etkiledi. Bush, önceki gün İsrail’i uyardığı konuşmasında duygulu ifadelerle şöyle dedi bu trajedi için "18 yaşındaki bir Filistinli kız kendisini havaya uçuruyorsa ve bu sırada 17 yaşındaki İsrailli bir kızı da kendisiyle birlikte öldürüyorsa, o zaman geleceğin kendisi de, Filistin halkının geleceği ve İsrail halkının geleceği de ölüyor demektir." 
     



 DÜNYA 













</TEXT>
</DOC>
