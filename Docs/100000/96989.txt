<DOC>
<DOCNO> 96989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/son/soneko02.html </URL>
<DATE> 2002/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepli sanayiciler ''Irak operasyonu Güneydoğu'yu etkilemez'' 
</HEADLINE>
<TEXT>

     Gaziantep Sanayi Odası GSO Başkanı Nejat Koçer, Irak'a yönelik bir operasyon düzenlenmesini istemediklerini, ancak düzenlenirse de bu kez Güneydoğu Anadolu Bölgesi ekonomisini özel olarak etkilemeyeceğini söyledi. 
     Koçer, Körfez Krizi ile bugünkü durumun çok farklı olduğunu belirterek, ''Bölge ekonomisinin yapılanması Körfez Krizi sürecinden farklı boyuta taşındı. Tek ürün tek pazardan ürün çeşitliliği, kalite ve bütün dünyanın pazar olduğu anlayışına yönelindi'' dedi. 
     Körfez Krizi sürecinde bölgede ticaretin ağırlıklı olarak Ortadoğu ülkelerine yapıldığını anımsatan Koçer, ''Ancak, artık bölgenin değil, Türkiye'nin ticari ilişkileri söz konusu. Irak'a düzenlenecek operasyondan Türkiye ne ölçüde etkilenirse, Güneydoğu Anadolu Bölgesi ve Gaziantep de o ölçüde etkilenir'' diye konuştu. 
     
     ''SAVA 382 LARIN 382 EKLİ DEĞİ 382 Tİ'' 

     ''Savaşların şekli değişti. Operasyonlar artık çok iyi planlanıyor, nokta hedeflere yönelik, öncesi ve sonrası, bombalanan ülkenin yeniden imarı dahil olmak üzere her unsur gözetiliyor'' diyen Koçer, sözlerini şöyle tamamladı 
     ''Operasyonun psikolojik beklentisinin ötesinde, ertesi günü insanlar bunu kanıksamaya başladı. Yeni dünya düzeninin yeni anlayışı. 
     İnsanlar, savaş bumuymuş diyorlar. Türkiye bu noktada iyi duruş sağlarsa, Birleşmiş Milletler ve ABD'nin operasyon sonrası Irak ile ticaret yapan ülkeler nezdinde çok önemli bir açılım olabilir. Belki de bu operasyon Türkiye için bir fırsat ortaya çıkaracak. 
     Temennimiz böyle bir operasyonun hiç olmaması. Ama olursa direkt olarak Güneydoğu'yu ekonomik açıdan vuracak beklentisi geçerli değil. 
     Gaziantep ve bölge sanayisinin direkt sanayi ürünü ihracatı yok gibi. 
     Ayrıca, fiiliyatta coğrafi sınırımız da yok. Türkiye ne kadar etkilenirse o kadar etkileniriz. İsteriz ki, operasyon olmasın, ancak olursa hızlı ve çözüm noktasına çabuk ulaşılması Türkiye için belki de fırsatlar yaratacaktır.'' 
     





</TEXT>
</DOC>
