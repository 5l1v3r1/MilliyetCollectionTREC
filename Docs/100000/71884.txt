<DOC>
<DOCNO> 71884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/11/magazin/mag00.html </URL>
<DATE> 2002/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşkta U dönüşü 
</HEADLINE>
<TEXT>

Asuman Krause, Serkan Şedele’yi terk ederek tekrar eski sevgilisi Murat Mısırlı’ya döndü 
     DENİZ ALTUNTAŞ UĞUR SOYSAL 

     BİR süre önce yıllardır birlikte olduğu meslektaşı Murat Mısırlı’dan ayrılarak, fotoğraf sanatçısı Serkan Şedele ile aşk yaşamaya başlayan manken Asuman Krause, yine fikrini değiştirdi. Manken Yüksel Ak ile Şenol İpek’in evlendiği gelin damat fuarında bir araya gelen eski sevgililer Krause ve Mısırlı ayrılık sonrasında birbirleri için sarfettikleri sözleri unutarak barıştı. Ancak olan fotoğraf sanatçısı Şedele’ye oldu. 
     
     Şedele "Ayıp etti" 
     TERK edilen aşık Serkan Şedele kelimenin tam anlamıyla psikolojik çöküntüye uğradı. Milliyet’e konuşan Şedele şunları söyledi "Geçtiğimiz perşembe günü Yüksel ile Şenol’un düğününde kavga ettik. Aynı gün Murat’la barışmış. Söylenecek tek kelime var o da "ayıp". Asuman’daki ne mide ki, beni bırakıp hemen yeni bir aşka başlıyor. Asuman benim için bitti, onu kalbime gömdüm. Birlikte ev tutmuş ve yeni oturmaya başlamıştık. Bir anda neye uğradığımı şaşırdım." 
     



 MAGAZİN 











</TEXT>
</DOC>
