<DOC>
<DOCNO> 99727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/03/ekonomi/eko04.html </URL>
<DATE> 2002/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Fuar otomotivi uçuracak 
</HEADLINE>
<TEXT>

Geçen yıl kriz molası veren AutoShow ekimde açılıyor. Fuarın sektörü canlandırması bekleniyor 
     EKONOMİ SERVİSİ 

     Geçen yılki ekonomik kriz nedeniyle mola veren AutoShow, Ekim ayında kapılarını yeniden açmaya hazırlanıyor. Türkiye’nin en büyük otomobil fuarı olma özelliğini koruyan AutoShow, bir yıl aradan sonra 25 Ekim - 5 Kasım 2002 tarihleri arasında CNR Fuar Merkezi’nde düzenlenecek. 
     Otomobil tutkunlarının özlemle beklediği randevuda, otomobilseverler 12 gün boyunca otomobil dünyasının yeniliklerini birarada görme imk nı bulacaklar. 
     
     500 bin ziyaretçi bekleniyor 
     ITF - İstanbul Fuarcılık ve Türkiye Otomobil Distribütörleri Derneği’nin TODD işbirliği ile 100 bin metrekarelik alanda düzenlenen AutoShow 2002’de, otomobil firmaları, Türkiye pazarına sunacakları en son modelleri bu organizasyonun çatısı altında sergileme imk nı bulacaklar. Bu yılın ilk 6 aylık döneminde yaşanan durgunluğu aşmaya çalışan firmalar, fuarla birlikte piyasanın canlanmasını umut ediyorlar. Bir çok firma, piyasaya süreceği yeni modellerini, AutoShow 2002’den sonra satışa çıkarmayı planlıyor. 
     İki yıl önce yapılan AutoShow’a 42’si yabancı olmak üzere toplam 126 firma katılmış, fuarı yerli ve yabancı 300 bin kişi ziyaret etmişti. Bu yılki fuarı 500 bin otomobilseverin ziyaret etmesi hedeflenirken, otomobilseverler, firmalar tarafından standlarda düzenlenecek çeşitli aktivite ve gösterileri de izleme şansını bulacaklar. 
     



 EKONOMİ 





















</TEXT>
</DOC>
