<DOC>
<DOCNO> 60182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/son/soneko05.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İsveç'de internet bankacılığı büyük bankaların tahtını sarsıyor 
</HEADLINE>
<TEXT>

     İsveç bankacılık sektörüne hakim dört büyüklerin kötüleşen hizmetleri ve artan hizmet bedellerinden usanan İsveç'de tüketiciler Internet bankacılığı ve mali hizmetler sektörüne yeni giren süpermarket zincirlerine yöneliyor. 
     İsveç bankacılık sektörüne uzun süredir hakim olan Nordea, Handelsbanken, SEB ve Swedbank, eski nesillere kıyasla bankalarına daha az sadık olan tüketicilerin tercih ettikleri yeni mali kuruluşlarla rekabet etmek zorunda kalıyor. 
     İki sigorta şirketi Internet bankacılık hizmetine, iki büyük süpermarket zinciri de mağazalarında bankacılık hizmetleri sunmaya girişti. Resmi verilere göre, yeni nesil bankaların hanehalkı tüketici kredilerindeki payı geçen 10 yılda yüzde 3.6'dan yüzde 16.5'e, mevduatlardaki payı da yüzde 2.1'den yüzde 14.3'e yükseldi. 
     İsveç Bankalar Birliği'ne göre, ülkede nüfusunun üçte biri yaklaşık üç milyon kişi Internet'deki bankacılık hizmetlerini kullanıyor, İsveçliler, online bankacılık hizmetlerini kullanmada dünya lideri konumunda bulunuyor. 
     Internet bankacılığı ve yeni nesil bankacılık hizmeti veren kuruluşlar para, ödeme transferleri ve nakit çekimlerinde tüketicilerden çok az ücret alıyor ya da hiç almıyor. 
     






</TEXT>
</DOC>
