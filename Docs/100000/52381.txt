<DOC>
<DOCNO> 52381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/spor/spo02.html </URL>
<DATE> 2001/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
REVİVO’YA TEHDİT 
</HEADLINE>
<TEXT>

Avusturya’ya elenen İsrail’de sular durulmuyor. Teknik direktör Nielsen, gazetelere yaptığı açıklamada, kendisini yanlış taktik vermekle suçlayan yıldız futbolcuya "Ya sus ya da git" dedi 
     İRFAN KURTULMUŞ 

     Arkamdan konuşuyorlar’ 
     İSRAİL Milli Takımı’nın Danimarkalı Teknik Direktörü Richard Möller Nielsen, Fenerbahçe’nin ve İsrail futbolunun yıldızı Haim Revivo’ya gözdağı verdi. Nielsen, Danimarka’nın B.T. gazetesinde yer alan ve İsrail’in Jerusalem Post gazetesine verdiği demeçte, bazı futbolcuların kendisini "korkakça", arkasından eleştirmesinden şikayetçi oldu ve "Ya sus, ya da git" dedi. 
     
     Başı belada’ 
     NİELSEN, Avusturya maçının devre arasında, kendisini yanlış taktik vermekle suçlayan ve maç konuşması sırasında tuvalete giden Revivo’nun, başının belada olduğuna dikkati çekerken, "kellesini" isteyen gazetelere çatıp, bazı futbolculara milli takım kapısını da kapatacağını söyledi. Danimarkalı teknik adam "Ne yazık ki İsrail’de bütün duvarların kulağı var" diye konuştu. 
     
2 trilyon dağıtıldı      YÖNETİM dün futbolculara yaklaşık 2 trilyonluk ödeme yaptı. Antrenman sonrasında kulübe gelen oyuncular 1 milyon 100 bin dolarlık transfer taksitlerini aldılar. Böylece Aziz Yıldırım Gaziantepspor maçından sonra oyunculara verdiği sözü tutarak, lider olana kadar durdurduğu ödemelere yeniden başladı. 
     
Lazetic’den top başı      CİNSEL organından geçirdiği operasyon nedeniyle bir haftadır antrenmanlara çıkamayan Lazetic, dün takımla birlikte ilk çalışmasını yaptı. Oldukça iddialı geçen çift kale maçta futbolcuların hırslı oldukları gözlenirken, Denizli Andersson’u kırmızı kartla cezalandırdı. Milli takımdan dönen Serhat da çalışmaya katıldı. Çalışma sonunda oyuncular Ali Güneş’i havaya kaldırarak neşelerini de gösterdiler. 
     
Rapajic sakat dönüyor      HIRVATİSTAN’IN K.Kore ile oynadığı son maçta sakatlanan Rapajic’in Gençlerbirliği maçında oynayamayacağı açıklandı. Mustafa Denizli’yi arayarak dizinden de sorunu olduğunu belirten Rapajic, cuma günü İstanbul’a gelip kontrolden geçecek. Bu sakatlık ile birlikte cumartesi günü forma giyemeyecek oyuncu sayısı beşe yükseldi. 
     
Özaydınlı Borcumuz borç      İTALYAN menajer Vincenzo Moradito’nun 300 bin dolarlık alacağını ödemediklerini kabul eden Asbaşkan Murat Özaydınlı, "Bu konuda görüşmelerimiz sürüyor. Yönetim olarak, UEFA’dan Murat Yakın’ın parasını almadan, Avrupa’da hiç kimseye ödeme yapmama kararı aldık. Onlar bize versin, biz de alacaklılarımıza dağıtalım" dedi. 
     
Şen Aralarını bulurum      FENERBAHÇE eski Başkanı Ali Şen ise kulübü FİFA’ya şikayet eden Moradito ile yönetim arasında, arabuluculuk yapmayı önerdi. Şen, İtalyan menajeri çok yakından tanıdığına değinerek, "Eğer isterlerse aralarında bir anlaşma sağlarım. Moradito ile daha önce Högh ve Atkinson’un transferlerinde çalıştık" diye konuştu. 
     



 SPOR 
























</TEXT>
</DOC>
