<DOC>
<DOCNO> 61282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/dunya/dun02.html </URL>
<DATE> 2002/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
El Kaideci’nin korkunç sonu 
</HEADLINE>
<TEXT>

     Afganistan'ın Kandahar kenti hastanesinin bir bölümünü bir süredir işgal eden Arap savaşçılardan biri, üzerinde taşıdığı patlayıcıyla intihar etti. Bir Afgan yetkili, Kuzey İttifakı birliklerinin Kandahar'a girdiği günden beri hastanenin bir bölümünü işgal eden El Kaide'nin Arap savaşçılarından birinin, kaçmak isterken etrafının çevrilmesi üzerine, taşıdığı bombaları patlatarak intihar ettiğini belirtti. 
     
Çocuk oyuncağı      Terörist Usame bin Ladin, yatırımcılara ilham kaynağı olmayı sürdürüyor. Son olarak parfümü çıkarılan Bin Ladin, Hong Kong'daki Oyuncak fuarında yerel bir üreticinin tasarımı olan oyuncak bebeğiyle günün konusu oldu 
     
Taliban’ın üç bakanı teslim      Afganistan'da yıkılan Taliban yönetiminin üç bakanı dün Kandahar'da yetkililere teslim oldu. Kandahar Valisi Gül Ağa'nın sözcüsü Halid Peştun, teslim olan bakanların eski Savunma Bakanı Molla Ubay Dullah, Adalet Bakanı Molla Turabi ile Madencilik ve Endüstri Bakanı Molla Sadeddin olduğunu açıkladı. Sözcü, Taliban lideri Molla Ömer'in ise güneydeki Helmand bölgesinde saklandığını söyledi. 
     



 DÜNYA 













</TEXT>
</DOC>
