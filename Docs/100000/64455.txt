<DOC>
<DOCNO> 64455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/27/son/sonspo05.html </URL>
<DATE> 2002/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Avustralya Açık'ta şampiyonluk İsveçli Johansson'un... 
</HEADLINE>
<TEXT>

     Sezonun ilk ''Grand Slam'' mücadelesi olan Avustralya Açık Tenis Turnuvası'nda, tek erkeklerde şampiyonluğu, 9 numaralı seribaşı Rus Marat Safin'i finalde 3-1 yenen 16 numaralı seribaşı İsveçli Thomas Johansson, ilk kez kazandı. 
     Melbourne kentinde 14 gün süren 8.6 milyon ABD Doları yaklaşık 12 trilyon lira toplam ödüllü turnuvanın bu sabah yapılan final maçında 26 yaşındaki Thomas Johansson, 22. yaşgününü kutlayan Marat Safin 
     karşısında 3-6, 6-4, 6-4, 7-6 7-4 'lük setlerle sonuca gitti. 
     Kariyerinde ilk Grand Slam şampiyonluğunu kazanan Johansson, 520 bin dolarlık para ödülü aldı. İsveçli tenisçinin daha önce 25 kez katıldığı ''Grand Slam'' turnuvalarındaki en büyük başarısı 1998 ve 2000 yılında ABD Açık Tenis Turnuvası'nda çeyrek finale dek yükselmek 
     olmuştu. 
     Bu final maçından sonra dünya klasmanında 11. sırada bulunan ve profesyonelliğinde 5. yılı olan Safin'in 282 maçta 175 galibiyeti, 107 yenilgisi, dünya klasmanında 18. sırada olan ve profesyonel teniste 8. 
     yılını süren Johansson'un da 364 maçta 201 galibiyet ve 163 yenilgisi oldu. Daha önce Safin karşısında -hepsi geçen yıl olmak üzere- 3 maçta 2 yenilgisi olan İsveçli tenisçi, bu turnuvada aynı zamanda 2-2 eşitliği sağladı. Kariyerinde daha önce 1 Grand Slam şampiyonluğu olan Safin, Avustralya Açık'ta 3. Johansson ise 7. kez mücadele etti. Thomas Johansson, maçtan sonra yaptığı açıklamada, çok şanslı bir gününde olduğunu bildirdi. 
     






</TEXT>
</DOC>
