<DOC>
<DOCNO> 66546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/spor/spo15.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Elveda Ancelotti’      İTALYAN basını, Juventus’a elenen Milan’da, Teknik Direktör Ancelotti’nin yolun sonuna geldiği görüşünde birleşti. Corriere Dello Sport, "Elveda Ancelotti" manşetini attı. Medya, Milan’ın kaliteden uzak kaldığını vurgularken, Ancelotti’nin ilerisi için de umut vermediğini vurguladı. 
     
Parma finalde      HAKAN Şükür’ün takımı Parma, İtalya Kupası yarı final rövanşında Brescia’ya 2 - 1 yenilmesine rağmen, evindeki maçı 2 - 0 kazandığı için finale çıkarak, Juventus’un rakibi oldu. Teknik Direktör Carmignani, sakatlığı düzelen Hakan’ın Lazio maçında forma giyebileceğini söyledi. Inter Teknik Direktörü Cuper’in de Emre’yi Bologna deplasmanında ilk onbirde sahaya sürebileceği bildirildi. 
     
Kupa kuraları 14 Şubat’ta      FUTBOLDA Türkiye Kupası yarı final maçlarının kuraları 14 Şubat’ta İstanbul’da yapılacak. Çeyrek finalde rakiplerini eleyen Beşiktaş, Kocaeli, Denizli ve Adanaspor’un yer alacağı kura çekimi sonrası yarı final 6 Mart’ta, final de 3 Nisan’da oynanacak. 
     
Haftanın hakemleri Diyarbakır - Bursa Yılnur Önen Ankaragücü - Göztepe İsmet Arzuman Y.Yozgat - Fenerbahçe Metin Tokat Denizlispor - Antalya Mutlu Çelik İstanbulspor - Beşiktaş Orhan Erdemir Samsunspor - Trabzon Sadık İlhan Ç.Rizespor - Gaziantep Sebahattin Bitirim Kocaelispor - G.Birliği Bülent Uzun      
     
Havuzda kaos      BEŞİKTAŞ ve İstanbulspor, 2002 için Digitürk’ün yeni kur önerisine karşı çıktı. Kulüpler Birliği Başkanı İlhan Cavcav ile Federasyon Asbaşkanı Ata Aksu, doları 850 bin liradan sabitleyen yayıncı kuruluşla sözleşmenin 2004’e kadar süreceğini açıkladı. Ancak iki kulüp, anlaşmaya sadık kalınmadığını, fesih için mahkemeye gidebileceklerini bildirdi. 
     
Süper Dragila      ABD’Lİ Stacy Dragila, İsveç’teki Salon Atletizm Yarışmaları’nda bayanlar sırıkla yüksek atlamada 4.72 metreyle Dünya salon rekorunu kırdı. 30 yaşındaki Dünya ve Olimpiyat Şampiyonu Dragila, geçen yıl 8 Dünya rekoruna imza atmıştı. 
     
Torba savunması      SPORDAN Sorumlu Devlet Bakanı Fikret Ünlü, torba sistemini savundu. Ünlü, "Bana göre iyi bir fikir. Tüm hakemler eşit durumda. Tartışmalar azalabilir. Ancak, hakemler kendilerine güvenin sarsılacağı düşüncesiyle, bu sisteme sıcak bakmıyor" dedi. 
     
Forma sahte çıktı      EFSANE futbolcu Pele’nin, Londra’da açık artırmayla satılması planlanan milli forması sahte çıktı. Brezilya’nın eski hocası Zagallo, "Pele, 1970 Dünya Kupası finallerinde giydiği formayı bana hediye etmişti. Bunda bir sahtek rlık var" dedi. Formanın yaklaşık 130 milyara satılması bekleniyordu. 
     
Sembol fırtınası      ÖZEL Sembol İlköğretim Okulu öğrencileri, Bahçelievler İlçesi Okullararası Yetenek Yarışması’nda yüzmede altı dalda birinciliği kazandı. Şampiyonluk kürsüsüne çıkan Miva Araz, Tolga Erk, Birce Özkan, Kerem Uzel, Zeynep Keskin ve Serhan Alpaydın’a ödüllerini İl Milli Eğitim Müdürü Ömer Balıbey dağıttı. 
     
Erbil’in acı günü      GAZİOSMANPAŞASPOR Teknik Direktörü Cihat Erbil’in oğlu Cihan Erbil dün kalp krizi sonrası hayatını kaybetti. 31 yaşındaki Erbil’in naaşı bugün Fenerbahçe Camii’nde ikindi namazına müteakip kılınacak cenaze namazının ardından Karacaahmet Mezarlığı’nda toprağa verilecek. 
     



 SPOR 




























</TEXT>
</DOC>
