<DOC>
<DOCNO> 73890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/ekonomi/eko02.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Roaming gerçekleşmezse taahhütlerimiz değişebilir’ 
</HEADLINE>
<TEXT>

Cep telefonu operatörü Aria’nın İtalyan ortağı TIM’in Başkan Yardımcısı Elis Bontempelli, Roaming anlaşması gerçekleşmezse yatırım seviyelerimizi ve taahhütlerimizi değiştireceğiz’ dedi 
     ŞÜKRÜ ANDAÇ EVRİM ERGİN 

     Türkiye’nin üçüncü cep telefonu operatörü Aria’nın İtalyan ortağı Telecom Italia Mobile’in TIM Başkan Yardımcısı Elis Bontempelli, Roaming ulusal dolaşım anlaşması gerçekleşmezse, taahhütlerimizi gözden geçiririz" dedi. 
     Aria’nın hizmete girişinin birinci yıldönümü nedeniyle düzenlenen toplantıya katılan Bontempelli, Türkiye’nin kendileri için çok önemli’ olduğunu belirterek, "Roaming olmazsa da biz Türkiye’yi terketmeyeceğiz. Çünkü bu terketmemiz için bir sebep değil. Ancak açıkçası bu anlaşma olmazsa yatırım seviyelerimizi değiştireceğiz" diye konuştu. 
     Bontempelli toplantıda yaptığı konuşmada da roaming konusu üzerinde durdu. "TIM olarak h l şuna kaniyiz ki, bu girişimimizin geleceği vardır ve h l Türkiye, telekom ve TIM açısından stratejik önemi büyük bir ülkedir. Aria krize rağmen, yatırımlarını sürdürdü ve çok önemli sonuçlar elde etti" diyen TIM Başkan Yardımcısı konuşmasını şöyle sürdürdü 
     
     Lütfen yardımcı olun’ 
     "Üçüncü olarak piyasaya giren operatörün hayatı tabii ki kolay değildir. Bunun bilincindeyiz. Yine de çok iyi sonuçlar elde ettik. Ancak h l yardıma ihtiyacımız var. Ulusal dolaşım çok önemli bir sorundur. Türkiye’deki tüm telekom çalışanların yardımına, ortaklarımızın yardımına ihtiyacımız var. Büyümeye ihtiyacımız var. Bize büyümekte yardımcı olun lütfen. Başka bir şey istemiyoruz sizden." 
     Toplantıya katılan İş - TIM Yönetim Kurulu Başkanı Ersin Özince de, Aria’nın, abone artış hızında Avrupa’da üçüncü operatörler arasında en iyi seviyeyi yakaladığını söyledi. Özince, "Türkiye’nin içinde bulunduğu sıkıntılı dönemde, bu sosyal olayı şaşaalı kutlama arzusunda değiliz. Ümit ederim İş - TIM’in yabancı sermaye rekorunu elinden alan kuruluşlar çıkar" diye konuştu. 
     
Vural İş Bankası’nı kutlarım      Aria’nın 1. yıldönümü toplantısına katılan Ulaştırma Bakanı Oktay Vural da İş Bankası’nı tebrik etti. Vural, "İş Bankası bir bankadır. Finansal yatırımcıların genellikle daha kısa vadeli baktığı bu sektöre, orta vadeli baktıkları için ve geleceğe değer veren bu çağdaş yaklaşım için ve bu vizyon için tebrik ediyorum" dedi. 
     Vural, kendisine yöneltilen, Aria’ya lisans anlaşması sırasında söz verildi, tutulmadı. Yakında üçüncü kuşak cep telefon ihalesi yapılacak. Acaba yabancı yatırımcı gelir mi ’ şeklindeki soruya karşılık, "Verilen sözler tutuluyor, biz üzerimize düşeni yaptık, iş mahkemelere kaldı" diye yanıt verdi. 
     
Turkcell ve Telsim şiddetle direniyor’      Aria Genel Müdürü Giuseppe Farina, Aria’nın gerçekleştirdiği yatırımlara, düzenleyici kuruluşların aynı hızla yanıt veremedikleri ve çevik olmadıklarını belirtti. 
     Kurumlar arasında görev ayrımının net yapılmadığını ve eski operatörlerin şiddetli direniş gösterdiğini belirten Farina, "Bu yatırım IMF’nin vereceği her kredi diliminin üç katını oluşturmaktadır. Ayrıca biz yatırımımızla istihdamın artamasını ve rekabetin oluşmasını sağladık. Krizin en akut dönemi geride kaldı. Bundan sonra piyasanın gelişimine yönelik vergi önlemlerinin belirlenmesi şarttır. Cep aboneleri ve operatörlerin üstündeki vergi yükü hafifletilmeli" dedi. 
     
Aria destek görmeli’      Telekomünikasyon Kurumu Başkanı Mehmet Fatih Yurdal da, "Hiç kimse şirketlerimize hiç bir şey kazanmadan iş yapın diyemez. Aria’da mutlaka hak ettiği anlayışı, iyi niyeti otoritelerden görmek durumunda. Sektöre yeni girmiş olan bir şirket mutlak suretle korunmak zorunda. Piyasada yer tutana kadar gözetilmek zorunda. Biz de kanunlar çerçevesi dışına çıkmadan bunu yapmaya çalışıyoruz" dedi. 
     Ulusal dolaşımla ilgili yönetmelik çıkardıklarını ve önümüzdeki günlerde bu yönetmeliğin uygulanmasını istediklerini ifade eden Yurdal, şöyle konuştu 
     "Roamingde önemli girişimler var. Yöneticilerle bizzat görüşüyoruz. İnanıyoruz ki yakın gelecekte anlaşma sağlanmış olacak." 
     



 EKONOMİ 
















</TEXT>
</DOC>
