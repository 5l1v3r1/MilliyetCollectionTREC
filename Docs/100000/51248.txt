<DOC>
<DOCNO> 51248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/yazar/bila.html </URL>
<DATE> 2001/11/08/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Kamuda küçülme 
</HEADLINE>
<TEXT>

     Koalisyon liderlerinin devleti küçültmek amacıyla geliştirilen öneri ve önlemleri ilke olarak kabul ettiklerini biliyoruz. Önceki gün yapılan ve Devlet Bakanı Kemal Derviş'in de katıldığı liderler zirvesinde küçülme yönünde ilke kararı alındı. 
     Bu kararın hemen ardından başta Köy Hizmetleri Genel Müdürlüğü olmak üzere DSİ, Karayolları gibi yatırımcı kuruluşlardan on binlerle ifade edilen işçi çıkarımları yapılacağı, bu kurumların tümüyle lağvedileceği yönünde haberler yansıdı. 
     Sadece Köy Hizmetleri'nde 50 bin işçi çalıştığı düşünülürse hükümetin bu yatırımcı kuruluşları tümüyle kapatıp, çalışanlarını kapıya bırakmak gibi bir karar vermiş olması gerekir ki, bu gerçekçi ve uygulanabilir bir karar değildir. 
     Nitekim, dün söz konusu zirvenin perde arkasına bakınca ve ilgili bakanlardan bilgi alınca, anlaşıldı ki, liderlerin ve hükümetin böyle bir kararı yok. 
     Peki öyleyse günlerce tartışılan "küçülme" ve "kapatma" tartışmaları ve bunlara ilişkin kararların anlamı nedir 
     Bu soruya yetkililerin verdiği yanıt şu 
     "Kamu kurumlarında tasarrufu artırmak ve küçülmeyi sağlamak amacıyla ne yapılabileceğine ilişkin raporlar tartışıldı. Liderler küçülme yönündeki önlemlerin uygulanması konusunda ilke kararı aldılar. Bu amaçla Başbakanlık Müsteşarı'nın başkanlığında bir heyet görevlendirildi. Neler yapılabileceğini araştırıyorlar. Bu arada Köy Hizmetleri'yle ilgili olarak düşünülen ise bu kurumun tümüyle kapatılıp 50 bin işçisinin işine son verilmesi değildir. Önerilen ve düşünülen şudur Köy Hizmetleri'nin 19 bölge müdürlüğü var. Bu bölge müdürlüklerinin kaldırılması düşünülüyor. Bu karar uygulandığında ise bölge müdürlüklerinde çalışan 15 bin kişi de başka kurumlara tayin edilecek. İşten çıkarma yok." 
     Bölge müdürlüklerinin kaldırılmasıyla nasıl tasarruf yapılacak 
     Buna verilen yanıt da şöyle 
     "Bu kararla bölge müdürlükleri bünyesindeki binalar, araçlar ve akaryakıt sarfiyatından tasarruf edilecek. İl müdürlükleri zaten valiliklere bağlı çalışıyorlar. Bölge müdürlükleri de kaldırılınca bir kademe azaltılmış olacak. Bölge müdürlüklerinde çalışanlar da başka yerlere kaydırılacak." 
     Çalışanların emekli edilmesi, emekli olmaya teşvik edilmeleri yönündeki kararlar nedir 
     Bakanların verdiği bilgiye göre bu konudaki karar da şu 
     "Emekliliği dolmuş olanlar emekli edilecek. Ancak stratejik görevlerde bulunanlar hariç. Boşalan kadrolara yeni personel alınmaması da bir diğer tasarruf kararı." 
     Liderler zirvesi ve Köy Hizmetleri'yle ilgili kararların perde arkası böyle... 
     Kamuda küçülme yönünde atılacak ilk adımın bölge müdürlüklerinin kaldırılması, çalışanlarının tayini ve emekliliği dolmuş olanların emekli edilmesi olarak özetlemek mümkün... 
     
     







Seçim sistemi 


Fatih Terim... 


Kamuda küçülme 


Irak'la sınırları doğru çizmek 


Atatürk, Şah, İnönü, İngiliz elçisi nasıl poker oynadı 


23 cesur adam 


Atatürk ve Edward 


Ekonomist olmanın dayanılmaz ağırlığı 


İnisiyatif bizden gelmeli 


Ders kitaplarında cinsiyet ayrımcılığı 


Umuda yolculuk’ 


Gazeteci doğdu gazeteci öldü 


İstanbul politikalar merkezi 


Kullanmadığınız kredi kartlarını iptal ettirin 


Fakirler altın satıyor, zenginler altın alıyor 


Değişimi yürekli insanlar gerçekleştirir 


</TEXT>
</DOC>
