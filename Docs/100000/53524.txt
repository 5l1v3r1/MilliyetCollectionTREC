<DOC>
<DOCNO> 53524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/22/spor/ygokberk.html </URL>
<DATE> 2001/11/22/ </DATE>
<TIME>  </TIME>
<AUTHOR> BİLGİN GÖKBERK  </AUTHOR>
<HEADLINE>
Bir sürü Jardel 
</HEADLINE>
<TEXT>

     Bulgarlar için en güzel sözü maçtan önce Aydın Örs söyledi "Kapalı kutu onlar" dedi. Bundan sonrası Örs’e değil bana ait. Ama küçük, küçücük bir kapalı kutu. Hani bir yerde eline geçer, hatta huylanırsın hemen açmazsın, içinden ne çıkacak açarsam diye. Sonra da kendine kendine, "Çıksa çıksa ne çıkacak bu kutudan" diyip açarsın. İşte mesela bu Bulgarlar çıkar. 
     Eti de belli, butu da. Hatta göğsü, kanadı da. Takımı gençleştirmişler. Yaş ortalamasını yükselten G.Mladenov. Adamın yaşı 39. Bırakın Bulgarlar’ı, salonun bile yaş ortalamasını yükseltiyor. Gerçi o Mladenov, ilk yarıyı domine ediyor. Düşünün hem Bulgarlar’ı, hem de bizimkilerin halini. Aklıma basketboldan zorla soğutulan Orhun geliyor. Hatta, en ihtiyacımız olduğu anda yok. Mesela bu maçta yoktu o. 
     Hani Jardel için bir tanım vardır Bu futbolcu filan değil diye bırakırsın. Sonra maç sonunda bakarsın, skorbordda iki Jardel golü ve 2 - 0 mağlupsun. Bir sürü Jardel toplanmış, Bulgar Milli Takımı olmuş. Bir şey oynamıyorlarmış zannediyorsun. Üstelik sen onlardan daha iyi oynuyormuş gibi hissediyorsun. Sonra bakıyorsun, bir sayı öndeler. İlk devre de öyleydi. Herşeyi yapan biz gibi görünüyorduk, hiçbirşey de onlar. Ama devre sonucu 41 - 44 Bulgaristan lehine. Üçüncü periyot da farklı değildi 61 - 64. 
     Tamam Hidayet Sacramento’daydı. Mehmet, Harun sakat. Orhun pes etmiş, yok. Ama yine de böyle mi oynamalıydık Üstelik o anda da maçın en iyi oyuncusu Mirsad sakatlanıp çıkmaz mı... İşte son periyotta acayip şeyler oldu. Örs, risk aldı. Atinalı İbo coştukça coştu. Tel Avivli Hüso kendine geldi. Mirsad’ın sakatlanana kadar domine ettiği maça 80’li Tutku ve Kaya, 78’li Ömer, 79’lu Arda, hırslarıyla asıldıkça asıldılar. 
     Maç öncesi sakatlarla eksilmiştik. Maç sırasında onlar iki Mladenov ve bir Angelov’la beşleyerek eksildiler. Ve sonra mı Bu cümleyi seviyorum Kızıldeniz yine yarıldı ve içinden Hazret - i Musa, pardon, Türk Milli Takımı geçti, gitti... 
     



 SPOR 
























</TEXT>
</DOC>
