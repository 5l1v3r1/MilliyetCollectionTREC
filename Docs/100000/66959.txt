<DOC>
<DOCNO> 66959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/son/sontur15.html </URL>
<DATE> 2002/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip Erdoğan "Din eksenli değil, insan eksenli partiyiz.." 
</HEADLINE>
<TEXT>

     AK Parti Genel Başkanı Recep Tayyip Erdoğan, ''Biz herhangi bir partinin devamı değiliz, din eksenli değil insan eksenli bir partiyiz'' dedi Erdoğan, AK Parti'nin Adana Uğur Mumcu Meydanı'ndaki mitinginde, ülkenin ekonomik, siyasi alanlarda, temel hak ve özgürlüklerde sıkıntılar yaşadığını söyledi. Bu sıkıntıların kötü yönetilmekten kaynaklandığını savunan Erdoğan, ''İlk seçimde koalisyon hükümetini oluşturan siyasi partiler sandığa gömülecek'' iddiasında bulundu. 
     Ülkedeki yoksulluğun, yolsuzluklardan kaynaklandığını öne süren Erdoğan, ''Çiftçi, işçi, memur ağlıyor. Çiftçi yaptığı borcun faizini ödeyemeyecek duruma geldi'' dedi. 
     Erdoğan, AK Parti olarak yolsuzlukların önünü kesmek için yola çıktıklarını, yolsuzluğu kaldırmanın da Türkiye'nin zaferi olacağını söyledi. 
     Türkiye'nin geçen yıl, yüzde 8.5 oranıyla tarihinde en büyük küçülmeyi yaşadığını anlatan Erdoğan, ''Biz sıradan değil, güçlü bir milletiz. Yeter ki milletin önünü açsınlar. Milletin güvenini kazanmış dürüst yönetime ihtiyaç var'' diye konuştu. 
     Herhangi bir partinin devamı olmadıklarını savunan Erdoğan, ''Din eksenli değil, insan eksenli bir partiyiz. Bütün dinler insanların mutluluğu, refahı içindir. İslam'ın siyasallaştırılmasına, istismarına karşı olduğumuz kadar, laikliğin dinselleştirilmesine de karşıyız'' dedi. 
     Tayyip Erdoğan, ''Biz, Parlamento'da uzlaşmanın markası olacağız. 
     Olduk da... Bize, verdiği sözün arkasında duran yöneticiler lazım. İlk seçimde AK Parti'yi Türkiye'de iktidara getirecek halkı, sıkıntılardan biz kurtaracağız'' diye konuştu. 
     Erdoğan, miting alanına 23 milletvekiliyle geldi. 
     






</TEXT>
</DOC>
