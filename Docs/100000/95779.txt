<DOC>
<DOCNO> 95779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/15/son/sondun02.html </URL>
<DATE> 2002/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'nin yeni planı "Arafat yetkisiz başkan" 
</HEADLINE>
<TEXT>

     ABD Dışişleri Bakanı Colin Powell'ın, kurulacak bir Filistin devletinde, Yaser Arafat'ın sınırlı yetkilere sahip bir devlet başkanı olmasını öngören bir plan üzerinde çalıştığı ileri sürüldü. 
     Amerikan Newsweek dergisi, Filistin kökenli Amerikalı hukukçuların, Suudi fonlarından gelen destekle oluşturacakları yeni anayasa taslağına göre, bir Filistin parlamentosunun oluşturulacağını bu parlamentonun bir başbakan seçeceğini yazdı. 
     Haberde, seçilen başbakanın alınan kararları "formalite icabı" Arafat'ın onayına sunacağı belirtildi. 
     Bu planın Powell tarafından desteklendiğini kaydeden Newsweek, ABD Dışişleri Bakanlığı yetkililerinin Avrupalılar, Rusya ve Araplar,ın plana destek vermesini umduklarını yazdı 
     





</TEXT>
</DOC>
