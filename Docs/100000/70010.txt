<DOC>
<DOCNO> 70010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/son/soneko22.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman markı tarihe karışıyor... 
</HEADLINE>
<TEXT>

     Avrupa'da 12 Avrupa Birliği AB ülkesinde 1 Ocak 2002 tarihinden itibaren piyasaya çıkan euro ile birlikte, yarından itibaren bu ülkelerde bugüne kadar geçerli olan para birimleri tarihe karışıyor. Aralarında Alman bacacıların uğur saydıkları ve bacacıların sembolü olan ''1 Pfennig'' de tarih oluyor. 
     Hollanda Florini'nin 28 Ocak'ta, İrlanda Lirası'nın 9 Şubat'ta ve Fransız Frangı'nın 17 Şubat'ta tedavülden kalkmasından sonra, aralarında Almanya'nın da bulunduğu diğer 9 AB ülkesinde eski para birimleri yarından itibaren yasal para olma özelliğini kaybedecek. 
     Tedavülden kaldırılacak paraların, ulusal merkez bankaları tarafından değiştirilmek üzere kabul edilecek son geçerlilik tarihleri de ülkeden ülkeye farklılık gösteriyor. 
     Finlandiya, Fransa, İtalya ve Yunanistan merkez bankaları 10 yıla kadar, Portekiz Merkez Bankası 20 yıla kadar, Hollanda Merkez Bankası 1 Ocak 2032 yılına kadar eski ulusal paralarını alırken, diğer 
     ülkelerin merkez bankaları süresiz olarak ulusal paralarını euro ile değiştirecek. 
     Almanya'da yarından itibaren sadece eyalet merkez bankaları süresiz, bedava ve istenildiği kadar markı, euro'ya çevirecek. Merkez bankaları yurtdışından getirilen ulusal paraları da, 31 Mart'a kadar ücretsiz olarak euro ile değiştirecek. 
     AB üyesi olan İngiltere, Danimarka ve İsveç ise para birliği içinde yer almıyor. 
     






</TEXT>
</DOC>
