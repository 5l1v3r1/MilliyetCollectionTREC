<DOC>
<DOCNO> 50840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/spor/spo07.html </URL>
<DATE> 2001/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İNANILMAZ AMA GERÇEK 
</HEADLINE>
<TEXT>

Kim inanırdı ki, Cim Bom’un Bursa’dan beş gollü bir yenilgiyle döneceğine. Galatasaraylı bir çocuk "Abi kaç kaç" dese radyodan maçı dinleyen birine, 5-0’ı duyunca sormaz mıydı "Sergen attı mı " diye 
     TAMER BAĞLAN 

     Kuşkusuz, geride bıraktığımız haftanın en önemli olayı Bursaspor’un Galatasaray karşısında elde ettiği 5-0’lık galibiyetti. Avrupa’da tarih yazmakla haklı olarak gururlanan Sarı - Kırmızılılar’ı, bu kez Bursaspor Türk tarihine konu etti. Daha üç gün önce PSV’yi Ali Sami Yen’de madara eden aynı Cim Bom değil miydi Avrupa’da sıfır çeken ezeli rakiplerine Efsane değil Kestane’ yakıştırması yapıp kahkaha ziyafeti çekenler, Cuma akşamı kestane şekerinden futbol fesadına uğrayacaklarını nereden bilecekti 
     Futbol bu işte Her türlü sonuca açık ve budur zaten cazibesi... Skorbordda gerideysen nafile Salı - Cuma maçları, sakatlıklar, eksikler, yanlış kadrolar ya da taktikler, işin olsa olsa bahanesi... Yalnız, dışarıda hem de içeride rakipleri fazlaca umutlanmasın, Galatasaray altı yıldır yükseklerde koşuyor, öyle kolay kolay kesilmez nefesi... 
     
Denizli kopya çekiyor      Beşte beş yapan ve sonunda deplasman fobisini yendiğine bizi bile inandıran Fenerbahçe, geçen sene çizdiği yoldan gidiyor yine. Kazancı, kaybı tıpkısının aynı, üstelik son üç deplasmandan getirdiği dokuz puan da caba cebinde. Maç zevkli ve tempoluydu, oyuncular sağduyulu... Ancak, evsahipliği ile çokca övünen Antepliler’e, misafire ithaf ettikleri şarkılar yakışmadı, biline "Kim bunlar kim bunlar, olsa olsa hiç bunlar" ve "Vurun Antepliler namus günüdür" gibi şarkılar çalmak, yakıştı mı bir misafirpervere 
     
Fevzi Beşiktaşlı yapıyor      Maçtan sonra, haftanın en kolay golünün sahibi Rizesporlu Ümit Ozan bile üzüldüğünü açıkladı Fevzi’nin haline. Ertesi gün koyu bir Fenerli de aynı şeyi söylüyordu ve ekledi "Dua ettim Beşiktaş kazansın diye"... Yeter artık be Fevzi, gel kendine Tamam Türküz, duygusalız ama daha ne kadar dayanabiliriz ki Sana da yazık bize de. 
     
Tekelioğlu bitti. Ya Trabzon...      Son dakikada yenilen gol Trabzonspor için beraberlik, Tekelioğlu içinse yenilgi anlamındaydı. Sadi Hoca daha fazla dayanamadı. Yalnız, çok geç olmadan Trabzonlular bir an önce bu beraberliği birliğe dönüştürmenin yollarını aramalı. Puan cetveli incelenip düşme hattından sadece beş puan uzakta durulduğunun ve bu işin şakası olmayacağının farkına varılmalı... 
     
Oluyor böyle vakalar      Bilmem ki, kalemimiz mi şom, yoksa öngörümüz mü şu sıralar oldukça yerinde. Üç hafta önce "Daha ne kadar götürebilecekler " diye, yine bu sayfadan merak ürettiğimiz İstanbulspor ve Göztepe’den biri üç haftadır yenik, diğeri sürekli berabere... Kocaelispor ise, tam 20 maç sonra İzmit’te puansız kalırken belki de haftanın en çok pozisyon üreten ekibiydi. Bu nedenle körfezliler üzülmesinler boş yere. Hem top istemedi hem de Ali Uyanık’tı kalesinde... 
     



 SPOR 
























</TEXT>
</DOC>
