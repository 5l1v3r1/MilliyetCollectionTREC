<DOC>
<DOCNO> 55612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/spor/spo03.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Arena’da zor gece 
</HEADLINE>
<TEXT>

     SARI - Kırmızılılar, Şampiyonlar Ligi ikinci raundunda B Grubu’ndaki ikinci sınavını bu gece Barcelona ile rakip sahada verecek. İlk maçında Roma ile İstanbul’da berabere kalan Galatasaray, önce beraberliği, sonra galibiyeti kovalayacak. Barcelona’nın Nou Camp Stadı’nda TSİ 21.45’te başlayacak müsabakayı Almanya Federasyonu’ndan Marcus Merk yönetecek. Grubun diğer maçında ise Roma ile Liverpool aynı saatte Roma’da karşılaşacak. 
     
B GRUBU Puan Durumu TAKIMLAR O G B M A Y P BARCELONA 1 1 0 0 3 1 3 AS ROMA 1 0 1 0 1 1 1 GALATASARAY 1 0 1 0 1 1 1 LIVERPOOL 1 0 0 1 1 3 0      
Avrupa karnesi GALATASARAY O G B M A Y Avrupa Kupası 166 64 40 62 217 246 Şampiyonlar Ligi 51 15 12 24 51 80      
     
     Galatasaray Barcelona ile 1993 - 94 sezonunda Şampiyonlar Ligi grup maçlarında karşılaştı. Kendi sahasında 0 - 0 berabere kaldı, rakip sahada 3 - 0 kaybetti. İki takım 1994 - 95 sezonunda yine Şampiyonlar Ligi’nde oynadı. Maçlar 2 - 1 ve 1 - 2 sonuçlandı. 
     
BARCELONA O G B M A Y Avrupa Kupası 338 181 75 82 676 376 Şampiyonlar Ligi 57 29 14 14 120 79 AVRUPA’DA İKİ ÜLKE O G B M A Y  41 12 6 23 39 69      
     
     Galibiyetleri Galatasaray, Beşiktaş, Trabzon, Eskişehir, Ankaragücü, Göztepe aldı. 
     
Barcelona gergin      İSPANYA Ligi’nde aldığı kötü sonuçlar nedeniyle zor günler yaşayan Barcelona gergin günler yaşıyor. Kulübün resmi internet sitesinde düzenlenen ve 20 bin taraftarın katıldığı ankette galibiyete sadece yüzde 53 şans verildi. Ankette beraberliğe yüzde 37, Galatasaray’ın galibiyetine ise yüzde 10 oy kullanıldı. 
     BARCELONA tarihinde galibiyete en az oyun verildiği ankette, Fenerbahçe ile oynanan maçlarda bu oran yüzde 82’ye kadar çıkmıştı. Bu arada yenilgi halinde görevden alınması beklenen Teknik Direktör Carles Rexach, beraberlik halinde bile futbolcuların yılbaşı tatilinin iptal edileceği tehdidini savurdu. n MEHMET ÇİFTÇİ 
     
"Hakemler izin vermedi"      GALATASARAY Teknik Direktörü Lucescu dün Barcelona’da düzenlediği basın toplantısında "Geçtiğimiz yıllarda Galatasaray’ın Şampiyonlar Ligi’nde daha yukarı gitmesine hakemler izin vermedi" dedi. Rumen hoca "Bu yüzden şimdi, yapacağımızın iki mislini yapmalıyız. Buraya kazanmak için geldik" ifadesini kullandı. 
     SARI - KIRMIZILILAR dün gece maçın oynanacağı Nou Camp Stadı’nda bir çalışma yaptı. Antrenmana Sergen ve Perez hafif düz koşu yaparak katıldı. Perez’in oynama şansının arttığı, Sergen’in durumunun ise yavaş yavaş düzelmeye başladığı belirtildi. Bu iki oyuncu hakkındaki son kararı Lucescu maç saatinden önce verecek. 
     
Everton sırada      Ergün, Chelsea’nin teklifinin yanı sıra Everton’un kendisini devre arasında almak istediğini açıkladı 
     GALATASARAYLI futbolcu, Chelsea’nin teklifinin dışında ünlü Everton’un da kendisini almak istediğini belirtti, "Hem de devre arasında formalarını giymemi öneriyorlar" dedi. Ergün, Chelsea’nin hırslı bir kulüp olduğunu, Everton’un teklifini daha çok ciddiye aldığını da vurguladı, "Üstelik bu kulüp transferim için daha çok bastırıyor" diye konuştu. 
     ERGÜN, Sarı - Kırmızılı yöneticilerin isteği üzerine sözleşme yaptığını ifade etti. Yıldız oyuncu, "İmza atmasaydım da, Galatasaray’a para kazandıracaktım. Şimdi bu tekliflerle ilgili olarak kulübümün ne diyeceği önemli" dedi. Bu arada Hakan Ünsal da, amacının İngiltere’ye gitmek olduğunu söyledi, transferin devre arasında gerçekleşeceğini belirtti. 
     
İki kalpli Capone      GALATASARAYLI Capone, Dünya Kupası’nda kalbinin ikiye bölüneceğini söyledi. Brezilyalı futbolcu, "Yarısı ülkem, yarısı da Türkiye için atacak" dedi ve devam etti "Brezilya’yı yenebilirsiniz, korkmanıza gerek yok. Brezilya son yıllarda iyi oynamıyor. Rivaldo’yu tutmanız gerekir. Bunu da en iyi Emre Aşık yapar. Çin’i de yenersiniz, ama Kosta Rika çok tehlikeli. Çünkü tanınmıyor." 
     
Galatasaray günlüğü      Perez zirvesi 
     SARI-Kırmızılı kulüp, bugünkü maç öncesi Fransız futbolcunun menajerleriyle pazarlık masasına oturacak. Monaco’nun da talip olması nedeniyle kafası karışan Perez’in ilk ön görüşmede yönetim ile para konusunda anlaşamadığı bildirildi. 
     
     Cansun gururlu 
     BAŞKAN Mehmet Cansun, 20 milyon dolarlık borcu kapatmalarının büyük başarı olduğunu söyledi. Başkan Cansun, "Dört ayda borcu ödedik. Bunu Türkiye’de bizden başka hangi kulüp yapabilir Eğer böyle bir kulüp varsa, hemen görevi bırakırım" dedi. 
     
     Hasan’ın esprisi 
     İSTANBULSPOR maçından sonra yumrukladığı camla yaralanan Hasan Şaş’ın moralinin yerine geldiği bildirildi. Hasan’ın, önceki gün takımla birlikte gidilen bir balıkçıda "Aman beni cam kenarına oturtmayın" diye espri yaptığı öğrenildi. 
     
     Albayrak korkmuş 
     ABDÜRRAHİM Albayrak, Hasan Şaş olayında büyük panik yaşadığını söyledi. Albayrak, "Bir anda Cenk Koray’ın böyle bir kazada ölen oğlu aklıma geldi. Ben yanlarında olsaydım, böyle bir şey yaşamazdık" dedi. 
     



 SPOR 





















</TEXT>
</DOC>
