<DOC>
<DOCNO> 93437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/yazar/pulur.html </URL>
<DATE> 2002/07/03/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bir hakem ve bizimkiler... 
</HEADLINE>
<TEXT>

     BİLGİLİ olacaksın... 
     Yetmez 
     Dürüst olacaksın... 
     Yine yetmez 
     Cesur olacaksın... 
     Bu da yetmez... 
     Elbette bu vasıflar, teker teker çok değerli ve önemlidir ama, tek başlarına yetmez. 
     Ya üçü bir arada olursa... 
     İşte önemli olan budur, bu nitelikleri taşıyan insana herkes güvenir ve saygı duyar. 
     
     DİYECEKSİNİZ ki böyle adam var mı 
     Var 
     İşte İtalyan futbol hakemi Collina... 
     Düşünün ki bir hakem, Türkiye'nin maçını yönetmeden önce, bütün Türk futbolcuları, yöneticileri, futbol medyası neredeyse bayram ediyor, kimi "Bize uğurlu geliyor " diyor, kimi "Collina bizi sever " diyor, kimi "Sağ olsun Şenes Erzik " diye kuşku uyandırıyor. 
     Ve maçı Türkiye kazanıyor 
     Ama kimse ağzını açıp da "Collina maçı Türklere kazandırdı " diyemiyor... 
     Niye 
     Çünkü maçı herkes görüyor, Collina'nın kararlarını herkes görüyor, çaldığı düdüklerin hepsi kurallara uygun, Türkleri severmiş, Türklere uğurlu geliyormuş 
     Bunların hepsi boş laf 
     Adam bilgili, dürüst ve cesur... 
     
     BREZİLYA - Almanya final maçını da o yönetiyor, Almanlar kupayı kaybediyor, Collina aynı Collina... 
     Öylesine de insan ki 
     Hatalı bir gol yiyip, belki de takımının şampiyonluğunu yakan Alman kaleciyi, maçtan sonra yanına gidip teselli edecek kadar insan... 
     
     DÜNYANIN böyle insanlara ihtiyacı var, hele bizim gibi ülkelerin. 
     Cahil, üçkağıtçı ve korkak insanlarla bir yere varılmaz denilse de, biz varılır, diyoruz. 
     Nereye mi 
     İşte vardığımız, şimdi bulunduğumuz bu yere varılır. 
     
     SÖZ hakemlerden açılmışken, bizim hakemlere bir soru soralım 
     "Söyler misiniz siz nerelerdeydiniz " 
     Afrika'da, haritada bile yerini bulmak çok zor olan devletçiklerin hakemleri maç idare etti, siz neredeydiniz, nerelerdeydiniz 
     Cevap hazır 
     "Çağırmadılar ki gidelim " 
     Demek ki çağrılmaya uygun görülmemişsiniz, üstelik hakem komitesi başkanı da bir Türk Şenes Erzik olduğu halde. 
     
     TÜRK futbolcusu kendisini dünyaya gösterdi. 
     Türk "hocalar" kendilerini dünyaya gösterdi, işte Fatih Terim, işte Şenol Güneş... 
     Ya hakemler 
     Düşünmeye değmez mi 
     Demek ki çaldıkları düdüklerde bir arıza var. 
     
     







"Türk şütüyle yıkıldı dünyanın kaleleri"... 


Barış’ın anısı... 


Özel çorap giyiyorum ama düştüğü yalan .. 


Değişim misyonuna ne oldu 


Türkiye artık Ecevit’le gidemez ama... 


Ata’nın gözüyle 


1 8 mi yoksa 8 1 4 mü 


Pamukbank, WorldCom ve Xerox 


Batman’da yeni hayat. Ya sonrası 


Kıbrıs Türk’ünün seçim mesajı 


Hükümet sorunu, rejim sorunu olabilir 


Borçlanma piyasası 


Bir hakem ve bizimkiler... 


Şahenk Tüccarlığımız işe yaradı’ 


Benim de canım var 


Toplam borç 204.4 milyar dolar oldu 


</TEXT>
</DOC>
