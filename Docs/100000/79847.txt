<DOC>
<DOCNO> 79847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/22/son/sontur16.html </URL>
<DATE> 2002/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bolu Dağı kaza yüzünden 2,5 saat trafiğe kapandı 
</HEADLINE>
<TEXT>

     Bolu Dağı'nda, Berceste Tesisleri önünde meydana gelen trafik kazasında 1 kişi öldü, 1 kişi yaralandı. 
     TIR'ın freninin patlaması sonucu meydana gelen kazada, D-100 karayolu 2.5 saat trafiğe kapandı. 
     Alınan bilgiye göre, Ankara'dan İstanbul istikametine giden sürücüsünün kimliği henüz tespit edilemeyen 47 KP 458 plakalı TIR'ın frenleri patladı. TIR şoförü, bariyerlere çarparak aracın hızını durdurmak istedi. Ancak devrilen TIR, yolda sürüklenmeye başladı. Bu sırada Sefa Atıcı yönetimindeki 54 YC 040 plakalı otomobil de arkadan TIR'a çarptı. 
     Kazadan sonra Düzce Devlet Hastanesi'ne kaldırılmak istenen TIR sürücüsü hayatını kaybetti. Otomobilde bulunan Emine Atıcı 55 ise yaralanarak hastaneye kaldırıldı. 
     Bu arada, devrilen TIR'ın madeni yağ yüklü olması nedeniyle D-100 karayolu yağ ile kaplandı. Kaza nedeniyle D-100 karayolu 2.5 saat trafiğe kapatılırken, TIR'da çıkan yangın Düzce Belediyesi İtfaiye ekiplerince söndürüldü. 
     





</TEXT>
</DOC>
