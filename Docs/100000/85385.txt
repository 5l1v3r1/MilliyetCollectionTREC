<DOC>
<DOCNO> 85385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/spor/spo00.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
FİGO İÇİN DUACI 
</HEADLINE>
<TEXT>

Rui Costa kötü bir sezon geçirdi. Portekizliler, müthiş orta sahalarının beklediklerini vermesi için süper yıldızın 100 hazır olmasını bekliyorlar 
     DÜNYA KUPASI RAPORU - 7 
Mehmet Demirkol 

     Şubat’ta bileğinden geçirdiği sakatlık sonrası bir türlü istenen seviyeye gelmeyen, Real Madrid’de bir süre forma giyemeyen Figo tam olarak iyileşebilecek mi Portekizliler’in aklında bundan başka bir şey yok. Çoğu, onun bu kupanın Maradona’sı olmasını bekliyordu. Ama o Şampiyonlar Ligi finalinde istenen formu gösteremeyip, oyundan da alınınca endişeler arttı. Çin’le 25’inde oynayacakları hazırlık maçında oynamayacağı söyleniyor. Rui Costa’nın kötü bir sezon yaşaması Sa Pinto ve Simao Sabrosa’nın geçirdikleri ameliyat sonrası kadroda yer almayışları Figo’nun üzerindeki yükü daha da artırıyor. Eğer Portekiz hedeflediği finale koşacaksa bunu yapacak isim Figo olacak. Başka yolu yok. 
     Oliviera kuralar çekildikten sonra finale kadar Arjantin, Brezilya, İngiltere ve Fransa ile karşılaşmayacakları da belli olduktan sonra iddialı "En iyi değil, ilk olacağız" diyor. Hedef kupa. Portekiz’in altın kuşağının başarılı sayılması için yapılması gereken bu." 
     Bu takım kariyerine 1991’de Dünya Gençler Kupası’nı kazanarak başlamıştı. O takımda Figo, Rui Costa, Joao Pinto, Capucho, Abel Xavier gibi bugünün yıldızları vardı. 94 ve 98’e katılamadılar, ama 2000 Avrupa Şampiyonası’nda 4-4-2, 4-5-1 ve 4-3-3’leriyle neler yapabileceklerini gösterdiler. Elemelerde ise maç başına 3 golden fazla atarak parladılar. Son 25 maçlarında 90 dakikalarda sadece bir kez yenildiler. Ama Rui Costa ve Nuno Gomes’in sakatlıklarla dolu, formsuz ve kötü bir sezon geçirmeleri, diğer sakatlıklar... Kalecilerden Baia’nın 1,5 yıldaki 4. diz ameliyatını geçirmesi, Quim’in ise kanında anabolik steroide rastlandığı için kadro dışı bırakılması... 
     Eksikler var, ama Portekiz halkı hiç bu kadar umutlu olmamıştı. Takımlarının neler yapabileceğini biliyorlar, kupayı bekliyorlar. 
     
     PORTEKİZ 
     FIFA Sıralaması’nda 5. 
     
     Genel Bilgiler 
     Nüfus 10 milyon 
     Lisanslı futbolcu 300 bin 
     Elemelerde forma giyen oyuncu 31 
     Elemelerin golcüsü Pauleta 8 gol 
     
     Kupaya nasıl geldi 
     UEFA 2.Grup’ta 1. 
     Estonya 1-3 Portekiz 
     Portekiz 1-1 İrlanda 
     Hollanda 0-2 Portekiz 
     Portekiz 3-0 Andorra 
     Portekiz 2-2 Hollanda 
     İrlanda 1-1 Portekiz 
     Portekiz 6-0 K. Rum Kes. 
     Andorra 1-7 Portekiz 
     K. Rum Kes.1-3 Portekiz 
     Portekiz 5-0 Estonya 
     
     Kupa tarihi 
     1966 üçüncü 
     1986 Birinci tur 
     
     Antonio Oliviera-’nın favorisi 
     Biz bunu hayal ediyoruz. Ve tabii ki Arjantin, Brezilya, İspanya, Almanya, İngiltere, İtalya. 
     Sürpriz Güney Kore olabilir 
     
     Yıldız adayı 
Pedro Resendes Pauleta      Tabii ki Figo, Rui Costa, Joao Pinto gibi dev isimler var. Ama Nuno Gomes’in durumu ve Sa Pinto’nun yokluğunda Bordeaux’lu gol makinesine çok, ama çok iş düşecek. O Portekiz’in performansı en önemli oyuncusu. 2000’de Deportivo şampiyon olurken attığı 8 golle harika bir yedekti. Fransa’ya gittiği ilk sezon ise 20 gol attı. Gereğinden fazla hırslı ve bu yüzden hocalarıyla sorunlar yaşıyor. 29 yaşında, 97’de ilk kez milli oldu ama direkt oyuncu olması bu kupanın elemelerine rastlıyor. Tüm maçlarda oynayan tek Portekizli ve 8 golle en golcü isim. 
     
Kadro      Kaleciler 
     Nelson Pereira Sporting Lizbon 
     Ricardo Pereira Boavista 
     Vitor Baia FC Porto 
     Savunma 
     Abel Xavier Liverpool 
     Beto Sporting Lizbon 
     Marco Caneira Benfica 
     Fernando Couto Lazio 
     Nuno Frechaut Boavista 
     Jorge Andrade FC Porto 
     Jorge Costa Charlton 
     Rui Jorge Oliveira Sporting 
     Orta saha 
     Capucho FC Porto 
     Luis Figo Real Madrid 
     Paulo Bento Sporting 
     Paulo SoABD Espanyol 
     Pedro Barbosa Sporting Lizbon 
     A. Teixeira "Petit" Boavista 
     Rui Costa Milan 
     Sergio Conceicao Inter 
     Daniel Kenedy Maritimo 
     Hücum 
     Joao Pinto Sporting Lizbon 
     Nuno Ribeiro Gomes Fiorentina 
     Pedro Resendes "Pauleta" Bordeaux 
     
ABD Tarihi iyi, işi zor      Futbol ülkesi değiller, ama kupaya 7. kez katılıyorlar. Bu üst üste dördüncü olacak. Üstelik bir de yarı finalleri var 
     ABD, 1930 Dünya Kupası’nda yarı final oynamış Arjantin’e 6-1 yenilmişti. Sonraki iki kupaya da katılıp, 1990’a kadar ortalıkta gözükmediler, ama İtalya’dan bu yana her kupada varlar. 1994’de futbolu ABD pazarına sokma projesi kapsamında bu ülkede düzenlenen kupa ve oluşturulan profesyonel ligin başarılı olduğunu söylemek güç, ama onlar kupaya bu kez iddialı geliyorlar. Ev sahibi G. Kore, Portekiz ve yükselen değer Polonya’nın arasından çıkmaları çok güç. 
     Meksika ve Kosta Rika’nın ardından üçüncü olarak CONCACAF grubundan geldiler. Yardımcı hocaları Dave Sarachan 98’den daha iyi olduklarını söylüyor. Savunmaları çok iyi. Üç mükemmel kalecileri var Keller, Meola ve Friedel Bu alanda sorun yaşamayacaklar. Bruce Arena, ilk kez 4-4-2’yi deniyor. Elemelerde 10 maçta sadece 11 gol atabilmiş olmaları soruna işaret ediyor. Problem çalışkan, ama yaratıcı olmayan orta sahalarında. Dünya’nın en kalabalık futbolcu ordusuna sahip olan ABD’nin işi gerçekten çok zor. 
     
     FIFA Sıralaması’nda 13. 
     
     Genel Bilgiler 
     Nüfus 256.6 
     Lisanslı futbolcu 18 milyon 
     Elemelerde forma giyen oyuncu 37 
     Elemelerin golcüsü Ante Razov 3 
     
     Kupaya nasıl geldi 
     CONCACAF E Grubu 1.’si 
     Guatemala - ABD 1 - 1 
     Kosta Rika - ABD 2 - 1 
     ABD - Barbados 7 - 0 
     ABD - Guatemala 1 - 0 
     ABD - Kosta Rika 0 - 0 
     Barbados - ABD 4 - 0 
     
     Kupa tarihi 
     1930 üçüncü 
     1934 Birinci tur 
     1950 Birinci tur 
     1990 Birinci tur 
     1994 ikinci tur 
     1998 Birinci tur 
     
     Bruce Arena’nın favorisi 
     Arjantin, Fransa da onları zorlayabilir. Sürpriz Bunun bir tek yanıtı yok. 
     
     Yıldız adayı 
Claudio Reyna      Kadronun en tecrübeli isimlerinden biri. 28 yaşında ve 85 kez milli formayı giyip 8 gol attı. Orta sahanın hücumla en önemli bağlantısı, 95’de Leverkusen’de başladığı Avrupa kariyerinde, Wolfsburg, Glasgow Rangers formalarını giydi ve fazlaca yedekte kalmaya başlayınca, bu sezon Premier Lig’e Sunderland’a geçti. 17 maçta 3 gol attı. 
     
Kadro      Kaleciler 
     Brad Friedel Blackburn Rovers 
     Kasey Keller Tottenham Hotspur 
     Tony Meola Kansas City Wizards 
     Savunma 
     Jeff Agoos San Jose Earthquakes 
     Greg Berhalter Crystal Palace 
     Frankie Hejduk Bayer Leverkusen 
     Carlos Llamosa New England Revolution 
     Pablo Mastroeni Colorado Rapids 
     Eddie Pope 
     David Regis F.C. Metze 
     Tony Sanneh Nuremberg 
     Orta saha 
     Chris Armas Chicago Fire 
     DaMarcus Beasley Chicago Fire 
     Landon Donovan San Jose Earthquakes 
     Cobi Jones Los Angeles Galaxy 
     Eddie Lewis Fulham 
     John O’Brien Ajax 
     Claudio Reyna Sunderland 
     Earnie Stewart NAC Breda 
     Hücum 
     Clint Mathis NY NJ MetroStars 
     Brian McBride Columbus Crew 
     JoeMax Moore Everton 
     Josh Wolff Chicago Fire 
     
Kupa tarihçesi      1962 Şili ya da Pele yoksa Garrincha var 
     FIFA’NIN nihayet organizasyonu Arjantin’e vermesi bekleniyordu. Almanya’nın başvurusu reddedildi. Şili de başvuru yapmıştı, ama Arjantin’de her şey uygundu. Büyük stadlar, futbol çılgınlığı, her şey. Ancak Mayıs 1960’da büyük bir deprem Şili’yi vurdu ve tam 5000 kişi hayatını kaybetti. Şili Futbol Federasyonu Başkanı Carlos Dittborn, FIFA’ın karşısına çıktı, "Elimizde hiçbir şeyimiz kalmadı, işte bu yüzden Dünya Kupası’nı almalıyız" dedi. Ve kupa organizasyonunu aldılar. Santiago’da büyük bir stat inşa ettiler. 
     Son turnuvanın finalisti İsveç elemeleri geçemediği için Şili’ye gelemedi. Kupa galibi Brezilya ise neredeyse aynı takımla oradaydı. Ama yine bir genç yeteneği takıma monte etmişlerdi. Bu Amarildo’ydu. Pele ikinci maçta sakatlanıp turnuvayı kapatınca, kadroya girdi ve takımı sırtlayan Garrincha’nın yardımcısı oldu. 
     Çok sert bir turnuvaydı. İtalya - Şili maçı tam bir sokak kavgasına dönüştü. İki italyan oyuncu atıldı, daha fazlası da atılmalıydı. Şili’nin 2-0 kazandığı maç sonrası oyuncular sahayı polislerin eşliğinde terk ettiler. Çekler çok iyiydi, Macaristan’ı çeyrek finalde geçtiler. Favorilerden F. Almanya’yı ise Yugoslavya devre dışı bıraktı. Ev sahibi Şili çeyrek finalde SSCB’yi geçtikten sonra yarı finalde Garrincha ve Vava’nın Brezilya’sına takıldı. Brezilya’nın en önemli silahı Garrincha yarı finalin son dakikasında Perulu hakemden kırmızı kart gördü ve finalde oynama hakkını kaybetti. Bu iyi değildi, hem de hiç. Ama FIFA toplandı ve "Küçük Kuş"un finalde oynayabileceğine karar verdi. Grupta karşılaşıp 0-0 berabere kaldıkları Çekoslavakya bu karara hiç itiraz etmedi. Şili, Yugoslavya’yı üçüncülük maçında yenince kupayı kazanmış gibi sevindi ev sahipleri, sabaha kadar bayram vardı Santiago’da. 
     Finalde Çekler öne geçti. Ama bundan önceki altılı finalin dördünde olduğu gibi ilk golü atan kaybetti. Çek’ler ikinci kez kupadan oldu. Brezilya ise unvanını korudu. Hem de Pele’siz. Böylece kupayı iki kez kazanan üçüncü takım oldular. Uruguay ve İtalya’dan sonra. 
     
     Şampiyonun yolu 
     Birinci tur Brezilya 2- Meksika 0 
     Brezilya 0 - Çekoslavakya 0 
     Brezilya 2- İspanya 1 
     Çeyrek final Brezilya 3 - İngiltere 1 
     Yarı final Brezilya 4 - Şili 2 
     Final Brezilya 3 - Çekoslavaka 1 
     
     Gol krallığı 
     4 gol - Garrincha Bre , Valentin Ivanov SSCB , Leonel Sanchez Şili , Vava Bre , Florian Albert Mac , Drazan Jerkoviç Yug 
     
     İstatistikler 
     Maç sayısı 32 
     Atılan gol 89 
     Maçına başına gol 2.78 
     Oyundan atılan oyuncu 6 
     Kendi kalesine gol - 
     Toplam seyirci 776.000 
     Ortalama seyirci 24.250 
     
     Kupanın yıldızı 
Mario Zagallo      Futbolla ilgilenmeye ne zaman başladınız 
     -1947’de ilk kez maç seyrettim. 1950 finalinde ise Maracana’da koruma görevindeydim. O sıra askerliğimi yapıyordum zira. O günden sonra hayatımda sadece futbolla ilgili anılarım var. 
     Siz finalde gol atmış ve iki kez Dünya Kupası kazanmış bir oyuncuydunuz. Sonra kupa kazanan bir teknik direktör oldunuz Hangi futbolu daha çok seviyorsunuz 
     -1962’de oyuncular için daha fazla özgürlük vardı. Bir açıdan herşey şansa bırakılmıştı. Daha geniş alanlar, yeteneklerin kullanılmasını teşvik eden yaratıcı bir futbol ortamı söz konusuydu. Farklıydı. Ama 1966 İngiltere’den sonra işler değişti. Bu mücadeleci futbolun başlangıcıdır. Ve bugün bu futbolun etkileri devam ediyor. 
     Geleceğin futbolu nasıl olacak 
     -1962’de biz 4-2-4’ü geliştirmiştik. 1994’te tam bir 4-4-2’yle kupayı kazanmaya çılıştık ve başardık. Sonra 98’de 4-3-1-2’ye geçtik. Bundan sonra ideal gidiş 4-6-0’ı uygulayabilme başarısını gösteren bir takımın oluşmasıdır. Herkesin herşeyi yaptığı bir takım yani. 
     
     Yarın Güney Kore - Polonya 



 SPOR 























</TEXT>
</DOC>
