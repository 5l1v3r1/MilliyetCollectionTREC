<DOC>
<DOCNO> 69540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/spor/spo05.html </URL>
<DATE> 2002/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
KURBAN BAYRAMI 
</HEADLINE>
<TEXT>

"Bugün bayram erken kalkın çocuklar, maç var". Bu bilinen şarkı sözüne, son iki kelime tarafımızdan eklendi. Bayramda maç stresi yaşamak, çalışmak istemeyen herkes adına... Belki biraz ağır olacak ama en çok hakemler vardı, bu bayramın tadına 
     TAMER BAĞLAN 

     Türkiye 1. Futbol Ligi’nin ilk 24 haftasında forma giyip, bayramları yolda, kampta, sahada geçiren 335 yerli futbolcu adına, futbolumuzu yönetenlerin geçmiş bayramlarını kutlayarak başlayalım bu haftaki yazımıza. Kadrolarda yer alıp henüz oynama şansı bulamayan oyuncular, masörler, doktorlar, malzemeciler, teknik adamlar, antrenörler, yöneticiler ile futbolun içinde olup unuttuğumuz diğerleri ve tamamının aileleri için de kutluyoruz futbolumuzu yönetenleri. Kutlamamak elde mi, lig fikstürünü Noel Bayramı’na göre itina ile hazırlayıp, ülke nüfusunun yüzde doksanbeşinin mensubu olduğu dinin bayramlarını hiçe sayan zihniyeti... 
     Hemen her alanda, yozlaşmaktan şikayet ettiğimiz bir dönemde, geçmişe ait güzelliklerin yok olmasından dolayı hep birlikte ve de sıkça iç çekmekteyiz. Manevi değerlerimizin hızla yitirilmesi değil mi, ortak şikayetimiz. İkide bir, temcit pilavı gibi gündeme gelmiyor mu Havayı, suyu, doğayı, siyaseti, sporu kirlettiğimiz... 
     Bayramlar El öpülen, hasret giderilen, gönül alınan, barışılan, paylaşılan günler olarak bildiğimiz... Her şey süratle kirlenirken, zaten şunun şurasında kaç bayram kaldı, bayram gibi idrak edebileceğimiz Ellere var da bize yok mu Yoksa, "Size zaten hergün bayram " mı son diyeceğiniz... 
     Bu sezon da böyle geçti. Yenisinde, bu konuyu dikkate almanız, eşit davranmanızdır dileğimiz... 
     Ah hakemlerimiz, vah hakemlerimiz İşinizin ağırlığına saygı duyarak ve de haftanın önemine uygun olarak, "Size kurban oluruz" demek isteriz Ama bir türlü varmıyor ki, dilimiz İzmit’te, İstanbul’da, Denizli’de, Rize’de Yine eyyam yaptınız, onca ikaza rağmen yine istediğiniz gibi kurban kestiniz Kocaelispor ve Malatyaspor lehine verilmeyen penaltılar, Ali Sami Yen’de Ömer’e, Lucescu’ya, Mondragon’a çıkartmadığınız kırmızı kartlar, Denizli’de Elle oynama’ teşhisiyle gole dönüşen haksız karar ile belki de sonuçlara etki ettiniz. Aslında size fazla yüklenmemek gerekir. Kurban bir emirse, kesmek en tabii göreviniz... 
     



 SPOR 





























</TEXT>
</DOC>
