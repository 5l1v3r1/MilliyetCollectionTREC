<DOC>
<DOCNO> 50878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/son/sondun10.html </URL>
<DATE> 2001/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'nin kullandığı bombalar Volkswagen büyüklüğünde.... 
</HEADLINE>
<TEXT>

     ABD, Afganistan'a karşı düzenlediği askeri operasyonda 6.5 ton ağırlığında dev bomba BLU-82'yi kullanıyor. 
     Dünyanın en büyük konvansiyonel bombası olarak bilinen BLU-82, amonyum nitrat ve alüminyumun havayla birleştiği sulu karışımdan oluşuyor. 15 kilometrekarelik alanda her şeyi yakıp kül edecek güce sahip bombanın şok dalgaları da kilometrelerce uzaklıkta hissedilebiliyor. 
     Volkswagen Beetle büyüklüğünde, ancak bu araçtan çok daha ağır olan bomba, 5 metreden fazla uzunlukta ve 1.5 metre çapında. 
     Vietnam Savaşı sırasında ormanlık alanların hemen ''temizlenmesi'' için ilk kez üretilen bomba, Körfez Savaşı'nda da Irak birliklerine karşı kullanılmıştı. 
     Her birinin maliyeti 27 bin dolar olan bu bombalar, C-130 kargo uçakları tarafından bırakılıyor. Uçaklar, bombanın şok dalgasından korunmak için 1800 metre yükseklikte uçuyorlar. 
     






</TEXT>
</DOC>
