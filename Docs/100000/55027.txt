<DOC>
<DOCNO> 55027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/01/yazar/pulur.html </URL>
<DATE> 2001/12/01/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Ankara'da böyle bakanlar vardı 
</HEADLINE>
<TEXT>

     "24 Kasım Öğretmenler Günü"nde, Cumhuriyet'in ilk Milli Eğitim bakanlarından Mustafa Necati'nin okulu bitirip, Anadolu'ya yeni atanan öğretmenlere yazdığı mektubu yayımlamıştık. Bir bakan öğretmenine nasıl sahip çıkıyordu, devletin onun yanında olduğunu nasıl anlatıyordu... 
     
     PROF. Dr. İsa Eşme, Mustafa Necati'nin, öyle iki satırla söz edilecek biri olmadığını anlattı 
     "Mustafa Necati'nin, Milli Eğitim'in, Atatürk'ün ilkeleri doğrultusunda kurumlaşmasında büyük katkıları oldu. Harf inkılabı onun döneminde yapıldı. Onun en çarpıcı yönü öğretmenlik mesleğine kazandırdığı saygınlık nedeniyle dikkati çekmektedir. Öğretmenlik mesleği, bugün tüm olumsuzluklara rağmen, halen saygınlığını, kısmen de olsa koruyabilmişse, bunda Mustafa Necati'nin katkısı büyüktür." 
     
     ÖĞRETMEN kökenli olan Prof. Eşme, Mustafa Necati'den iki anı anlattı... 
     Kemah'ın İhtuk bucağında öğretmen Seyfi Beşe, bucak müdürünün köylülere yaptığı baskıya karşı çıkar. Bucak müdürü, öğretmeni kaymakama, kaymakam da valiye şikayet eder 
     "Öğretmen köylüyü kışkırtıyor " 
     Vali, yetkisi olmasına rağmen öğretmene bir şey yapmaz, çünkü, Ankara'da, Milli Eğitim Bakanlığı koltuğunda Mustafa Necati vardır, konuyu İçişleri Bakanlığı'na duyurur. İçişleri Bakanı da dosyayı Mustafa Necati'ye gönderir, Bakan dosyayı inceler, inceletir ve İçişleri Bakanı'na bir yazıyla iade eder 
     "Valiniz, bir daha, öğretmenime böyle davranırsa, onu valiyi görevden almanızı rica ederim." 
     Mustafa Necati, bu yazının bir kopyasını da öğretmen Seyfi Beşe'ye gönderir 
     "Hakkınızdaki yazılara verilen cevap ektedir, ona göre davranmanız gerekir, gözlerinizden öperim." 
     
     İzmir'de öğretmenler uzun süreden beri maaşlarını alamazlar ve Bakan'a durumu bildirirler. O yıllarda öğretmen maaşları, il bütçesinden ödenmektedir, Mustafa Necati valiye telgraf çeker 
     Öğretmen maaşları 24 saat içinde ödenmelidir. Eğer ödenmezse, öğretmenlerimin hepsini, maaşlarının ödenebileceği bir ile atayacağım." 
     Ertesi gün öğretmenlerin maaşları ödenir. 
     Şimdi, Mustafa Necati'nin bunun üzerine valiye teşekkür etmesini bekliyorsunuz değil mi 
     Hayır, Milli Eğitim Bakanı, valiyi İçişleri Bakanı'na şikayet eder, "Madem maaşların bir günde ödenmesi mümkündü, niye bu kadar zaman ödenmedi " diye... 
     Ve devam eder 
     "Eğitime ve öğretmene saygı duymayan bu vali ile çalışamayacağım " 
     Vali görevden alınır. 
     
     PROF. Dr. Eşme anlattıklarını şöyle noktaladı 
     "Eğitimin başına, bir Mustafa Necati, bir Hasan Ali Yücel gelse, öğretmenler, yoksulluk sınırının altındaki ücretlerini bile tasa edinmezler... Yoksul da olsalar kendilerine sahip çıkılmasının onuruyla yaşarlar." 
     
     ALMANLARIN ünlü bir deyimi vardır 
     "Berlin'de hakimler var " 
     Evet, bir zamanlar da, Ankara'da, Mustafa Necati gibi, Mustafa Kemal Atatürk'ün Milli Eğitim bakanları vardı. 
     
     







'Sırası değil' ama... 


Salkımlı yazı 


Türkiye Irak'a girer mi 


Acıyla tanışan ABD'de jeton mu düştü 


Yıkıcı yapım 


"Sorry .." 


Paylaşmayı bilmek 


Irak seçenekleri 


Ben kalender meşrebim, güzel çirkin aramam 


Ankara'da böyle bakanlar vardı 


İnönü'nün bıraktığı kulvar 


Krizle değişen öncelikler 


Tehlike yasaya uymayanlarda 


"Sağlam Kuvvetler"e geniş ufuk yaraşır 


Önemli olan ne zaman çıkacağımız 


</TEXT>
</DOC>
