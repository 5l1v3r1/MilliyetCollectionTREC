<DOC>
<DOCNO> 69302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/24/son/sonspo13.html </URL>
<DATE> 2002/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü 4 - Trabzonspor 2 Maç sona erdi 
</HEADLINE>
<TEXT>

     Stat 19 Mayıs 
Hakemler Ünsal Çimen xxx, Birol Budan xxx, Adil Sinem xxx 
Ankaragücü Zafer xxx, Adem Dursun xx, Burak xx, Hakan Kutlu xx, Hakan Keleş xxx, Niyazi xxx, Augustine xxx, Özgür xxx, Faruk xxx, Gökmen xx, İsmet xxx 
Trabzonspor Metin x, Markov x, Kürşat x, Mustafa x, Hasan x, Somers x, Jarro x Dk. 14 Erman x , Aurelio x, Gökdeniz xx, Zafer x, Hami x 
Goller Dk. 27 Faruk, Dk. 34 İsmet, Dk. 44 Somers 
Sarı Kartlar Dk. 9 Kürşat Trabzonspor , Dk. 11 Özgür Ankaragücü 
     Birinci Süper Futbol Ligi'nde Ankaragücü, Trabzonspor'u 4-2 yendi. 
     
     İlk yarı 
     Karşılaşmanın ilk yarısında, ev sahibi Ankaragücü rakibine oranla daha etkili bir futbol ortaya koydu. Maça hızlı başlayan sarı-lacivertli ekip, Trabzonspor savunmasının arkasına atılan toplarla hızlı forvet oyuncularını buluşturarak, çok sayıda gol pozisyonu buldu. 
     2-0'lık üstünlüğü yakalayana dek oyunun tek hakimi olan ve kalesinde tehlike yaşamayan başkent ekibi, ilk yarının son dakikalarında skoru koruma düşüncesiyle savunmaya çekilince, Trabzonspor bir gol bularak umutlandı. 
     4. dakikada Adem Dursun, soldan topu ceza yayı üzerine gönderdi. Faruk'un bu topa gelişine vuruşunda, meşin yuvarlak yandan auta gitti. 
     15. dakikada Augustine'in pasıyla ceza alanı üzerinde buluşan İsmet'in sert vuruşunda, kaleci Metin topu son anda kornere atmayı başardı. 
     23. dakikada Ankaragücü'nün ceza alanı sol çaprazında kazandığı serbest atışı Faruk kullandı. Bu futbolcunun vuruşunda, top üstten auta gitti. 
     24. dakikada İsmet'in mükemmel arapasında sağdan savunmanın arkasına sarkan Niyaziceza alanındaki Hakan Keleş'e pasını aktardı. Bu futbolcunun uygun durumdaki vuruşunda, meşin yuvarlak üstten auta çıktı. 
     27. dakikada Özgür'ün pasıyla ceza alanında topla buluşan Faruk, önünü boşalttıktan sonra şık bir plase vuruşla Ankaragücü'nü 1-0 öne geçirdi. 
     34. dakikada Hakan Keleş'in soldan ceza alanına ortaladığı topu Niyazi, ceza yayı üzerine çıkardı. Gerilerden gelen İsmet'in bekletmeden sert şutunda, savunmaya çarpan top kaleci Metin'i de yanıltarak ağlara gitti 2-0. 
     36. dakikada Aurelio'nun soldan kale alanına gönderdiği topa Zafer vurdu. Ankaragücü savunmasından dönen topa bu kez Hasan'ın şutunda, meşin yuvarlak kaleci Zafer'de kaldı. 
     40. dakikada Trabzonspor'un ceza alanı sol çaprazında kazandığı serbest atışı kullanan Hami'nin sert şutunda, top az farkla auta gitti. 
     44. dakikada Hami'nin pasında kaleciyle karşı karşıya kalan Somers, plase bir vuruşla topu filelere gönderdi 2-1 ve ilk yarı Ankaragücü'nün 2-1'lik üstünlüğüyle tamamlandı. 
     
     İkinci yarı 
     Maçın ikinci yarısında da etkili futbolunu sürdüren Ankaragücü, oyunun kontrolünü sürekli elinde bulundurdu. Orta alanda yüksek bir pas yüzdesiyle oynayan başkent ekibi, geliştirdiği ataklarda sık sık rakip kalede tehlike yarattı. Sarı-lacivertliler, bu pozisyonlardan yalnızca 2'sini gole çevirirken, savunmasında yaptığı basit bir hata sonucu 2. golü de kalesinde gördü. 
     Buna karşın zorlanmadan galip gelen Ankaragücü, tribünleri tıklım tıklım dolduran taraftarlarına büyük bir coşku yaşattı. 
     52. dakikada Ankaragücü'nün orta alanda kazandığı serbest atışı kullanan Hakan Keleş, topu kale alanına ortaladı. Trabzonspor kalecisi Metin ve savunma oyuncuları pozisyonu seyredince, Faruk yakın mesafeden topu filelere gönderdi 3-1. 
     57. dakikada Ankaragücü savunmasında Niyazi'nin büyük hatası sonucu topu kapan Somers, kendisinin ve takımının 2. golünü kaydetti 3-2. 
     60. dakikada Hami'nin sağdan ceza alanına ortaladığı topa yakın mesafeden Somers kafayı vuramadı. 
     69. dakikada Adem Dursun'un sol taraftan arka direğe ortaladığı topu Augustine, sert bir vuruşla filelere gönderdi 4-2. 
     Ankaragücü, 70. dakikada Faruk'un yerine Hüseyin'i xx , 73. dakikada Adem Dursun'un yerine Mehmet'i xx oyuna alırken, Trabzonspor'da da 72. dakikada Hami'nin yerine Bushi x oyuna dahil oldu. 
     75. dakikada Trabzonsporlu Hasan, 76. dakikada ise Ankaragücü'nden Augustine, sarı kart gördüler. 
     79. dakikada Hakan Keleş'in yaklaşık 30 metreden aşırtma vuruşunda, kaleci Metin son anda topu kornere attı. 
     84. dakikada Trabzonspor'da, Erman'ın yerine Mehmet oyuna girdi. 
     86. dakikada Niyazi'nin sağdan ceza alanına ortaladığı topa yakın mesafeden ve bomboş pozisyonda iyi vuramayan Mehmet, takımını bir golden etti. 
     88. dakikada Ankaragücü, Hakan Keleş'in yerine Rogerio'yu oyuna aldı. 1 dakika sonra Rogerio sarı kart gördü. 
     Karşılaşma da Ankaragücü'nün 4-2 galibiyetiyle sona erdi. 
     






</TEXT>
</DOC>
