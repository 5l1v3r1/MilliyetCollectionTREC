<DOC>
<DOCNO> 82990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/yazar/okur.html </URL>
<DATE> 2002/05/09/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Hepimiz aynı gemideyiz’ 
</HEADLINE>
<TEXT>

     Gökten nur yağdı. Mart ayında sanayi üretimi geçen yılın aynı dönemine göre yüzde 18.7 arttı. Özellikle imalat sanayiindeki yüzde 20.5’lik artışa piyasalar şaşırdı. Kötümserliği satın alanlar birden bire iyimserliğe oynamaya başladı. 
     Tatilleri bir yana bırakırsak, mart ayı sanayi üretim verileri önemli. Şimdi kapasite kullanım oranları gelecek. Bundan sonraki dönemde toparlanma ve büyüme ile ilgili daha sağlıklı analiz yapabileceğiz. Ankara ve İstanbul’u şeffaf olmaya, sağduyuya davet ediyoruz. Neden mi 
     Merkez Bankası Başkanı Süreyya Serdengeçti ile Türkiye İhracatçılar Meclisi Başkanı Oğuz Satıcı arasında yaşanan tartışma elbette... Anladığımız herkes hem haklı, hem haksız. Çünkü Türkiye değişirken büyük sancılar yaşanıyor. Türkiye’nin dünya ile bütünleşmesinin yolu yurtdışında rakipleriyle rekabet edebilen bir sanayiye sahip olmaktan geçiyor. Burada esas olan verimlilik. 
     İşte "sürdürülebilir büyümenin anahtarı." 
     Merkez Bankası, enflasyonla mücadele konusunda çok açık ve net bir tavır sergiliyor. Fiyat istikrarı diyor. Ama rekabetçi yapıya da sırtını çeviriyor. Yanlış olan bu. 
     Biliyoruz ki, hepimiz fakirleştik. Özel sektör için devlet eliyle zenginleşme dönemi bitti. O halde birilerinin yüzde 15’lik reel faizin nedenini açıklaması gerekmiyor mu Hepimiz biliyoruz ki hastalıklı olan mali sistemi yaşatmak için zorunlu olarak bankalara oksijen verildi. Eh, hal böyle olunca da reel faizlerin bu noktalarda olması kaçınılmaz oldu. İhracatçı cephesine gelince Artık maliyetler diye ortaya çıkmayın. İhracata dayalı büyüme diye konuşmayın. Verimliliği esas alın. Rekabetçi bir yapıda, yüksek teknoloji ve yeni üretim anlayışına odaklanmış bir planlama ile kendinizi anlatın. 
     Çünkü bu programın iki önemli ayağı ihracat ve turizm. İhracatın önemli olduğunu biliyoruz. Ve her kurumun birbiriyle uyum içinde çalışmasından başka yol olmadığı ortada. Bu tartışma zemin kaybettirir, zaman kaybettirir. 
     Sakın ola, ihracatçılar, "Biz Dış Ticaret Müsteşarlığı’nın bağlı olduğu Devlet Bakanı Tunca Toskay ile çalışıyoruz" demesinler. Özerk Merkez Bankası da "Güçlü Ekonomiye Geçiş Programının önemli silahşörü" Devlet Bakanı Kemal Derviş’e gönül dolu sevgiler mesajı göndermesin. Tek yol, şeffaflık ve konsensus. Hepimiz aynı geminin yolcularıyız. 
     
     







Avrupa'da bir Türk rektör 


Gelin, dalgamızı geçelim biraz da... 


Megafon’dan... 


Kıvrıkoğlu olayı 


Avrupa fırsatı kaçarsa yazık olur 


Fahiş zam yapanlar hizaya gelmeli 


Rezalete "dur" 


Ecevit imzalı kitaptan... 


Karamsarlar karardı 


Avrupa’nın açmazı... 


Bu kadar cehalet, tahsil ile mümkün 


Hepimiz aynı gemideyiz’ 


Faşizm nasıl yenildi 


Son kadınların anlattıkları 


Baskın seçim olur mu 


SSK'ya uyarı "İşitme cihazı ihaleyle alınmaz" 


Martta "V" dönüşü 


Baykal kaleyi içeriden fethediyor 


</TEXT>
</DOC>
