<DOC>
<DOCNO> 81943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/astro/index.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ares ve Kronos yan yana 
</HEADLINE>
<TEXT>

Eski Yunan mitolojisindeki isimleri ile Ares ve Kronos ya da Mars ve Satürn bugün İkizler burcunda yan yana geliyor, birleşiyorlar. Klasik astrolojide bu iki gezegen kötücül malefik özellikleri ile bilinirler. Mars savaş yanlısı, acımasız, kesici, yakıcı ve kurutucu olabilir. Satürn ise bekletir, ağırlaştırır, engeller ve soğutur. Aslına bakarsanız bu iki gücün yan yana durması da çok uyumlu olmaz çünkü Mars sabırsız ve acelecidir, Satürn ise ağır ve zamana yayıcı bir enerjiyi açıklar. İkizler burcu gök haritanızda hangi eve düşüyorsa bu iki gezegenin getirdiği önemli testi daha rahat görebilirsiniz. Örneğin yükselen İkizler için bu 1. ev, Başak için 10., Terazi için ise 9. evdir. Mars ve Satürn ikilisinin etkilerini haritanızdan geçtiği eve göre görmeniz çok daha kolay olacaktır. Bunun için özellikle yükselen burcunuza ait yorumu da okuyun. Eğer bu iki gezegen aynı zamanda haritanızla dikkat çeken transitler yapıyorsa, sizi savaşa sürükleyebilir ya da eldeki işleri özenle yapmanızı gerekli kılabilir. Kuşkusuz tezatların öne çıkabileceği günlerdeyiz. Eğer Mars’ın fiziksel enerjisini disiplinli biçimde kullanabilirsek sorun yok ama çoğumuz için, özellikle de bu iki gezegenin enerjisini rahat biçimde kullanamayanlar için bu durum engellenmeleri, öfkeyi ve kuşkusuz psikolojik olarak kilitlenmeyi de beraberinde getirecektir. Astrolojide Mars ve Satürn açı yaptığında otorite ve kurulu düzene başkaldırı Satürn otorite , engellenme ve şiddete Mars yönelme duygusu ön plana geçebilir. Belki de bu enerjiyi son 10 gündür daha fazla yaşıyor bile olabilirsiniz. Eğer doğum haritanız bu dönemde ağır transitlerin altında kalıyorsa, içinizdeki enerjiyi yapıcı yollardan boşaltmaya bakın. Bunu başaramadığımız takdirde, aksilikler, küçük kazalar ya da sağlığa ilişkin sorunlar ve gerginlikler gündeme gelebilir. Bu iki gezegen ülkemizin haritasında gizli örgütleri, toplumun korkularını ve kayıpları anlattığı için huzursuzluk teması dikkat çekici olabilir. Astrolojinin bilinçlendirici yönünü kullanarak bu dönemde gerek ilişkilerimizde gerekse kişisel açıdan önem taşıyan konularda aşırı sertlik, öfke ve şiddet duygusundan uzakta kalmaya çalışalım. Huzurlu bir hafta sonu dileğiyle. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 


BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
