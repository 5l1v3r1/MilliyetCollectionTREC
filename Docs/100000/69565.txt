<DOC>
<DOCNO> 69565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/yazar/yilmaz.html </URL>
<DATE> 2002/02/26/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Yatırımcı şeffaf düzene gelecek 
</HEADLINE>
<TEXT>

     Yoksullaşma artıyor, gençlik iş bekliyor, ancak Türkiye’nin ihtiyacı olan yatırımlar artmıyor. Sorunu tespit etmek zor değil, çözüm üretmek ve uygulamak kararlılık istiyor. Bu kararlılık muhtaç olduğumuz Dünya Bankası’nın yan kuruluşu Yabancı Yatırım Danışmanlık Kurumu FIAS Foreign Investment Advisory Service ve DPT’nin katılımı ile ortaya konacak. 
     Okuyanlar hatırlayacaklar, geçtiğimiz günlerde 11 Aralık 2001 tarihli bir "Bakanlar Kurulu Prensip Kararı"nı açıklamıştım. Bu karara göre, yatırım ortamının iyileştirilmesi için Dünya Bankası uzmanlarının da öngördüğü 9 alanda şeffaflık ve bürokrasinin azaltılıp, verimliliğin artırılması yolunda örgütlenme şeması ortaya çıkmıştı. 
     Yerli ve özellikle yabancı yatırımların Türkiye’nin potansiyeline parelellik taşıyan bir hızda gelişebilmesi için "Anahtar Reform Alanları" 9 ana başlıkta toplanmıştı. 
     
YOİKK kuruluyor      Anahtar reform alanları 9 ana başlıkta toplanmış ve sorumlu birimler şöyle belirlenmişti 
     Şirket Kuruluşu Teknik Komitesi - Başkanı Sanayi ve Ticaret Bakanlığı 
     İstihdam Teknik Komitesi - Başkanı Çalışma ve Sosyal Güvenlik Bakanlığı. 
     Sektörel Lisanslar Teknik Komitesi - Başkanı DPT Müsteşarlığı. 
     Yatırım Yeri Teknik Komitesi - Başkanı Konut Müsteşarlığı. 
     Vergi ve Teşvikler Teknik Komitesi - Eşbaşkanları Maliye Bakanlığı ve Hazine Müsteşarlığı 
     Gümrükler ve Standartlar Teknik Komitesi - Eşbaşkanları Gümrük Bakanlığı ve Dış Ticaret Müsteşarlığı. 
     Fikri Mülkiyet Hakları Teknik Komitesi - Eşbaşkanları Kültür Bakanlığı ve Türk Patent Enstitüsü. 
     Yatırım Promosyonu Teknik Komitesi - Başkanı Hazine Müsteşarlığı. 
     Doğrudan Yabancı Yatırım Mevzuatı Teknik Komitesi - Başkanı Hazine Müsteşarlığı. 
     Yatırım ortamının iyileştirilmesi ve yerli - yabancı yatırımların artırılması hedefine yönelik olarak bir reform programı olarak hazırlanan çalışmayı "Yatırım Ortamını İyileştirme Koordinasyon Kurulu - YOİKK" yürütecek. Bu tanım yeni bir düzenlemeye işaret ediyor. Bugüne kadar finanstan enerjiye kadar çeşitli alanlarda yapılan yapılanmalarda "üst kurul" tanımı görüyorduk. Şimdi üst kurul değil, YOİKK ile karşı karşıyayız. 
     YOİKK’nin yapısı ise şöyle oluşuyor Başbakanlık Müsteşarı başkanlığında, Maliye, Sanayi ve Ticaret bakanlıkları, Hazine, Dış Ticaret, DPT müşteşarları, Teknik Komite başkanları. YOİKK’nin içinde yalnızca devlet yok, özel sektörden de TÜSİAD, TOBB, YASED ve TİM başkanları bu komitede yer alıyor. 
     
Anahtar reformlar      YOİKK, Teknik Komiteler’in her ay raporlarını alacak ve üçer aylık değerlendirme raporlarını Bakanlar Kurulu’na sunacak. "Anahtar Reform Alanları" nın belirlenmesindeki amaç bürokrasiyi azaltıp, rüşveti ortadan kaldıracak, şeffaflığı getirmek. 
     9 ana başlıkta yatırım ortamını iyileştirmeyi öngören düzenleme, şirket kuruluşlarında bugüne kadar 19 aşamadan oluşan ve en az 2.5 ay süren bürokrasiyi ortadan kaldırıyor. 
     Tasarıda dikkat çeken bir diğer nokta, çalışma yaşamında özel grupların istihdamı gibi bir ayrıcalığın gelmesi. Bu madde yabancı personel çalıştırılmasında yeni bir yasal sürece işaret ediyor. 
     Yatırım izinlerinde ise Turizm Bakanlığı’nda taşra teşkilatlarının güçlendirilmesi hedefleniyor. Sağlık, Çevre ile Tarım ve Köyişleri bakanlıkları arasındaki sorumluluklara açıklık getiriliyor. 
     Arazi temininde Milli Emlak Genel Müdürlüğü’nün güçlendirilmesi yolu ile kamu arazilerinin satışı teşvik ediliyor. 
     Daha basit bir kurumlar vergisi getirilmesini amaçlayan tasarı, enflasyon muhasebesi sistemine geçiş için değerlendirme çalışmalarını da içeriyor. 
     
Yeni yasalar çıkacak      Yolsuzluklar ile gündeme gelen gümrüklerde bu tasarıda yeni bir organizasyon yapısı öneriliyor. Serbest Bölgeler Kanunu’nun yönetmeliklerinin ve çalışma prosedürlerinin fayda - maliyet analizi yapılacak. 
     Doğrudan yabancı yatırımları düzenleyen tek ve kapsamlı bir mevzuat bulunmadığı tespitinden hareketle, yeni bir "Yatırım Yasa Tasarısı" hazırlanacak. 
     "Anahtar Reform Alanları" düzenlemesi ile yatırımlar ile siyaset arasındaki göbek bağının kesilmesi hedefleniyor. Böylece kimse yabancı yatırımcıyı çekmek için "Çankaya’nın bahçesinde yatırım" sözü vermek zorunda kalmayacak. Ülkeyi Çankaya’nın bahçesi haline getireceğiz 
     
     







"İmralı'daki bay" 


Voltaire’den... 


AB'ye "Neşen bilir " demeden önce... 


Güneş adasına yolculuk 


Tatil bitti ödevler duruyor 


Hoşgörü çok şey halleder 


Şike çetesi’nin köstebeği de var 


Kapari kıraç topraklarda yaşayanlara gelir sağlıyor 


Yatırımcı şeffaf düzene gelecek 


</TEXT>
</DOC>
