<DOC>
<DOCNO> 99799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/03/yazar/cemal.html </URL>
<DATE> 2002/08/03/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Karabük ve Kastamonu’da halk koalisyon ortaklarına çok kızgın... 
</HEADLINE>
<TEXT>
Manzara farklı değil 
Her iki şehirde de CHP yükselmiş. MHP oyları da Tayyip’e kayıyor. Bir vatandaş "Ben MHP militanıydım ama bir daha oy vermem. Sokakla iktidar koltuğu farklıymış" dedi 
     Karabük dün sabah ilk durağımızdı. Yeni Türkiye ne durumda Cevap "Henüz örgütlenmedi. Tabelasını asmadı. Ancak DSP yönetimi Eflani hariç bütün ilçeleriyle istifa etti." Tabelasını asınca ne yapabilir Yeni Türkiye AKP İl Başkanı Hasan Bilir, "Solun adresi olabilir" diyor. CHP il yönetiminden biri itiraz ediyor "Asıl yükseliş CHP’de..." 
     1999’da üç milletvekilliğine MHP, DSP, DYP paylaşmış Karabük’te. MHP 28 bin, DSP 24 bin, DYP 18 bin oy almış. CHP ise 9 bin 200 oy ve yüzde 9 oranıyla Karabük’te barajı geçememiş. Atürkçü Düşünce Derneği üyesi Ahmet Ovacık’a göre CHP güçleniyor. İşçi Emeklileri Derneği’nin çok konuşkan başkanı lafa karışıyor "Derviş solu birleştirmeli, başka çare yok." CHP’li Ovacık "Katılıyorum." Bölgenin Sesi gazetesinin sahibi Ahmet Gölbek, "İlk zamanlar İsmail Cem, Kemal Derviş’le birlikte bir heyecan yarattı. Ama o ilk hava şimdi yok" diyor. 
     
     ’AKP’yi şişiriyorlar 
     İşsiz bir işçi, siyasetçilere tepkili "Gelen götürüyor Son seçimde MHP’ye verdim, şimdi Tayyip..." Bir CHP’li, bir DYP’li, Tayyip Erdoğan’ın Karabük’te iyi olduğunu teslim ediyorlar. AKP İl Başkanı, bir yıl önce DYP’den Tayyip’in saflarına katılmış. Havası iyi. Bu kendinden emin havası, sarkık bir MHP’liyi, belediye meclisi üyesi Ahmet Arslan’ı rahatsız ediyor "İktidar yıpranmışlığı diye bir şey var. Ama bütün tepki oylarının AKP ile CHP’ye gideceği söylenemez. AKP şişirildiği gibi değil." 
     "Bak Hasan Abi" diyor 19 yaşında bir lise öğrencisi, "Kardemir batıyor, yani Karabük de batıyor " 
     Evet, bu yüzden Karabük’ün morali bozuk Çünkü Kardemir bin yıldır buranın ekmek kapısı. Türkiye’de devletçiliğin başlıca simgelerinden olan Kardemir’den devlet 1995’te elini çekti. Yönetimi işçiye, sendikaya bıraktı. Kardemir bugün göçmüş durumda. 4500 işçisi var. Bunun 1757’si ücretsiz izinde... "Devletten geçinme dönemi artık bitti" diyor gazete sahibi Ahmet Gölbek, "Kardemir de buna dahil. Devletten geçinme genlerimize işlemiş. Gidin, Kastamonu’ya göreceksiniz. Köy Hizmetleri, Karayolları, DSİ falan derken 17 bölge müdürlüğü kapatılıyor. 6000- 6500 işçi var. IMF programı Gerçeklerin duvarına çarptık." 
     Öğle üzeri Kastamonu’ya doğru yola çıkıyoruz. Kastamonu’da Alparslan Türkeş Meydanı’nda ilk tepki esnaf dernekleri başkanından "Bölge müdürlüklerinin kaldırılması için karar alındı. Çok fena Altı bin küsur insan çalışıyor oralarda. Araya seçim girdi, paçayı kurtarır mıyız diye düşünüyoruz." Yeni mezun eczacı bir hanım, "Oyum Yeni Türkiye’ye... İsmail Cem’in karizmasi var" diyor. Kastamonu’nun en eski gazetecisi Erdoğan Er, "Derviş’le Cem başlangıçta bir hava estirdi ama şimdi bu kalmadı" diyor. Henüz tabela asmış değil Yeni Türkiye burada da... 
     Son seçimde DSP bir, MHP 2, DYP 3, ANAP 4. parti olmuş hepsi birer milletvekili çıkarmışlar. CHPyüzde 8 almış. Belediye MHP’de. Bir öfkeli "Ben MHP’nin eski militanıyım. Demek ki, sokakla iktidar koltuğu farklıymış. Ben bir daha MHP’ye oy vermem..." MHP oylarının, tepki oylarının adresi daha çok öyle anlaşılıyor ki, Tayyip’in partisi. Halde meyve sebze toptancısı genç bir adam "Geçen seçim MHP’ye vermiştim, bu sefer Tayyip’e... Kendisine çok haksızlık yapılıyor, medya çok yükleniyor." 
     
     Bu kez DSP yok 
     DSP’den kaçan oyların gözüken adresine gelince, o da CHP... Derviş’le Cem birlikte yola çıkarlarsa, Yeni Türkiye de burada bir adres olabilir mi Buna evet diyenler de var. Meydanda bu sefer CHP daha organize. Sıkı Baykalcı olan il başkanı Mehmet Yıldırım farkı olabilir bu. Yıldırım, "Rakibimiz DYP olur. Kastamonu’da 60 - 70 bin sol oy var bu kez aslan payı CHP’nin" diyor. Börekçi araya giriyor "DSP’ye vermiştim, şimdi CHP..." 
     Özetle Karabük, Kastamonu izlenimleri Her yerde olduğu gibi buralarda da koalisyon ortakları fena darbe yemiş... Tepki oylarında MHP’den kaçan oylarda adres daha çok Tayyip gözüküyor... Ama her iki yerde de CHP’nin yükseldiğine dair işaretler yoğun... Kastamonu’da DYP var. Özellikle Karabük’te adayın kimliği önemli. Yeni Türkiye’nin ne yapacağını kestirmek için henüz erken bu açıdan Derviş faktörü önemli... 
     
     







Vatandaşlık kültürü 


Hangi dağda kurt öldü ki... 


Minnacık Dev 


Derviş ne istiyor 


Manzara farklı değil 


Mucize 


Apo getirmişti, Apo götürüyor 


YÖK ve bir ibret belgesi 


Bu kez savaş şart mı 


Cem’e stres uzmanı geliyor 


İşte o zaman umutlanırdık... 


Derviş’in arayışı ve Irak 


Kardemir’i çöz, kazan 


Hayat mı O da ne demek 


Hırsızlık yapmış 


Onların LİBOR’u var, bizim de TİBOR’umuz 


</TEXT>
</DOC>
