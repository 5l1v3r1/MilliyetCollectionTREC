<DOC>
<DOCNO> 70483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/03/siyaset/asiy.html </URL>
<DATE> 2002/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
SİYASET DEVREYE GİRDİ, TARİH YENİDEN YAZILDI’ 
</HEADLINE>
<TEXT>
2. Malazgirt Meydan Muharebesi 
Meclis Araştırma Komisyonu, Malazgirt Savaşı’nın yapıldığı 400 kilometrekarelik bölgenin küçültülmesi için Kültür Bakanlığı’na başvurdu 
     SALİHA ÇOLAK Ankara 

     Ahlat ve Malazgirt "tarih manzaralı" binalara gebe... Meclis Komisyonu’nun, Malazgirt Savaşı’nın 400 kilometrekare olarak belirlenen muharebe alanını neredeyse 800’de 1’e indiren kararı kabul görürse, sınırları büyüyecek iki ilçe de imara açılacak. Malazgirt Meydan Savaşı’nın geçtiği 400 kilometrekarelik bölgede, "tarihi SİT alanı" olduğu için yapılaşmaya izin verilmemesi, bölge milletvekillerini harekete geçirdi. Bitlis’in Ahlat ilçesinin tarihi ve kültürel varlıklarını korumak için kurulan TBMM Araştırma Komisyonu, "gereksiz yere büyük tutulan" savaş alanının, kentlerin gelişmesine engel olduğu gerekçesiyle, daraltılması için Kültür Bakanlığı nezdinde girişimde bulundu. 
     MHP’li İbrahim Halil Oral başkanlığındaki komisyonun isteği üzerine Kültür Bakanlığı, uzmanlardan bir kurul oluşturdu. Kurul, 1071’de gerçekleşen Malazgirt Savaşı’nı masaya yatırdı. 
     
     400 değil 0.6 kilometrekare 
     Yapılan değerlendirmeler sonucu, orduların hazırlık yaptığı alanlar, karargah yerleri ve saldırıya geçerken kullandıkları yollar tarihi SİT alanı dışına çıkarılırken, sadece çarpışmanın gerçekleştiği alan kapsamda bırakıldı. Sonuçta savaşın 400 değil, 0.6 kilometrekarelik bir alanda yapıldığına karar verildi. 
     Kurulun kararı Diyarbakır ve Erzurum Kültür ve Tabiat Varlıklarını Koruma kurullarına da iletildi. Kurullar da aynı yönde karar verirse, Ahlat ve Malazgirt ilçelerinin yeni alanlarında, "yaklaşık 1000 yıl önce Türklere Anadolu’nun kapısını açan savaş meydanına nazır" evler yapılacak. 
     
İşte komisyondaki vekiller      İbrahim Halil Oral MHP Bitlis , Zeki Eker DSP Muş , Mustafa Gül MHP Elazığ , Miraç Akdoğan ANAP Malatya , Yahya Çevik DYP Bitlis , Orhan Ocak DSP Bursa , Salih Dayıoğlu DSP İzmir , Erkan Kemaloğlu ANAP Muş , Sabahattin Yıldız AKP Muş , Bekir Gündoğan DSP Tunceli , Ayhan Çevik MHP Van , Fetullah Erbaş SP Van , Fethullah Gültepe DYP Van . 
     
Bahçeli, zaferin yıldönümünü böyle kutlamıştı      Devlet Bakanı, Başbakan Yardımcısı ve MHP Genel Başkanı Devlet Bahçeli, 27 Ağustos 2001 yılında, Muş’un Malazgirt ilçesinde düzenlenen Malazgirt Zaferi’nin 930’uncu yılı kutlama törenlerine katılmış, geleneksel izci ateşini ateşlemişti. 
     
Rapordan tarihi’ gerekçe      TBMM Araştırma Komisyonu raporunda yer alan SİT alanını küçültme gerekçesi şöyle "Malazgirt ilçesiyle Ahlat ilçe merkezinin tümünü kapsayarak kuzey - güney doğrultusunda yaklaşık 40 kilometre, doğu - batı doğrultusunda 10 - 18 kilometre alanda, 1989’da Erzurum Koruma Kurulu tarafından belirlenen tarihi SİT alanı yaklaşık 400 kilometrekarelik bir alanı kaplamaktadır. Bölgenin zaman içinde büyüyüp gelişeceği gözardı edilerek alınan kararlar, ilçe merkezlerinin gelişmesine engel olmakta, yeni imar planları yapılmasını imk nsız kılmaktadır. Yöre halkı tarafından da bir bölgenin SİT alanı olması, bölgenin gelişmesine engel bir unsur olarak algılanmasına neden olmuştur. Tarihi SİT alanlarının sınırlarının çok geniş tutulmasının nedenleri anlaşılamamış, yörede yaşayanların gelişme ihtiyaçlarının düşünülmemesi kararın ciddiyetini sarsmıştır." 
     
Dönüm noktası      Selçuklu İmparatoru Alparslan’ın Bizans İmparatoru Diogenes Diyojen ve ordusunu yendiği Malazgirt Savaşı, Anadolu’da Türk varlığı açısından bir dönüm noktası.. 
     



 SİYASET 














</TEXT>
</DOC>
