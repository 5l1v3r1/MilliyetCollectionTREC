<DOC>
<DOCNO> 64494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/28/ekonomi/eko05.html </URL>
<DATE> 2002/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
En işlevsel ördek 
</HEADLINE>
<TEXT>

Banyo yaparken çocuklarınızı oyaladığınız ördekler artık çağ atladı. Tekno-ördekler evin istediğiniz yerini bilgisayar monitörüne çeviriyor 
     ŞÜKRÜ ANDAÇ 

     ABD’li Designedge firması, salonda, mutfakta, evinizin içinde istediğiniz her yerde ya da ofisinizde sizinle birlikte gezen ördek’ tipinde bir bilgiyasar geliştirdi. Ördek tipindeki bu protatip bilgisayarın en ilginç yanı ise monitörsüz olması. Kullanıcılar, görüntüyü, monitör yerine ördeğin tepesinde bulunan projektör yardımıyla elde ediyorlar. Bu özelliği sayesinde, ördeği koltuğunuzun altına alıp, evinizin herhangi bir odasında ya da ofisinizde kolaylıkla kullanabilmeniz mümkün olacak. Designedge firmasının tasarladığı bu protatip ürün, geleceğin ev - ofis ürünleri arasında ilk sıraları alacak gibi gözüküyor. 
     
     Çocukların sevgilisi 
     Sevimli tasarımı ile özellikle çocuklar tarafından ilgiyle karşılanması beklenen bu ördek bilgisayardan, şu an itibariyle internete bağlanabiliyor, e - postalarınızı kontrol edebiliyor, DVD film seyredebiliyor, Office programlarını kullanabiliyorsunuz. 
     Üç - dört yıl içerisinde piyasaya sürülmesi beklenen bu ürünün, eklenecek özelliklerle beraber şu an kullanılmakta olan bilgisayarların kapasitesine ulaşması planlanıyor. 
     Detaylı bilgi www.desigedge.com 
     
Teknoloji dünyasındaki yenilikler      Nokia rekora doğru... 
     2002 yılında 20’ye yakın yeni model çıkaracağını duyuran cep telefonu üreticisi Nokia, 7000 modeli telefonlarına bir yenisini daha ekledi. Nokia 7650, ilgi çekici görüntüsününü yanı sıra, WAP, GPRS, Bluetooth özelliklerine de sahip. Dijital kamera ile destekli olarak çalışabilen bu model renkli resimleri cep telefonunda bulundurmanızı ve başkalarıyla paylaşmanızı sağlıyor. Nokia 7650’nin geniş ekranı ve içerisinde bulunan birçok özelliği, cep telefonundan özellikle bilgisayar ve internet uygulamalarını sıklıkla kullananlar için geliştirilmiş. Nokia bu modeli 2002 yılının ikinci çeyreğinde piyasaya çıkaracak. Yeni ürünün satış fiyatı ise henüz belirlenmiş değil. www.nokia.com 
     
     Dijital görüntüyü saatten yakala 
     Casio firması ilk fotoğraf çeken kol saatini geliştirmesinin ardından, bu model üzerine yeni uygulamalar eklemeye devam ediyor. Geçtiğimiz yaz, renkli fotoğraf çekebilen yeni modelinin ardından, firmanın bir süre durması bekleniyordu. Ancak, Casio aradan 5 ay geçmesinin ardından hem renkli hem de dijital bir fotoğraf makinesi olan WQV10 modelini tanıttı. Dijital bir fotoğraf makinesi olan yeni ürün hafızasında 100 fotoğraf saklayabiliyor. Dijital zoom özelliği bulunan saatin, 300 dolar civarında fiyattan satılması bekleniyor. www.casio.com 
     
     Randevuları bileğinizde taşıyın 
     Fossil firması tarafından geliştirilen bu kol saati, size, randevularınızı ayarlayabilmenizi, e - postalarınıza bakabilmenizi ve iş arkadaşlarınızın kartvizitlerini saklayabilmenizi sağlıyor. Geçtiğimiz günlerde tanıtımı yapılan ve 2003 yılında piyasada satılması beklenen bu ürünün en ilgi çekici özelliği, aynı zamanda PDA El bilgisayarı olması. Hem kol saati hem de el bilgisayarı özellikleriyle bu alanda bir ilki gerçekleştiren bu ürün, 190 KB’lık hafızaya sahip. LCD ekran, 800 değişik randevu ayarlayabilme ve su geçirmeme özellikleri ise bu ürününün diğer özellikleri arasında yer alıyor. Satış fiyatı 145 dolar. www.fossil.com 
     
     Klavye de fare’ de artık yok 
     Bilgisayarınızı klavye ya da mouse olmaksızın kullanmaya hazır mısınız ABD’de Berkeley Üniversitesi tarafından geliştirilen sanal klavye ya da mouse diyebileceğimiz bir cihaz, teknolojide yeni bir dönem açacağa benziyor. Bu ürünün çalışması şöyle Elin ve parmakların üzerindeki ivmemetreler parmakların yerçekimine karşı hareketini ölçüyor. Ardından analog sinyaller dijital olarak bilgisayara gönderiliyor. Bu sayede her hareketin kendine özgü sinyalleri ölçülebiliyor. Bu ölçüm sonucunda da cihaz karekterleri tanıyor. Üniversite yetkilileri bu sistemin şu an Windows 95’e uyumlu olarak çalıştığını belirtiyorlar. www.berkeley.edu 
     
     Avuç içi kadar MP3 çalar 
     MP3 çalarınız artık size yük olmayacak. Panosonic tarafından geliştirilen ve piyasaya sunulan, SV-SD80 model MP3 çalar, bugüne kadar geliştirilen en küçük ve en ince MP3 çalar olma özelliğine sahip ve avuç içine bile sığıyor. Aralıksız 50 saat müzik dinleyebileceğiniz bu ürün, tekrar doldurulabilir pillere sahip olmasından dolayı oldukça kullanışlı. Ayrıca bu MP3 çalara, internetten ya da CD’den istediğiniz şarkıları yükleyebilir ve dinleyebilirsiniz. LCD ekrana ve oldukça geniş sayılabilecek 64 MB SD hafıza kapasitesine sahip olan Panasonic SV - SD80’in satış fiyatı 330 dolar. www.panasonic.com 
     



 EKONOMİ 















</TEXT>
</DOC>
