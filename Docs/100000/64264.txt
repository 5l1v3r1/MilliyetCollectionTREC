<DOC>
<DOCNO> 64264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/yasam/yas05a.html </URL>
<DATE> 2002/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Arif Erdem hakkında ŞOK İDDİA 
</HEADLINE>
<TEXT>

Arif, İspanya’daki hastanede bir Türk kadınla yakalanınca Cimbom’a geri gönderilmiş 
     MEHMET ÇİFTÇİ Barcelona 

     Galatasaray’ın golcü futbolcusu Arif Erdem’in, Real Sociedad takımından apar topar Galatasaray’a dönmesiyle ilgili hayli ilginç bir iddia ortaya atıldı. 
     İddiaya göre skandal’, Arif’in, Real Sociedad’a transfer olduktan sonra gıda zehirlenmesi teşhisiyle kaldırıldığı Guipuzcoa Hastanesi’nde yaşandı. Arif hastanede yatarken, Air France havayollarının İstanbul - Paris - Biaritz seferiyle İspanya’ya gelen Türk bir kadın’, Santiago Penafiel Gorriti adlı şoför tarafından gece 23.00 sularında gizlice ünlü futbolcunun odasına sokuldu. Ve skandal, aynı gece Arif’in sağlık durumunu öğrenmek isteyen bazı yöneticilerin hastaneye gelmesi ile patladı. 
     
Televizyon muhabiri      Real Sociedad takımının İspanyol yöneticileri Arif’in odasının kapısını ısrarla uzun süre çaldıkları halde, cevap alamayınca meraklandılar. 
     Ve sonunda odaya girdiler ve şok manzara ile karşılaştılar. İspanyol yöneticiler, Arif’i Türk bayanla hastane yatağında yatarken yakaladılar ve durumu takım yönetimine sundular. Yapılan araştırma sonucu, kadının Türkiye’de bir televizyon kanalında muhabir olarak çalıştığı ortaya çıktı. Futbolcuların özel yaşantılarına karışmadıklarını belirten Sociedadlı yöneticiler, ancak hastanedeki manzarayı doğru bulmadıklarını söylediler. 
     Real Sociedad, Galatasaray’dan Arif’in geri verilmesi nedeniyel doğan 3.5 milyon dolarlık alacağını tahsil edemeyince UEFA’ya başvurmuştu. UEFA da, ödeme gerçekleşmezse, Galatasaray’ın Şampiyonlar Ligi’nde 20 Şubat’ta çıkacağı Liverpool müsabakasına izin vermeyeceğini açıklamıştı. 
     



 YAŞAM 





















</TEXT>
</DOC>
