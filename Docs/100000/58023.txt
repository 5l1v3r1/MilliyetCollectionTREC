<DOC>
<DOCNO> 58023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/guncel/gun04.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yurdum toprağı UFO gibi 
</HEADLINE>
<TEXT>

Antakya’da bayramın ikinci günü yerden havaya saçılan parlak ışıklar heyecan yarattı 
     MEHMET EZER Antakya DHA 

     Antakya'da Cumhuriyet Mahallesi sakinleri, bayramın ikinci günü akşamı elleriyle kazdıkları toprağın içinden yıldıza benzeyen parlak cisimlerin havaya saçılmasıyla şaşkına döndü. Mahalle sakinlerinden Fatma Tanrıca 45 , Osmaniye'de oturan bir akrabasının kendisini telefonla arayarak, topraktan parlak ışıklar yayıldığını söylediğini, bunun üzerine kendisinin de bahçeye inerek eliyle toprağı kazdığında parlaklıkları gördüğünü iddia etti. 
     Kendisine kimsenin inanmayacağını düşünerek komşuları Mehmet Öztürk ve eşi Nazife Öztürk'e de haber vererek yanına çağırdığını kaydeden Tanrıca, "Komşularım da bu olaya tanık oldu. Toprağı biraz ellerimizle kazınca, havaya yıldıza benzeyen parlaklıklar saçıldı. Ne olduğunu anlamadık" dedi. 
     
     Yeşiloğlu Fosfor olabilir 
     Jeofizik Mühendisi Kemal Yeşiloğlu, iddia edilen parlak cisimlerin toprakta bulunan fosfor olabileceğini söyledi. Yeşiloğlu, toprakta bulunan fosforun gece söylendiği gibi parlamayacağını da belirterek, "Vatandaşlar böyle bir olayı gördükleri zaman bizlere haber versin, inceleyelim. Görmeden, incelemeden bir şey söylemem mümkün değil" dedi. 
     



 GÜNCEL 

























</TEXT>
</DOC>
