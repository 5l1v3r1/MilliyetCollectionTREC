<DOC>
<DOCNO> 68311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/18/son/sonspo11.html </URL>
<DATE> 2002/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli'den, kızı ve Tümer arasındaki aşk dedikodularına tepki.. 
</HEADLINE>
<TEXT>

     Fenerbahçe ve Milli Takım'ın eski teknik direktörü Mustafa Denizli, kızı Selin ile Beşiktaşlı futbolcu Tümer hakkında çıkan haberleri, düzenlediği bir basın toplantısıyla yalanladı. 
     Türkiye Spor Yazarları Derneği'nin TSYD Levent'deki merkezinde düzenlenen ve Tümer'in Beşiktaş'ın idmanı nedeniyle katılamadığı toplantıda Mustafa Denizli, ''Son derece ciddiyetsiz haberlerle yıpratılıyoruz. Bu haberleri yapanların yanına kar kalmayacak'' dedi. 
     Mustafa Denizli, kızı Selin, Tümer ve eşiyle her zaman biraraya geldiklerini ifade ederek, ''Tümer benim oğlum gibidir. Eşi Cansu'yu da çok severim. Kızım Selin de onların çok iyi arkadaşıdır. Yazılan bu haberler hepimizi rahatsız ediyor. Bu konuda hukuki haklarımızı arayacağız'' diye konuştu. 
     Tümer'in antrenmanının bulunması nedeniyle toplantıya katılamadığını belirten Denizli, hafta içinde Tümer, eşi ve kızının da katılımıyla bir basın toplantısı daha düzenleyeceğini sözlerine ekledi. 
     






</TEXT>
</DOC>
