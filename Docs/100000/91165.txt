<DOC>
<DOCNO> 91165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/yazar/pulur.html </URL>
<DATE> 2002/06/21/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Adın ne Mualla Oh ne ala 
</HEADLINE>
<TEXT>

     Yıllar yılı devletin soyulmasına karşı çıkanlar, politikacının arpalığı haline gelen devlet bankalarının özelleştirilmesini savundular. 
     Politikacı bankanın yönetimine adamlarını yerleştiriyor, saçı bitmedik yetimin parasını istediği gibi kullandırıyor, kredi dağıtıyor, zaten kredileri "ödememek kaydıyla" alanlar bunların üstüne yatıyor, olan milletin parasına oluyordu. Milletin alın terinden alınan vergi "haramzadeler"in ekmeğine bal oluyordu. 
     
     BUNUN tek çaresi vardır, devlet bankalarını özelleştirmek... 
     O tarihlerdeki yazılarımızı hatırlıyoruz "Devlet bankalarını tokatlayanlar, gitsinler de Sakıp Ağa'dan metelik kredi alsınlar görelim" diye tekrar tekrar yazıyorduk. 
     
     SİSTEMİN adı konmuştu, Cumhuriyet tarihinin en özlü laflarından birini eden müteahhit "Selim Edes, Turgut Özal'ın prenslerinden Emlak Bankası Genel Müdürü Engin Civan'ın yüzüne karşı mahkemede haykırıyordu 
     "Rüşvetin belgesi mi olur pezevenk " 
     
     NEYSE, biz devlet bankalarıyla uğraşırken, özelleştirilsin diye yetmez aklımızla akıl satarken, bir de baktık, sistem tam tersini üretti "Özel bankalar devletleştirildi " 
     Son örnek ortada 
     "Pamukbank'a devlet el koydu " 
     Hani Bektaşi günlerdir yağmur duasına çıkmış, yalvarmış, yakarmış bir damla yağmur yağmamış, bir ufak su birikintisi bulunca leş gibi kokan gömleğini çıkarıp yıkamış, kurusun diye çalıya asmış... 
     Allah'ın hikmetinden sual olunur mu, bir yağmur, kurusun diye asılan gömlek sahibiyle, birlikte sırılsıklam... 
     Bektaşi ellerini açmış 
     "Ey mübarek kerametine diyecek yok ama, bazen sen de lafı ters anlıyorsun " 
     Bizim devlet de öyle, kendi bankalarını özelleştireceğine, özel bankaları devletleştiriyor... 
     
     BİR de el konulan bankadan sonra yapılan mutad bir açıklama var 
     "Kimse endişe etmesin, bankadaki paralar devlet güvencesi altındadır." 
     Bu ne demektir bilir misiniz bu şu demektir, hayatında bankada bir lirası olmayan vatandaştan alınan vergiyle, batan bankada parası olanlara, paraları verilecektir. 
     Adam parasını, bankaya yatıracak, - belki de yüksek faize tamah ederek - bankacı onun parasını batıracak, sonra vatandaş, vergileriyle ödeyecek... 
     Adın ne Mualla, oh ne ala 
     
     







Çiller ve Ecevit 


Coşkuyla gerçeğin hazin valsi 


İran’dan not... 


Ecevit İdam sonbahara kaldı 


Türkiye’ye küçük oyunla büyük fırsat kaçırtmak 


Ulusal kimlik aşısı 


Bankalar gerçekten turp gibi mi 


Onurlu, ama zor misyon... 


Büyüme küçüğüm, üzülürsün 


Türkiye’den Afganistan’a İslam için savaşa nasıl gidilir 


Adın ne Mualla Oh ne ala 


Denizli adalet istiyor 


Yapı Kredi şimdiden ağız sulandırıyor 


Sol niçin AB’yi istemeli 


IMF Türkiye’yi buduyor’ 


Pazarlıkla buraya kadar yürüyebildi 


</TEXT>
</DOC>
