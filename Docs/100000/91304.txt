<DOC>
<DOCNO> 91304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/ekonomi/eko05.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapasite kullanımı yüzde 75’i geçti 
</HEADLINE>
<TEXT>

Ekonomideki canlanma sürüyor. İç talepteki artışın etkisiyle mayısta, bir önceki yıl yüzde 70.4 olan kapasite kullanım oranı yüzde 75.7’ye çıktı 
     ANKARA Milliyet 

     Devlet İstatistik Enstitüsü’nden DİE yapılan açıklamaya göre, nisan ayında yüzde 74.2 olan imalat sanayi kapasite kullanım oranı mayısta yüzde 75.7’ye yükseldi. Bu oran geçen yılın aynı ayında yüzde 70.4’tü. 
     Tam kapasiteyle çalışamama nedenlerinin başında gelen iç pazardaki talep yetersizliğinin payı, geçen yıla göre yüzde 58.3’ten yüzde 43.9’a kadar indi. Dış pazardaki talep yetersizliğinin payı yüzde 10.6’dan yüzde 23.2’ye, mali olanaksızlıkların payı yüzde 3.1’den yüzde 5.7’ye çıkarken, yerli mallarda hammadde yetersizliğinin payı yüzde 2.6’dan yüzde 2.3’e, işçilerle ilgili sorunların payı yüzde 2.4’den yüzde 1.9’a indi. 
     
     Satışlar arttı 
     İşyerlerinin yüzde 63.8’i mayısta üretiminin bir önceki aya göre arttığını, yüzde 19’u azaldığını bildirdi. Geçen yıl aynı ayda üretimde artış bildirenlerin oranı yüzde 55.4’tü. İşyerlerinin yüzde 64.2’si yurtiçi satışlarının arttığını bildirdi. Bu oran geçen yıl 58.5 düzeyindeydi. 
     



 EKONOMİ 

























</TEXT>
</DOC>
