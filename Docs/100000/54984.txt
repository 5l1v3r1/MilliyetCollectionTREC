<DOC>
<DOCNO> 54984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/01/siyaset/siy02.html </URL>
<DATE> 2001/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Son vurgun Salkım Hanım’la 
</HEADLINE>
<TEXT>

MHP’li Çakar’ın Aydın oylaması öncesi Karakoyunlu’ya yüklenmesi, "ANAP’lıları gaza getirdi" şeklinde yorumlandı 
     Ankara kulisleri, MHP’li İdare Amiri Ahmet Çakar’ın, Salkım Hanım’ın Taneleri’ kitabından uyarlanan ve aynı adla gösterilen filmi gerekçe göstererek ANAP’lı Devlet Bakanı Yılmaz Karakoyun-lu’ya yüklenmesinin, Koray Aydın’ı parti içinde zayıflat-maya yönelik bir hareket olduğu iddiasıyla çalkalanıyor. 
     Kulislerdeki senaryoya göre Çakar, ANAP’lıları, hakkında soruşturma komisyonu kurulması için Aydın’ın aleyhine oy kullanma yolunda tahrik etmeye çalışmıştı. Bu amaçla, oylamadan önce "Ermeni soykırımı iddiaları devlet televizyonundan kabul edildi" görüşüyle konuyu gündeme getiren ve Karakoyunlu’yu eleştiren Çakar, ANAP ile birlikte kamuoyunun da tepkisini çekmeyi göze almıştı. Böylece Çakar, MHP içinde Aydın’ı ekarte edebilecekti. Çakar’ın senaryosu istediği gibi sahnelendi. Sonuçta MHP’ye karşı tepkileri artan bazı ANAP’lılar, oylamada Aydın aleyhinde oy kullandı. 
     Aydın’ın MHP içindeki gücünün "Yüce Divan yoluna sokularak" zayıflatıldığı görüşü dile getirilen kulislerde şimdi, konumu, Bahçeli tarafından oturtulduğu MHP Grup Başkanvekilliği’nden Soruşturma Komisyonu’na ifade vermeye gitmesiyle sarsılacak. Bahçeli, suçluluğunu kabul ettiği anlamına geleceğinden, Aydın’ı Grup Başkanvekilliği’nden almayacak. Ancak aylar sürecek bu görüntü, iddialara göre Çakar’ın müthiş planı’ sonucu Aydın’ın MHP’deki geleceğini karartacak. 
     



 SİYASET 
















</TEXT>
</DOC>
