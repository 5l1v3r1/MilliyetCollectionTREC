<DOC>
<DOCNO> 82849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/son/sonspo15.html </URL>
<DATE> 2002/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İsmail Güldüren'in Milli Takım sevinci 2 gün sürdü 
</HEADLINE>
<TEXT>

     2002 Dünya Kupası Finalleri'ne 
     katılacak A Milli Futbol Takımı'nın aday kadrosuna çağrılan İsmail Güldüren'in sevinci sadece 2 gün sürdü. Milli Takımlar Teknik Direktörü Şenol Güneş tarafından 6 Mayıs Pazartesi günü açıklanan 28 kişilik aday kadroya ilk kez çağrılan genç futbolcu, İstanbul'da bugün geçirdiği cerrahi operasyon nedeniyle aday kadrodan çıkarıldı. A Milli Futbol Takımı Menajeri Can Çobanoğlu, İsmail'in sakatlığı nedeniyle aday kadrodan çıkarıldığını açıkladı. Çobanoğlu, İsmail'in yerine aday kadroya yeni bir isim çağırmayacaklarını ve kamp kadrosunun 27 kişi olacağını kaydetti. Bu arada, İstanbul Memorial Hastanesi'nde, Ortopedi, Travmatoloji, Artroskopi ve Spor Cerrahisi Başkanı Prof. Dr. Ömer Taşer tarafından artroskopi yapılan İsmail Güldüren'in yarın taburcu edileceği bildirildi. 
     





</TEXT>
</DOC>
