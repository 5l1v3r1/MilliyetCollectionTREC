<DOC>
<DOCNO> 91640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/ekonomi/aeko.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Çoğalmasaydık büyürdük 
</HEADLINE>
<TEXT>

1980 - 2000 döneminde AB’ye alınan Yunanistan ve İspanya’dan hızlı büyüyen Türkiye, nüfusun 20.8 milyon çoğalmasıyla kişi başına düşen milli gelirini yılda yüzde 2.55 artırabildi 
     Avrupa Birliği AB üyeliği tartışmaları yaşana dursun Türkiye, 1980 - 2000 döneminde, AB’ye 1981’de üye olan Yunanistan ile 1986’da üye olan İspanya ve Portekiz’den daha hızlı büyüdü ama nüfus artışına yenildi. 
     Dünya Bankası verilerinden yapılan hesaplamalara göre, 1980-2000 döneminde Türkiye milli gelirini yılda ortalama yüzde 4.55 artırmasına karşın, nüfusun 20.8 milyon çoğalması 44.5 milyondan 65.3 milyona çıkması nedeniyle kişi başına gelirdeki yıllık ortalama artış yüzde 2.55’de kaldı. Buna karşın, 20 yıllık süreçte neredeyse nüfusları hiç artmayan İspanya’nın nüfusu 20 yılda sadece 2.1 milyon arttı yıllık ortalama büyüme hızı yüzde 2.7, kişi başına büyüme hızı yüzde 2.45, Yunanistan’ın nüfusu 20 yılda sadece 1 milyon arttı sırasıyla yüzde 2.1, yüzde 1.65, Portekiz’in nüfusu 20 yılda sadece 200 bin arttı yüzde 2.85, yüzde 2.7 oldu. 
     
     Eller aya biz yaya 
     Veriler, İspanya, Yunanistan ve Portekiz’in AB üyeliği öncesinde de oldukça iyi durumda olduğunu gösteriyor. 2000 yılı sabit fiyatlarıyla, 1980’de Türkiye’nin satın alma gücü paritesiyle kişi başına gayri safi milli hasılası GSMH 4 bin 270 dolarken, Portekiz’in 9 bin 900, İspanya’nın 12 bin 30, Yunanistan’ın 12 bin 400 düzeyindeydi. Türkiye, 2000’de 7 bin 80 dolar olan satın alma gücü paritesiyle kişi başına GSMH rakamıyla h l 1980’in İspanya, Yunanistan ve Portekiz’ini yakalayamadı. 
     
     Kriz kişi başına geliri düşürdü 
     1980 rakamlarına göre, İspanya’nın kişi başına gayri safi yurtiçi hasılası GSYİH 5 bin 950, Yunanistan’ın 5 bin 190, Portekiz’in ise 3 bin 10 dolardı. Bu rakamlar 2000’de İspanya için 14 bin 50, Yunanistan için 10 bin 570, Portekiz için ise 10 bin 390 dolara yükseldi GSMH olarak Türkiye 3 bin 80, İspanya 14 bin 960, Yunanistan 11 bin 960, Portekiz 11 bin 60 dolar . Türkiye ise bu dönemde kişi başına GSYİH rakamını 1590 dolardan 3 bin 60 dolara çıkardı. Geçen yıl yaşanan kriz nedeniyle bu rakam GSMH olarak 2 bin 160 dolara indi. 
     
Milli gelir reel olarak arttı      Cari olan bu rakamlar, reel olarak pek bir şey ifade etmiyor. Çünkü döviz kurlarındaki oynamalardan doğrudan etkileniyor. 
     Çünkü cari olarak Portekiz’in GSYİH’si 3.5, İspanya’nın 2.5, Yunanistan’ın 2.2, Türkiye’nin 2.8 kat artmasına karşın, sabit fiyatlarla GSMH’nin Portekiz’inkinin yüzde 75, İspanya’nınkinin yüzde 70, Yunanistan’ınkinin yüzde 51 arttığı görülüyor. Türkiye’nin ise sabit fiyatlarla GSMH’nın bu dönemde yüzde 143 artarak, Yunanistan’ı neredeyse 3’e, İspanya ve 
     Portekiz’i ise 2’ye katladığı tespit edilebiliyor. 
     



 EKONOMİ 

















</TEXT>
</DOC>
