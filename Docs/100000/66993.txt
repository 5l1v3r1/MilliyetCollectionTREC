<DOC>
<DOCNO> 66993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/spor/bnba.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
HİDO süper gecede yine büyüledi 
</HEADLINE>
<TEXT>

NBA’deki temsilcimiz, All - Star şöleninde 3’e 3 oynanan maçta galibiyet üçlüğünü attı, omuzlara alındı, bütün alkışları topladı 
     NBA All - Star şölenindeki 3’e 3 "Hoop it Up" gösteri maçında birinciliği alan Sacramento International takımında forma giyen Hidayet, mükemmel performansıyla geceye imzasını attı. Hidayet, Sarunas Marculionis, Ticha Penicheiro ve Tom Cavanaugh’dan oluşan takım, finalde karşılaştığı Eric Snow, Moses Malone, Dawn Staley ve Justin Timberlakeli evsahibi Philadelphia’yı Hido’nun uzatmanın son saniyesindeki üçlüğüyle 12 - 9 yendi. 
     HİDAYET, bu üçlüğü sonrası kendini takım arkadaşlarının omuzlarında buldu. Hidayet, Çaylaklar Karması’na karşı oynadığı Sophomore İkinci Yıldakiler Karması’nda da 19 dakikada 7 sayı attı, 3 de asist yaptı. Çaylaklar’ın 103 - 97 kazandığı maçta 26 sayı üreten Jason Richardson, All Star 2001’in en iyi çaylağı seçildi. Üç sayı yarışmasını ise Sacramento Kings’ten Predrag Stojakovic kazandı. 
     



 SPOR 
































</TEXT>
</DOC>
