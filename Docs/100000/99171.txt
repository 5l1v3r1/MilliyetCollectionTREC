<DOC>
<DOCNO> 99171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/son/sonspo15.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Konyalılar, Konyaspor için yardım kampanyası başlattı... 
</HEADLINE>
<TEXT>

     İkinci Futbol Ligi A Kategorisi takımlarından Konyaspor'un mali sorunlarının çözülebilmesi için yardım kampanyası başlatıldı. 
     Selçuk Üniversitesi Rektörü Prof.Dr.Abdurrrahman Kutlu'nun 1 milyar lirayla başlattığı kampanyaya, işadamı İzzet Duvarcı 5, kulüp yönetim kurulu üyesi Mehmet Soylu da 3 milyar bağışlayarak katıldı. 
     Konyaspor Kulubü'nden yapılan açıklamada ise, uzun süren çalışmalardan sonra yönetim kurulu oluşturulabilen Konyaspor'un içinde bulunduğu ekonomik sıkıntılardan kurtulabilmesi için, kendisini Konyalı sayan herkese büyük görev düştüğü belirtildi. 
     Kulübün istenilen başarıyı yakalaması için Konyalılar'ın elele vermesi gerektiğinin vurgulandığı açıklamada, kampanyaya katılmak isteyen taraftarların kulüp binasına gelerek muhasebe servisine başvurmaları istendi. 
     





</TEXT>
</DOC>
