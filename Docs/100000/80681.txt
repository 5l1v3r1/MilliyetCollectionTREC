<DOC>
<DOCNO> 80681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/27/spor/spo02.html </URL>
<DATE> 2002/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
ORTEGA’DA SON VİRAJ 
</HEADLINE>
<TEXT>

Önümüzdeki hafta Güney Amerika turuna çıkacak olan Başkan Aziz Yıldırım ve yöneticiler Arjantinli yıldız için pazarlığı noktalayacak. Pascal Nouma ile Washington h l gündemde 
     YALÇIN TÜRK 

     Yıldırım bitirecek 
     FENERBAHÇE Yönetimi’nin sessiz ama derinden yaptığı transfer operasyonları sonuçlarını vermeye başladı. Daha önce Galatasaray’ın da almak istediği Arjantinli yıldız Ortega ile yapılan son görüşmelerde anlaşma sağlanırken, kulübüyle pazarlıklar sürüyor. River Plate’in istediği rakamı aşağı çekmeye çalışan yöneticiler, önümüzdeki hafta masaya oturup transferi gerçekleştirecekler. 
     
     Washington tatilde 
     FORVET arayışlarında ise Washington’un ismi gündemdeki yerini koruyor. Ponte Preta’nın play - off grubundan elenmesi nedeniyle tatile çıkan Brezilyalı oyuncunun fiyatının 2,5 milyon dolara kadar düştüğü öğrenildi. Futbolcuyu izleme olanağı olmadığından, Lorant’ın raporuna göre hareket edilecek. Duruma göre Pascal Nouma ile Nuno Gomes transferde değişen alternatifler olabilecek. 
     
     Ümit süre istedi 
     ÜMİT Davala için Milan kulübüyle anlaşmaya varıldı. Ancak Ümit’in Fenerbahçe yönetiminden 10 gün süre istediği öğrenildi. İngiliz kulüpleri ile temasta olan Milli futbolcunun, Galatasaraylılar’ın tepkisinden çekindiği ve ikna edilmeye çalışıldığı belirtildi. Lorant’ın listesindeki Agostino ve Kalla’ya da yönetim sıcak bakıyor. 
     
Abdullah çıkmazı      YUSUF KOBAL 

     ÖNÜMÜZDEKİ sezonun kadro hazırlığında Abdullah’ı tutmaya karar veren ve bu konuda Lorant’tan "Hücuma dönük, son derece başarılı ve teknik bir oyuncu. Ancak savunmada biraz zaafı var" raporu alan yönetim, Alman hocanın "bir daha takıma giremez" açıklaması üzerine şaşkına döndü. Lorant’tan bu konuda bir rapor daha istenecek ve transfer planları yeniden hazırlanacak. 
     LORANT’IN eleştirdiği Lazetic ise sözleşmesi bittiği için takımda görev verilmediğini iddia etti. Yugoslav futbolcu, Alman hocaya taş atarak, "Ben oynamadım, takım da zaten şampiyon oldu" dedi. Takım seçimini adaletli bulmayan Yugoslav futbolcu, "Hadi ben kötüyüm oynamıyorum. Rapajc’de mi iyi değil. 4 - 5 gün içinde durumum belil olacak" diye konuştu. 
     
UCHE’YE talip çok      SEZON sonunda sözleşmesi biten ve yedi sezondur Fenerbahçe’de forma giyen Uche’ye, Göztepe, Altay, Bursaspor ve Gençlerbirliği talip oldu. Tecrübeli futbolcunun yönetimle yaptığı görüşmedern sonra kararını vereceği öğrenildi. Sarı - Lacivertliler dün yaptıkları çalışmadan sonra kampa girdiler. Bursaspor maçı için bugün Bursa’ya gidilecek. 
     
Bekledim de gelmedin      FENERBAHÇE Teknik Direktörü Lorant’ın, Türkiye’ye getirmek için ön görüşme yaptığı Paulo Sergio’yu geçen hafta üç saat bekletip, görüşmediği öğrenildi. Hafta başında iki günlüğüne Almanya’ya giden ve Bayern Münihli oyuncuyla randevulaşan Alman hocayı menajeri ile birlikte bekleyen Sergio’nun bu durumu karşısında çok sinirlendiği ve Fenerbahçe’ye gelmekten vazgeçtiği belirtildi. 
     KENDİSİNE telefon edildiğinde "10 dakika sonra oradayım" dediği halde cep telefonunu kapatıp, ortalarda görülmeyen Lorant’ın bu hareketi transfere yönetimden "onay" alamadığı şeklinde yorumlandı. Sezon sonunda serbest kalacak olan 32 yaşındaki futbolcudan, Lorant’ın, Ortega transferinin gündeme gelmesi nedeniyle vazgeçtiği de sızan bilgiler arasında. 
     
Serhat gibisi yok      FENERBAHÇE’NİN genç golcüsü Serhat Akın, iki sezondur sergilediği performansla takımdaki yabancı yıldız futbolcuları geride bıraktı. Bu sezon takımının en golcü futbolcusu olan Serhat, iki sezonda maç başına 0.43 gol ortalaması elde ederek, milyonlarca dolar ödenerek transferleri gerçekleştirilen Andersson ve Rapajc’i geçti. İsveçli santrfor Andersson’un 0.27, Hırvat Rapajc’in ise 0.31 gol ortalaması bulunuyor. 
     SERHAT 53 lig maçında forma giyerek, 23 kez rakip fileleri havalandırırken, Andersson 55 maçta 15, Rapaiç ise 44 maçta takımı adına 14 gol kaydetti. Geçen sezon 9 golle, Revivo 14 , Rapajc 11 ve Andersson’un 10 ardından 4. sırada yer alan Serhat, bu sezon 32 hafta geride kalırken attığı 14 golle takımında ilk sırayı elde etti. Revivo da 55 lig maçında attığı 26 golle, 0.47 gol ortalaması yakaladı. 
     
Denizli’den jest      FENERBAHÇE’NİN eski teknik direktörü Mustafa Denizli, dün Fenerlist’e bir mesaj geçerek, annesinin ölümü ile ilgili olarak yazılan taziyet mesajlarına cevap verdi ve taraftarın gösterdiği ilgiye teşekkür etti 
     
Gençlere prim      GALATASARAY’I yenerek İstanbul Şampiyonası’nda finale yükselen 14 - 16 yaş takımına Başkan Aziz Yıldırım’ın 1000’er dolar prim verdi. Fenerbahçe’nin gençleri finalde Zeytinburnuspor ile karşılaşacak. 
     



 SPOR 
























</TEXT>
</DOC>
