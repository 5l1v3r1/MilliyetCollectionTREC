<DOC>
<DOCNO> 78116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/siyaset/siy04.html </URL>
<DATE> 2002/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyükelçi kararnamesi yayımlandı 
</HEADLINE>
<TEXT>
Sönmez Köksal merkeze döndü 
Demirel’in eski Dışişleri Danışmanı Sinirlioğlu Tel Aviv’e atanırken, Katar’a Büyükelçi Oya İnkaya gidiyor 
     ANKARA Milliyet 

     Resmi Gazete’de dün yayımlanan büyükelçi atama kararnamesiyle Paris Büyükelçisi Sönmez Köksal merkeze alınırken, 6. Cumhurbaşkanı Fahri Korutürk’ün gelini Zergün Korutürk Lizbon’a, kadın büyükelçilerden Oya İnkaya İslam ülkesi Katar’a, Fatma Dicle Kopuz da Tiflis Büyükelçiliği’ne atandı. 
     
     Bayar’ın arkadaşı Tel - Aviv’e 
     Kararname kapsamında 9. Cumhurbaşkanı Süleyman Demirel’in eski Dışişleri Başdanışmanı Feridun Sinirlioğlu, Tel - Aviv Büyükelçiliği’ne atandı. Sinirlioğlu, Türkiye’nin Washington Büyükelçiliği’ndeki müsteşarlık görevinden bir süre önce istifa ederek siyasete soyunan Mehmet Ali Bayar’la birlikte Çankaya Köşkü’nde "yakın mesai" yapmıştı. Merkeze alınan Paris Büyükelçisi ve eski MİT Müsteşarı Sönmez Köksal’ın yerine İktisadi İşbirliği ve Gelişme Teşkilatı Daimi Temsilcisi Uluç Özülker getirildi. 



 SİYASET 














</TEXT>
</DOC>
