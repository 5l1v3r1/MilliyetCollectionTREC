<DOC>
<DOCNO> 89372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/yasam/yas06.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir daha para çalmasın diye kızının bacaklarını dağladı 
</HEADLINE>
<TEXT>
Annenin vahşeti 
     NAİL KAHRAMAN Bursa DHA 

     Bursa’da komşularından para çaldığı iddia edilen 10 yaşındaki M., annesi Sabiha D. 36 tarafından "bir daha yapmasın" denilerek bacaklarından kızgın bıçakla dağlandı. Yıldırım ilçesine bağlı Zafer Mahallesi Yan Sokak’ta oturan 6 çocuk annesi Sabiha D.’ye gelen komşusu, kızının 10 milyon lirasını çaldığını söyledi. Anne D., daha önce de aynı şik yeti aldığı kızının bacaklarına ceza olarak ateşte kızdırdığı bıçağı sürerken feryatlar üzerine eve gelen komşularınca kurtarılan küçük kız Bursa Devlet Hastanesi’ne kaldırıldı. Küçük kız tedavisinin ardından taburcu edilip evine gönderilirken, Sabiha D. ve eşi Emin D. gözaltına alındı. Adliyeye çıkartılan çift, savcılık tarafından tutuksuz yargılanmak üzere serbest bırakıldı. Olayı soruşturan Sosyal Hizmetler İl Müdürlüğü yetkilileri, küçük M.’nin ailenin yanında kalmasında sakınca olduğunun belirlenmesi halinde, çocuk yuvasına alınması için girişimde bulunacaklarını kaydetti. 
     



 YAŞAM 















</TEXT>
</DOC>
