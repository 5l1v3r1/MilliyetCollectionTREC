<DOC>
<DOCNO> 50968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/son/sontur21.html </URL>
<DATE> 2001/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yolda bulduğu pasaportla Hollanda'ya gitti 
</HEADLINE>
<TEXT>

     Yolda bulduğu pasaport ile Samsun'dan Hollanda'ya giden bir kişi, havaalanı polisinin durumu fark etmesi üzerine Türkiye'ye geri gönderildi. 
     Alınan bilgiye göre, Çarşamba Devlet Hastanesi'nde temizlik işçisi olarak çalışan Kenan Gün 25 , İlçe Otogarı'nda, Mustafa Ercan'a ait ''vizeli'' bir pasaport buldu. 
     Pasaportla Samsun-Çarşamba Havaalanı'ndan çıkış yaparak Amsterdam'a giden Gün, havaalanından giriş yapmak isterken, durumun fark edilmesi üzerine Türkiye'ye geri gönderildi. 
     Samsun Emniyet Müdürlüğü Havalimanı Koruma Şube elemanları tarafından gözaltına alınan Kenan Gün, bulduğu pasaporttaki resmin kendisine çok benzemesi nedeniyle böyle bir girişimde bulunduğunu belirterek, ''Almanya'da yaşayan kız arkadaşımı ziyaret etmek için Hollanda'ya gittim. Oradan da Almanya'ya geçecektim'' dedi. 
     İlk sorgulaması sonrasında ''Pasaport Kanunu'na muhalefet'' suçundan adliyeye sevk edilen Gün, tutuksuz yargılanmak üzere serbest bırakıldı. 
     






</TEXT>
</DOC>
