<DOC>
<DOCNO> 75701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/01/ekonomi/aeko.html </URL>
<DATE> 2002/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Faizler yüksek büyüme 2003’te 
</HEADLINE>
<TEXT>

İyimser tahminle büyümenin gelecek yıl olabileceğini belirten Alternatifbank Genel Müdürü Alev Göçmez, reel faizin yatırımları engellediğini söyledi 
     FİNANS SOHBETLERİ KADİFE ŞAHİN 

     Büyümenin bu yıl başlayabileceğini düşünmediğini belirten Alternatifbank Genel Müdürü Alev Göçmez, "En iyimser hesapla dördüncü çeyrekte kıpırdanma olabilir. Her şey yolunda giderse 2003 ile beraber hareketlenme başlayabilir" dedi. 
     Ekonomik durumu "Belki yangın söndü ama h l yangın yerini tamirle uğraşıyoruz" şeklinde tanımlayan Göçmez, Türkiye’de büyümenin önündeki en önemli engellerden birinin reel faizin yüksekliği olduğunu söyledi. 
     
     Maliyetler yüksek 
     Göçmez, "Bir bankacı olarak şunu söylemek zorundayım, şu anda Türkiye’de yüzde 20’lerin üzerinde bir reel faiz olduğunu düşünürsek bir yandan enflasyonun aşağı çekilmesi diğer yandan müteşebbislerin bu faizlerle yatırım yapmaları çok zor. Ekonomik bir faaliyeti besleyecek olan kan çok az ve çok pahalı. Gelişme isteniyorsa maliyetlerin düşürülmesi lazım" diye konuştu. Ekonomide talep ve finansman sıkıntısının aşılamadığını belirten Göçmez, "Belki bankalar günlük olarak kasa ve pozisyonlarını kapatmada zorlanmıyorlar. Ama bu demek değildir ki üretimde, reel sektörde sorunlar çözüldü. 
     Finansman kaynağında vadelerin uzatılabilmesi ve kurumsal yatırımcıların geliştirilmesi ve özendirilmesi konularının öne çıktığını ifade eden Göçmez, şöyle konuştu "Bu noktada özel emeklilik fonlarının bir an önce devreye girmesi çok faydalı olacaktır. Böylelikle yatırımların finansmanı için sağlıklı olacak şekilde orta vadeli fonlar, kamunun olumsuz etkilerinden bağımsız olarak üretken ve k rlı sahalara yönelebilir. Bu da enflasyonsuz ve kalıcı bir büyüme için en önemli ekonomik gerekliliktir." 
     
     Bankalar üç - beş yılda toparlar 
     Bankacılık sektörünün belli bir güce ulaşmasının zaman alacağını belirten Göçmez, "Bu yıl içinde olmayacak çünkü gerçek anlamda nakti sermaye girişinin olması gerekiyor. Ortakların kendi imkanları kısıtlı. Halka açılalım’ dense piyasa iyi değil. Yabancı portföy yatırımcılarında ve direkt yatırımcılarda çok fazla bir heves yok. Sektörün belirli bir güce kavuşması üç - beş yılı alır" dedi. 
     
Yabancılarla görüşüyoruz      Alternatifbank’ın stratejisi hakkında da bilgi veren Göçmez, yabancı bir grupla ortaklık için temasları olduğunu söyledi. Bu konuda somut bir gelişmenin henüz kaydedilemediğini belirten Göçmez, "Niyetimiz devam ediyor, bir takım temaslarımız da var. Halka açık bir banka olduğumuz için somut bir gelişme olduğu noktada bunu kamuoyuna hemen açıklayacağız" dedi. 
     
Şirketler de şeffaf olsun      Bankacılıkta şeffaflığın sağlanmasının geçikmiş bir konu olduğunu vurgulayan Göçmez, şeffaflığın reel sektörde de sağlanması gerektiğini söyledi. Göçmez şöyle konuştu "Bu konuda çok ciddi gelişmeye ihtiyaçımız var. Bankacı olarak önümüze gelen şirket bilançolarını değerlendirdiği-mizde, zaman zaman önemli bir kısım faaliyetin bilanço içerisinde yer almadığını görüyoruz." 
     



 EKONOMİ 















</TEXT>
</DOC>
