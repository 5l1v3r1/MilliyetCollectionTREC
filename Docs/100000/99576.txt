<DOC>
<DOCNO> 99576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/yazar/sazak.html </URL>
<DATE> 2002/08/02/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Ortanın solunda buluşma 
</HEADLINE>
<TEXT>

     3 Kasım’da erken seçime gitme kararı alan TBMM’nin son icraatı AB uyum yasalarını gündeme almak oldu. 
     Paketin idamın kaldırılmasıyla ilgili maddesi, uzatma dakikalarında seyirciyi ayağa kaldıran gol fırsatı gibi... 21’inci dönem TBMM açısından Kopenhag zirvesinde AB müzakerelerini başlatacak reformları tamamlayarak seçime gitmek, tarihi bir final niteliğinde. 
     TBMM Adalet Komisyonu’nda paketin firesiz kabulü ve erken seçim kararı aldıktan sonra kimse kalmaz’ denilen genel kurulun dün toplanarak AB konusunda son bir hamle yapması 3 Kasım açısından da önemli bir adımdır. 
     Bu parlamento, iktidar partisi DSP’nin çözülmesi ve AB politikasındaki görüş ayrılıkları sonucu erken seçime mecbur kaldı. Uygulanan ekonomik programın yol açtığı sosyal erozyon ve yolsuzluklar da siyaset kurumunu aşındırdı. Bu yıpranmışlık karşısında Meclis’te temsil edilen partiler AB hedefini tutturarak, halkın gözünde yeni bir kredibilite’ arıyor. 
     ANAP lideri Mesut Yılmaz’ın Türkiye’nin 40 yıllık AB serüvenine imza atan tüm liderlere teşekkürü anlamlıydı. 
     Meclis’in altın gol’ peşinde olduğu saatlerde Ankara’da Kemal Derviş’in siyasi turları da sürüyordu. 
     Derviş dün Başbakan Ecevit ile görüştü. 
     Başbakan Ecevit, Derviş’in hükümetteki görevini sürdüreceğini açıkladı. Böylece ABD dönüşü, Programda imzam var’ diyerek önceliği ekonomiye vereceğini açıklayan Kemal Derviş bu niyetini Başbakan’a da iletmiş oldu. 
     Buna karşılık Ecevit de, Derviş’e DSP’ye katılma önerisini yineledi. Ancak Derviş’in tek başına DSP ya da Yeni Türkiye değil CHP’yi de içeren daha geniş bir şemsiye altında buluşma yanlısı olduğu gözlendi. 
     Derviş’in kafasında orta sol’u tek çatı altında buluşturacak, merkezdeki seçmene de seslenerek yüzde 30 - 35 oy hedefleyen bir bütünleşme formülü bulunuyor. ABD dönüşü yakın çevresiyle yaptığı değerlendirmede, Üçe bölünmüş sosyal demokrat partilerle iktidar seçeneği yaratılamayacağını’ savunan Derviş’in Yeni Türkiye’den giderek uzaklaştığı bir gerçek. CHP’ye gitmeyecek 
     O halde ne yapacak 
     Daha geniş birliktelik arayışını sürdürecek. 
     Derviş, ekonomi yönetiminde sergilediği gibi, hesaplı ve planlı tutumunu siyasette de sürdürüyor. Hedefi koyduktan sonra ona göre politika inşa ediyor. Bu defa da, sosyal liberal sentez’ adı altında bir proje geliştirmiş durumda ve kamuoyu oluşturarak parti liderliklerini 3 Kasım seçimlerinde yüzde 30 - 35 oy getirecek blok kurmaya zorluyor. Aksi halde soldaki 3 partiden en az ikisinin DSP ve Derviş’siz Yeni Türkiye baraja takılacağı mesajını veriyor. 
     Soldaki liderlere... 
     Ölümü göstererek sıtmaya razı etmeye çalışıyor. Ancak Derviş’in ütopyası’ seçime 100 günden az süre kala ne ölçüde gerçekleşebilir. Başkentte, solda birlik formülü tutmazsa, Derviş’in hiçbir partiye girmeyerek 3 Kasım sonrasını bekleyeceği de konuşuluyor. 
     Fazla naz aşık usandırırmış 
     Böyle giderse üniversiteye dönebilir. 
     
     







Derviş’in niyeti 


Fasarya 


Soru ve cevap 


Derviş h l arıyor 


Amp l ve 6 Ok önde 


Büyük semah 


Hangi üniversite Devlet mi, özel mi 


Toplumun asıl isteği yenilenme 


Doksan beş kritik gün... 


Piyasa solcuları, para yolcuları’ 


Bir profesörün unutamadıkları... 


Ortanın solunda buluşma 


Halk komünist olmuş 


İhtiyar çocuklar ve çocuk adamlar 


Irak riski’ni fakirlik’ olarak 67 milyon paylaşacağız 


</TEXT>
</DOC>
