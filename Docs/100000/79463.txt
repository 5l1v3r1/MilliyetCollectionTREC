<DOC>
<DOCNO> 79463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/son/soneko07.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
GAP barajlarındaki su seviyesi yükseliyor... 
</HEADLINE>
<TEXT>

     GAP Bölgesi'nde yer alan barajlarda son 4 aydaki yağışlarla su seviyesinde yükselme oldu. 
     Bölgede 1997-2000 yılları arasında yaşanan kuraklık nedeniyle barajlardaki su seviyesinin asgari noktaya düşmesi nedeniyle enerji üretiminin durması gündeme gelirken, 2002 yılındaki yağışlarla su seviyesinde artış başladı. 
     Türkiye Elektrik Üretim ve İletim A.Ş. TEAŞ ve Devlet Su İşleri DSİ yetkilileri, 2002 yılı içinde bölgeye düşen yağış miktarının Keban, Atatürk ve Karakaya baraj göllerindeki su miktarını artırdığını belirttiler. 
     2002 yılının Ocak ayında Keban Baraj Gölü'nde 821.28 olan su 
     kodunun 832.12'ye, Karakaya Baraj Gölü'nde 675.38'den 678.91'e ve Atatürk Baraj Gölü'nde ise 526.52'den 527.52'ye yükseldiğini bildiren yetkililer, en çok yükselmenin Keban Baraj Gölü'nde meydana geldiğini kaydettiler. Yetkililer, kuraklıkla baraj göllerinde su miktarının azalması 2001 yılının sonuna kadar sürdüğünü, hala da baraj göllerinin normal seviyelerine gelmediğini bildirdiler. Baraj havzasına son 3 günde düşen yağış miktarının 40 kilogram olduğu belirtildi. 
     





</TEXT>
</DOC>
