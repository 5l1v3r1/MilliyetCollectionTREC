<DOC>
<DOCNO> 55829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/son/sondun07.html </URL>
<DATE> 2001/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Baskılar sonuç verdi...Hamas'ın kurucusu göz hapsine alındı.. 
</HEADLINE>
<TEXT>

     Aşırı dinci Hamas örgütünün kurucusu ve ruhani lideri Şeyh Ahmed Yasin'in, göz hapsine alındığı belirtildi. 
     Görgü tanıklarının ifadelerine göre, Filistin polisi, geçirdiği felç nedeniyle tekerlekli sandalyeye bağlı Yasin'in Gazze'deki evine girerek, göz hapsinde olduğunu bildirdi. 
     Filistin güvenlik yetkilileri, Yasin'i sadece akrabalarının ziyaret etmesine izin verileceğini ve telefon hattının kesileceğini kaydetti. 
     Yasin, İsrail'deki bir hapishanede birkaç yıl kalmış, ancak 1997 yılında İsrail'in Ürdün'de bir Hamas liderine yönelik başarısız suikast girişiminin ardından serbest bırakılmıştı. 
     Hamas, 25 kişinin ölümüne neden olan Hayfa ve Kudüs'teki intihar saldırılarının sorumluluğunu üstlenmişti. 
     






</TEXT>
</DOC>
