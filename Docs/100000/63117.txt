<DOC>
<DOCNO> 63117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/19/son/sondun03.html </URL>
<DATE> 2002/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Tazminat almak için ''kocam ikiz kulelerde öldü'' deyince... 
</HEADLINE>
<TEXT>

     ABD'de Dünya Ticaret Merkezi'ne yapılan saldırıların kurbanlarına verilen tazminattan yararlanmak amacıyla, kocasını bu saldırılarda ölmüş gibi gösteren kadın tutuklandı. 
     New Jersey eyaleti adalet makamlarının açıklamasında, Antoinette Sheffield adlı kadının bu amaçla Ekim ayında New Jersey'deki Liberty Park aile yardımlaşma merkezine başvurarak yardım istediği ve kendisine 5 bin dolarlık bir para yardımının dışında kira ve gıda yardımı da verildiği belirtildi. 
     Eyalet adli makamlarının daha sonra yaptığı soruşturma sonucunda, kadının kocasının saldırılarda ölmediği ve New York yakınlarındaki Newark bölgesinde yaşadığının anlaşıldığı, bunun üzerine kadının sahtecilikten tutuklandığı kaydedildi. 
     






</TEXT>
</DOC>
