<DOC>
<DOCNO> 69235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/24/spor/spo02.html </URL>
<DATE> 2002/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Lorant'ın gözü kara 
</HEADLINE>
<TEXT>

Fenerbahçe Teknik Direktörü, Denizlispor’a karşı da Rapajc, Revivo, Oktay ve Serhat’ı bir arada oynatacağını söyledi, "Hücum futbolu benim yapımda var. Bol gollü bir mücadele istiyorum" dedi 
     YALÇIN TÜRK 

     Planlar hazır 
     FENERBAHÇE Teknik Direktörü Werner Lorant, Denizlispor’u çok iyi analiz ettiklerini söyledi, "Planlarımız hazır. Nasıl önlem alacağımızı biliyoruz" dedi. Alman hoca, yine ofans oynayacaklarını belirtti, "Rapajc, Oktay, Serhat ve Revivo bir arada oynayacak. Futbolcularımla konuştum. Bol pozisyonlu, bol gollü bir doksan dakika istiyorum. Çünkü hücum futbolu benim yapımda var. İki maç kaybettik ama bu tamamen beceriksizlik ve şanssızlıktan kaynaklandı" dedi. 
     
     Oktay’a mesaj 
     GALATASARAY derbisini unuttuklarını, Denizlispor maçının da büyük önem taşıdığını kaydeden Lorant, Andersson’un yokluğunda görev vereceği Oktay’a çok güvendiğini de kaydetti. Fenerbahçe’nin teknik patronu, golcü oyuncu için "Şansını iyi değerlendirmeli" yorumunu yaptı. Lorant ayrıca, Rapajc’ten yine şık bir gol beklediğini ifade etti, "Yetenekli bir oyuncu. Bir maçla kalması doğru olmaz. Oynadığı her maçta gol atmalı" diye konuştu. 
     
Fenerbahçe’ye sevgi seli      FENERBAHÇELİ futbolcular Denizli’de büyük bir sevgi gösterisiyle karşılandı. Uçaktan iner inmez, otele kadar oyuncuların yanında ayrılmayan Sarı - Lacivertli taraftarlar takımlarına destek verirken, ilginç görüntüler de oluşturdular. Teknik Direktör Lorant otelde bile yoğun ilgi karşısında şaşkınlığını gizleyemedi. 
     
Denizli’de çalıştılar      SARI - Lacivertli takım son çalışmasını dün Denizli’de yaptı. Sabah özel bir uçakla Denizli’ye gelen futbolcular soluğu antrenmanda aldılar. Teknik Direktör Lorant taktik ağırlıklı çalışmada, yine forvet elemanlarının üzerinde durdu. Sarı - Lacivertli oyuncular, zirveden kopmamak için Denizlispor’u mutlaka yenmeleri gerektiğini belirttiler, "Çok iyi hazırlandık. Bayramın zehir olmasını istemiyoruz. Üç puanı alacağız" ifadelerini kullandılar. 
     
Genel Kurul ertelendi      FENERBAHÇE Kulübü’nün dün yapılması gereken olağan genel kurul toplantısı, çoğunluk sağlanamadığı için gelecek haftaya ertelendi. Kongre, 2 - 3 Mart tarihlerinde, Acıbadem İSTEK Vakfı Kongre Salonu’nda gerçekleştirilecek. İlk gün yönetimin mali bakımdan ibra edilmesi ile 2002 bütçesi oya sunulacak. İkinci gün başkanlık seçimi yapılacak. 
     
Uçakta bayramlaşma      KAFİLE ile birlikte Denizli’ye giden Başkan Aziz Yıldırım uçakta tek tek futbolcuların yanına giderek bayramlarını kurtardı. Yıldırım, tüm oyuncularıyla kısa bir görüşme de yaparken, sezon sonunda şampiyonluk istediğini tekrarladı. Öte yandan yönetimin, Gençlerbirliği’nden İsmail Güldüren ile önümüzdeki sezon için prensipte anlaştığı öğrenildi. 
     
     Denizlispor - Fenerbahçe 
     HAKEM Mustafa Çulcu 
     TV DigiTürk Canlı 
     STAT Denizli Atatürk 
     SAAT 19.00 
     CEZALI Alper, Coşkun Denizli , Andersson F.Bahçe 
     
İSTATİSTİK  O G B M A Y TOPLAM 21 13 5 3 52 20      
En farklı galibiyeti 7-0 25 5 1997 En farklı yenilgisi 2-3 29 5 1988 En gollü maçları 5-2 31 5 1986 Son galibiyeti 2-1 29 9 2001 Son yenilgisi 1-2 7 4 2001 Son beraberliği 1-1 21 1 2000      
     NOT Tablo, Fenerbahçe’ye göre düzenlenmiştir. 
     



 SPOR 



























</TEXT>
</DOC>
