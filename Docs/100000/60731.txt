<DOC>
<DOCNO> 60731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/son/sonspo03.html </URL>
<DATE> 2002/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Wizards, 30 bininci sayısını atan Jordan'la coştu 
</HEADLINE>
<TEXT>

     ABD Profesyonel Basketbol Ligi NBA'de Washington Wizards, Chicago Bulls'u 89-83 yenerken Michael Jordan, kariyerinde 30 bininci sayısını attı. 
     Doğu Konferansı Atlantik Grubu üçüncüsü Wizards ile Merkez Grubu sonuncusu Bulls'un Washington'da karşı karşıya geldiği maçta, Michael Jordan, eski takımına karşı 29 sayı atarak NBA ligi'nde 30 bininci sayısını kaydeden 4. oyuncu oldu. Maça 29.985 sayıyla başlayan ve 30 bininci sayısına ulaşmak için yalnızca 15 sayıya ihtiyacı olan Jordan, 2. çeyreğinin bitimine 5.28 dakika kala bunu gerçekleştirdi. 1999'da basketbolu bıraktıktan sonra ilk kez Bulls'a karşı formayı giyen Michael Jordan, ayrıca 7 ribaund, 3 asist, 2 blok yaptı. 
     NBA Ligi'nde bugüne kadar en çok sayı kaydeden oyuncular sıralamasında Kerim Abdulcabbar 38.387 ile tüm zamanların en skorer oyuncusu durumunda. Abdulcabbar'ı 33.654 sayıyla Karl Malone, 31.419 sayıyla Wilt Chamberlain izliyor. 
     Sonuçlar şöyle 
     
     
Toronto Raptors-Cleveland Cavaliers 101-91 Washington Wizards-Chicago Bulls 89-83 Boston Celtics-Miami Heat 66-89 New Jersey Nets-Orlando Magic 96-109 Memphis Grizzlies-Atlanta Hawks 109-113 Minnesota Timberwolves-Utah Jazz 93-86 San Antonio Spurs-Indiana Pacers 82-92 Denver Nuggets-Los Angeles Clippers 80-82 Seattle Supersonics-Philadelphia 76ers 77-87 Los Angeles Lakers-Phoenix Suns 118-86 
     






</TEXT>
</DOC>
