<DOC>
<DOCNO> 99872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/04/ekonomi/eko02.html </URL>
<DATE> 2002/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Arapların yemeği de Aygaz’la pişiyor 
</HEADLINE>
<TEXT>

     AÇIK KOYU SOHBETLER EYLEM TÜRK 

     Geçen yıl Ulusal Kalite Başarı Ödülü’nü alan, İSO 500 sıralamasında da 10. sıraya yükselen Aygaz, Ortadoğu pazarında büyüyor. 
     "Ortadoğu’nun tüm tüp ihtiyacını neredeyse Aygaz karşılıyor" diyen Aygaz Genel Müdürü Orhan Alkan, Irak, Suriye, Ürdün gibi birçok bölge ülkesine ihracat yaptıklarını söyledi. 
     Önümüzdeki dönemde şirket satın alma veya stratejik işbirliği yaparak büyümeyi hedeflediklerini belirten Alkan, "Yurtdışında proje kapsamında birçok çalışmamız, görüşmemiz var. Ortaklık, firma satın alma, stratejik işbirliği gibi her türlü alternatif üzerinde çalışıyoruz. Özellikle komşu bölgelerde işbirliği düşünüyoruz" dedi. 
     
Aygaz, ekonomik krizin yaşandığı 2001 yılında İSO 500 listesinde 10. sıraya çıktı. Bu yükseliş nasıl oldu 
     2001 yılında kriz vardı ama Aygaz krizden pazar payını arttırarak çıkmayı başardı. Bunun nedeni de sağlam bir yapıya sahip olması. Şu anda pazar payımız yüzde 30’un üzerinde. Bu 2000 yılında yüzde 29-30 civarındaydı. Geniş bir bayi ağımız var. Başarımızdaki en önemli faktörlerden birisi sayısı bin 600’ü bulan bayilerimiz. 
     
Bu yıl sektör için nasıl geçiyor 
     2000 yılı otogazdaki patlamadan dolayı sektör için iyi bir yıldı. LPG tüketimi tarihinde en yüksek seviyelere geldi. 2001 yılında ciddi bir düşüş oldu. Bu düşüşün arkasında kriz ve LPG’ye uygulanan zam vardı. 
     2002’de 2001’e göre tüketimde ocak- haziran döneminde yüzde 13 civarında düşüş oldu. Dolayısıyla bu yıl için biraz karamsarız. Ama LPG her zaman büyüyecek gelişecek bir sektör. 
     
Yeni yatırım var mı 
     Aygaz, yatırım programlarını ertelemiyor. Gerekli yatırımları yapıyor. Aygaz her sene yatırım yapmak zorunda. Çünkü Aygaz stoklama tesisi, gemileri, dağıtım teşkilatı, dolum istasyonları olan bir şirket. Böyle entegre bir yapı içersinde sadece sistemi idare etmek içinde olsa yatırım yapmak zorundasınız. 
     
Ne gibi yatırım bunlar 
     Teknolojimizi güncelleştirme ve yenileme yatırımları yapılıyor. Yıllık yatırım tutarımız 25-35 milyon dolar arasında değişiyor. Geçen seneki ciromuz 800 trilyon lira civardaydı. Bizim bin çalışanımız var. Gebze Organize Sanayi Bölgesi’nde basınçlı tanklar üreten, eski adı Gazal olan şirketle geçen yıl birleştik. Bu fabrikada sanayi tüpü, soba üretimi yapıyoruz. Çok bilinmese de Aygaz Türkiye’nin en büyük soba üreticisi. Aynı zamanda büyük miktarda ihracat yaparız. Hem tüp hem de soba ihracatı yapıyoruz. 
     
Ev tüpleri de ihraç ediliyor mu 
     Evet. Özellikle Ortadoğu’dan büyük talep var. Ortadoğu’nun tüm tüp ihtiyacını neredeyse biz karşılıyoruz. İharacat yaptığımız ülkeler arasında Irak, Suriye Ürdün gibi ülkeler var. Geçen seneki ihracatımız yaklaşık 9 milyon dolar. Bu senede 12 milyon dolar hedefliyoruz. Çoğunlukla ev tüpü ihraç ediyoruz. Özellikle ihale yolu ile tüp satıyoruz. Ürdün ve Irak en çok ev tüpü isteyen ülkelerin başında geliyor. 
     
Otogazdaki hedefiniz nedir 
     Otogaz alanına geç girdik ama çabuk ilerledik. Bu segmentteki pazar payımız yüzde 20. Bu alanda da yurdışı yatırımlarımızı arttırarak bölgenin lideri olmayı düşünüyonuz. Yurtdışında otogaz ve tüpgaz segmentinde yer almak istiyoruz. Bulgaristan, Romanya, Polonya araştırdığımız yerler. 
     
Aygaz’da yabancı ortaklık düşünüyor musunuz 
     Yurtdışında proje kapsamında birçok çalışmamız, görüşmemiz var. Ortaklık, firma satın alma, stratejik işbirliği gibi her türlü alternatif üzerinde çalışıyoruz. Özellikle komşu bölgelerde işbirliği düşünüyoruz. Karadeniz Bölgesi’ni LPG üretimi açısından enteresan bir bölge olarak görüyoruz. Önümüzdeki yıllarda daha da önem kazanacak. Aygaz Ukrayna isimli Ukrayna’da kurulu bir LPG şirketimiz var. Önümüzdeki 3-5 yıl içinde Aygaz’ı bölgede yerleşmiş, önemli bir şirket olacak. Bizim gibi bir firma olmadığı için bölgenin ilderi olmaya adayız. 
     
     Günde 500 bin kez Aygaz deniyor 
Tüplerde güvenliği nasıl sağlıyorsunuz 
     Aygaz güveni ve emniyeti temsil ediyor. Biz tüketiciye tüpleri göndermeden önce boğaz lastiği kontrolü, kaçak kontrolü, elektronik kaçak kontrolü gibi tüm işlemleri yüksek teknoloji kullanarak yapıyoruz. Amaç güvenli ürünleri tüketiciye ulaştırmak. Bu nedenle çok az müşteri şikayeti alıyoruz. Sektörde en çok müşteri memnuniyetine sahip firma Aygaz. Günde binlerce tüp dolumu yapıyoruz. Hesapladık Türkiye’de günde 500 bin kere Aygaz ismi telaffuz ediliyor. 
     



 EKONOMİ 


















</TEXT>
</DOC>
