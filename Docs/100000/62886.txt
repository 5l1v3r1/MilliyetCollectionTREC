<DOC>
<DOCNO> 62886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/spor/spo03.html </URL>
<DATE> 2002/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
BATİSTA Korkumu yendim 
</HEADLINE>
<TEXT>

Galatasaray’ın yeni yıldızı, Kocaeli maçından önceki stresini, iyi futbolu ve golüyle attığını söyledi 
     MURAT AKBAŞ 

     KOCAELİ karşılaşmasında ilk resmi sınavına çıkan ve büyük övgü toplayan Batista, attıgı golle rahatladığını söyledi. Brezilyalı oyuncu, Kocaeli maçından önceki gece içini büyük bir korku kapladığını belirtti, "Hazırlık maçlarında beğenilmek hoşuma gitti. Ama lig sınavı öncesi strese girdim. Gece uykum kaçtı. Lucescu İlk maçın. Kötü oynasan da önemi yok’ diyerek beni biraz rahatlattı" dedi. 
     BATİSTA, Rumen hocanın çabasına rağmen, heyecanını yenemediğini de vurguladı ve şöyle konuştu "Maçın hemen başındaki hatalar, bu heyecandan kaynaklandı. Ama golü attıktan sonra kendime geldim. Doğrusu takım arkadaşlarım da bana büyük destek verdiler. Hafif sakatlığım ve idman eksiğim var. İki hafta içinde dört dörtlük olurum. Bu haftaki Gaziantep maçı çok özel olacak. Heyecanım yine artacak." 
     
Hedef Gaziantep      CİM - BOM, Gaziantepspor maçının hazırlıklarını sürdürürken, Romanya’dan dün dönen Lucescu, öğleden sonraki çalışmayı basın mensuplarına 15 dakika açtı. Vitor’un sakatlandığı antrenmanı, araları bozuk olan Abdürrahim Albayrak ile Mete Razlıklı’nın birlikte izlemeleri dikkat çekti. UEFA yetkilileri, Şampiyonlar Ligi için futbolcuların portre fotoğraflarını çekti. 
     
Son karar Maltepe      GALATASARAY yeni sezonda Ali Sami Yen Stadı’nın yapımı için kolları sıvarken, Maltepe Stadı ile ilgili olarak temaslarına başladı. Stat inşaatı sırasında maçları Maltepe’de oynamak isteyen Sarı-Kırmızılı kulübün Başkanı Mehmet Cansun, Ankara’ya giderek başvuruda bulundu. Cim - Bom, Maltepe Stadı’nı 18 bin kişilik yaparak maçlarını, inşaat bitene kadar burada oynamayı düşünüyor. 
     



 SPOR 
























</TEXT>
</DOC>
