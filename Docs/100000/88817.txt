<DOC>
<DOCNO> 88817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/09/yasam/yas05.html </URL>
<DATE> 2002/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte gerçek sakallı bebek 
</HEADLINE>
<TEXT>

10 milyonda bir görülen hastalığın pençesine düşen 6 yaşındaki Ablay’ın yüzü ve vücudu bir erkeğin 100 katı oranında kılla kaplı 
     CENK BAŞLAMIŞ Moskova 

     Kazakistan’da, 10 milyonda bir görülen ve tedavisi bulunmayan bir hastalığın pençesine düşen 6 yaşındaki Ablay Naurızbayev, insanlardan kaçıyor. Çünkü, Çin sınırındaki Teremgaş köyünde yaşayan Ablay’ın yüzü ve vücudunun tüylerle kaplı. Yetişkin bir erkeğin vücudunda ortalama 5 milyon kıl bulurken, Ablay’da bu sayı 500 milyon civarında. 
     Uzmanlar, Ablay’ın anne ve babasının akraba oluşunun hastalığının en önemli nedeni olabileceğini düşünüyor. Diğer yandan, Çin’in nükleer denemeler yaptığı Labnor poligonunun köyün yakınlarında bulunmasının da Ablay’ın hastalığında etkili olduğu görüşü hakim. 
     Ablay’ın durumunu manşetten duyuran Rus Komsomolskaya Pravda gazetesine göre hastalığın tedavisi yok. Görünüşü nedeniyle diğer çocuklar Ablay’la oynamak istemiyor. Köylüler ise, çocuğun traş edilmesi için ailesine baskı yapıyor. 
     
     Kolay iletişim kuruyor 
     Doktorların sağlık taraması sırasında bularak Almatı’ya götürdüğü Ablay’ın kemikleri de yavaş gelişiyor. Konuşma yeteneğinin 6 yaşındaki bir çocuğun gerisinde olduğu belirten uzmanlar, buna rağmen Ablay’ın dışa dönük, kolay iletişim kurabilen, sezgileri ve yön bulma yeteneğinin çok gelişmiş olduğunu açıkladı. 
     
Doktorlar Sirke verin      Kazak doktorlar, olanaklarının sınırlı olduğunu belirterek Rus meslektaşlarından yardım istedi. Oğlunun hastalığından çok rahatsız görünmeyen anne Ayaul Naurızbayeva ise doktorların kendisine Ablay’ı sirke vererek para kazanabileceğini söylediklerini anlattı. Uzmanlar, Ablay büyüdükçe vücudundaki tüylerin daha da artacağını ve gürleşeceğini düşünüyor. 
     



 YAŞAM 

















</TEXT>
</DOC>
