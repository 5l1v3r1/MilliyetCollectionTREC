<DOC>
<DOCNO> 57930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/19/son/soneko09.html </URL>
<DATE> 2001/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa yeniden 13 bin puanın üzerinde.. 
</HEADLINE>
<TEXT>

     İstanbul Menkul Kıymetler Borsası'nda 1. seansın ilk yarım saatinde Ulusal 100 Endeksi, 13 bin puanı aştı. 
     Bayram sonrası İMKB-100 Endeksi 13,069 02 puana ulaşarak, 13,000 puanın üstünü bir kez daha test etti. 
     Olumsuz hava koşulları nedeniyle saat 09 30 yerine 10 00'da başlayan 1. seansta disket emirlerinin sona ermesinin ardından gelen alımlarla bir yükseliş dalgası yaşandı. 
     14 Aralık Cuma gününü 12,761.86 puandan tamamlayan endeks, disket 
     emirlerinin girildiği ilk yarım saat sonunda 13,000 puan sınırına ulaştı. İlk yarım saatin ardından normal emirlerle gelen alımlar ise endeksi 13,000 puanın üstüne taşıdı. Daha sonra bu seviyelerde tutunamayan endeks bir miktar geriledi. Şu sıralarda ise 12,900-13,000 aralığında sıkışık seyir gözleniyor. 13 Aralık Cuma günü ikinci seans içinde 13,017.83 puana ulaşarak bir rekorun sınırına gelen endeks, bu seviyelerde yoğunlaşan kar satışlarıyla 13,000 puanın altına gerilemiş ve bir rekorun sınırından dönmüştü. Endeks, bu yıl içinde en yüksek değer olarak 4 Mayıs günü 1. seans kapanışında 13,139.56 puanı, gün sonu kapanışı olarak da 3 Mayıs'ta 12,829.84 puanı görmüştü. 
     






</TEXT>
</DOC>
