<DOC>
<DOCNO> 94955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/son/sontur28.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş, Bakanlar Kurulu'ndaki tartışmayı yorumladı "Ufak birşeydi" 
</HEADLINE>
<TEXT>

     Devlet Bakanı Kemal Derviş, Dışişleri Bakanı İsmail Cem ile görüşmesini değerlendirirken, ''sürekli görüşeceğiz'' dedi. 
     Bakan Derviş, İsmail Cem ile Başbakanlıktaki makamında yaklaşık 45 dakika görüştü. Derviş görüşmenin ardından, gazetecilerin sorularını yanıtladı. 
     Derviş, bugün bakanlar kurulunda yaşanan diyalog hatırlatılarak, ''bu tartışma bir istifayı gerektirir mi '' sorusuna, ''ufak bir şeydi, hiç önemli değil'' karşılığını verdi. 
     Derviş, hareketli bir gün olduğunun söylenmesi üzerine, ''hergün hareketli. Onyedi aydır hergün hareketli'' dedi. 
     IMF heyetinin gelişiyle ilgili olarak da, IMF'nin iki ayda bir geleceğini belirten Derviş, ''bir dahaki gelişinde sizi görecekler mi '' sorusuna karşılık, ''her zaman görecekler'' ifadesini kullandı. 
     Piyasalarda biraz gerilim olduğunu ifade eden Derviş, ''ama olağanüstü değil'' şeklinde konuştu. 
     





</TEXT>
</DOC>
