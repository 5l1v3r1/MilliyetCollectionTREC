<DOC>
<DOCNO> 90084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/16/guncel/gun01.html </URL>
<DATE> 2002/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçakta öldük öldük dirildik 
</HEADLINE>
<TEXT>

Futbol Federasyonu Başkanı Haluk Ulusoy, uçakta geçirdikleri tehlikenin büyük boyutlarda olduğunu söyledi ve ekledi "Bir an çakılacağımızı sandım" 
     Çin galibiyetinin ardından Dünya Kupası’nda 2’nci tura yükselen Milli Takımımızın, havada tehlike atlattığı haberi, bomba etkisi yarattı. Milliyet’in ortaya çıkardığı olayla ilgili olarak konuşan Futbol Federasyonu Başkanı Haluk Ulusoy, özel uçakta geçirdikleri tehlikenin büyük boyutlarda olduğunu söyledi. 
     
     Kelimelerle anlatılamaz 
     "Kelimenin tam anlamıyla öbür tarafa gittik, geldik" diyen Ulusoy, yaşadıklarını şu sözlerle ifade etti "Bugüne kadar çok seyahat ettim., Dünyayı dolaştım. Ama böylesi bir tehlike yaşamadım. O anki olayı kelimelerle anlatmak çok zor. Bir an için öldük, sonra dirildik. Uçak süratle hava boşluğuna inerken çakılacağımızı sandım. Allah bizi korudu, ülkemize ve ailemize bağışladı. Verilmiş sadakamız varmış." 
     
     Şok sürüyor 
     Güney Kore’den, Kore Hava Yolları’na ait Boeing 737 - 800 tipi uçakla Japonya’ya giderken uçağın iki kez hava boşluğuna düşmesi nedeniyle şok yaşayan Millilerimiz, dün Sendai Natori Spor Kompleksi’nde yaklaşık 2 saat süren çalışma yaptı. Ancak, futbolcuların, atlattıkları büyük tehlike nedeniyle h l şokta oldukları gözlendi. 
     Uçağın hava boşluğuna düşmesi sırasında büyük panik yaşandığını, masada yer alan bardakların bile uçağın tavanına vurduğunu belirten futbolcular, şöyle dediler "Allah hepimizi korudu. Bir ara her şeyin bittiğini düşündük. Hatta uçağın yere çakılacağını bile düşündük. Hepimiz panik olduk, şoka girdik. Bin metre kadar hava boşluğuna düştük. Uçak bir sağa, bir sola yattı. Gitti, geldi. Bu ıstırap dolu dakikalar ne kadar sürdü hatırlamıyoruz. Ölümle burun buruna geldik. Yere indiğimizde dünyalar bizim olmuştu." 
     



 GÜNCEL 




















</TEXT>
</DOC>
