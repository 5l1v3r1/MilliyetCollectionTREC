<DOC>
<DOCNO> 68034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/17/dunya/adun.html </URL>
<DATE> 2002/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell, kondom savaşı çıkardı... 
</HEADLINE>
<TEXT>

MTV’de Kondom kullanın’ deyince Amerikalı tutucu çevreler bakanı topa tuttu 
     DIŞ HABERLER SERVİSİ 

     Gençlere hitap eden MTV ekranlarında başta AIDS olmak üzere cinsel yolla bulaşan hastalıkladan korunmak için gençlere prezervatif kullanmasını öğütleyen ABD Dışişleri Bakanı Colin Powell, ABD’deki muhafazakar ve liberal kanat arasında sert tartışmalara yol açtı. 
     Aile değerlerine sahip çıktıklarını savunan muhafazakar Cumhuriyetçi Parti’nin ağır topları ile çok sayıda kilise temsilcisi, Powell’ı bilmediği bir konuda "ahkam kesmeköle suçlayarak, Dışişleri Bakanı’nın gençleri sefahattan uzak durmaya çağıracağı yerde AIDS’e karşı "hiçbir koruma sağlamadığını" iddia ettikleri prezervatifle "rulet oynamaya" teşvik ettiğini iddia ettiler. Bazı Cumhriyetçi milletvekilleri ise Başkan George Bush’tan derhal Powell’ın sözlerine katılmadığını açıklamasını istedi. 
     Demokrat Parti ve çeşitli homoseksüel ve lezbiyen örgütleri, Powell’ın sözlerini çok isabetli bulduklarını ve desteklediklerini açıkladılar. 
     Beyaz Saray ise, Powell ile Bush yönetimi arasında bu konuda hiçbir görüş ayrılığı bulunmadığını bildirdi. 
     



 DÜNYA 












</TEXT>
</DOC>
