<DOC>
<DOCNO> 85694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/son/soneko06.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası'ndan faiz indirimi... 
</HEADLINE>
<TEXT>

     Merkez Bankası, Türk Lirası zorunlu karşılıklara uygulanan faiz oranını, yarından itibaren yüzde 22 olarak değiştirdi. 
     Banka'dan yapılan açıklamaya göre, yabancı para zorunlu karşılıklara ödenecek faiz oranı ise ABD Doları için yüzde 0.84, Euro için yüzde 1.58 olarak belirlendi. 
     Bankalarca Merkez Bankası nezdinde tesis edilen Türk lirası zorunlu karşılıklara, 8 Ağustos 2001 tarihinden itibaren yüzde 40 oranında faiz uygulanmaktaydı. Eski matraha uygulanan bu oran, yeni matrah dikkate alındığında yaklaşık yüzde 26'ya karşılık geliyor. 
     Merkez Bankası, Türk Lirası zorunlu karşılıklara uygulanan faiz oranını, yarından itibaren yüzde 22'ye çekerken, bankalar mevduatın yanında, diğer yükümlülükler için de zorunlu karşılık tesis etmeye başlayacak. 
     Söz konusu değişikliklerden sonra, Merkez Bankası'nın faiz ödemesine esas olacak Türk lirası zorunlu karşılık tutarı, yaklaşık yüzde 55 oranında artış gösterecek. 
     Merkez Bankası tarafından yapılan açıklamada, Resmi Gazete'de 29 Mart 2002 tarihinde yayımlanan, Banka'nın Zorunlu Karşılıklar Hakkında Tebliği uyarınca, zorunlu karşılık matrahının genişletildiği hatırlatıldı. 
     Söz konusu değişikliklerden sonra, Merkez Bankası'nın faiz ödemesine esas olacak Türk Lirası zorunlu karşılık tutarı yaklaşık yüzde 55 oranında artış gösterecek. 
     
     TÜRK LİRASI ZORUNLU KARŞILIKLAR 

     Bu arada Merkez Bankası, Türk Lirası zorunlu karşılıklara uygulanan faiz oranını, yarından itibaren yüzde 22 olarak değiştirdi. 
     Bankalarca Merkez Bankası nezdinde tesis edilen Türk Lirası zorunlu karşılıklara 8 Ağustos 2001 tarihinden itibaren yüzde 40 oranında faiz uygulanmakta idi. 
     Eski matraha uygulanan bu oran, yeni matrah dikkate alındığında yaklaşık yüzde 26'ya karşılık geliyor. 
     Söz konusu faiz oranı, ''mevduat faiz oranlarındaki düşüşler ve zorunlu karşılık tabanının genişlemesi de'' dikkate alınarak, yarından itibaren yüzde 22 olarak belirlendi. 
     Söz konusu oran, mevduat faizlerindeki gelişmelere paralel yeniden gözden geçirilebilecek. 
     
     YABANCI PARA ZORUNLU KARŞILIKLAR 

     Yabancı para zorunlu karşılıklara ödenecek faiz oranlarının ise 2 gün ihbarlı döviz tevdiat hesabı faiz oranları ile aynı düzeyde ve haftalık olarak belirlenmesi kararlaştırıldı. 
     Daha önce sıfır olan faiz oranları, 24-26 Mayıs 2002 tarihlerinde geçerli olmak üzere ABD Doları için yüzde 0.84, Euro için yüzde 1.58 olarak belirlendi. 
     Türk Lirası ve yabancı para zorunlu karşılıkların faiz tahakkukları, önceden olduğu gibi Mart, Haziran, Eylül ve Aralık ayları sonunda yapılacak. 
     Türk Lirası zorunlu karşılıklara ödenecek faiz oranı mevduat faizlerindeki gelişmelere paralel yeniden belirlendiğinde, haftalık olarak belirlenecek yabancı para zorunlu karşılıklara ödenecek faiz oranları ise haftanın ilk gününde açıklanacak. 
     





</TEXT>
</DOC>
