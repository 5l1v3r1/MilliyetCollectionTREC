<DOC>
<DOCNO> 90224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/ekonomi/eko03.html </URL>
<DATE> 2002/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bedeli yarı yarıya düşen yerler var 
</HEADLINE>
<TEXT>
Emlakta rayiçler yeniden belirlendi 
İstanbul’un 41 belde ve 32 ilçesindeki emlak bedellerini düzenleyen İstanbul Defterdarlık’ı, kimi ilçelerde rayiçleri dörtte bir oranında düşürürken, kimilerinde ise eski oranlarında tuttu 
     İstanbul Defterdarı Kadir Boy, emlak vergisiyle ilgili olarak 41 belde ve 32 ilçe belediyelerinden gelen yeni takdir değerlerini incelediklerini belirterek, "bazılarını üçte bire, bazılarını yarıya, bazılarını dörtte bire indirdik, bazılarını ise uygun gördük" dedi. 
     Kadir Boy, Ümraniye Yenidoğan, Büyükçekmece Kıraç, Silivri ve Çatalca’nın bazı köylerinin tamamen uygun görüldüğünü belirtti. Büyükçekmece’nin Binkılıç beldesinin takdir değerlerinin tadil edildiğini bildiren Boy, 10 milyon liralık yerlerin 7 milyon liraya, 7 milyon liralık yerlerin 5 milyon liraya, 20 milyon liralık yerlerin de 12 milyon liraya düşürüldüğünü, 600 bin liralıkların aynen bırakıldığını belirtti. 
     
     İtiraz hakkı bulunuyor 
     Çatalca Muratbey beldesinde sokakların 5 milyon liraya düşürülmesini uygun gördüklerini belirten Boy, Bahçeköy, Kamiloba ve Ömerli beldesinin üçte bir oranında, Gümüşyaka’nın beşte bir oranında düşürüldüğünü kaydetti. Boy, "Çavuşbaşı’nda 2001 değerleri aynen geçti. Bakırköy’de dörtte bir oranında azaltılmasına karar verildi" dedi. Kadir Boy, ayrıca bunların ilgili yerlere gönderildiğini, itiraz hakkı bulunduğunu kaydetti. 
     
Ekonomiyi gözardı etmedik’      Boy, yeni takdir değerlerini düzenlerken, ilaveten hem ekonomideki duruma paralel gayrimenkul piyasasındaki sıkıntıyı, hem deprem faktörünü, hem de basında özel şikayetleri dikkate aldıklarını vurguladı. 40 takdir kararındaki bedellerin tamamen, 13 takdir kararındaki bedellerin kısmen değiştirilmesine, 20 takdir kararlarındaki bedellerin ise uygun olduğuna karar verdiklerini açıklayan Boy, fahiş fiyatlara baktıklarını ve yeniden değerlemeleri bir katsayıya vurduklarını belirtti. 
     



 EKONOMİ 





















</TEXT>
</DOC>
