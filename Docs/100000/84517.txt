<DOC>
<DOCNO> 84517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/son/sondun04.html </URL>
<DATE> 2002/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush'a 11 Eylül öncesi El Kaide'ye karşı bir savaş planı sunulmuş 
</HEADLINE>
<TEXT>

     ABD Başkanı George Bush'a, 11 Eylül saldırılarından iki gün önce, Usame Bin Ladin'in El Kaide örgütünün dağıtılmasına yönelik ''ayrıntılı bir savaş planı'' sunulduğu bildirildi. 
     NBC televizyonu, ''Amerikalı ve yabancı kaynaklara'' dayanarak verdiği haberde, Bush'a imzalaması için, El Kaide'ye karşı kullanılmak üzere diplomasiden askeri güce kadar bir dizi yöntemi içeren bir ulusal güvenlik kararnamesi iletildiğini bildirdi. 
     Haberde, planın, Bush yönetiminin 11 Eylül saldırılarının ardından izlediği yola tıpatıp benzediği ve diğer ülkelere işbirliği ve istihbarat paylaşımı çağrısının yapılmasını, gizli eylemlere başvurularak El Kaide hücrelerinin dağıtılmasını, El Kaide'ye ait banka hesaplarının dondurulmasını ve örgütün karapara aklama faaliyetlerine son verilmesini içerdiği belirtildi. 
     NBC'nin haberinde, kararnamenin 9 eylülde Bush'un masasında bulunduğu, ancak başkanın, saldırılar öncesinde onu imzalayacak fırsatı olmadığı kaydedildi. 
     





</TEXT>
</DOC>
