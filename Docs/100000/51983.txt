<DOC>
<DOCNO> 51983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/guncel/gun15.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Polise göre de işkence suç 
     İSTANBUL Milliyet 

     İstanbul Emniyet Müdürü Hasan Özdemir, işkenceyi, hiç kimseye uygulanmaması gereken bir insanlık suçu olarak kabul ettiklerini belirterek, "Olay yeri inceleme ve parmak izi konularındaki gelişmelerle polisi, bu töhmet altından kurtaracağız" dedi. 11. Olay Yeri İnceleme, Parmak İzi ve Teknik Fotoğrafçılık Kursu’nun açılışında konuşan Özdemir, polisin başının, en fazla adli olay ve fail tespitlerinde belaya girdiğini belirtti. 
     
     Kendisini yakan tutuklu öldü 
     İSTANBUL Milliyet 

     İstanbul Küçükarmutlu’daki polis operasyonunu protesto etmek amacıyla, Sincan F Tipi Cezaevi’nde kendisini yakan Muharrem Çetinkaya öldü. Geçtiğimiz hafta kendisini yakan ve Ankara Numune Eğitim ve Araştırma Hastanesi’ne kaldırılan Çetinkaya 30 , dün yaşamını yitirdi. Çetinkaya’nın cenazesinin, memleketi Malatya’da toprağa verileceği belirtildi. 
     
     Küçükarmutlu’da kurşun izi yok 
     İSTANBUL Milliyet 

     Adli Tıp Kurumu Başkanı Prof. Dr. Oğuz Polat, Küçükarmutlu'daki operasyon sırasında ölen dört kişinin vücutlarında silah izine rastlanmadığını bildirdi. Polat, yaptığı yazılı açıklamada şunları kaydetti "Morg İhtisas Dairesi'nde yapılan otopsilerde, sözü edilen olayda öldükleri bildirilen Barış Kaş, Bülent Durgaç, Arzu Güler ve Sultan Yıldız'ın vücutlarında, ateşli silah, kesici ve delici alet yarası tespit edilmemiştir." 
     
     Polis, başkanın kafasını yardı 
     Tunceli’nin Mazgirt İlçesi Belediye Başkanı Ali Tunç, bir polisin attığı küllüğün kafasına isabet etmesi sonucu yaralandı. Polis memuru Halil Tatar ile Ali Erdoğan arasında ilçe merkezindeki lokantada tartışma çıktı. Lokantada bulunan başkan, kavgayı önlemek için Tatar’la konuşmak istedi. Tatar sinirlenerek masadaki küllüğü fırlattı. Tunç’un kafasına 18 dikiş atıldı. 
     
     Cep gasp eden iki gence 8 yıl hapis 
     Samsun’da bir kişinin cep telefonunu gasp ettikleri gerekçesiyle yargılanan 2 genç, 8 yıl 4’er ay hapis cezasına çarptırıldı. İstiklal Caddesin’de yaklaşık 3 ay önce Gökhan Acar’ın cep telefonunu bıçak tehdidiyle gasp ettikleri gerekçesiyle tutuklanan, S.S. 17 ve İ.A.’nın 17 davası dün karar bağlandı. Samsun 1. Ağır Ceza Mahkemesi’ndeki duruşmada sanıklar, haklarındaki suçlamaları reddederek tahliyelerini istediler. 
     
     Bayraklı tişört hüküm giydi 
     İZMİR DHA 

     İzmir'in Selçuk ilçesinde, Cumhuriyet Bayramı'nda, Türk Bayrağı baskılı tişört sattıkları iddiasıyla haklarında dava açılan 8 kişi, 250'şer milyon lira para cezasına çarptırıldı. 8 esnaf hakkında açılan davada duruşmaya gerek görülmezken, dosyayı inceleyen Selçuk Sulh Ceza Mahkemesi H kimi Nafi Çolak, sanıklara 3 ay hafif hapis cezası verdi. Hapis cezası daha sonra para cezasına çevrildi. 
     
     Çukurova 4.1’le sallandı 
     ADANA DHA 

     Sık sık yer sarsıntılarının meydana geldiği Çukurova'da dün saat 15.59'da 4.1 büyüklüğünde deprem meydana geldi. Kısa süren sarsıntı Mersin, Adana ve ilçelerinde hissedildi, ancak panik yaşanmadı. Kandilli Rasathanesi ve Deprem Araştırma Enstitüsü, depremin merkezini Mersin'in 9 kilometre doğusu olarak belirledi. İlk belirlemelere göre can ve mal kaybı olmadı. 
     
     Meteoroloji’den yağış uyarısı 
     Meteoroloji Genel Müdürlüğü’nden dün yapılan açıklamada, batı bölgelerimizde yaşayan vatandaşlar, lodos ve sağanak yağışa karşı uyarıldı. Yağışlı hava, perşembe günü Karadeniz üzerinden gelecek yeni bir soğuk ve yağışlı havayla birlikte yurdun kuzeyini etkisi altına alacak. Şiddetli lodos ise Marmara ve Ege’de bugün etkili olacak. 
     



 GÜNCEL 


















</TEXT>
</DOC>
