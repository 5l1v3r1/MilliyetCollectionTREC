<DOC>
<DOCNO> 82442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/06/son/sonspo18.html </URL>
<DATE> 2002/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümit Davala Milan'la ipleri kopardı, Galatasaray yolunda... 
</HEADLINE>
<TEXT>

     Galatasaray'ın sezon ortasında İtalya'nın AC Milan takımına sattığı Ümit Davala, kulübüyle ipleri kopardı. 
     Yıldız futbolcunun menajeri Ali Güven, yaptığı açıklamada, Ümit'in İtalyan ekibinde kendini gösteremediğini kaydederek, ''İngiltere'den Chelsea ve Arsenal, Almanya'dan ise Borussia Dortmund talip oldu. Bu kulüplerle yaptığım görüşmelerde en ciddi teklifi Chelsea yaptı. Ama AC Milan'ın istediği 4 milyon dolarlık bonservisi çok buldular ve azaltma çabası içindeler'' dedi. 
     Ümit Davala'nın Fenerbahçe'ye transfer olacağıyla ilgili haberleri de yalanlayan Ali Güven, ''Bu şekilde bir transfer söz konusu değil. 
     Ümit Türkiye'de oynayacaksa bu takım Galatasaray olur. Eğer Fatih Terim Galatasaray'ın başına geçerse, büyük ihtimalle Ümit de gelir'' diyerek sözlerini tamamladı. 
     
</TEXT>
</DOC>
