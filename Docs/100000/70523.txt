<DOC>
<DOCNO> 70523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/03/yasam/yas08.html </URL>
<DATE> 2002/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yurdum İnsanı 
</HEADLINE>
<TEXT>

Baba-oğul düellosu Artık ikisi de yok      GAZİANTEP DHA 

     Gaziantep’te Cengiz Kaya ile babası Mehmet Kaya, kız isteme yüzünden çıkan tartışma sonucu yaptıkları düelloda birbirlerini öldürdüler... Gaziantep’in merkez ilçelerinden Şahinbey’in Burç beldesine bağlı Akbayır köyünde önceki gece Cengiz Kaya 20 , babası Mehmet Kaya’ya 52 , evlenmek istediği E.B.’yi 19 ailesinden istemesini söyledi. Bunun üzerine küfreden Mehmet Kaya, "Bu kız bizim ailemize gelin olarak yakışmaz" dedi. Sevdiği kıza küfredilmesine sinirlenen Cengiz Kaya, evdeki ruhsatsız tabancayla dışarı çıkarken, babasını da dışarı düelloya çağırdı. Bunun üzerine Mehmet Kaya da av tüfeğini alarak dışarı çıktı. Birbirlerine karşılıklı ateş eden Mehmet Kaya olay yerinde, Cengiz Kaya ise kaldırıldığı hastanede yaşamını yitirdi. 
     
Biz tepeli pelikanı balık ile besleriz..      CESUR SERT 

     Rusya’nın soğuğundan kaçarak İzmir Körfezi’nde Bostanlı Balıkçı Barınağı’nı mesken tutan 200 kadar tepeli ve beyaz pelikan, açlıkla karşı karşıya kalınca, hayvansever İzmirliler kolları sıvadı. Balıkçı ve vatandaşlar, pelikanları olanakları dahilinde balıkla beslemeye başladı. Ancak bir pelikanın günde 12 kilo balık yediğini söyleyen İzmir ve Bandırma Kuş Cenneti kurucularından Orman Yüksek Mühendisi Cengiz Soğancıoğlu, belediyeyi destek vermeye çağırdı. Pelikanlardan üçü, açık kanalizasyon halindeki Bostanlı Deresi’nde yem ararken geçen hafta ölmüştü. 
     



 YAŞAM 




















</TEXT>
</DOC>
