<DOC>
<DOCNO> 74220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/son/sonspo19.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Beckenbauer FIFA başkanlığı için Blatter'i destekliyor 
</HEADLINE>
<TEXT>

     Bayern Münih Kulübü Başkanı ve 2006 Dünya Kupası Organizasyon Komitesi Üyesi Franz Beckenbauer, FIFA Uluslararası Futbol Federasyonları Birliği başkanlığı için Sepp Blatter'i desteklediğini söyledi. 
     Franz Beckenbauer, Almanya'nın önde gelen gazetelerinden Bild'e yaptığı açıklamada, 28-29 Mayıs tarihlerinde Güney Kore'nin başkenti Seul'de yapılacak FIFA kongresinde başkanlığa diğer aday Issa Hayatou karşısında Blatter'i desteklediğini belirterek, İsviçreli başkanın yeniden seçileceğini kaydetti. 
     Dünya Kupası'nı kazanan Almanya Milli Takımı'nın eski kaptanı Beckenbauer, 1998'de Paris'te yapılan seçimlerde başkanlığa gelen Blatter'i geçen yıl maddi konularda eleştirenlere katılmadığını, Sepp Blatter'in yönetiminde herhangi bir yanlışlık görmediğini belirterek, eleştirenlerin neden daha önce suskun kaldıklarını sordu. 
     






</TEXT>
</DOC>
