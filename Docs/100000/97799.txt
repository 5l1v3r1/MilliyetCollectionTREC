<DOC>
<DOCNO> 97799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/son/sontur34.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Televizyon antenini düzeltmek isterken 3. kattan düştü 
</HEADLINE>
<TEXT>

     İzmir'in Karşıyaka İlçesi Çay Mahallesi'nde apartmanın havalandırma boşluğuna düşen emekli, Arama Kurtarma Sağlık AKS-110 ekiplerinin çalışması sonucu kurtarıldı. 
     Alınan bilgiye göre, 2139 Sokak içinde bulunan 3 katlı apartmanın üst katında oturan Hüseyin Görgün 60 , televizyonun kötü göstermesi nedeniyle, anteni düzeltmek için çatıya çıktı. Sol kolu felçli olduğu belirtilen Görgün, çatıda dengesini yitirerek, 1 metrekarelik havalandırma boşluğuna düştü. Görgün'ün yardımına koşan yakınları, durumu AKS-110 ekiplerine bildirdi. 
     Kısa sürede olay yerine varan ekipler, Görgün'e çatıdan ulaşamayınca, birinci kattaki Bilgin Işık'ın oturduğu dairenin banyosunun duvarını deldi. Duvarın yıkım çalışmaları sürerken, sağlık ekipleri, açılan bölümden Görgün'e ilk müdahaleyi yaptı. 
     Görgün, duvarın delinmesiyle, bulunduğu yerden çıkarılarak, ambulansla Alsancak Devlet Hastanesi'ne kaldırıldı. 
     Görgün'ün tedavisinin devam ettiği, il bulgularda, hayati tehlikesinin görülmediği bildirildi. 
     





</TEXT>
</DOC>
