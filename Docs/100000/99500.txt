<DOC>
<DOCNO> 99500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/ekonomi/eko10.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyasi belirsizlikler canlanmayı newline erteletti 
</HEADLINE>
<TEXT>

     Türk Sanayicileri ve İşadamları Derneği TÜSİAD , mayıs itibariyle siyasi belirsizliklerin piyasaya h kim olmasının ekonomide ortaya çıkan canlanma belirtilerini ertelediğini bildirdi. TÜSİAD’ın raporu Konjonktür’ün Mayıs - Temmuz 2002 sayısında şu görüşlere yer verildi "Mayıs başında Başbakan Ecevit’in sağlık durumunun bozulması ve erken seçim tartışmalarıyla beraber AB’ye uyum konusunda hükümet içinde beliren görüş ayrılığı, belirsizliğin artarak mali piyasalarda risk primlerinin yükselmesi sonucunu doğurmuştur." 
     Hükümetin yüzde 75 - 80 bandında borçlanmaya devam etmesinin, borç dinamikleri açısından tehlike arz ettiği ve enflasyon hedefine ulaşılması yönündeki inancı her geçen gün zayıflattığı belirtildi. 
     Uygulanan ekonomik program açısından, mayıs itibariyle siyasi belirsizliklerin piyasaya h kim olmasının en önemli sonucunu, ekonomide ortaya çıkan canlanma belirtilerinin ertelenmesi olarak gösteren çalışmada, gerek TÜSİAD üye anketleri, gerek TCMB Eğilim Anketleri’nin mayıs itibariyle beklentilerdeki bu bozulmaya işaret ettiği bildirildi. 
     
     Üçüncü çeyreğe dikkat 
     Anketlerde, belirsizliklerin, yatırım, tüketim ve üretim kararlarını etkilediği vurgulanan çalışmada, "Sonbahara doğru siyasi belirsizliğin azalma eğilimi göstermesi beklentisine rağmen, yılın üçüncü çeyreğini olumsuz etkilemesi kuvvetle muhtemeldir’’ ifadesi kullanıldı. 
     



 EKONOMİ 
























</TEXT>
</DOC>
