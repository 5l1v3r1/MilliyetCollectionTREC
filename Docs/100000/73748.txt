<DOC>
<DOCNO> 73748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/yasam/ayas.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sapığın çalıştığı okul kapanıyor 
</HEADLINE>
<TEXT>

Çocuk pornografisi ve tecavüz suçlusu öğretmen İmamoğlu’nun çalıştığı skandal okulla şirketin diğer okullarına kilit vurulacak, öğrencileri nakledilecek 
     ANKARA Milliyet 

     Milli Eğitim Bakanlığı, Bursa Özel İlkgüneş Lisesi Psikoloji Öğretmeni Özgen İmamoğlu’nun çocuk pornosu’ skandalına karışmasının ardından başlattığı soruşturma çerçevesinde, çalıştığı okulun sürekli’ olarak kapatılmasına, öğrencilerin de resmi ve özel okullara nakledilmesine karar verdi. 
     MEB tarafından yapılan yazılı açıklamaya göre, Hidayet Eğitim Sağlık ve Kardeşlik Vakfı’nca kurulan Bursa Özel İlkgüneş Lisesi, Özel İlkgüneş İlköğretim Okulu ve Özel İlkgüneş İlköğretim Okulu Yıldırım Şubesi, eğitim ve öğretim yılı sonunda kapatılacak. Olaya göz yumduğu kaydedilen Özel İlkgüneş Okulları ilköğretim kısmı eski müdürü Yücel Aslan ve lise müdürü Mehmet Alkan da öğretim kurumlarında yöneticilik görevi üstlenemeyecek. 
     
     Öğretmenliği de bitti 
     Sapık öğretmen İmamoğlu da MEB’e bağlı hiçbir kurumda herhangi bir unvanla görev yapamayacak. İmamoğlu ayrıca, MEB Yüksek Disiplin Kurulu Başkanlığı’nca da cezalandırılacak. 
     Okulun kurucusu Gülten Deniz ise, özel eğitim ve öğretim kurumlarının kapatılabilmesi için Milli Eğitim Bakanlığı’nın müfredatına aykırı eğitim verilmesi, yöneticilerin kanun ve yönetmeliklere aykırı, suç teşkil eden eylemlerde bulunmasının gerektiğini kaydetti. Deniz şunları söyledi 
     "Karara inanamıyorum. Burada, sadece okulumuzda görev yapan bir öğretmene yöneltilen ve henüz yargı aşamasında bulunan bir iddia mevcut. Kanıtlanmamış iddiadan yola çıkılarak, okullarımız için kapatma kararı verilmesi yargısız infazdır. Kararın iptali için her türlü yasal haklarımızı kullanacağız." 
     



 YAŞAM 














</TEXT>
</DOC>
