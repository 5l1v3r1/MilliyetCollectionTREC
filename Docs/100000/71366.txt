<DOC>
<DOCNO> 71366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/son/sontur17.html </URL>
<DATE> 2002/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Banu Alkan'ın acı günü... Anne ve babası evlerinde ölü bulundu 
</HEADLINE>
<TEXT>

     Şarkıcı Banu Alkan'ın anne ve babası, Balıkesir'in Edremit İlçesi'ne bağlı Altınoluk Beldesi'ndeki evlerinde ölü bulundu. 
     Altınoluk Beldesi'ndeki Yağcılar Tatil Evleri, Prestij Sitesi'nde oturan Canan Alkan 68 ve Müslüm Alkan 66 , yanlarında yaşayan kızları Cemile Mutlu tarafından sabah yataklarında ölü bulundu. 
     Cemile Mutlu, annesi Canan Alkan'ın gece 03.00'te kendisinden su istediğini belirterek, ''Suyu verdim ve yattım. Daha sonra hiç ses duymadım. Neden öldüklerini bilmiyorum'' dedi. 
     Edremit Cumhuriyet Savcısı Erhan Ünlü, Alkan çiftinin Devlet Hastanesi'nde yapılan harici otopsisinde herhangi bir dış bulguya rastlanmadığını belirtti. 
     Ünlü, cesetlerin detaylı otopsinin yapılması için Bursa Adli Tıp Morgu'na gönderileceğini bildirdi. 
     Olayla ilgili soruşturmanın sürdürüldüğü bildirildi. 
     

     
</TEXT>
</DOC>
