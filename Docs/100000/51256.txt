<DOC>
<DOCNO> 51256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/yazar/okur.html </URL>
<DATE> 2001/11/08/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Umuda yolculuk’ 
</HEADLINE>
<TEXT>

     Borsacılar keyifli... Şimdiden 2003 yılına yatırım yapıyorlar. Sektör ve şirket seçiyorlar. Ek kaynak beklentisiyle adeta "olumlu hava" pompalıyorlar. Sonuçta İMKB 100 Endeksi 10 bin 500 seviyesinde hafta sonuna kadar somut bir açıklama beklentisiyle gidip geliyor. 
     Nefes neye yetecek Borsacıların yollarına gül döküp, sözlerine umut bağladıkları yabancılar ne zaman gelecek Ve borsadan yüksek maliyetli alım yapıp, parası pula dönüşen yatırımcılar nasıl rahatlayacak Öncelikle fotoğrafa doğru bakalım, eğri iş yapmayalım. 
     
Nefes alma stratejisi      Bilançolar geldi. Çoğu krize yenik düşmüş. Kur riski karasaban gibi işletmelerin tepesine binmiş. Üretim ve istihdam yaratabilmek için "amuda" kalkılmış. Çalışanlar işlerini kaybetmemek için soluksuz çalışmayı göze almış. Bu ortamda borsada halka açık olan 310 şirketin toplam piyasa değeri 100 milyar dolardan 25 milyar dolara inmiş. 
     Ancak, 7 bin seviyelerine inen endekste gelen alımlarla toparlanma başlamış ve bugün 32 milyar dolarlık bir piyasa değerine ulaşılmış. Uzun süredir borsayı boykot ettiklerini söyleyen bir kısım manipülatör, bir kısım oyuncu dediğimiz kesim yeniden yönünü İMKB’ye çevirmiş. Oyuncu dediğiniz işini bilir, bir eli borsada, bir eli dövizde, bir eli faizde. Oyun senaryosunu bu üç piyasa kurgusu üzerine kurar. 
     Dövizde oynar. Borsada da fiyatlar tabana vurunca pozisyon alır, hareket sağlar. 
     İşte son bir aydır oynanan oyun bu... 
     
Ne olacak      Çıkış ne zaman Kilit soru bu değil mi 
     Sözün özü bizim yerliler, "biz başlatalım da yabancı gelir" düşüncesiyle harekete geçti. Eğer ek yardım gelirse ve bir de yaratılan iyimser beklenti gerçekleşirse "Aman Allah" her şey yoluna girecek Allah korusun, ya beklenti umulanın altında gerçekleşirse hiç zaman kaybedilmeden "kar realizasyonları" denilip "gerçek" satılacak. Kriz fırsatçıları, rantiye olmanın mutluluğunu bir kez daha tadacak. 
     Al gülüm ver gülüm hesabı dokunaklı konuşmalar, bilgi kirliliği ortalığı saracak. 
     
Para, para...      Bu durumda yatırımcı ne yapacak 
     Yatırımcılar zararda... 
     Korkmuşlar, paralarını yitirmişler ama eğer yatırımcı olma bilinciyle hareket etmişlerse hani şimdiden hazırlanılan 2003 yılı var ya işte o zaman şirketlerinin ne yaptığını görme şansları olacak. Tabii bir noktanın altını çok kalın çizelim, doğru fiyat ve doğru şirket seçimi yapılmışsa olacak olan bu... Oyun hisselerine gidenlerin işi çok zor çok... Son durum Seçici bir biçimde sektör ve şirket seçimi yapılıyor. Sürü halinde hareket yerine seçici alım ve satımlarla hisse değişimi yaşanıyor. 
     Oysa temkini elden bırakmamak gerekiyor. 
     Kabul edelim, borsaya para girişi oldu. 100 ile 200 trilyonluk işlem hacmi arasında sıkışıp kalan borsa, 350 ile 550 trilyon arasındaki işlem hacmiyle moral dopingi yapıyor. Ancak borsa, ekonominin barometresi ise göstergeler önemli değil mi 
     2002 yılı bütçesi, kamunun borçlanma stratejisi, IMF ile ilişkiler ve stand by, üretim verileri... Daha ne diyelim 
     
     







Seçim sistemi 


Fatih Terim... 


Kamuda küçülme 


Irak'la sınırları doğru çizmek 


Atatürk, Şah, İnönü, İngiliz elçisi nasıl poker oynadı 


23 cesur adam 


Atatürk ve Edward 


Ekonomist olmanın dayanılmaz ağırlığı 


İnisiyatif bizden gelmeli 


Ders kitaplarında cinsiyet ayrımcılığı 


Umuda yolculuk’ 


Gazeteci doğdu gazeteci öldü 


İstanbul politikalar merkezi 


Kullanmadığınız kredi kartlarını iptal ettirin 


Fakirler altın satıyor, zenginler altın alıyor 


Değişimi yürekli insanlar gerçekleştirir 


</TEXT>
</DOC>
