<DOC>
<DOCNO> 60457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/04/ekonomi/eko02.html </URL>
<DATE> 2002/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
BİZ AYRILAMAYIZ 
</HEADLINE>
<TEXT>

Son 21 yılda uygulanan beş ekonomik pakete rağmen durdurulamayan enflasyon 2001 yılını TEFE’de yüzde 88.6’dan tamamlayarak 1997’den sonraki en yüksek düzeyine ulaştı 
     EKONOMİ SERVİSİ 

     Türkiye ekonomisinin 25 yıllık kronik sorunu enflasyon, yüzde 30’lu oranlarla başladığı 2001 yılını da iki katın üzerinde artışla tamamladı. Şubat krizinden sonra tırmanışa geçen enflasyon, 2001 yılı sonunda toptan eşya fiyatlarında TEFE yüzde 88.6, tüketici fiyatlarında TÜFE yüzde 68.5’e ulaştı. Bu oran Türkiye’nin 1997 yılından sonra gördüğü en yüksek ikinci enflasyon düzeyi oldu. 
     1980’den bu yana enflasyondan kurtulmak için IMF ile beş stand - by imzalayan Türkiye, 2002 yılı başında IMF’nin karşısına yüzde 88.6’lık enflasyon ile oturacak. 
     2000’de başlayan 18. stand - by’a "enflasyonla mücadele programı" gibi iddialı bir isim koyan ekonomi yönetimi, 2000 yılı sonunda TEFE’yi yüzde 20, TÜFE’yi yüzde 25’e, 2001’de ise TEFE’yi yüzde 10, TÜFE’yi de yüzde 12 indirmeyi hedefledi. Kamu mallarına ve kira artışlarına sınır getirerek fiyatları baskı altına tutmaya çalışan ekonomi yönetimi, 2000 yılını TEFE’de yüzde 32.7, TÜFE’de yüzde 39 ile tamamlayarak umut saçtı. Kasımda sarsılan ancak vazgeçilmeyen programın 14. ayda terketmesiyle birlikte kronik sorun enflasyon tekrar hortladı. 
     
     Enflasyonu dalga azdırdı 
     Şubatta dalgalı kura geçiş sonrası yükselen dövizin etkisiyle mart ve nisanda aylık yüzde 10’u aşan fiyat artış hızı yıl sonuna doğru azalmasına karşın yıllık oranları özellikle TEFE’de tekrar üç haneli oranlara yaklaştırdı. Kemal Derviş’in Devlet Bakanlığı görevine getirilmesinden sonra martta enflasyonun tırmanışa geçmesi 2001 sonu hedeflerinin TEFE’de yüzde 57.6, TÜFE’de 52.5 olarak revize edilmesine neden oldu. Ancak, iyimser kalan bu oranlar yılın sonuna doğru TEFE’de yüzde 80, TÜFE’de yüzde 65 olarak bir kez daha revize edilmek zorunda kaldı. Son olarak IMF’ye ocak ayı içinde verilecek niyet mektubunda, TEFE yüzde 86, TÜFE yüzde 68 olarak tekrar değiştirildi. 
     DİE’nin dün açıkladığı verilere göre, aralıkta aylık yüzde 3.2 artan TÜFE, yıllık yüzde 68.5 olurken, 12 aylık ortalama yüzde 54.4 olarak gerçekleşti. Aylık yüzde 4.1 yükselen TEFE ise yıllık yüzde 88.6, 12 aylık ortalamada yüzde 61.6 artış kaydetti. 
     TÜFE’de yıllık bazda artışta yüzde 80.2 artan gıda, içki, tütün fiyatları, yüzde 77 artan ulaştırma hizmetleri, yüzde 121 artan elektrik, gaz ve diğer yakıtlar etkili oldu. TEFE’deki aylık yüzde 4.1’lik artışın 0.1 puanı devletten kaynaklanırken 4 puanı özel sektörden kaynaklandı. 
     İstanbul Ticaret Odası’nın geçinme endeksi ise aylık yüzde 3.2, yıllık yüzde 68 olurken, toptan eşya fiyatları aylık yüzde 3, yıllık yüzde 78.6 olarak açıklandı. 
     
Petrol ucuzladı gaz ve elektrik çarptı      2000’de Türkiye’nin yurtdışına ödediği faturayı kabartan petrol 2001’de fiyatı en az artan ürün olurken, enflasyonu en fazla elektrik - gaz - su sektörü körükledi. TEFE’de fiyatı en az artan maddeler listesinde yıllık yüzde 27.5 ile ilk sırayı alan ham petrol aralıkta da yüzde 15.1 ucuzladı. Aylık bazda fiyatı en çok düşen ürün ise yüzde 17.6 ile PVC oldu. 
     TÜFE’de yıllık bazda yüzde 80.2 artan gıda, içki, tütün fiyatları, yüzde 77 artan ulaştırma hizmetleri, yüzde 121 artan elektrik, gaz ve diğer yakıtlar etkili oldu. Elektrik, gaz ve su sektöründeki artış yüzde 115.8 olurken, imalat sanayiindeki artış yüzde 96.1 olarak hesaplandı. 
     
Yılın son rekortmeni lahana      Aralık ayında ve yıllık bazda fiyatı en fazla artan tüketim maddeleri kış sebzeleri oldu. 
     Devlet İstatistik Enstitüsü’nün DİE açıkladığı verilere göre, sadece aralıkta yüzde 67.9 oranında artan lahana tüketim maddeleri içinde yılın son zam rekortmeni oldu. Aylık fiyat artışlarında lahanayı yüzde 60.8 ile kıvırcık salata, yüzde 39.7 ile havuç, yüzde 39’la ıspanak, yüzde 28’le pırasa izledi. 
     
     En pahalı il Kayseri 
     Tüketim malları içinde yıllık bazda fiyatı en fazla artan tüketim maddesi ise yüzde 428.7 ile sarmısak oldu. Sarmısağı, yüzde 194.1 ile lahana, yüzde 181’le ıspanak izledi. 
     DİE verilerine göre TÜFE’de yıllık bazda fiyatların en fazla arttığı il yüzde 82.7 ile Kayseri, yüzde 78.9 ile Samsun oldu. DİE, fiyatların en az arttığı ili yüzde 62.6 ile Konya olarak açıkladı. 
     
     Kösele 363 zamlandı 
     TEFE’de ise ayın zam rekortmeni 147.7 ile taze fasulye oldu. Taze fasulyeyi yüzde 142.3’le yaş üzüm izlerken domates yüzde 64.7, yumurta yüzde 46.1, havuç yüzde 29.1, kösele fiyatları da yüzde 27.4 arttı. 
     TEFE’de yılın zam şampiyonu ise yüzde 363’lük fiyat artış oranı ile kösele oldu. Matbaa mürekkebi yüzde 308 ile ikinci, yaş üzüm yüzde 301.5 oranı ile üçüncü sırada yer aldı. 
     
Yıllık rekor sarmısakta Tüketici fiyatları Aylık Yıllık Lahana 67.9 194.1 Kıvırcık salata 60.8 154.5 Havuç 39.7 132.5 Ispanak 39.0 181.0 Pırasa 28.0 164.6 Araç bakımı 21.6 72.3 Sarmısak 17.7 428.7 Yumurta 16.1 126.3 Bebek bezi 16.0 126.2 Zeytinyağı 10.1 116.1 Süt 8.8 61.0      
     
Toptan eşya Taze fasulye 147.7 194.7 Yaş üzüm 142.3 301.5 Domates 64.7 129.5 Yumurta 46.1 118.9 Havuç 29.1 87.2 Kösele 27.4 363.0 Matbaa mürekkebi 22.5 308.0 Ispanak 19.3 215.6 Enerji Nakil direği 18.5 80.4 1. hamur k ğıt 17.4 118.9      
     
Çekirdek umut verdi      Aylardır yüzde 4’ün altına düşmeyen özel imalat sanayiindeki aylık fiyat artışlarının aralıkta yüzde 2.4’e gerilemesi 2002 yılı için umut verdi. Toptan eşya fiyatlarının seyrinde önemli bir gösterge olarak kabul edilen çekirdek enflasyon, aralık ayı dışında şubat krizinden bu yana en düşük seviyesini yüzde 3.9 ile temmuz ayında yakalamıştı. Ancak şubat kriziyle birlikte martta yüzde 10.8, nisanda yüzde 14.9, mayısta yüzde 7.1 yükselen çekirdek enflasyon bu tarihten sonra düşüşe geçti. 
     



 EKONOMİ 





















</TEXT>
</DOC>
