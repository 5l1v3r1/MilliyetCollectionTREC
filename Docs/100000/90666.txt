<DOC>
<DOCNO> 90666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/yasam/yas01.html </URL>
<DATE> 2002/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bütün gün sokakta gönlümüz hovarda 
</HEADLINE>
<TEXT>

Milli Takım yine başardı tüm Türkiye’yi televizyonların karşısından zafer marşlarıyla kaldırdı Dünyanın dört yanındaki Türkler, sokaklara döküldü 
     ÜMRAN AVCI - NESLİHAN CUYAR - ALTAN BURGUCU - ERHAN GÖGEM - HASAN DAVRAN - LÜTFÜ KARA KAŞ DHA - İRFAN SAPMAZ - ŞEHMUS ÇAKAN Fotoğraflar AHMET DUMANLI - YURTTAŞ TÜMER - NEZİH GÜROL 

     Türkiye, sabaha Japonya maçını sayıklayarak uyandı... Sabahın erken saatlerinde maçı işyerinde seyretmek için sokaklara dökülenler yüzünden büyük kentlerde trafik yoğunluğu yaşandı... Saatler 09.30’u gösterirken hayat durmuştu... Caddeler, meydanlar boşaldı... Televizyonlar karşısında binlerce insan toplandı... Ve milli futbol takımımızın çeyrek finale yükselmesiyle birlikte Türkiye sokaklara döküldü. 
     
     Davullarla zurnalarla... 
     Türkiye’nin Dünya Kupası’nda Japonya’yı devirerek çeyrek finale yükselmesi futbol seven, sevmeyen milyonlarca kişi tarafından coşkuyla kutlandı. Tüm yurtta televizyonların karşısından zafer şarkıları söylenerek kalkıldı Türkler ellerinde bayraklar, davul-zurnalarla en büyük coşkulardan birini yaşadı. 

</TEXT>
</DOC>
