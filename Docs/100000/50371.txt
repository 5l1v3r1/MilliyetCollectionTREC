<DOC>
<DOCNO> 50371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/son/sondun11.html </URL>
<DATE> 2001/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Devrik Kral Zahir Şah "Halkım isterse döneceğim" 
</HEADLINE>
<TEXT>

     Devrik Afgan Kralı Muhammed Zahir Şah, ''Eğer halkım isterse Kabil'e döneceğim'' dedi. 
     Şah, Corriere della Sera gazetesinden yayımlanan demecinde, Afganistan'a yönelik askeri operasyonda en büyük endişesinin sivil halkın vurulma ihtimali olduğunu söyledi. 
     Devrik kral, ''Ülkeme kendimi zorla kabul ettirmek istemiyorum. 
     Tek arzum barış götürmek. Uzakta yaşayarak, halkımın kendi geleceğine karar vermesini görmek beni mutlu eder'' dedi. 
     1973 yılından beri Roma'da sürgünde bulunan 86 yaşındaki Zahir 
     Şah, ''1 milyon kadar masum insan bu kış ölüm riskiyle karşı karşıya. 
     Onların acısını içimde hissediyorum. 28 yıldır ülkemden uzaktayım ama ruhum ve dualarım her zaman onlarla'' diye konuştu. 
     Kışın Afganistan'a yardım yapılması için Birleşmiş Milletler ve diğer uluslararası kurumların temsilcilerine çağrıda bulunduğunu belirten Şah, ilkbahara kadar gıda, ilaç, giyim yardımı istediğini kaydetti. 
     Zahir Şah, Büyük Meclis Loya Jirga fikrini hayata geçirmek için çalışıldığını ve Afganistan'daki en güvendiği yardımcısı Hamid Karzai ile Roma'daki yardımcılarının sürekli görüştüklerini bildirdi. 
     






</TEXT>
</DOC>
