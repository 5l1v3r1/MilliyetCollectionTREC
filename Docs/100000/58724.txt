<DOC>
<DOCNO> 58724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/24/son/sondun11.html </URL>
<DATE> 2001/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunan Savunma Bakanı "Türkiye ile hala sorunlar var" 
</HEADLINE>
<TEXT>

     Yunanistan Savunma Bakanı Yannoos Papandoniu, son zamanlarda artan Yunan hava sahası ''ihlalllerinin'', Türkiye ile Yunanistan'ın ''yeniden gerginlik dönemine girdiklerine'' işaret ettiğini söyledi. 
     Papandoniu, Türkiye'de düzenlenen Güneydoğu Avrupa Ülkeleri Savunma Bakanları toplantısı ve dünkü Kosova ziyareti hakkında Başbakan Kostas Simitis'e bilgi verdiği belirtilen görüşme sonrası gazetecilere açıklamalarda bulundu. 
     Türkiye ile Yunanistan arasındaki atmosferin iyileştiğini, ancak sorunların halen varlığını koruduğunu belirten Papandoniu, Yunanistan'ın yoğun gerginlik ortamına alışık olduğunu kaydetti. 
     Açıklamasında, Yunanistan'ın AB'nin girişimi çerçevesinde Afganistan'a Ocak ayında 100 asker göndereceğini belirten Papandoniu, ayrıca 15 Ocak'ta toplanacak Dışişleri ve Savunma Konseyi'nin KYSEA 
     yeni Kara ve Hava Kuvvetleri komutanlarını belirleyeceğini söyledi. 
     






</TEXT>
</DOC>
