<DOC>
<DOCNO> 69967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/yazar/yilmaz.html </URL>
<DATE> 2002/02/28/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Akdeniz’de Türkiye’yi unutun 
</HEADLINE>
<TEXT>

     Herkes aptal biz akıllıyız. Diyelim ki 2 bin 200 yolculu Costa Victoria diye bir gemi, aldığı liman hizmetlerinden dolayı Rodos’a 5 bin 964 dolar, Pire’ye 8 bin 566 dolar, Beyrut’ta 7 bin 725 dolar, Malta’ya 13 bin 301 dolar ödüyor. Aynı geminin, Akdeniz turuna Kuşadası’nı da dahil ettiğinde ödeyeceği liman hizmetleri bedeli 48 bin 278 dolara, İstanbul’a geldiğinde ise 55 bin 419 dolara çıkıyor. 
     Farkı görüyorsunuz değil mi Kruvaziyer turizminden yılda 180 - 200 milyon dolar gelir sağlayan Türkiye, yılda 5 milyar dolar gelir sağlayan Yunanistan’dan 6 - 7 kat daha pahalı liman hizmeti veriyor. 
     
İptaller başladı      Cerrahgil Denizcilik Nakliyat ve Ticaret Yönetim Kurulu üyesi Sema Cerrahoğlu kruvaziyer turizmi ile ilgili olarak rapor yazmış. Raporunda Türkiye’ye seferlerini 2002 yılı itibariyle iptal eden kruvaziyer şiretlerini de eklemiş Costa Crociere, Royal Caribbean, Holland America, Celebrity Cruises, Princess Cruises, Radisson Seven Seas Cruises, P O ABD , Festival Cruises. 
     Kruvaziyerler Türkiye’ye 2000’de 998 bin 851, 2001’de ise 700 bin civarında turist taşıdı. Oysa 2001’de dünyada turist sayısı yüzde 1.3 oranında gerilerken, Türkiye’de yüzde 12.4 oranında artmıştı. 
     
Zengin turist      Gemi ile gelen turist, Akdeniz’de 5 yıldızlı otelde çekirdek parasına midesini bira ile şişirip giden turist değil zengin turist. Bunlar adam başına Türkiye’ye geldiklerinde 250 - 300 dolar bırakıyor. İki gün İstanbul’da konaklıyor, bir gün Kuşadası’na uğrayıp Meryem Ana’yı ziyaret ediyor, gidiyor. Akdeniz özellikle yaz aylarında vızır vızır seyahat gemisi kaynıyor. Bizim böyle bir gemimiz olmadığı gibi, gelen yolcuda gözümüz de yok 
     Karşılaştırmalar gösteriyor ki, Türkiye kruvaziyer turizminden yeterli pay alamıyor. Peki bunun nedeni nedir, diye sorulduğunda 36 yıldır kruvaziyer turizmi yapan Tura Turizm Genel Müdürü Erkut Öner tek bir yanıt veriyor 
     Liman giderleri fazla. Başka etken yok mu Elbette var, tanıtım ve hizmet kalitesi gibi... 
     
Taşar mektup yazdı      Bugüne kadar liman ücretleri konusunda seslerini pek fazla yükseltmeyen kruvaziyer turizmi yapan şirketler ilk kez ayaklandılar. Çünkü 2002 yılında İstanbul ve Kuşadası, Akdeniz limanları programından çıkarılma tehlikesi ile karşı karşıya. 
     Yunan menşeili Royal Olimpic Cruises ROC firması yetkilileri, Türkiye’yi programlarından çıkartmak durumunda kalacaklarını Turizm Bakanı Mustafa Taşar’a ilettiler. Taşar da 11 Şubat günü ilgili bakanlıklara, kurumlara birer yazı göndererek maliyetlerin yüksekliğini anlattı, bekliyor. 
     11 Eylül ile birlikte daralan kruvaziyer turizm pazarı bize bir gerçeği hatırlatmış oldu ki, o da bu liman hizmet kalitesi ve yüksek ücretlerle yol alamayız. 
     Maviyi önüne katıp, denize açılmak da mümkün biliyor musunuz 
     
     







Evet, Kuvayı Milliye 


Yaşşa G.Saray 


İdam masaya yatırıldı 


Kuru bir yazı Karen Fogg olayı... 


Karakollar azalacak ama 


En zayıf halka mı 


"O gece" 


Krizi tahmin edebilir miydik 


Yeni bir barış süreci mi 


Federasyon şikeye gerçekten karşı mı 


Özelleştirme me politikamız 


İşte kutlanacak takım 


Ali Kemal ya da "Artin Kemal" 


Türbülans 


İspanya Türkiye için neden önemli 


Üç dış güç aldı bizi götürüyor 


Akdeniz’de Türkiye’yi unutun 


</TEXT>
</DOC>
