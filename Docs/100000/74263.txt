<DOC>
<DOCNO> 74263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/24/guncel/gun03a.html </URL>
<DATE> 2002/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Mersin’de olaylı Nevruz’ için soruşturma .. 
</HEADLINE>
<TEXT>

İçişleri Bakanı, olayın araştırılması için iki mülkiye başmüfettişi ile bir polis başmüfettişinin görevlendirildiğini açıkladı 
     NESLİHAN CUYAR İstanbul 

     İçişleri Bakanı Rüştü Kazım Yücelen, seçim bölgesi olan Mersin’de Nevruz’da çıkan olayların değerlendirilip araştırılması için iki mülkiye başmüfettişi ile bir polis başmüfettişi görevlendirdiğini söyledi. 
     Çocukları Suçtan ve Suçlulardan Koruma Vakfı’nın düzenlendiği panele katılan Yücelen, Mersin’de sadece çocuklardan oluştuğunu tahmin ettikleri 3 -- 5 kişinin terör örgütünün amaçlarına hizmet edercesine olaylara sebep olmasını bütün millete mal etmenin yanlış olacağını belirtti. Olayları araştırması için heyet görevlendirdiğini kaydeden Yücelen, "Rapor geldikten sonra detaylı bir değerlendirme yapacağım. İhmalden mi kaynaklanmıştır, orada özel nedenler mi var " dedi. 
     Olaylarda iki polisin görev şehidi olduğunu, iki vatandaşın da hayatını kaybettiğini hatırlatan Yücelen, vatandaşlardan birinin panzerle duvar arasında kaldığını bildiklerini, diğerinin ise ölüm nedeninin henüz belli olmadığını, kendisine verilen ilk raporda darp izine rastlanmadığının belirtildiğini kaydetti. 
     



 GÜNCEL 




























</TEXT>
</DOC>
