<DOC>
<DOCNO> 66062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/son/sonspo14.html </URL>
<DATE> 2002/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Alex Ferguson, Manchester United'i bırakmıyor 
</HEADLINE>
<TEXT>

     İngiltere Süper Ligi takımlarından Manchester United'ın efsanevi İskoç çalıştırıcısı Alex Ferguson, 1 yıl daha takımın başında kalmayı kabul etti. 
     Manchester United Kulübü'nden yapılan açıklamada, sezon sonunda takımdan ayrılacağını açıklayan menajer Alex Ferguson'un, 1 yıl daha görevi başında olacağı bildirildi. 
     9 yıldır başında bulunduğu takımına son 3 sezonda peşpeşe olmak 
     üzere ligde toplam 7 şampiyonluk kazandıran ''Sir'' unvanlı 60 yaşındaki deneyimli teknik adam, ekibinin kasım ayında ligde 6 yenilgi almasıyla zor duruma düşmüştü. Otoritelerin ''4. şampiyonluk düş oldu'' biçimindeki yorumlarına karşın, kaliteli kadrosuyla galibiyetler serisine başlayan Manchester United, bugün 51 puanla ligin zirvesine otururken, en yakın rakipleri Newcastle United ve FC Liverpool'un 2 puan önüne geçti ve yeniden şampiyonluğun en güçlü adayı olarak gösterilmeye başlandı. 
     Ferguson'un emekliye ayrılma kararının ardından, Manchester United'ın başına gelecek yeni teknik adam olarak gündeme gelen Fabio Capello, Martin O'Neill ve Goran Eriksson gibi isimler, deneyimli çalıştırıcının dönme kararıyla birlikte, dünyanın en zengin kulübü olarak gösterilen İngiliz takımı için 1 yıl daha beklemek zorunda kalacaklar. 
     






</TEXT>
</DOC>
