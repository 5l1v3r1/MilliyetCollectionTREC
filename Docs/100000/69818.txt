<DOC>
<DOCNO> 69818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/son/soneko17.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Mısır Türkiye ve Kıbrıs Rum Kesimi'ne doğalgaz satacak 
</HEADLINE>
<TEXT>

     Mısır, Türkiye ve Kıbrıs Rum Kesimine doğalgaz ihraç etmek için ortak şirket kuruyor. 
     Mısır'ın Ahram gazetesi, Suriye kaynaklı haberinde, Lübnan, Ürdün, Suriye ve Mısır'ın, Türkiye ve Kıbrıs Rum Kesimine doğalgaz nakletmek için ortak bir proje kapsamında bir komisyon oluşturduklarını ve bu konuda ortak bir şirket kurmak için adımlar atıldığını bildirdi. 
     Haberde, doğalgazın taşınacağı güzergah üzerinde araştırmaların tamamlanması hususunda görüşbirliği sağlandığı belirtiliyor. 
     Doğalgaz hattının Mısır'ın Ariş ilinden başlaması, Taba'ya kadar devam etmesi ve ardından Ürdün-Akabe'ye, oradan Ürdün'ün kuzeyine kadar uzanması ve Suriye ile Lübnan'dan geçerek daha sonraki aşamada Türkiye ve Kıbrıs Rum kesimine taşınması öngörülüyor. 
     






</TEXT>
</DOC>
