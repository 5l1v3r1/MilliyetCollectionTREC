<DOC>
<DOCNO> 88571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/son/sontur19.html </URL>
<DATE> 2002/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Saat saat günün gelişmeleri... 
</HEADLINE>
<TEXT>

     Cumhurbaşkanı Ahmet Necdet Sezer'in başkanlığında Çankaya Köşkü'nde yapılan AB zirvesi, 3 saat 15 dakika sürdü. 
     Zirve nedeniyle Ankara'da saat saat şu gelişmeler yaşandı 
     09.10 Başbakan Bülent Ecevit'in rutin sağlık kontrolü için 
     doktorlar Oran'daki çalışma ofisine geldiler. 
     09.50 Doktorlar kontrolün ardından bir açıklama yapmadan Oran 
     Şehri'nden ayrıldılar. 
     10.20 Başbakanlık Basın Müşaviri Cem Avcı, Başbakan Bülent 
     Ecevit'in zirveye katılamayacağını açıkladı. 
     10.25 DYP Genel Başkanı Tansu Çiller, zirveye katılmayacağını 
     bildirdi. 
     10.45-10.58 Toplantı için Köşke girişler başladı. 
     11.00 Toplantı başladı. 
     11.45 Çiller TBMM'de basın toplantısı düzenleyerek zirveye neden 
     katılmadığını açıkladı. 
     12.45 Başbakanlık Basın Merkezi, Başbakan Ecevit'in, 
     Cumhurbaşkanı Sezer'i arayarak, ''bugünkü toplantıdan kendisini mazur görmesini arz ve rica ettiğini'' kaydetti. 
     14.20 Zirve sona erdi. 
     14.25 Toplantıda alınan kararlar ve konuya ilişkin açıklama 
     Cumhurbaşkanlığı Özel Kalem Müdürü ve Dışişleri Başdanışmanı Tacan İldem tarafından yapıldı. 
     14.40 SP Genel Başkanı Kutan, Köşk çıkışı açıklamalarda bulundu. 
     14.45 MHP Genel Başkanı Devlet Bakanı ve Başkan Yardımcısı Devlet 
     Bahçeli, saat 17.00'de Kırıkkale'ye yapacağı geziyi iptal etti. 
     14.50 Bahçeli'nin saat 17.00'de basın toplantısı yapacağı 
     bildirildi. 
     15.10 DSP Genel Sekreteri Hasan Gülay, toplantının ardından Oran 
     Şehri'ne geldi. Gülay, çok kısa bir süre Ecevit'in çalışma ofisinde kaldı. 
     





</TEXT>
</DOC>
