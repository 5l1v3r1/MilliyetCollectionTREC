<DOC>
<DOCNO> 98475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/son/sondun01.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Colin Powell Pakistan'da... 
</HEADLINE>
<TEXT>

     ABD Dışişleri Bakanı Colin Powell, Hindistan'daki temaslarını tamamlayarak, Pakistan'a hareket etti. 
     Pakistan ile Hindistan arasındaki gerilimin azaltılması için görüşmelerde bulunmak üzere Hindistan'a gelen Powell, dün gece Dışişleri Bakanı Yashwant Sinha ile görüşmesinin ardından bugün Başbakan Atal Behari Vajpayii ve Başbakan Yardımcısı Lal Krişna Advani ile biraraya geldi. 
     Powell, Hindistan'dan ayrılmasından önce düzenlediği basın toplantısında, bu ülkeyle ekonomik ilişkilerin geliştirilmesi amacıyla, aralarında ABD Hazine Bakanı Paul O'Neill'in de bulunduğu Amerikalı yetkililerin gelecek aylarda Yeni Delhi'ye geleceğini söyledi. 
     Hindistan ve ABD yetkililerinin yakın temasta bulunmasının önemli olduğunu belirten Powell, Hindistan ile mümkün olduğunca geniş çaplı ilişkiler kurmak istediklerini ve gelecekte iki ülke arasındaki ticaretin gelişmesi potansiyelinin bulunduğunu belirtti. 
     ABD Dışişleri Bakanı Colin Powell, Hintli yetkililerle görüşmesinin ardından yaptığı açıklamada, Hindistan'dan siyasi tutukluları serbest bırakmasını ve Keşmir seçimlerine bağımsız gözlemcilerin katılmasına izin vermesini istemişti. 
     Powell'ın, Pakistan'da Devlet Başkanı Pervez Müşerref ile görüşmesi bekleniyor. 
     





</TEXT>
</DOC>
