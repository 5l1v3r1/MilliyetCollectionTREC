<DOC>
<DOCNO> 94146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/son/sontur07.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP şimdi de mezuniyet törenlerine taktı... 
</HEADLINE>
<TEXT>

     AKP Genel Başkanı Recep Tayyip Erdoğan'ın tartışmalara neden olan "kamusal alanda içki yasaklanmalı" şeklindeaki sözlerinin ardından, AKP şimdi de mezunieyet törenlerinde yapılan içkili kutlamalara taktı. 
     AKP Samsun milletvekili Musa Uzunkaya, Milli Eğitim Bakanı Metin Bostancıoğlu'nun yanıtlaması istemiyle TBMM Başkanlığı'na verdiği soru önergesinde, mezuniyet törenlerinde gerçekleştirilen içkili kutlamaları gündeme getirdi. Bostancıoğlu'na, bakanlığına bağlı eğitim kurumlarında herhangi bir şekilde öğrenciler ve öğretmenlerin törenlerde içkili eğlencelere katılmaları konusunda bir talimatı olup olmadığını soran Uzunkaya, böyle bir izin sözkonusu ise eğitim kurumlarının yakınında içki satılma yasağının bir anlamı olup olmadığının da yanıtlanmasını istedi. 
     Uzunkaya, şu ana kadar Milli Eğitim Bakanlığı'na ulaşan ve 2001-2002 öğretim yılı sonunda gerçekleştirilen mezuniyet törenlerinde yapılan içkili eğlencelerle ilgili şikayetler ve haklarında yapılan tahkikat bulunup bulunmadığının da Bakan Bostancıoğlu tarafından yanıtlanmasını istedi. 
     





</TEXT>
</DOC>
