<DOC>
<DOCNO> 54814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/guncel/gun06.html </URL>
<DATE> 2001/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Camilerimiz Allah’a emanet 
</HEADLINE>
<TEXT>

Başkan Yılmaz, cami yapanların tüm imar işlemlerinden muaf olduklarını zannettiklerini söyledi 
     Diyanet İşleri Başkanı Mehmet Nuri Yılmaz, yurt genelinde yapımı devam eden camilerin yüzde 81’inin ruhsatsız olduğunu, yüzde 55’inin de mimari projesinin bulunmadığını bildirdi. Fırtınadan yıkılan camileri gündeme getiren Yılmaz, "Özel ve tüzel kişilerin yaptırdıkları camiler için, başta imar mevzuatı olmak üzere tüm işlemlerden muaf olduklarını zannettiklerini ve inşaat yapım ruhsatı alma gereğini bile duymadıklarını" söyledi. 
     Yılmaz, minarelerin genelde projesi olmadan inşa edildiği, yapım sırasında fen ve sanat kurallarına uyulmadığı, bu yüzden de can ve mal güvenliğini tehlikeye düşürdüğünü kaydetti. 
     Teknik sorumlusu bulunmayan minarelerin yapımının durdurulacağını vurgulayan Yılmaz, isk n izni olmayan hiçbir cami için açılış beratı verilmeyeceğini ifade etti. 
     Fırtınada yıkılan toplam 13 caminin inşaat ruhsatlarının bulunmadığını bildiren Yılmaz, son iki yılda meydana gelen depremlerde 1304 caminin hasar gördüğünü, 881 minarenin de yıkıldığını söyledi. Yılmaz, depremde zarar gören camilerde 116 trilyon liralık hasar oluştuğunu da sözlerine ekledi. 
     İnşaat Mühendisleri Odası İzmir Şube Başkanı Mehmet Karcı da "Minarelerin, Allah’a emanet edildiğini, Allah’ın evini Allah korur’ mantığının yanlış olduğu" söyledi. 
     



 GÜNCEL 












</TEXT>
</DOC>
