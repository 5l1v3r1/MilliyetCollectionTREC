<DOC>
<DOCNO> 89537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/siyaset/siy01.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit Çiller yokuşa sürüyor 
</HEADLINE>
<TEXT>

DYP liderini eleştiren Başbakan Ecevit, "Çiller’in idam cezasının kaldırılmasıyla ilgili koşulları, Avrupa Birliği’ne üyelik sorununu yokuşa sürmek anlamına gelir" dedi 
     ANKARA Milliyet 

     Başbakan Bülent Ecevit, idam cezası konusundaki uzlaşı çağrısına olumsuz yanıt veren Tansu Çiller’i eleştirerek, "Çiller, AB üyeliğine öteden beri önem vermektedir. Bu durumda kendisinin ve DYP’nin idam cezasının kaldırılmasıyla ilgili koşulları, üyelik sorununu yokuşa sürmek anlamına gelir" dedi. Ecevit, 16 gündür dinlendiği Or-An’daki çalışma ofisinden gazetecilerin sorularına yazılı yanıt verdi. "AB için referandum yapılsın mı " sorusuna cevap vermeyen Ecevit’in yanıtları şöyle 
     
İdamın kaldırılması için SP ve AKP yeni koşullar öne sürdü, Çiller’in destek vermeyeceği belli oldu. Bu şartlarda Meclis’te uzlaşma sağlanacağından umutlu musunuz 
     Ecevit İdamın kaldırılması konusunda SP ile AKP’nin ileri sürdüğü koşullar üzerinde uzlaşıya varılabilir. Güçlük Çiller’den kaynaklanıyor. AB üyeliği için AB’nin öne sürdüğü olmazsa olmaz koşullardan biri idam cezasının kaldırılmasıdır. 
     
Devlet Bahçeli, "Bu değişiklikler için uygun hükümet zorunlu, AB Meclis’le değil hükümetle muhatap olacak" dedi. Bu açıklamaya ne diyorsunuz 
     Ecevit AB üyeliğimiz ulusal sorundur. Ancak, hükümete düşen görevler de vardır. 
     
Diğer partilerle diyaloğa geçmek için Bahçeli ile uzlaştınız mı 
     Ecevit İdam konusunda diğer partilerle diyalog kurmamıza herhangi bir itirazı yok. 
     
Mesut Yılmaz, sorunun sadece idam olmadığını, anadilde yayın ve öğrenime de MHP’nin itirazları olduğunu söyledi, "Ecevit’le MHP körler sağırlar diyaloğu oynuyor" dedi. 
     Ecevit AB’ye tam üyelik olanağını elde edebilmemiz için sadece idam sorununu aşmak yeterli değil. Anlatım özgürlüğü ve kültür haklarıyla ilgili koşulların da yerine getirilmesi gerek. Ama bunlar üzerinde anlaşmanın zor olamayacağını sanıyorum. 
     
Sağlık kontrollerinizin 2 - 3 günde bire düşürülmesi ne anlama geliyor 
     Ecevit İyileşmekte olduğumu gösterir. 
     



 SİYASET 















</TEXT>
</DOC>
