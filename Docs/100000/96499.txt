<DOC>
<DOCNO> 96499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/yasam/yas11.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazar Gölü’nde Hıristiyan kampı 
</HEADLINE>
<TEXT>

Devlet Demir Yolları’nca özelleştirilen Elazığ’daki bir kampta 190 Hıristiyan hem ibadet yapıyor hem isteyene İncil dağıtıyor 
     ŞAHİSMAİL GEZİCİ DHA 

     Elazığ’ın Sivrice İlçesi, Hazar Gölü kenarında Devlet Demir Yolları’nca özelleştirilen bir tesiste, 190 kişilik Hıristiyan grup kamp yapıyor. 
     Tesise iki gün önce yerleşen grubun sözcüsü Ahmet Güvener, Ortodoks Kilisesi’ne bağlı olduklarını belirterek, her yıl bir bölgeye gittiklerini söyledi. Güvener, kampta ABD, Portekiz, Güney Kore, Almanya vatandaşlarının yanı sıra Diyarbakır, Mersin, Adıyaman, Gaziantep, Antakya ve Adana’dan gelenlerin de bulunduğunu belirtti. 
     
     Amaç Kaynaşmak 
     Kendisinin İncil’i anlatan bir Hıristiyan misyoner olduğunu açıkça ifade eden Güvener, kapmta grup olarak ibadetlerini rahatça yaptıklarını söyledi. Grubun kamptaki diğer insanların da ilgisini çektiğini, birçok kişinin gelip kendilerini izlediğini de sözlerine ekleyen Güvener, isteyenlere İncil hediye ettiklerini söyledi. Güvener, geçen yıl da burada kamp yaptıklarını, kampın bir amacının da çeşitli yerlerden gelen Hıristiyanların tanışıp kaynaşmaları olduğunu kaydetti. 
     



 YAŞAM 






















</TEXT>
</DOC>
