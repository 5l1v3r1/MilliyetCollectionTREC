<DOC>
<DOCNO> 76444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/son/sonspo17.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasan Şaş "Geçen sezonki hataları tekrarlamamalıyız" 
</HEADLINE>
<TEXT>

     Galatasaray'ın milli futbolcusu Hasan Şaş, ligde Trabzonspor'u yenerek önemli bir galibiyet aldıklarını belirterek, ''Ancak geçen sezon da 3 puan öndeydik. Bu sezon, aynı hataları yapmamalıyız'' dedi. 
     Hasan, Siemens firmasının düzenlediği futbol kampanyası çerçevesinde, Olivium Turkcell Extra'da taraftarlarla buluşup, milli takım forması ve fotoğrafını imzaladı. 
     Hasan, burada yaptığı açıklamada, bu sezon gol açısından şanssızlık yaşadığını, ama bunu kendine dert etmediğini kaydederek, ''Benim için önemli olan takımın kazanmasıydı. Şu anda çok az da olsa şampiyonluk için avantajımız var. Ama geçen sezon da 3 puan öndeydik. 
     Önemli olan sezonu şampiyon olarak kapatmak. Geçtiğimiz sezonki hataları yapmamalıyız'' diye konuştu. 
     Artık Samsunspor maçını düşünmeye başladıklarını ifade eden Hasan, deplasmanda yapacakları bu maçı kazanmaları durumunda büyük bir ajantaj elde edeceklerini sözlerine ekledi. 
     Galatasaraylı futbolcular Bülent Korkmaz, Ümit, Vedat ve Ergün, 4 yaşında Fulya adlı minik bir kız çocuğunu gözünden ameliyat ettirdi. 
     Gözüne cam batan Fulya'nın, İstanbul Göz Hastanesi'nde gerçekleştirilen ameliyatının masraflarını üstlenen 4 futbolcu, minik taraftarı hastanede ziyaret ederek geçmiş olsun dileğinde bulundu. 
     Futbolcular ayrıca, göz hastanesinde kontrolden geçti. 
     






</TEXT>
</DOC>
