<DOC>
<DOCNO> 96165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/ekonomi/eko09.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin batmaktan son anda kurtuldu 
</HEADLINE>
<TEXT>

     EKONOMİ SERVİSİ 

     Ekonomik olarak zor anlar yaşayan Arjantin’de hükümet Dünya Bankası’na 550 milyon dolarlık borç ödemesi yaparak, batmaktan kurtuldu. Arjantin ayrıca Uluslararası Para Fonu IMF’ye olan 985 milyon dolarlık borcunu ertelemeyi de başardı. IMF kurallarına göre, borcunu geri ödemekte zorlanan ülkelere kolaylık gösteriliyor. Borç yükümlülüğünü yerine getirmemek ise ekonomik kriz içerisinde bulunan bir ülkenin son çaresi olarak görülüyor ve netice itibariyle o ülkenin uluslararası alanda saygınlığını yitirmesi anlamına geliyor. Konuyla ilgili bir açıklama yapan IMF Başkanı Horst Kohler, Arjantin’in son dönemde gelişmeler kaydettiğini ancak ülkenin hala geniş çaplı reformlara ihtiyacı olduğunu belirtti. Hükümetin banka sektörünü kuvvetlen-dirmesi gerektiğinin altını çizen Kohler, Arjantin Merkez Bankası’nın da bağımsız bir yol izlemesi gerektiğini ifade etti. 
     



 EKONOMİ 





























</TEXT>
</DOC>
