<DOC>
<DOCNO> 71847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/10/son/sontur05.html </URL>
<DATE> 2002/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin diğer yüzü... Hiç bankaları olmayan ilçeler var 
</HEADLINE>
<TEXT>

     Mardin'in Dargeçit, Hakkari'nin Güçlükonak ve Van'ın Bahçesaray ilçeleri, ''banka''sız yaşamanın sıkıntısını çekiyor. 
     Dargeçit, Güçlükonak ve Bahçesaray belediye başkanları, ilçeleri kuruldu kurulalı yaşadıkları soruna Ankara'da çare arıyorlar. 
     İlgililerle görüşen belediye başkanları, TBMM'de siyasi parti gruplarını da ziyaret ederek, destek istediler. 
     ''Bankasız'' yaşamanın ilçede ciddi sıkıntılara yol açtığını belirten belediye başkanları, bu durumun günlük yaşamı olumsuz etkilediğini belirtiler. Belediye başkanları, ''Bizim ilçelerimizde hiç banka şubesi açılmadı. Halkın, banka işlemlerini yapabildiği en yakın yerleşim yeri, 45-50 kilometre uzaklıkta. Coğrafi koşullar ve ağır kış şartları, ulaşımı zorlaştırıyor. Esnaf, banka olmaması nedeniyle, alışverişte çek ya da kredi kartı kabul etmiyor'' diye konuştular. 
     Belediye başkanları, sorunlarını uzun süreden beri dile getirdiklerine işaret ederek, ancak başvurularının sonuçsuz kaldığını belirttiler. 
     






</TEXT>
</DOC>
