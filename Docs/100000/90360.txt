<DOC>
<DOCNO> 90360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/son/sonspo08.html </URL>
<DATE> 2002/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Iuliano, Milan Rui Costa da Liverpool yolcusu... 
</HEADLINE>
<TEXT>

     İtalya'nın FC Juventus takımında oynayan Mark Iuliano'nun AC Milan takımıyla anlaştığı bildirildi. 
     İtalyan spor gazetelerinde yer alan haberlerde, AC Milan ile FC Juventus arasında anlaşmanın sağlandığı, İtalya Milli Takımı'nın Dünya Kupası'ndan döndüğü zaman Iuliano'nun kırmızı-siyahlılarla imza atacağı belirtildi. 
     AC Milan'ın bonservis bedeli olarak 10 milyon Euro ödeyeceği ve savunma oyuncusunu 2005 yılına dek renklerine bağlayacağı kaydediliyor. 
     Bu arada Portekizli Rui Costa'nın geçen sezon ligdeki kötü performansını Dünya Kupası'nda da sürdürmesinin AC Milanlı yöneticileri yeni kararlar almaya ittiği söyleniyor. 
     Seedorf'un FC Inter'den transfer edilmesi sonrasında AC Milan'ın Rui Costa için FC Liverpool'dan gelen 30 milyon Euro'luk öneriye sıcak baktığı savunuluyor. 
     





</TEXT>
</DOC>
