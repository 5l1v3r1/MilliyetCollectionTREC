<DOC>
<DOCNO> 99368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/son/soneko08.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa hızlı başladı... 
</HEADLINE>
<TEXT>

     Seansa 10,310.59 puandan başlayan ve hızlı bir çıkış gösteren endeks ilk 10 dakika dolarken 10,500 puanı geçti. Endeks, ilk 15 dakika dolarken en yüksek 10,559.63 puanı gördü. Bu seviyelerden gelen satışlar sonucunda bir miktar geriledi. İlk yarım saat sonunda 10,400 puanın üstünde tutunmuş görülen endeks 10.00 itibariyle 215.15 puan artıda ve 10,451.61 puan seviyelerinde bulunuyor. Hisse senetlerinde dünkü kapanışa göre ortalama artış yüzde 2.10 olurken, işlem hacmi de 109.5 trilyon lira düzeyinde bulunuyor. 
     Borsa uzmanları, çıkış yönünde bir hareket beklendiğini ancak 10,500-10,600 aralığının aşılmasının son derece önemli olduğunu ifade ettiler. 
     
     TAHVİL-BONO 

     İMKB Tahvil ve Bono Piyasası Kesin Alım Satım Pazarı'nda, en çok işlem gören 5 Mart 2003 tarihli, bugün valörlü bononun basit getirisi yüzde 66.12, bileşik getirisi ise 74.72 düzeyine geriledi. 
     Bu tahvilin dünkü kapanışta basit getirisi yüzde 67.80, bileşik getirisi yüzde 76.77 düzeyinde bulunuyordu. 
     
     KOTASYONLAR 

     Bankalararası para piyasasında doların satış fiyatı 1 milyon 688 bin lira dolayında bulunuyor. 
     Saat 09.55 itibariyle dolar kotasyonlarına bakıldığında, alışta en düşük fiyat 1 milyon 675 bin lira, en yüksek fiyat da 1 milyon 678 bin lira, satışta ise en düşük fiyat 1 milyon 682 bin lira, en yüksek fiyat da 1 milyon 688 bin lira düzeyinde bulunuyor. 
     
     DÖVİZ 

     İstanbul serbest piyasada dolar sabah açılışta 1 milyon 675-1 milyon 685 bin lira düzeyinde seyretti. 
     Daha sonra doların bu seviyeleri koruduğu gözlendi. Dolar alışta 1 milyon 678 bin, satışta 1 milyon 685 bin lira, Euro da alışta 1 milyon 637 bin lira, satışta 1 milyon 645 bin lira düzeylerinde işlem görüyor. 
     
     PARİTE 

     Uluslararası piyasalarda euro-dolar paritesi 0.9750, sterlin-dolar paritesi 1.5589, yen-dolar paritesi ise 119.85 düzeyinde seyrediyor. 

     
</TEXT>
</DOC>
