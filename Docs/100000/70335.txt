<DOC>
<DOCNO> 70335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/siyaset/siy01.html </URL>
<DATE> 2002/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
RTÜK içten vuruldu .. 
</HEADLINE>
<TEXT>

İzleme Dairesi Uzmanı’nın konuşmasını yayınlayan CNN Türk, kapama cezası aldı 
     Radyo ve Televizyon Üst Kurulu RTÜK , kendi kadrosunda "izleme dairesi uzmanı" olarak görülen Türkiye Kamu Sen Genel Başkanı Resul Akay’ın sözleri nedeniyle, CNN Türk’ü 1 gün kapatma kararı aldı. 
     3 gün önce toplanarak İzleme ve Değerlendirme Dairesi’nin raporlarını ele alan RTÜK, Akay’ın 27 Ocak’ta Ankara’da gerçekleştirilen Türk Haber-Sen 1. Olağan Genel Kurulu’ndaki seçimlerin ardından yaptığı konuşma nedeniyle, CNN Türk’e bir günlük yayın durdurma cezası uygulanmasını kararlaştırdı. 
     Akay’ın "Biz aslında iki devletle birden savaştık. İki devletle birden mücadele ettik. Küçük devleti yenebilirdik, küçük devlet bizimle yarışamazdı ama büyük devletin gücünü kullanan küçük devlet bu yarışı kazanabilmiştir" sözlerinin, 3984 sayılı yasanın "Kişi ya da kuruluşları eleştiri sınırları ötesinde küçük düşürücü, aşağılayıcı veya iftira niteliği taşıyan yayın yapılamayacağına" ilişkin J bendine aykırı olduğuna karar verildi. 
     RTÜK ayrıca, başka bir yayın grubu aleyhindeki yayınları nedeniyle Kanal 6’nın 3, cinsel içerikli 900’lü telefon reklamları nedeniyle Kanal D, intihar haberini ayrıntılı yayınladığı için Antalya’da yayın yapan ETV ile Flash TV, "Akıl Oyunları" adlı film nedeniyle CNBC-E ve ikiye bölünmüş jiletleri bir bardak suya koyarak yutan bir kişinin haberini yayınlayan TGRT’nin birer gün kapatılmasını kararlaştırdı. 
     



 SİYASET 









</TEXT>
</DOC>
