<DOC>
<DOCNO> 92341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/spor/spo06.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasan Dünya'nın gözünü korkuttuk 
</HEADLINE>
<TEXT>

Başarılı futbolcu, Brezilya’nın ikinci yarıda karşılarında aciz duruma düştüğünü iddia etti 
     FİNALİN eşiğinden dönmenin üzüntüsünü yaşayan futbolcular, Türk futbolunda bir çığır açtıklarını söylediler. Hasan Şaş, "Emeğin karşılığını alamayınca, üzülüyoruz. Ancak artık Türk futbolu ve Türk insanına herkesin bakışı farklı olacak. Bizim karşımızda oynayan takımların nasıl aciz duruma düştükleri ikinci yarıda görüldü. Artık Dünya ve Avrupa bizden çekiniyor" açıklamasını yaptı. 
     ALPAY, "Bütün arkadaşlarıma teşekkür ediyorum, çok iyi mücadele ettik. Yine de ülkemizi gururlandırdığımıza inanıyorum. Güney Kore’yi yenip, üçüncülük armağan edeceğiz. Bundan da kimsenin şüphesi olmasın" diye konuştu. Bülent Kormaz da, şanssız bir maç yaşadıklarını vurguladı ve "İyi mücadele ettik. Ama olmadı" derken, Yıldıray Baştürk de, "Yıldızımız parlak" ifadesini kullandı. 
     



 SPOR 





































</TEXT>
</DOC>
