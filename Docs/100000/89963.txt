<DOC>
<DOCNO> 89963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/15/spor/spo06.html </URL>
<DATE> 2002/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Artık kalpler Japonya’da atacak 
</HEADLINE>
<TEXT>

Güney Kore defterini kapatan Milliler dün Japonya’ya geçti, Miaki’de kampa girdi 
     DÜNYA Kupası finallerinde ikinci tura çıkan A Milli Takım dün özel bir uçakla Güney Kore’den Japonya’ya geçti. Çin maçından sonra gece Seul’u dolaşarak stres atan futbolcuların bir bölümü alış veriş yaptı, bir bölümü ise kumarhanede şansını denedi. Sıkıntılı günlerin ardından eski neşesine yeniden kavuşan Ay - Yıldızlı oyuncular Miaki’de kampa girdiler. Milli Takım, ilk çalışmasını bu akşam yapacak ve Japonya maçının hazırlıklarına start verecek. 
     
Güneş takipte      TEKNİK Direktör Şenol Güneş dün ikinci turdaki rakibimiz Japonya’yı mercek altına aldı. Tecrübeli hoca yardımcıları ve menajer Can Çobanoğlu ile birlikte Japonya - Tunus maçını seyretti. Güneş hedeflerinin çeyrek final olduğunu söyledi ve "İlk turda eksiklerimizi çok iyi gördük. Hatalardan ders aldık. Japonya karşısında daha farklı bir Türkiye izlettireceğiz" diye konuştu. 
     



 SPOR 




































</TEXT>
</DOC>
