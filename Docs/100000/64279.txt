<DOC>
<DOCNO> 64279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/yazar/pulur.html </URL>
<DATE> 2002/01/26/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"12 DEV ADAM" ve seyircileri... 
</HEADLINE>
<TEXT>

     DİYELİM, sporun güncel takvimini izleyenlerden değilsiniz, yani, bugün nerede, saat kaçta, kim kimle karşılaşacak, ilgilenmezsiniz. 
     Geçen çarşamba gecesi, televizyon kanallarında dolaşırken karşınıza Hollanda - Türkiye milli basketbol maçı çıktı, hemen NTV'de kaldınız. 
     Maçı seyrettikçe heyecanlandınız, Türk Milli Takımı "12 Dev Adam" şarkısıyla coşuyor, onlar coştukça, tribünlerdeki seyirci onları coşturuyor, içinizden "Ne iyi yapmışım da kanallarda dolaşırken, şu maçı yakalamışım " diyorsunuz. 
     
     HİÇ aklınıza, "Bu maç, acaba nerede oynanıyor " sorusu gelir mi 
     Elbette gelmez 
     Tribünler Türk bayrağı ile dolu, yediden yetmişe, herkesin elinde bayrak var, sallıyorlar, binlerce Türk seyirci bir ağızdan İstiklal Marşı'nı söylüyor, kiminin gözü yaşlı, kimi heyecanlı, kimisi coşkulu, marş bitiyor, bu defa seyirci "Türkiye sizinle gurur duyuyor" diye oyuncuları alkışlıyor. 
     
     MAÇ başlıyor, Harun'nun attığı "üçlükler" herkesi ayağa kaldırıyor, top potadaki fileden süzüldükçe, siz de yerinizde duramıyorsunuz, maçı anlatanla, yorumlayan, duygu sömürüsü yapmadan, duyguları gıcıklamadan konuşuyorlar, tahrik etmiyorlar, hatta zaman zaman bizim takımı eleştiriyorlar, siyaset meydanında göremediğiniz özeleştiri ve hoşgörü, sizi daha sevindiriyor, Hükümet tasarısına imza atıp, sonra kıvıran politikacılar aklınıza gelince, Türkiye için umutlanıyorsunuz. 
     Velhasıl, dört dörtlük bir keyif 
     
     BİRDEN bire, tabir caizse donup kalıyorsunuz meğer maç Türkiye'de değil Hollanda'daymış... 
     Ya o tribünleri dolduranlar 
     Hollanda'dan ve Avrupa'nın dört yanından koşup, milli takımlarının maçına gelmişler... 
     Cicili bicili genç kızlar, kırmızı beyaz şapkalı delikanlılar, kara bıyıklı yetişkinler, analar, babalar, çocuklar... 
     Ve başörtülüler 
     
     EVET başörtülüler, hem de başlarını tesettür modasına uygun bağlayanlar, ama topuklarına kadar inen koyu renk paltolarıyla ya da siyah başörtüleriyle değil, kırmızı, beyaz eşofmanlarıyla, başörtüleriyle ellerindeki Türk bayrağını "12 Dev Adam" şarkısıyla, tempo tutarak sallayanlar. 
     
     ZAMAN zaman bazılarının ağızlarında yuvarlayıp, geveledikleri bir laf vardır 
     "Ulusdevlet öldü " 
     Ya tribündeki bu görüntüler 
     Ulusdevletin cenaze töreni miydi 
     
     







HADEP nereye 


Reytingcilere... 


Bahçeli’den sert çıkış 


MHP niye hırçın, neyin telaşı içinde 


Bu da geçer 


Fadime kötü yola mı düştü 


Öğrencileri harcıyoruz 


Esas uyum AB ile olmalı 


Medyada topuk tıkırtıları 


Paramızı kimlere emanet ediyoruz 


"12 DEV ADAM" ve seyircileri... 


11 Eylül adaleti 


Sadberk Hanım’ın bursuyla... 


"Bizlik işler" 


Yağar ise sel basıyor yağmaz ise her yer kuruyor 


</TEXT>
</DOC>
