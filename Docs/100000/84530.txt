<DOC>
<DOCNO> 84530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/son/sondun17.html </URL>
<DATE> 2002/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Öpüşme alerjik reaksiyona yol açabiliyor 
</HEADLINE>
<TEXT>

     Doktorlar, çok nadir görülen ''öpücük alerjisi'' hastalığını ortaya çıkardılar. 
     Lancet tıp dergisinde yayımlanan makalede, öpüşmenin alerjiyi tetiklediği, bir İtalyan kadının kocasıyla öpüştükten sonra dudaklarında oluşan şişlik nedeniyle hastaneye gitmesiyle ortaya çıktığı belirtildi. Kadının eşinin, aldığı bir ilaca tepki verdiği kaydedildi. 
     İngiliz alerji uzmanı Dr. John Mansfield, insanın biyolojik sisteminin son derece hassas olduğunu vurgulayarak, karşı tarafın yediği ya da içtiği bir şeyin öpüşmeyle bile alerjiyi tetikleyebileceğini söyledi. 
     Bazı kişilerin, eşinin dudağında kalan yiyecek zerrelerine bile alerjik reaksiyon gösterebileceği kaydedildi. 
     





</TEXT>
</DOC>
