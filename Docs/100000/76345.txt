<DOC>
<DOCNO> 76345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/yazar/cemal.html </URL>
<DATE> 2002/04/04/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Sayılar ve gerçekler Türkiye ne kadar yoksullaştı 
</HEADLINE>
<TEXT>

     Yoksullaştık geçen yıl. Milli gelir tepetaklak gitti. Cebimizdeki para fena halde tırtıklandı. Doğru bunlar. 
     Ama ne kadar yoksullaştık 
     Yanlış mı yapıyoruz Teknik hatalar mı söz konusu Yani resmi rakamlar ve bazı değerlendirmeler durumu olduğundan daha mı kötü gösteriyor 
     Galiba öyle. 
     2001'de elbette yoksullaştık. Ama açıklandığı kadar değil. Bu konuda Bilgi Üniversitesi İktisat Bölüm Başkanı Prof. Dr. Burhan Şenatalar'dan aldığım notu aşağıda yayımlıyorum. 
     Bu notla ilgili olarak görüştüğüm Tarhan Erdem ve Güngör Uras da Şenatalar'ın değerlendirmesine katıldıklarını belirttiler. Bu arada Mustafa Aysan'ın yine bu konuyla ilgili Yanlışta İnat başlıklı bir yazısı da dünkü Radikal'de yer aldı. 
     Prof. Şenatalar'ın notu aşağıda. 
     
Hangisi doğru      1 1 Nisan 2002 tarihli gazetelerin hemen hemen tümünde şu ifadeler yer almaktaydı "Ekonomi 9.4 küçüldü. Kişi başına GSMH 27 azaldı ve 2.160 dolara düştü .." Bazı gazeteler de "Hepimiz 27 yoksullaştık" veya "cepten 807 dolar gitti" gibi ifadeler kullandılar. Bazı köşe yazarları, "Bu 807 dolar kimin cebine gitti " sorusunu sordu. 
     Bu ifadeler içinde tümüyle gerçeğe uygun tek ifade GSMH'nin 9.4 azalmış olduğudur. 
     GSMH 9.4 azalırken, kişi başına GSMH'nin 27 azalması mantıksal olarak olanaksızdır. Yıllık nüfus artış hızı 1.5'e yakın olduğuna göre, kişi başına GSMH'deki azalış 11 dolayındadır. 
     Peki 27 yanlış mı 
     Evet, yanlış. 
     
Kişi başına gelir      Türkiye'de kişi başına GSMH 27 azalmadı. Dolayısıyla yoksullaşma da 27 değil. Peki, bu oran nereden çıkıyor Bu oran dolarla konuştuğumuzda ortaya çıkıyor. Çünkü 2001'de dolarda şiddetli bir patlama yaşandı. 
     GSMH her ülkede yerli para birimiyle hesaplanır, sonra dolara çevrilir. Dolayısıyla dolara çevirirken kullanılan kur önem taşır. Türkiye ekonomisi 2001'de örneğin 4 büyümüş bile olsaydı, dolara çevirdiğimizde kişi başına GSMH düşmüş gözükecekti çünkü 2001'de döviz kuru enflasyonun oldukça üzerinde arttı. 
     2 Döviz kuru bilindiği gibi bazen enflasyonun önünde, bazen de arkasında gidiyor. Örneğin, Ekim 2001'de yaklaşık 1.600.000 TL olan dolar bugün yaklaşık 1.350.000 TL. Peki, ekimde 500 milyon TL maaş alan bir kişinin maaşı, ocakta 20 zamla 600 milyona çıktıysa, "Bu kişi ekimde 312 dolar kazanıyordu, şimdi 444 dolar kazanıyor demek ki geliri 42 artmış" dersek, doğru olur mu 
     Hayır, olmaz. 
     Doğru karşılaştırma, yurtiçi fiyat endeksinden yararlanarak yapılır. 
     
Ülkelere göre...      3 Türkiye'nin kişi başına gelirini dolarla ifade etmenin yol açtığı bir sorun daha var, o da TL ile hesaplanan kişi başına gelirin cari döviz kuru ile dolara çevrilmesinden kaynaklanıyor. 
     Doların satın alma gücü tüm ülkelerde aynı değil, yani 100 dolarla satın alabileceğimiz mal ve hizmet tutarı tüm ülkelerde farklı. Örneğin Japonya'da, Türkiye ya da İtalya'ya göre daha az. 
     Doların farklı ülkelerde satın alma gücünü göz önüne alarak yapılan hesap 'satın alma gücü paritesi'ne göre milli geliri gösteriyor ve doğru ölçüm de budur. 
     Örneğin, 1999'da cari döviz kurundan hareket edilirse, kişi başına milli gelir Japonya'da 32.320 dolar, Norveç'te 32.880 dolar, İsviçre'de 38.350 dolardır. Satın alma gücü paritesine göre ise aynı tutarlar şöyledir 
     Japonya 24.041, Norveç 26.522, İsviçre 27.486. Anılan ülkelerde fiyat düzeyi ABD'ye göre yüksek olduğundan, kişi başına milli gelir ABD'den 30.600 yüksek gözükmektedir 
     
Türkiye, Yunanistan...      Türkiye gibi gelişmekte olan ülkelerde ise ilişki ters yöndedir. Türkiye'nin kişi başına milli geliri 1999'da cari döviz kuruna göre 2.900, satın alma gücü paritesine göre ise 6.126 dolardır. Benzer sayılar Macaristan için 4.650 ve 10.479, Yunanistan için 11.770 ve 14.595'tir. 
     Türkiye'de satın alma gücü paritesine göre, GSMH 1999'da 400 milyar dolara yakındı. 2001 tutarı açıklandığında 350 milyarın altında olacağını sanmam. Dolayısıyla "GSMH 200 milyardan 150 milyara düştü" gibi bir ifade de gerçeği yansıtmıyor. 
     Türkiye'de satın alma gücü paritesine göre kişi başına milli gelir çok düşük olmakla birlikte, son günlerde ileri sürüldüğü gibi Almanya veya Fransa'nın onda biri düzeyinde değildir, dörtte biri düzeyindedir. 
     Sonuç 
     Bu söylediklerim, Türkiye'nin krizini önemsememek gibi bir amaç taşımıyor kuşkusuz. Türkiye'de bugüne dek uygulanmış iktisat politikalarını savunmak anlamına da gelmiyor. 
     Sadece şunu söylemek istiyorum Kullandığımız birimlerde net ve tutarlı olmazsak, analizlerimizin sağlıklı sonuç vermesi olanaksızlaşır. 
     
Prof. Dr. Burhan Şenatalar, 
Bilgi Üniversitesi, 
İktisat Bölüm Başkanı. 
     
     







Heil Şaron 


Savaşlardaki tarihsel anlamsızlık ve ölüp gitmiş insancıklar... 


Kirli savaş 


Şaron neyi çözdü 


Sayılar ve gerçekler Türkiye ne kadar yoksullaştı 


Küçülelim mi, büyüyelim mi 


Çerçeve doldu 


Gözbağcılık 


Büyüme geçici mi olsun, kalıcı mı 


Nereye kadar 


Bana terörün tanımını yapar mısınız 


Barış insanların kalbinde 


Türkiye'nin tahribat raporu .. 


Ah bir "defo"su olsa... 


Ocak'ın işi, Akışık'ınkinden çok daha zor 


Hayata dönüş başladı 


Müsteşarı Yılmaz’ı raporla kınadı 


</TEXT>
</DOC>
