<DOC>
<DOCNO> 57644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/17/son/sontur01.html </URL>
<DATE> 2001/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yola çıkacaklar dikkat... İşte kapalı yollar 
</HEADLINE>
<TEXT>

     Karayollarının bakım ve onarım çalışmaları yapılan kesimlerinde ulaşım kontrollü sağlanırken, bazı kesimlerde kar yağışı nedeniyle ulaşım yapılamıyor. 
     Karayolları Genel Müdürlüğü'nden yapılan açıklamaya göre, İkizdere-İspir yolunun Ovit Dağı mevkii, Çaykara-Bayburt yolunun Soğanlı Dağı mevkii, İpsala-Keşan, Yeniceköy-Demirköy-İğneada, Pınarhisar-Vize-Saray, Çerkezköy-Saray, Vize-Kıyıköy, Kıyıköy-Saray, Beyazköy ayırımı-Saray yolları, kar ve tipi nedeniyle ulaşıma kapalı bulunuyor. 
     İstanbul-Ankara otoyolunun İzmit Batı Kavşağı-Gümüşova arasındaki kesiminin Akyazı Kavşağı mevkiindeki Mudurnu Köprüsü'nde bakım ve onarım çalışmaları sürdürüldüğünden, ulaşım bölünmüş yolun bir bölümünden iki yönlü olarak sağlanıyor. 
     Adapazarı-Bilecik yolunun Osmaneli-Bilecik arasındaki kesiminde yer alan Gülümbe rampalarındaki bakım ve onarım çalışmaları nedeniyle sürücülerin trafik işaret ve işaretçilerine dikkat etmeleri gerekiyor. 
     






</TEXT>
</DOC>
