<DOC>
<DOCNO> 87826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/yazar/akyol.html </URL>
<DATE> 2002/06/04/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Maç ve millet’ 
</HEADLINE>
<TEXT>

     FUTBOLDAN anlamam, dünkü Türkiye - Brezilya maçı hakkında bir değerlendirme yapamam. İhsan Topaloğlu’nu futbol konusunda Türkiye’nin en seçkin otoritelerinden biri olarak tanırım, değerlendirmelerine güvenirim. 
     CNN TÜRK’ün Spor Müdürü Topaloğlu "teknik zaaf" faktörünü vurguluyordu 
     - Günlerdir çift santrforla çıkmamız gerektiği yazılıp çizildiği halde tek santrforla çıkmamız ciddi bir zaaf yarattı. Teknik direktör Şenol Güneş bu hatayı yapmamalıydı. 
     Demek ki, futbol bir ruhi motivasyon ve fizik kondisyonla birlikte çok ciddi "teknik" tarafı bulunan bir spor. "Karakucak" işi değil 
     İlk golümüzle "hepimiz" çok sevindik... Milliyet’te bütün katlardan, bütün ofislerden sevinç çığlıkları yükseliyordu. 
     Ardından iki gol yediğimizde ise "hepimiz" isyan çığlıkları atıyorduk. 
     Kim bu "hepimiz" diye söylediğimiz 
     
     DİYARBAKIR’DA aynı şey... CNN TÜRK yöneticileri iyi düşünmüşler, Diyarbakır ve başka illerden maç izlenimleri yayımladılar. 
     CNN Türk muhabiri Ümran Safter’i telefonla buldum Diyarbakır izlenimlerini şöyle özetledi 
     - Müthiş bir heyecan vardı. Diyarbakır’da kahvehaneleri dolaştık, Türkiye gol attığında hepimiz’ sevinç çığlıkları atıyorduk. İki gol yediğimizde hepimiz çok üzüldük. Ağlayan birçok Diyarbakırlı gördüm. 
     Ümran Safter ve kameraman arkadaşı Tamer Çelik şehir merkezine yakın "Bağıvar" adlı köye de gitmişler. "Kürt köyü mü " diye sordum, evet Kürt köyü imiş... 
     Ümran’ın anlattıkları 
     - Tarlalar bomboştu çünkü herkes milli maçı izlemek için köyde kalmıştı. 2 - 1 yenildiğimizde nasıl üzüldüler anlatamam. Orada da ağlayanlar vardı. 
     Bu gözlemleri son derece önemsiyorum. 
     
     DEMEK Kİ, ülkenin insanlarının bir "hepimiz" oluşturması için aynı etnik kimliğe, aynı siyasi görüşe sahip olması şart değil. 
     Bu farklılıklara rağmen bizi yaşadığımız ülkede bir "turist ilgisizliğinden" çıkarıp aynı anda sevinmeye, üzülmeye sevk eden duygular nelerdir Bu duygular, bu "birlik içinde çoğulculuk" nereden geliyor 
     Ortak tarih... "Ümmet tarihi" diye bir dönem suçlanmış olsa da, bu topraklardaki bin yıllık tarihimizin yoğurduğu ortak değerler, hatıralar, evlilikler, yan yana mezar taşları, beraber ziyaret ettiğimiz türbeler... 
     Sosyal ve ekonomik ilişkilerin yoğunluğu, tapu sicilindeki kayıtlarımız, ticari alışverişlerimiz, ahbaplıklarımız... 
     Türkiye’nin neresine gidersek gidelim kendimizi bir turist gibi değil, "ebedi tanışıklık içinde" hissedişimiz, yani müşterek vatan, ülke, memleket duygusu... 
     Diyarbakırlı bir Kürt kendisini İstanbul’da değil, Erbil’de yabancı hisseder. Ben defalarca gittiğim Diyarbakır’da değil, Semerkant’ta kendimi yabancı hissettim. 
     Kopenhag kriterleriyle bin yıllık tarihimiz yok olmaz, aksine, Avrupalı, bu sebeple iktisaden gelişmiş bir Türkiye’de birlik harcımızın daha da güçleneceğine inanıyorum. 
     Dünkü maçta "bizim çocukları" izlerken bu duygularla sevindim, bu duygularla öfkelendim... 
     
     







Maç ve millet’ 


Çırak kimmiş 


Çakmakoğlu İdamda ısrarlıyız 


Serinkanlı düşünmek ve sakin geçiş... 


Top ve sehpa 


Bir mektup ve bir şirket 


Brezilya’yı niye yenemedik 


Milli Takım forması ve Türk gibi oynamak 


AB ile Türkiye’de ilk zirve 


Anadolu solu ve türban 


Yeni hükümetin şekline göre devam mı, tamam mı ’ belli olacak 


Karamehmet taş üstüne taş koydu 


</TEXT>
</DOC>
