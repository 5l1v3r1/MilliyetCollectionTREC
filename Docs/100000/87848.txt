<DOC>
<DOCNO> 87848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/son/sondun10.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Jennifer Aniston üstsüz resimlerini yayınlayan dergileri dava etti 
</HEADLINE>
<TEXT>

     Televizyonlarda yayınlanan ''Friends'' dizisiyle tanınan ve Amerikalı oyuncu Brad Pitt'in eşi Jennifer Aniston, üstsüz güneşlenirken fotoğrafını çeken ve yayınlayan 2 dergiyi mahkemeye verdi. 
     Los Angeles'teki mahkemenin yargıcı Ronald Lew'un, Celebrity Skin ve High Society adlı dergiler hakkında yapılan başvuruyu kabul ettiği ve davanın 2 Temmuz'da görüleceği belirtildi. 
     33 yaşındaki oyuncu, Ağustos 2000'de de evinin bahçesinde üstsüz 
     güneşlenirken 2.5 metrelik duvarın üzerinden teleobjektifle fotoğraflarını çeken paparazzi ve bu fotoğrafları yayınlayan Man's World Publications ve Crescent Publishing hakkında dava açmıştı. Anison, fotoğrafların İtalyan Eva Tremila, İngliiz Daily Sport ve Fransız Voici gibi dergilerde de yayınlanmasının ardından açtığı davalarda, Eva Tremila ile anlaşma yoluna gitmiş, Voici aleyhine açtığı davayı kazanmıştı. Daily Sport aleyhine açtığı dava ise hala sürüyor. 
     





</TEXT>
</DOC>
