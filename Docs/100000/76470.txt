<DOC>
<DOCNO> 76470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/son/sontur22.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın memura çıplak fotoğraf şoku 
</HEADLINE>
<TEXT>

     Adapazarı'nda, boşandığı eşi tarafından evli iken çekilen çıplak fotoğraflarının posta yoluyla dağıtıldığını öne süren kadın memur, eski eşi hakkında suç duyurusunda bulundu. Gözaltına alınan ve suçlamaları kabul etmeyen koca, serbest bırakıldı. 
     Bir kamu kuruluşunda memur olarak görev yapan S.Ö. 30 , son günlerde ev ve cep telefonundan çok sayıda kişinin kendisini arayarak birlikte olma teklifinde bulunması üzerine, kendisini arayan kişilere telefonlarını nereden aldıklarını ve niçin aradıklarını sordu. 
     Bu kişilerin, ''Posta ile çıplak resimlerini göndermişsin ve telefon numralarını vermişsin'' yanıtı üzerine şaşkına dönen S.Ö, aynı fotoğrafların çalıştığı kurumdaki mesai arkadaşlarına da gönderildiğini öğrendi. 
     Ev ve cep telefonunun yanı sıra çalıştığı kurumun adı da yazılı olan notla gönderilen fotoğrafların, boşandığı eşinin evliyken çektiği fotoğraflar olduğunu gören S.Ö, Cmhuriyet Savcılığı'na suç duyurusunda bulundu. 
     Polisin yaptığı araştırmada, fotoğrafların başka illerden postaya verildiği ve esnaf, işadamları, mesai arkadaşları ile basın kuruluşlarına gönderildiği belirlendi. 
     Gözaltına alınan eski eş B.Ö, Emniyet Müdürlüğü'ndeki sorgulaması sonrasında adliyeye sevkedildi. Orhangazi Caddesi'nde büro malzemeleri satan B.Ö, adliyeye gelişi sırasında gazetecilere, ''Ben öyle birşey yapmadım, ayrıca o benim eşim değil dostumdu, 9 yıl birlikte yaşadık. 
     Fotoğrafları da başka bir dostu dağıtmıştır'' dedi. 
     Nöbetçi mahkemeye çıkartılan ve suçlamaları kabul etmeyen B.Ö, tutuksuz yargılanmak üzere serbest bırakıldı. B.Ö'nün, boşandığı eşi ile bir süre de birlikte yaşadığı öğrenildi. 
     






</TEXT>
</DOC>
