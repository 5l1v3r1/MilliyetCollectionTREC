<DOC>
<DOCNO> 94592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/yasam/yas03.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Seri çıplak’ şov 
</HEADLINE>
<TEXT>

Her fırsatta çırılçıplak soyunarak sahaya atladığı için İngilizlerin seri çıplak’ adını taktığı Mark Roberts, Wimbledon tenis turnuvasında da boy gösterdi’ 
     DIŞ HABERLER SERVİSİ 

     İngiltere’nin en gedikli çıplağı Mark Roberts bu kez de dünyanın en ünlü tenis turnuvası Wimbledon’ı birbirine kattı. Yakaladığı her fırsatta çırılçıplak soyunarak kalabalık yerlerde kendisini ortaya attığı için İngiliz basınının seri çıplak’ unvanını verdiği, 37 yaşındaki 3 çocuk babası, önceki gün de Wimbledon’da Lleyton Hewitt ile David Nalbandian arasında oynanan erkekler finali sırasında birden korta fırlayıp çırılçıplak soyundu. 
     
     Büyük alkış aldı 
     Önce filenin üstünden atlayan "seri çıplak" daha sonra kortta koşup tur atarak seyircileri selamladı. Seyirciler de kendisine alkışla karşılık vermeyi ihmal etmedi. Güvenlik görevlileri ise ancak bu "seremoni"den sonra şaşkınlıklarını üzerlerinden atıp kendisini yakalayarak karakola götürebildi... 
     
     Gol bile attı’ 
     Son 8 yıldır çırıpçıplak soyunup sahaya atlamayı kendisine iş edinen Mark Roberts, dünkü ile birlikte 150’nci "performansını" sergiledi. Roberts son olarak geçen mayıs ayında, Real Madrid ile Bayern Leverkusen takımları arasında, Glasgow’daki Hampden Park Stadı’nda oynanan Şampiyonlar Ligi finali sırasında çırılçıplak sahaya atlamış ve topu eliyle alıp Leverkusen’in kalesine "gol atmıştı". 
     
     Dünya Kupası ona yasaktı 
     Bu davranışları yüzünden şimdiye kadar toplam 2 bin sterlin para cezası ödeyen çıplağın İngiltere’deki bütün statlara girişi de yasaklanmıştı. İngiliz polisi, Robert’in Dünya Kupası’na gitmesini de yasaklamıştı. 
     



 YAŞAM 























</TEXT>
</DOC>
