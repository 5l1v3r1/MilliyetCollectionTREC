<DOC>
<DOCNO> 86085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/son/sondun21.html </URL>
<DATE> 2002/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da 285 gram doğan bebeğin yaşaması mucize olarak nitelendi 
</HEADLINE>
<TEXT>

     İtalya'nın Floransa kentinde Şubat ayında 285 gram ağırlığında dünyaya gelen bebeğin yaşaması bir mucize olarak değerlendirildi. 
     Hamileliğin 27. haftasında sezaryenle 285 gram ağırlığında, 25 santimetre boyunda dünyaya gelen kız bebeğin, doktorların kontrolünde hastanede yapılan tedaviler sonrasında sağlık durumunun çok iyi olduğu ve 2 kiloya çıktığı kaydedildi. 
     Floransa'da bir poliklinikte doğan bebeğin doktoru Firmino Rubatelli, ''çok önemli Bir olay, belki de bir mucize. Bebek şu anda evinde ailesiyle birlikte ve durumu gayet iyi'' dedi. 
     Bu kadar düşük ağırlıkta doğan ve yaşayan bebek olmadığını söyleyen doktor, literatürlere göre 1990'lı yıllarda Japonya'da 300 gram ağırlığında bir bebek doğumunun yapıldığını belirtti. 
     Bebeğin annesinin, isminin saklı tutulmasını istemesi nedeniyle doktorlar tarafından bir açıklama yapılmazken, sadece annenin bebeğini yaşatmak için bacaklarından birinin kesilme riskini bile göze aldığı kaydedildi. 
     Hastane müdürü Giorgio Mello da hamilelik süresinin 10. 
     haftasından itibaren annenin durumunda ciddi problemler görüldüğünü, ancak annenin hamileliğinin devamında ısrarlı olması üzerine, zorunlu aşamaya gelinince doğumun yapıldığını söyledi. 
     





</TEXT>
</DOC>
