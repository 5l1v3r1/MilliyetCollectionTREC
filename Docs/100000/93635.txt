<DOC>
<DOCNO> 93635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/yazar/bila.html </URL>
<DATE> 2002/07/04/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Ecevit Bahçeli daha ne yapsın 
</HEADLINE>
<TEXT>

     Başbakan Bülent Ecevit, sağlık durumu ve siyasi koşulların çekilmesini gerektirmediğini bir kez daha vurguladı. Bu görüşünün gerekçelerini Or - An’da yaptığımız görüşmede anlatmış ve biz de dünkü Milliyet’te aktarmıştık. 
     Peki Başbakan Ecevit, koalisyon ortaklarına ve AB ile ilgili konulardaki görüş farklılıklarına nasıl bakıyor Örneğin, "idam, Kürtçe yayın, öğrenim" gibi konularda MHP lideri Bahçeli’nin tutumunu nasıl görüyor 
     Ecevit, bu sorumuzu yanıtlarken, Bahçeli’ye bakışını şöyle özetliyor 
     "Sayın Bahçeli ve partisinin tutumu başından beri belli. Bir değişiklik yok. Sayın Bahçeli, koalisyon ortağı olarak daha ne yapsın İdam konusunda, 'Bizden oy beklemeyin ama diğer partilerle geçirebilirseniz geçirin, sorun yapmam’ dedi. Daha ne desin Bunu söyledikten sonra Sayın Bahçeli’den daha fazla esneklik ve anlayış beklemek doğru olmaz. Eğer biz diğer partilerle bir uzlaşıya varabilir ve bu konularda düzenleme yapabilirsek, Sayın Bahçeli bunu sorun yapmayacak." 
     Ecevit, Bahçeli’nin bu tutumundan memnun görünüyor. Koalisyon ortağının gösterdiği bu esnekliği olumlu görüyor. Bu nedenle de koalisyonun kolayca bozulmayacağı kanısı taşıyor. Bu düşüncesini şöyle ifade ediyor 
     "Daha önce de birçok konuda uzlaşmaya varabildik. Ayrıca, birbirimize alıştık. Birbirimizi tanıdık. Genel başkanlar olarak da, partiler olarak da 3 yılı aşkın süredir yürüttüğümüz koalisyon koşullarında hep uzlaşma yolu bulabildik. Bu nedenle de bazı konularda farklı düşünüyoruz diye koalisyonun kolay kolay bozulması söz konusu olmaz. Kolay kolay bir kopma yaşanmaz. Sayın Bahçeli ve Sayın Yılmaz’ın da böyle bir eğilimi yok. Koalisyonun temelleri sağlam." 
     Ecevit, son yapılan liderler zirvesinin koalisyonun geleceği açısından da çok olumlu ve yararlı geçtiğini vurguluyor. Kendisinin bulunamadığı durumlarda Bahçeli’nin toplantı ve çalışmalara başkanlık edeceğini, koalisyon işleyişinde bir sorun yaşanmayacağını bunun uygulamada da tüm kamuoyu tarafından görüleceğine işaret ediyor. 
     Başbakan Ecevit, son günlerde tartışma konusu olan Kürtçe yayın ve öğrenim gibi konularda ise yaz ayları sonuna doğru bir uzlaşma ortamı doğacağına inanıyor 
     "Yaz aylarında partiler arasında temas sürecek. Yayın, öğrenim gibi konularda muhalefetle görüşmeler yapılacak. Belki yaz sonuna doğru bir ortam yakalayabiliriz. Türkiye açısından AB sürecinde bu adımları atabilmek bence tarihi önem taşıyor." 
     Başbakan Ecevit’le yaptığımız uzun görüşmeden çıkardığımız sonuç şu 
     Başbakan, estirilen "çekil rüzgarı"na karşın, sağlık durumu ve siyasi koşulların, çekilmesini gerektirmediği görüşünde duruyor. Rüzgar devam ettirilmese de bu siyasi tablo ve dengelerde olağanüstü değişiklikler olmazsa bu görüşünü değiştirmeyecek. Doktorların izin verdiği koşullarda çalışmalara katılacak. Bu arada hükümetin işleyişini Bahçeli başkanlığında yürütecek. Kendinin olmadığı hallerde boşluk doğmaması için Bahçeli daha fazla işlev ve sorumluluk üstlenecek. Sıkıntılı dönem, "Bahçeli formülü"yle aşılacak. Hükümetin yürümesi esas olacak. 
     
     







Sürrealist ve sanal bir politika 


Durmuş vakfı 


Ecevit Bahçeli daha ne yapsın 


Derviş’e göre belirsizlik en ağır maliyet 


Bodrum’da çılgın yaşam varmış .. Öyle mi 


Ecevit’in dominosu 


Çıkış arıyoruz 


ABD’ye ne oluyor 


Piyasa histerisi’ 


"Umutsuz vak’a" yolunda hızla... 


Ecevit’e çekil baskısı 


"Türkiye’de değişmeyen tek şey stres" 


Halk kazanmayı unuttu 


OYAK’ın gözü Pamukbank’ta 


</TEXT>
</DOC>
