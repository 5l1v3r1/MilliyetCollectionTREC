<DOC>
<DOCNO> 59301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/son/soneko19.html </URL>
<DATE> 2001/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi dünkü kapanışa göre 213.01 puan artarak, 1. seansı 13,281.44 puandan kapandı. 
     Hisse senetleri 1. seansta ortalama yüzde 1.63 oranında değer kazandı. 
     Dünkü 2. seans sonunda 13,068.43 puanla yılın en yüksek kapanış düzeyine ulaşan endeks, bugünkü ilk seansta 13,362.45 puanla yılın seans içindeki en yüksek değer rekorunu kırdı. Daha önceki rekor 13,328.56 puanla 4 Mayıs günü gerçekleşmişti. 
     Stand-by çerçevesinde IMF tarafından sağlanacak ek yardımın miktarına ilişkin haberler dünkü çıkışı getirirken, bu haberlerin IMF yetkililerince de doğrulanması, bugünkü ilk seansın da artış ve rekorlarla kapanmasına neden oldu. 
     İMKB Ulusal-100 Endeksi günün ilk seansına 13,099.30 puan seviyesinde ve 30.87 puan artışla başladı. Daha sonra yoğunlaşan alımlarla endeks, seansın ilk yarısını 178.77 puan artışla 13,247.20 puandan geçti. Bu seviyelerde durgun seyreden endeks, daha sonra gelen alımlarla biraz hareketlendi ve 13,362.45 puanla yılın seans içindeki en yüksek seviyesine ulaştı. Kapanışa doğru düşüşe geçen endeks 13,281.44 puandan seansı tamamladı. 
     1. seans kapanışında mali endeks 262.86 puanlık artışla 17,357.42 
     puana, sanayi endeksi 198.50 puan artışla 11,145.74 puana ve hizmetler endeksi de 156.06 puan artışla 9,138.99 puana çıktı. Böylece mali grup hisseler önceki kapanışa göre ortalama yüzde 1.54, sanayi grubu hisseler ortalama yüzde 1.81 ve hizmet grubu hisseler de yüzde 1.74 değer kazandı. 1. seansta işlem gören toplam 276 hisse senedinden 212'si değer kazandı. 13 hisse senedi değer yitirirken, 51 hissenin fiyatında ise bir değişiklik olmadı. Seansta, 251 trilyon 135 milyar 492 milyon liralık işlem hacmi oluştu. 1. seansta Garanti Bankası, Doğan Holding, Turkcell, Yapı Kredi Bankası ve Vestel en yoğun işlem gören hisseler oldular. 
     






</TEXT>
</DOC>
