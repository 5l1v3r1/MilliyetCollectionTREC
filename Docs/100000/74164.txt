<DOC>
<DOCNO> 74164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/yazar/okur.html </URL>
<DATE> 2002/03/23/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Enerjide kara mizah’ 
</HEADLINE>
<TEXT>

     Sakın sıkılmayın. 
     Çünkü biz, Aktaş’ı yazmaya devam edeceğiz. 
     Aktaş bir fotoğraf. Enerji sektöründe yaşanan sıkıntının ve çaresizliğin göstergesi. Enerjide "işletme hakkı devirleriyle" ilgili önümüzdeki günlerde cadı kazanlarının fokur fokur kaynadığını göreceğiz. Enerji Bakanı Zeki Çakan sorunu görmezden gelip konuşmuyor ama müsteşarına da talimat vermekten geri kalmıyor. 
     İşte hafta başı Aktaş’a 24 kişilik yeni bir ekip atandı bile. TEDAŞ’tan Genel Müdür Yardımcısı Argun Yener kolları sıvayıp işe koyuldu. Denetim ve hazırlık çalışması sürüyor. Danıştay kararını nisan ayının ilk haftasında açıklayacak. 
     Durum böyle iken, Aktaş’ın işletmecisi Artam ailesinden ses gelmiyor. Onlar bu işe devam edeceklerini düşünüyor olabilirler. Biz ise, Enerji Bakanlığı’nın Sermaye Piyasası Kurulu’na SPK gönderdiği "imtiyaz hakkının iptali" yazısını çok önemsiyoruz. 
     
İMKB ve SPK ne yapıyor      Herkesin kabul ettiği konu, Danıştay Dava Daireleri Genel Kurulu’nun aldığı yürütmeyi durdurma kararıyla birlikte imtiyaz sözleşmesinin iptali kesinleşebilir yönünde. 
     Olasılık tabii. Biz, bu noktada yorum yapmıyoruz. Tabloya bakan yatırımcının TEDAŞ ve TEAŞ’a dava açma yolunu seçtiğini görüyoruz. 
     Ancak İMKB ve SPK ne yapıyor İMKB, imtiyaz sözleşmesinin iptali ve işlem sırasının açılması halinde mağduriyetinin el değiştirmesi olasılığı nedeniyle işlem sırasını açmıyor. 
     SPK ise aldığı ilke kararı gereği bekliyor. 
     Hal böyle iken biz rotayı biraz Artam ailesine çeviriyoruz. 
     Acaba 1993 yılında yani halka arzdan önce Aktaş Elektrik’in hakim hissedarları hakkında bir dava açıldı mı Ya da imtiyaz sözleşmesinin iptaline ilişkin bir iptal kararı var mıydı Daha işin başında yatırımcının bilgiye ulaşması engellenmiş miydi 
     
Sorun mahsuplaşmada      Bize ulaşan bilgilere göre, Sabri Artam, Cengiz Artam, Ertuğrul Adalı, Nihat İncekara, Yavuz Heper hakkında açılan bir dava hala sürüyor ve dava Yargıtay’da temyizde bulunuyor. Açıklama bekliyoruz. 
     Sorun mahsuplaşma üzerinde yoğunlaşıyor. Bize göre sorun mahsuplaşmadan kaynaklanmıyor. Arkada başka bir perde açılıyor. Herkes kara mizah yapıyor. Olan yatırımcıya oluyor. 
     Gelinen noktada, şu soruyu sormak bize düşüyor "Yan kuruluşlarıyla birlikte 2 bin 500 kişinin çalıştığı Aktaş Elektrik’te bir yıldır toplu sözleşme yapılamadığına göre birileri bir şeyi hepimizin gözünden kaçırmaya çalışıyor." 
     Ancak biz açık ve net şu soruya yanıt bekliyoruz "Tüzel kişilik olarak varlığı devam edecek Aktaş Elektrik’te eğer imtiyaz sözleşmesi iptal edilirse işletmeyi devralacak Enerji Bakanlığı acaba şirketin tüm yükümlülüklerini de geri alacak mı " 
     Yani, yatırımcıların haklarını, çalışanların haklarını da içeren bir çözüm bulunacak mı 
     
     







Milliyetçilik ve liberalizm 


Huzurlu Nevruz 


Org. Asparuk'un tepkisi 


Hızlı üretim, doyumsuz tüketim 


Slogan değil, inandırıcı liderlik ve reçete 


Kongre rüzgarı 


"Türk övül, alış, gücen " 


İki haftada ot bile yetişmez ama... 


Gene mi terör 


60’ımda olsaydım da beni bir görseydiniz 


Enerjide kara mizah’ 


Hap yutarak Avrupalı olunmaz 


Nevruz, Sezen, HADEP 


Bayındır Sigorta Fon bankasından kredi kullanmış 


Adile en yakını arsa payı 


Seveceklerine, korksunlar 


Warte Mal Hey, bekle 


</TEXT>
</DOC>
