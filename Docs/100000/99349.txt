<DOC>
<DOCNO> 99349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/son/sondun28.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Iraklı komutan ''ABD saldırısını püskürtmeye hazırız'' 
</HEADLINE>
<TEXT>

     Irak Hava Kuvvetleri Komutanı Korgeneral Hamid Rica Şila, muhtemel bir ABD saldırısını püskürtmeye hazır olduklarını söyledi. 
     El Irak gazetesinin bugünkü haberine göre, Devlet Başkanı Saddam Hüseyin, dün hava kuvvetlerinin üst düzey komutanları ile görüştü. 
     Görüşme sırasında Şila, ''Irak hava kuvvetleri, topraklarımıza yaklaşmaya cesaret ederlerse düşmanı karşılayıp yenmeye hazırdır'' dedi. 
     Saddam Hüseyin'in oğlu Uday tarafından yayımlanan Babil gazetesi ise bugün birinci sayfadan yayımladığı yorumda, Irak'ın her türlü ABD saldırısına direnmeye hazır olduğunu belirterek, ABD Savunma Bakanı Donald Rumsfeld'i, kelimelerle oynayarak Amerikan kamuoyunu Irak'a karşı seferber etmeye çalışmakla suçladı. 
     





</TEXT>
</DOC>
