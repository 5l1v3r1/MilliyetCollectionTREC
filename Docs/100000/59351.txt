<DOC>
<DOCNO> 59351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/son/sontur20.html </URL>
<DATE> 2001/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş "Körfez krizinden en çok zarara biz uğradık" 
</HEADLINE>
<TEXT>

     Devlet Bakanı Kemal Derviş, Körfez Krizi nedeniyle en çok zarara uğrayan ülkelerin başında Türkiye'nin geldiğini belirterek, bu dönemde Türkiye'nin uğradığı kayıpların 40-45 milyar dolara yaklaştığını bildirdi. 
     Derviş, SP Ankara Milletvekili Zeki Çelik'in Irak'a uygulanan ambargolara ilişkin sorusunu Başbakan Bülent Ecevit adına yanıtladı. 
     BM ambargosundan sonra Türkiye'nin başta Irak'a yaptığı ihracat olmak üzere gelirlerinde büyük bir düşüş yaşandığını hatırlatan Derviş, Türkiye'nin Körfez Krizi nedeniyle en çok zarara uğrayan ülkelerin başında geldiğini kaydetti. 
     Türkiye'nin uğradığı kayıpların toplamının 40-45 milyar dolara ulaştığını belirten Derviş, Türkiye'nin Irak'tan sınırlı petrol ithal etmesine ilişkin BM'ye yapılan başvurunun ise sonuçsuz kaldığını hatırlattı. 
     Devlet Bakanı Tunca Toskay'ın Irak ziyaretinden sonra iki ülke arasındaki ticari ilişkilerin geliştiğini ifade eden Derviş, bu ülkede yapılan ticari sözleşmelerin 94 milyon dolardan 400 milyon dolara yükseldiğini bildirdi. 
     Derviş'in verdiği bilgiye göre, Körfez Krizi'nde sonra Türkiye'ye sağlanan hibe tutarının 2 milyar 754 milyon dolar düzeyinde kaldı. 
     Hibelerin ülkelere göre dağılımı şöyle 
     Kuveyt 1990 300 milyon dolar , 1991 600 milyon dolar , 1992 300 milyon dolar , Birleşik Arap Emirlikleri 1990 100 milyon dolar , Hollanda 1990 11 milyon dolar , 1991 7 milyon dolar , Suudi Arabistan 1990 87 milyon dolar-petrol olarak , 1991 1 milyar 883 milyon dolar-petrol olarak , 1992 300 milyon dolar-petrol olarak , Almanya 1990 73 milyon dolar , 1991 88 milyon dolar , ABD 1991 250 milyon dolar 
     1990-1991 yıllarında Japonya, AB, Fransa ve İtalya, Türkiye'ye 
     3 milyar 645 milyon dolar kredi açtı. 
     






</TEXT>
</DOC>
