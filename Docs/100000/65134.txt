<DOC>
<DOCNO> 65134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/spor/spo15.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Schumacher ucuz atlattı      FORMULA 1’İN ünlü pilotu Alman Michael Schumacher, İspanya’nın kuzeyindeki Katalonya bölgesinde yaptığı bir antrenmanda kaza geçirdi. Ferrari aracı ile pistten çıkan ve bariyerlere çarpan 33 yaşındaki şampiyon sürücü Schumacher’in kazayı hafif sıyrıklarla atlattığı öğrenildi. 
     
Hingis ikinci turda      JAPONYA’NIN başkenti Tokyo’da düzenlenen Toray Pan Pasifik Tenis Turnuvası’nda tek bayanlarda bir numaralı seribaşı İsviçreli Martina Hingis, Alman Marlene Weingartner’i 6 - 1 ve 6 - 2’lik setlerle geçerek ikinci tura yükseldi. Fransız Sandrine Testud 4 da Avusturyalı Barbara Schett’i 4 - 6, 7 - 5 ve 7 - 5’lik setlerle mağlup ederek tur atladı. 
     
Denizlispor doymuyor      TEKNİK direktörlüğe Rıza Çalımbay’ın geçmesinden sonra Finli Hietanen, Polonyalı Marek, Gaziantepli Alper’le kadrosunu güçlendiren Denizlispor, iki futbolcu daha transfer etti. Yeşil - Siyahlı yönetim, 33 yaşındaki Finli milli futbolcu Petri Helin ve Eskişehirsporlu Amir’le anlaştı. Çanakkale Dardanelsporlu Ufuk ile Sinan konusundaki görüşmelerin ise sürdüğü belirtildi. 
     
Ümitler galip      ÜMİT Milli Futbol Takımı, hazırlık maçında Bakırköyspor’u 2 - 1 yendi. Teknik Direktör Raşit Çetiner, Şenlikköy Stadı’ndaki karşılaşmada ortaya konulan futboldan memnun olduğunu, 4 Şubat’ta da 24 yeni oyuncuyu kampa alarak, yeni yetenekler belirleyeceklerini söyledi. 
     
Samsunspor’da üç transfer      BEŞİKTAŞ maçı öncesi Teknik Direktör Yücel Uyar’ın isteğiyle transfere hız veren Samsunspor, Yimpaş Yozgatspor’dan Mustafa Kocabey, Brezilyalı Souza ve Galatasaray’dan Duro ile sözleşme yaptı. Üç futbolcu, dün İstanbul’da yapılan görüşmeler sonunda ikna oldu ve imza attı. Basın Sözcüsü Suat Çalık, "Çıkışa geçeceğiz" dedi. 
     
Tugay sessiz      İNGİLTERE Premier Ligi’ndeki temsilcilerimizden Tugay Kerimoğlu, takımı Blackburn Rovers’ın evinde Arsenal’e 3 - 2 yenildiği maçta, 90 dakika boyunca forma giymesine rağmen, varlık gösteremedi. Milli futbolcu, 89. dakikada bir de sarı kart gördü. Alpay’ın sakatlığı nedeniyle kadroda yer almadığı karşılaşmada ise Aston Villa, sahasında Everton ile 0 - 0 berabere kaldı. Galatasaray’ın rakibi Liverpool, sahasında Leicester’i 1 - 0 yendi. 
     



 SPOR 






















</TEXT>
</DOC>
