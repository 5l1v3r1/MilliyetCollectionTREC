<DOC>
<DOCNO> 90063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/15/son/sontur16.html </URL>
<DATE> 2002/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğlunun mezuniyetinde bıçakla yaralandı 
</HEADLINE>
<TEXT>

     Aliağa'da TED Koleji'nin mezuniyet törenine katılan Prof. Dr. Seçil Erim, oğlu ile arkadaşı arasında ''kız meselesi'' yüzünden çıkan tartışmada oğlunu korumak isterken kalbinden yaralandı. 
     Alınan bilgiye göre, törende, Dokuz Eylül Üniversitesi Makine Mühendisliği'nde görevli Prof. Dr. Seçil Erim'in oğlu Can Erim 18 ile arkadaşı Mehmet Onur Çayırlı 19 arasında, kız meselesi yüzünden tartışma çıktı. Tören sonrasında Çayırlı, ''Benim takıldığım kıza nasıl asılırsın '' diyerek, cebinden çıkardığı bıçakla Can Erim'e saldırmak istedi. Oğlunu saldırıdan korumaya çalışan baba Erim, Çayırlı'nın bıçak darbesiyle kalbinin üzerinden yaralandı. 
     SSK Aliağa Hastanesi'nde tedavi altına alınan Erim'in sağlık durumunun iyi olduğu belirtildi. 
     Olaydan sonra yakalanan ve sabıkalı olduğu öğrenilen Çayırlı, çıkarıldığı mahkemece, tutuksuz yargılanmak üzere serbest bırakıldı. 
     





</TEXT>
</DOC>
