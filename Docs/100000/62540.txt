<DOC>
<DOCNO> 62540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/yazar/uras.html </URL>
<DATE> 2002/01/16/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Küçükler de haklı 
</HEADLINE>
<TEXT>

     Ben İstanbul’da yaşıyorum. İstanbul Büyükşehir Belediyesi’nin ve evimin bulunduğu Sarıyer Belediyesi’nin gelirinin daha çok olmasından mutlu olurum. 
     TBMM’ce 8 Ocak’ta görüşülen tasarıya eklenen bir madde ile belediyelerin genel bütçeden aldıkları yüzde 5’lik payın, yüzde 60’ının İller Bankası’na aktarılarak, bu paranın illerin nüfusuna göre dağıtılmasını öngören uygulamanın İstanbul Büyükşehir Belediyesi’nin ve benim belediyem olan Sarıyer Belediyesi’nin gelirlerini azaltması beni rahatsız eder... Ama önemli olan doğrunun ne olduğudur. Yeni uygulama, haksızlığı önler. Anlatayım 
     Belediye hizmetlerinde giderin yararlananlarca karşılanması esastır. Başka ülkelerde belediyeler vergi koyarak veya benzeri uygulamalarla giderlerini hizmetlerden yararlananlardan tahsil ederler. Bizde bu imk nlara sahip olmadıklarından Maliye’nin vergi gelirlerinden aldıkları pay ile yaşarlar. 
     Uygulamada Maliye Bakanlığı büyük şehir belediyelerinin bulunduğu illirde topladığı verginin yüzde 5’ini belediyeye vermektedir. Vergiden aktarılan paranın nüfus veya toprak büyüklüğü ile hiç mi hiç bağlantısı yoktur. Bu uygulama, kamu ve özel sektör kuruluşlarının yönetim merkezlerinin bulunduğu ve bu nedenle vergi beyannamelerinin tanzim edilip Maliye’ye verildiği illere ballı - kaymaklı imk n sağlamaktadır. 
     Bu uygulamada üç il öne çıkmaktadır. 1 Türkiye’nin değişik köşelerindeki ticarethanelerin, fabrikaların, ithalatçıların, ihracatçıların merkezinin bulunduğu İstanbul’da, 2001’in ilk 11 ayında, bütün illerden toplanan verginin yüzde 40.95’i toplandı. 2 Genelde KİT’lerin, kamu bankalarının merkezinin bulunduğu, devlete silah ve mal satan müteahhitlerin merkezinin bulunduğu Ankara’da, 2001’in ilk 11 ayında bütün illerden toplanan verginin yüzde 16.66’sı, 3 Yerli ve yabancı sanayi kuruluşlarının toplu halde vergi ödedikleri İzmit’te bütün illerden toplanan verginin yüzde 15.90’ı ödendi. 
     Tüm illerden toplanan verginin yüzde 75’e yakını bu üç ilde ödenince, bu üç il, vergiden aktarılan toplam kaynağın yüzde 75’e yakınını alıyor. Kalan yüzde 25 diğer büyük şehir belediyelerine dağıtılıyor. Ekonomik faaliyete bulaşamamış iller yeterli para alamıyor. 
     Yeni uygulama ile bir ilde toplanan verginin yüzde 2’sinin doğrudan, yüzde 3’ünün ise nüfus ölçüsünde verilmesi öngörülüyor. Bu durumda İstanbul’un Maliye’den aldığı para dikkat buyurunuz toplam geliri değil, belediyelere hükümet yardımı yüzde 15, Ankara’nın yüzde 26, İzmit’in yüzde 28 oranında azalıyor. Buna karşılık Adana’nın devletten alacağı yardım yüzde 62, İzmir’in yüzde 600, Erzurum’un 500 artıyor. 
     İstanbul Büyükşehir Belediye Başkanı ile bağlı başkanların mücadelelerine de şapka çıkarmalı. Ellerindeki imk nı kaçırmamak için mücadele veriyor. Çünkü belediyeler yürürlükteki kanunlara güvenerek 2002 yılı bütçelerini hazırlamışlar. Uzun dönemli yükümlülükler altına girerek belli projelere başlamışlar. Geçmişteki uygulamaların kalıntısı olan borçları ödüyorlar... Bunlar geliri kısılan belediyeleri güç duruma sokacak. 
     
2001 yılı ilk 11 aylık dönemde gerçekleşen 5 büyükşehir belediye paylarının bugünkü ve yeni sisteme göre dağıtımı Büyükşehir belediyesi Bugünkü sisteme göre aldığı pay  60'ı eski usule, 60'ı nüfusa göre dağıtılırsa  Vergi gelirleri tahsilatı  milyar TL alacağı pay milyar TL Bugünkü sisteme göre fark milyar TL Dağılım İstanbul 686.436 54.6 580.171 - 106.265 40.95 Ankara 332.283 26.4 242.432 - 89.851 16.66 İzmit 24.052 1.9 17.203 - 6.849 15.90 Adana 17.425 1.4 45.767 28.342 1.02 İzmir 87.973 7.0 112.477 24.504 5.79 Antalya 12.614 1.0 24.146 11.543 0.92 Bursa 27.416 2.2 50.561 23.145 2.40 Diyarbakır 2.850 0.2 19.976 17.126 0.17 Erzurum 2.465 0.2 12.200 9.735 0.15 Eskişehir 8.574 0.7 20.329 11.755 0.47 Gaziantep 6.880 0.5 29.096 22.216 0.44 Kayseri 8.856 0.7 21.973 13.117 0.51 Konya 7.944 0.8 26.125 18.181 0.57 Mersin 21.109 1.7 27.192 6.083 1.19 Sakarya 3.170 0.3 12.905 9.735 0.21 Samsun 8.270 0.7 15.763 7.493 0.52 TOPLAM 1.258.317 100 1.258.317  -      
     Not Nüfus rakamları DİE'den alınmıştır. 
     Maliye Bakanlığı'nın internet www.muhasebat.gov.tr sayfasından alınmış 5'lik paylardır. 
     Sakarya büyükşehir nüfusu yaklaşık olarak tespit edilmiştir. 
     
     







Cezaevi ve örgüt 


İsteyenin yüzü... 


ABD Saddam gitmeli 


Ankara, Saddam sonrasına hazırlıyor kendini... 


Galeta kırıntısı 


İstanbul felaketin eşiğinde 


Döviz kuru Yanlış hesap Bağdat'tan döner 


Acımak, aşk ve 100 yaşında Nazım 


Öbür zirve 


Yakında ilaç alacak eczane kalmayacak 


Susurluk'ta şimdi ne olacak 


Körfez yalanları... 


Ecevit’in yanında gizli bir yarış 


Dubai Bir emirlik yeniden inşa ediliyor 


Küçük bir şirket işi Kanlı İpek Yolu 


Küçükler de haklı 


</TEXT>
</DOC>
