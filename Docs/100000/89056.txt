<DOC>
<DOCNO> 89056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/son/sonspo26.html </URL>
<DATE> 2002/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'den taraftarlara kombine çağrısı... 
</HEADLINE>
<TEXT>

     Yeni sezon için Fenerbahçe Şükrü Saracoğlu Stadı'nın kombine biletlerinin satışına başlayan sarı-lacivertli kulüp, taraftarlarını bilet almaya davet etti. 
     Fenerbahçe Kulübü'nün internetteki ''fenerbahce.org'' adlı resmi sitesinden yaptığı açıklamada, Ariel Ortega'nın transferiyle sarı-lacivertli takımın kadrosunun daha da güçlendirildiği ifade edilerek, şu görüşlere yer verildi 
     ''Arjantin ve Dünya futbolunun büyük yıldızı Ariel Ortega'nın da transfer edilmesiyle, kadrosunu daha da güçlendiren Fenerbahçemiz, her zaman olduğu gibi önümüzdeki sezonda da mücadele edeceği tüm müsabakalarda en iyi sonuçları hedefliyor. Bu hedeflerimize ulaşma yolundaki en büyük desteğimiz olan taraftarımızı, Avrupa'nın sayılı statlarından birisi haline gelecek olan Fenerbahçe Şükrü Saracoğlu Stadı'nı doldurmaya davet ediyoruz.'' Yeni maraton tribünü girişinde oluşturulan ofislerde maraton alt kısım ve VIP tribünlerinin kombine biletlerinin satışlarının sürdüğü belirtilen açıklamaya şöyle devam edildi 
     ''Dünya kulübü yolunda emin adımlarla ilerleyen Fenerbahçemiz'e destek vermek, yıldızlarımızın daima yanında olmaları için taraftarlarımıza bugünden itibaren satışları başlayan maraton alt tribün VIP ve yeni maraton tribünü üst kısım kombine biletlerini sunuyoruz. Maraton alt tribün, VIP kombine biletlerini sadece stadımızın yeni maraton tribünü girişindeki ofislerden, yeni maraton tribünü üst kısım kombine biletlerini ise Sarı Lacivert Derneği'nden satın alabilirsiniz.'' 
     





</TEXT>
</DOC>
