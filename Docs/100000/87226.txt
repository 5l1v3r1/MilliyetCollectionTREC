<DOC>
<DOCNO> 87226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/son/sonspo02.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezayirli Bakan'ın Galatasaray sevgisi... 
</HEADLINE>
<TEXT>

     Bayındırlık ve İskan Bakanı Abdülkadir Akcan, futbolun Türkiye'nin dışarıda tanıtımı açısından olağanüstü etkili olduğunu söyledi. 
     Beşiktaş taraftarı olan Abdülkadir Akcan, EAPA 2002 Sempozyumu için geldiği Antalya'da Fenerbahçe Kulübü İkinci Başkanı Nihat Özdemir ve asbaşkan Nihat Özbağı ile futbol üzerine sohbet yaptı. 
     Galatasaray'ın Avrupa kupalarında aldığı başarılı sonuçların dışarıda da ilgiyle izlendiğini kaydeden Akcan, bu konudaki anısını şöyle anlattı 
     ''Cezayir Bayındırlık Bakanı ile görüşüyordum. Ona Türkiye'nin nesini beğeniyor sunuz dedim. Bana Türkiye'nin hiçbir şeyini beğenmiyorum ama Türkiye'yi çok seviyorum. Beğenmek ayrı, sevmek ayrı şeydir. Ama herşeyden çok Galatasaray'ı seviyorum dedi. Buna eklenecek hiçbir şey yok. İstanbul'da Olimpiyat Stadı'nı gezerken, ona maça gelip gelemeyeceğini sordum. Olur mu dedi. Bir sürü işadamımız var. Sana uçak göndeririz, Galatasaray maçını seyrettiririz dedim.'' 
     





</TEXT>
</DOC>
