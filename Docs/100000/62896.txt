<DOC>
<DOCNO> 62896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/yasam/yas00.html </URL>
<DATE> 2002/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu oyun başka canlar almasın 
</HEADLINE>
<TEXT>

Eylül 2000’de intihar eden Ceylan Konuk’un babası, Lara’nın ölümüyle patladı ve FRP adı verilen oyunu suçladı Bu oyun çocukları gerçek dünyadan koparıyor, hayal alemine sürüklüyor.. 
     Pınar AKTAŞ, Dinçer ŞEREF, Tahsin AKSU 

     Geçen salı günü, Boğaziçi Köprüsü’nden atlayarak intihar eden Lara Falay’ın ölümü, esrarengiz bir intihar zincirini gündeme getirdi. Yüksekten atlayarak intihar eden ve daha sonra "satanist" oldukları iddia edilen aynı yaşlardaki çocuklar, bir oyuna mı kurban gitti Bu iddiayı gündeme daha önce getiren ise, Eylül 2000’de okuduğu Özel Alman Lisesi’nin dördüncü katından atlayarak canına kıyan Ceylan Konuk’un babası Ali Oğuz Konuk’tu. 
     Kızının, şu anda Avusturya’nın başkenti Viyana’da olduğu iddia edilen A.E’yle "chat" arkadaşı olduğunu belirten Konuk, kızları intihara sürükleyenin bu isim ve oynadıkları bir oyun olduğunu öne sürdü. Liseli gençlerin intiharları, ilk olarak Cenan Yuğaç ve Aslı Yardımcı’nın elele tutuşarak Ataköy’deki bir binanın 14. katından kendilerini atmasıyla başlamıştı. 
     
     Role göre davranıyorlar 
     Bu iki genci Ceylan izledi. Baba Konuk, hayatının baharında ölen kızının anısına mücadele etmeye karar verdi. En büyük destekçisi, aile dostları, Lara’nın babası Yasef Falay oldu. Kurduğu "web" sitesinde, Ceylan’ın bir cinayete kurban gittiğini yazdı. 
     Konuk, FRP adlı oyunla ilgili şu korkunç iddiayı gündeme getirdi 
     "Özellikle bu tür okullarda yaygın olarak oynanan FRP’de Fantasy Role Playing - fantezi davranış oyunu , oynayanlara roller yükleyerek kurban, katil, şeytan, cadı, polis vb. günlük yaşamlarında bu roller doğrultusunda davranmalarını sağlıyordu. Birçok çocuk, rol ile gerçek hayatı bu şekilde karıştırmaktadır.... 
     Ceylan Konuk’la intiharı beraber planlayan Alman Lisesi öğrencisi C.X. ile olan chat kayıtları da var. Burada C.X. Ceylan ile mensubu oldukları bir ordunun savaşçılarından’ bahsediyor." 
     
Lara’ya veda      Boğaziçi Köprüsü’nden atlayarak intihar eden Üsküdar Amerikan Lisesi öğrencisi Lara Falay 16 , dün gözyaşları arasında son yolculuğuna uğurlandı. Beyoğlu Neve Şalom Sinagogu’ndaki törene, Lara’nın okul arkadaşları, veliler ve Falay ailesinin yakınlarının bulunduğu 600 kişi katıldı. Törenin başlamasına 5 dakika kala sinagoga gelen anne Verda Falay, tören boyunca gözlüklerini çıkarmadı. Lara’nın büyükbabası Momo Habib, rahatsız olmasına rağmen torununu son yolculuğuna uğurlamak için tekerlekli sandalyeyle törene geldi. Lara’nın kız kardeşi Nikki ise olan biteni boş bakışlarla seyretti. 
     
     Dualarla uğurlandı 
     Lara için yas tutan ve törene siyah kıyafetlerle gelen arkadaşları, genç kızın genelde içine kapanık olduğunu, intihar edeceğine dair hiçbir davranış göstermediğini söylediler. 15 dakika süren törende Lara için dua okundu. Lara, daha sonra Arnavutköy Musevi Mezarlığı’nda toprağa verildi. 
     
Yasef, al çocuğu ve git ’Babası, Lara’nın durumunu öğrenince arkadaşı Konuk’a danışıyor ve bu yanıtı alıyor. 
     Ali Oğuz Konuk, arkadaşı Yasef Falay’ın kızı Lara’nın problemlerini 2001 ağustosundan beri bildiğini söyledi. Babasının ısrarlarına rağmen Lara’nın psikolojik tedavi görmeyi reddettiğini belirten Konuk, gelişmeleri şöyle anlattı "Yosi Yasef Ceylan’ın olayını A’dan Z’ye biliyordu. Kızının durumunu öğrenince "Ne yapalım Ali" diye sordu. "Al çocuğu git, hiçbir şeyin önemi yok" dedim. Bu dünyadan uzaklaştır, çocuğun ne derse "evet" de. Yosi öyle bir babadır ki 24 saatin 15’ini evinde ve çocuğuyla geçirir. Yosi, elinden geleni yaptı." 
     - Aileler neye dikkat etmeli 
     "Biz Lara’yı da Ceylan’ı da fark ettik. Önemli olan bu çocukları kurtaramamış olmamız. Bugünkü aklımla ne yapardım. Ceylan’ımı alıp başka bir dünyaya giderdim. Problem ne biliyor musunuz Siz fark ettiğinizde beyin yıkamanın ileri safhasında buluyorsunuz çocuğunuzu. Geriye dönüşünüz imkansız gibi oluyor. Çok üzücü değil mi " 
     - Bunların hepsi aynı yerden mi kontrol ediliyor 
     "Bilmiyorum. FRP, Yüzüklerin Efendisi falan bir noktadan kontrol edilmekten öte size empoze edilen bir kültürün yansıması." 
     
     A.E.’nin ilgisi 
     - A.E’nin bu olayla da ilgisi var mı 
     "Şanssız bir tesadüf. Bizim Ceylan’ın A.E’si bu A.E. Aralarında yaş farkı var ki olamaz. Ben 2- 3 yıl önce açıkça teleffuz ettiysem benim komplo teorimi dikkate almak gerekirdi." 
     - Polis ne diyor 
     "Bu iş polisin işi değil, toplumsal olay. Psikiyatristler ise Biz toplumsal sendromdan problemlenen çocuklara pek bir yardımda bulunamayız. Kişilik problemlerine yardımcı olabiliriz’ diyor. 
     
FRP’nin karanlık yüzü...      Uzmanlara göre Lara, Ceylan gibi gençleri bunalıma sürükleyerek intiharına neden olduğu öne sürülen Fantasy Role Playing’in FRP en tehlikeli olanı, sanal ortamda oynananı. İddiaya göre gençler FRP’nin etkisiyle kontrolden çıkıyor. FRP, oynayanlar tarafından bir yaşam stili olarak da değerlendiriliyor. Bu tip oyunların en ilginç tarafı ise, oynayanların senaryoyu bilmemesi. Oyunda herkes konuya kendinden birşeyler katıyor ve macera böylece uzayıp gidiyor. 
     
     Büyücüler.. 
     Bütün bu oyun sistemlerinin ortak noktası oyuncuların kendilerine uygun karakter yaratması ve oynatması. FRP’de olaylar şöyle gerçekleşiyor Bir iki arkadaş toplanır, hepsinin bir karakteri vardır. Kimi savaşçıdır, savaşır kimi din adamıdır, onun rolü yaralananları iyileştirmektir kimi büyücüdür, zekası ve büyüleriyle grubu yönlendirir. 
     FRP tipi oyunlarda bir de yöneticiye gereksinim duyulur ki, bu kişi kuralları belirlemek ve oyuncular için oyunu hazırlamakla görevlendirilmiştir. Oyunu yöneten bu kişiye Dungeon Master Zindan Ustası ’ ya da kısaca DM’ denir. 
     
Lara son gecesinde iz’ sildi      Lara Falay’ın pazartesi gecesi, internetten chat sohbet ’ yaptığı bilgisayarındaki tüm kayıtları sildiği, defterlerindeki tüm notları temizlediği ortaya çıktı. İntiharından bir gün önce Lara, hiç bir sorun olmadığı halde ailesi ve çevresine soğuk davrandı ve o gece çok gergindi. Kendini üç saat banyoya kapatan Lara, annesi Verda Falay’ın "Artık çık" çağrılarını da yanıtsız bıraktı ve bir süre sonra odasına çekildi 
     
     Vaz mı geçti 
     Lara’nın, kendini banyoya kilitlediği saatler içinde intiharı düşünmüş olabileceği, ancak kurtarılabileceği düşüncesiyle buna kalkışmadığı iddia edildi. Babası Yasef Falay, Açık Radyo’da her çarşamba 22.00 - 23.00 saatleri arasında "Ayın Karanlık Yüzü" adlı programı yapıyor, Lara da zaman zaman gitarı ile babasına katılıp şarkılar söylüyordu. 
     



 YAŞAM 





















</TEXT>
</DOC>
