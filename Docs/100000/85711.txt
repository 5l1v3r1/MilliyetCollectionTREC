<DOC>
<DOCNO> 85711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/son/soneko23.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Credit Suisse "Türkiye'de hisse senetlerinde patlama olacak" 
</HEADLINE>
<TEXT>

     Credit Suisse First Boston Gelişmekte Olan Piyasalar Araştırma Bölümü Direktörü Afa Boran, doğru yönde gelişmeler devam ederse Türkiye hisse senetleri piyasasında iyi bir patlama yaşanacağını söyledi. 
     Uluslararası Menkul Kıymetler Komisyonları Örgütü'nün IOSCO 27. 
     Yıllık Konferansı kapsamında düzenlenen ''Global Portföy Yatırımları-Gelişmekte Olan Piyasalardaki Fırsatlar ve Engeller'' konulu panelde konuşan Afa Boran, gelişmekte olan piyasalar çerçevesinde en volatil piyasaların Türkiye ve Rusya olduğunu söyledi. 
     En düşük serbest dalgalanmaların olduğu piyasaların en volatil piyasalar olduğunu belirten Boran, düşük serbest dalgalanmaların kolayca fiyat manipülasyonlarına yol açabildiğini kaydetti. 
     Bir grup yatırımcının fiyatları yükseltip alçaltabildiğini, küçük yatırımcının en büyük kaybeden olduğunu ifade eden Boran, bunu önlemenin en güzel yolunun panik yapmamak olduğunu söyledi. 
     Gelişmekte olan piyasaların peformansına da değinen Boran, ''Türkiye için en iyi yükselecek piyasa demiyorum, ama Türkiye için doğru yönde gelişmeler devam ederse Türkiye iyi bir patlama yaşayacak'' dedi. 
     





</TEXT>
</DOC>
