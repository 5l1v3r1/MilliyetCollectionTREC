<DOC>
<DOCNO> 86531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/son/sondun16.html </URL>
<DATE> 2002/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Paris'in ortasında 6 milyon euroluk mücevher soygunu 
</HEADLINE>
<TEXT>

     Fransa'nın başkenti Paris'te kimliği belirlenemeyen iki soyguncu, kent merkezindeki ''Place Vendome'' mahallesinde bulunan bir kuyumcudan 6 milyon euroluk mücevher çaldı. 
     Son derece şık giysilerle ve güneş gözlükleriyle mağazaya gelen soyguncular, ellerindeki çiçekle kamufle ettikleri gaz bombasıyla kuyumcuda çalışanları etkisiz hale getirdiler. 
     Mağazada mücevherlerin bulunduğu cam vitrinleri kırarak çok değerli yedi yüzük, bir bilezik ve bir broşu aldıktan sonra çalıntı bir otomobille kayıplara karışan soyguncuların kullandığı aracı daha sonra bulan polisin, soyguncuları yakalamak için operasyonlarını sürdürdüğü bildirildi. 
     Paris'in merkezindeki lüks mahallede yapılan soygunun, son yıllardaki en büyük hırsızlık olduğu belirtiliyor. 
     





</TEXT>
</DOC>
