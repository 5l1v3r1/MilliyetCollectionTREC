<DOC>
<DOCNO> 64366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/27/guncel/gun05.html </URL>
<DATE> 2002/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İlaçta indirim yılan hik yesi 
</HEADLINE>
<TEXT>

     AYŞEGÜL AYDOĞAN İstanbul 

     Sağlık Bakanlığı’nın yerli ilaç fiyatlarında yüzde 10’luk indirimi yılan hik yesine döndü. Bakanlığın yüzde 10’luk indirimi, ilaç sanayicileri için yüzde 7, eczacılar için yüzde 2, depocular için de yüzde 1’lik payla bölüştürme önerisine bu kez işverenler karşı çıktı. İlaç Endüstrisi İşverenler Sendikası İEİS Yönetim Kurulu Başkanı Bülent Eczacıbaşı, "Yüzde 10’luk iskontodan yüzde 7’sinin sanayici tarafından üstlenilmesini benimseyen öneri, kabul edilemez bir yaklaşımdır" dedi. 
     Ankara’da önceki gün yapılan toplantıda bir çözüm üretilemediğini vurgulayan Eczacıbaşı, "Yüzde 10’luk indirimin sadece onlara uygulanması çok sayıda eczanenin kapanmasına neden olur" dedi. Eczabaşı şöyle konuştu "İlaç sanayiinin kabul etmesi mümkün olmayan bir öneri gündeme getirildi. Devalüasyon nedeniyle büyük zarara uğrayan ilaç sanayiinin bir de yüzde 7’lik bir yük altına girmesini istemek, sanayinin yaşama şansını ortadan kaldırmaktan başka bir anlam taşımamaktadır." 
     
     Sürüncemede kalmamalı’ 
     Türk Eczacılar Birliği TEB Başkanı Mehmet Domaç ise konunun sürüncemede kalmaması gerektiğini belirterek, "İşveren bize hak veriyor ama kimse fedak rlık yapmıyor. Böyle giderse eczacının yaşaması için sektörün tamamı sıkıntıya girecek. Bakanlık sektörü sıkıntıya sokup kenara çekilemez" diye konuştu. 
     



 GÜNCEL 






















</TEXT>
</DOC>
