<DOC>
<DOCNO> 58835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/guncel/gun16.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Bunalıma giren polis intihara kalkıştı 
     Esenler İlçe Ekipler Amirliği’nde görevli polis Zülfikar Kaya, nişanlısından ayrılması üzerine girdiği bunalım sonucu dün intihara kalkıştı. Kaya, cadde üzerinde beylik tabancasıyla göğsüne ateş etti. Kurşun Kaya’nın kalbinin yakınına isabet etti. İstanbul Tıp Fakültesi’ne kaldırılan Kaya, hayati tehlikeyi atlattı. 
     
     Kilisede noel kutlamasına Türklerden yoğun ilgi 
     Beyoğlu’ndaki St.Antuan Kilisesi’ndeki noel kutlaması havanın yağışlı olması sebebiyle sönük geçti. Peder verdiği vaazda, ABD’lilerle Afganlıların, İsraillilerle Filis-tinlilerin, Avrupalılarla Afrikalıların, yaşlı-larla gençlerin barış için birleşmesi gerek-tiğini söyledi. Ayine Türkler de ilgi gösterdi. 
     
     Karakol komutanına tecavüz suçlaması 
     Sivas Kurtpala Köyü Jandarma Karakol Komutanı Sezgin Civelek’in Şehriban Şahin’e 20 tecavüz ettiği iddiasıyla yargılanmasına başlandı... Civelek’in katılmadığı Sivas 1. Ağır Ceza Mahkemesi’ndeki duruşmada Şahin hazır bulundu. Civelek’in evlerine sık sık geldiğini belirten Şahin, "Civelek, zorla benim ırzıma geçti, şik yetçiyim" dedi. Duruşma ertelendi. 
     
     Alkolik hırsızı ev sahibi yakaladı 
     Edirne’de Karaağaç Mahallesi Ferahiye Sokak’ta aşırı alkollü olarak girdiği bir evi soymaya çalışan Hüseyin Tavukçu 41 , fazla gürültü çıkarınca ev sahibi Doğan Katırcı’ya yakalandı. Polise teslim edilen Tavukçu’nun 200 promil alkollü çıktığı ve tutuklandığı bildirildi. 
     
     Annesini öldürdü, kızına tecavüz etti 
     Diyarbakır’ın Tepe beldesinde Yıldırım Uçar 19 , istetmesine rağmen evlenmesine izin verilmeyen A.A.’yı 13 dün akşam kaçırmak istedi. Kızının kaçırılmasına engel olmak isteyen anne Fatma Demirkan’ı 36 yerinden bıçaklayarak öldüren Uçar, A.A.’ya da tecavüz edip bıçakladı. Uçar yakalandı. 
     
     
     Caminin kapılarını üçüncü kez çaldılar 
     Kayseri Beşparmak Mahallesi’ndeki Mehmet Akif Camii’nin giriş kapısı ile tuvalet kapısının yanı sıra 3 alüminyum kapısıyla 5 pencere çerçevesi önceki gece, kimliği belirlenemeyen kişilerce üçüncü kez çalındı. Çalınan kapı ve pencerelerin maddi değerinin 1 milyarı geçtiği belirtildi. 
     
     Ünye’de 2 kız kardeş başlarından vuruldu 
     Ordu’nun Ünye ilçesinde Ortayılmazlar Mahallesi’nde oturan Zahiye 18 ve Sevgi Durgun 23 adlı kız kardeşler başlarından kurşunlanmış olarak Gürcülü Mahallesi’nde uçurumun kenarına atılmış halde bulundu. Otopsileri yapılan kız kardeşlerin ayaklarına da ateş edildiği saptandı. 
     
     Müdürünü döven öğrenci tutuklandı 
     Samsun’un Ladik İlçesi’nde kendisini uyaran Müdür Yardımcısı’nı döven lise öğrencisi tutuklandı. Ladik Çok Programlı Lisesi 2. sınıf öğrencisi Okan Bilginoğlu, disiplinsiz davrandığı gerekçesiyle kendini uyaran Müdür Yardımcısı Şerif Tulum’a hakaret ederek darp etti. Genç tutuklandı. 
     
     Şanlıurfa’da sahte rakıya üç kurban 
     Şanlıurfa’nın Halfeti ilçesinde 3 kişi sahte rakıdan öldü... Rüştiye Mahallesi’nde ucuz olduğu için satın aldıkları sahte rakıyı içen Halil Ulutaş ile misafiri Cevdet Olcay fenalaştı. Hastaneye kaldırılan Ulutaş ve Olcay kurtarılamadı. Başbostan Mahallesi’nde de Tekel’den emekli Mustafa Karayazgan sahte rakıdan zehirlendi. 
     
     Sahte kimlikle yargılandı, idam aldı 
     Bursa’da Özlem Tuncay’ı 3.5 kolundaki bileziği gasp için inşaatta tecavüz edip öldüren sanığın sahte kimlikle yargılandığı ortaya çıktı. Hakkı Efeoğlu kimliğiyle yargılanarak, bir idam, bir de ömür boyu hapis cezası alan sanığın adının Murat Bal olduğu anlaşılınca tekrar h kim karşısına çıktı. 
     



 GÜNCEL 


























</TEXT>
</DOC>
