<DOC>
<DOCNO> 60625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/dunya/dun06.html </URL>
<DATE> 2002/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Özbek köylüler bağımsızlık ilan etti 
</HEADLINE>
<TEXT>

     DIŞ HABERLER SERVİSİ 

     Kazakistan ve Özbekistan arasındaki sınır anlaşmazlıkları dolayısıyla statüleri belirsiz olan iki köy, yıllardır süren çözümsüzlükten yılınca çareyi bağımsızlık ilan etmekte buldular. Köylüler, düzenledikleri bir yürüyüşle egemenliklerini ilan ettiler ve devlet başkanı ile 10 üyeli bir meclisi belirlediler. Özbekistan polisi ise göstericilere müdahale etti ve bir kişiyi gözaltına aldı. Görgü tanıklarına göre, yaklaşık 2 bin kişilik nüfus, Özbekistan ile sınırın kesin olarak çizilmesinden sonra Özbek sınırları dahilinde kalacaklarından endişe ederek, bu belirsizliğe son verilmesini istediler, ancak belirsizlik sürünce bu adımı atmayı tercih ettiler. 
     



 DÜNYA 













</TEXT>
</DOC>
