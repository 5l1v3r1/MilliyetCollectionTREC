<DOC>
<DOCNO> 86149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/26/guncel/gun04.html </URL>
<DATE> 2002/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İnternette kumar inadı 
</HEADLINE>
<TEXT>

Hazırlıklara başlayan Spor Toto Teşkilatı, çocukların oynamasını vatandaşlık numarasıyla engelleyecek 
     NECMİ KEPÇETUTAN Ankara 

     Spor Toto Teşkilatı, "kumar alışkanlığını kamçılayacağı" eleştirilerine karşın sanal lemde oynatmayı planladığı oyunlar için düğmeye bastı. 18 yaşından küçük çocukların kumar alışkanlığı edinmemesi için, internet oyunlarında vatandaşlık numarası kullanılması planlanıyor. 
     Ancak Spor Toto Teşkilatı’nın "kimlik numarası" formülü de risk taşıyor. Çocukların, ebeveynlerinin vatandaşlık numarasını öğrenerek internette bahis oynayabileceği belirtilirken, teşkilat, internet, GSM şebekeleri, televizyonlar, çağrı merkezleri gibi araçlar üzerinden oyun ve bahis oynatma yönündeki projenin ihalesi için hazırlıklarını tamamladı. 24 Haziran’da yapılması planlanan ihaleye katılacak firmalarda, bu işte deneyim sahibi yabancı bir firma ile ortaklık şartı aranacak. İhale, yüzde 10 üzerinden açık eksiltme ile yapılacak. 
     
     250 milyon dolarlık ciro 
     Teşkilat Müdürü Mehmet Boslu, söz konusu ihaleyle ilgili şöyle konuştu "Yap - İşlet - Devret modeliyle yapacağımız ihaleyi kazanan firma 5 yıl süreyle sistemi çalıştıracak. Belli bir süre için Milli Piyango terminallerini yine kullanacağız. Ancak, bir yıl içinde tamamen kendi sistemimize sahip olacağız. Bu ihaleyle yıllık 15 milyon dolar olan ciromuzu 250 milyon dolara çıkarmayı hedefliyoruz." 
     



 GÜNCEL 


















</TEXT>
</DOC>
