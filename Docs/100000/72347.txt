<DOC>
<DOCNO> 72347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/son/sondun22.html </URL>
<DATE> 2002/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
BM'nin "Filistin devleti" tabirinden Peres, Fransa ve Rusya memnun 
</HEADLINE>
<TEXT>

     İsrail Dışişleri Bakanı Şimon Peres, BM Güvenlik Konseyi'nin ''Filistin devletini ilk kez anan bu sabahki kararından'' memnun olduğunu, bu noktayı belirtmeksizin bildirdi. 
     Peres, yayımladığı bildiride, ''İsrail'in, ABD'nin, terörizm ve şiddete teşvikin derhal durdurulması çağrısı yapan BM Güvenlik Konseyi'nin 1397 sayılı kararının alınması yönündeki çabalarını memnuniyetle karşıladığını'' belirtti. 
     ''İsrail'in, Tenet ve Mitchell raporlarının uygulanması, barış sürecinin yeniden başlaması ve görüşme masasına dönülmesinin sağlanması amacıyla derhal bir ateşkese varma isteğinde olduğunu'' belirten Peres, bildirisinde, ''ülkesinin Amerikalı özel temsilci Anthony Zinni'nin bölgedeki ziyaretinin başarılı olması için elinden geleni yapacağını da'' kaydetti. 
     
     Fransa "Cesaret verici karar" 
     Fransa Dışişleri Bakanı Hubert Vedrine de kararı ''önemli ve diplomatik açıdan cesaretlendirici'' olarak niteledi ve ''1397 sayılı kararın, şimdiye kadar Güvenlik Konseyi'nin müdahalesine karşı olan ABD'nin girişimiyle kabul edildiğini'' kaydetti. 
     
     Rusya memnun 
     Rusya Dışişleri Bakanı İgor İvanov da karardan memnuniyet duyduğunu belirterek, ''İki devlet var, barış içinde yaşamaları gereken İsrail ve Filistin...'' diye konuştu. 
     İtar Tass ajansının haberine göre İvanov, ''Rusya'nın, tarafları uluslararası toplumun çağrılarına tepki vermeye ve diyaloğa yeniden başlamaya davet ettiğini'' söyledi. 
     






</TEXT>
</DOC>
