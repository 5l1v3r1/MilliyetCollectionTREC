<DOC>
<DOCNO> 94407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/son/sondun30.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanya'da bir düğünde şişeler bardaklar uçuştu 31 yaralı 
</HEADLINE>
<TEXT>

     İspanya'da aynı lokantada ayrı düğünlere katılan konukların birbirlerine yumruk, şişe ve bardaklarla saldırdıkları kavgada 31 kişi yaralandı, 2 kişi gözaltına alındı. 
     Başkent Madrid dışındaki Arganda del Rey lokantasında yapılan düğünlere katılan konuklardan birinin yaktığı fişeğin bir başka konuğun yüzünde patlaması üzerine yaşanan sözlü sataşmanın daha sonra meydan kavgasına döndüğü belirtildi. 
     Düğüne gelen 50 konuk yaklaşık 10 dakika boyunca kavga ederken damatların olayı uzaktan izlediği kaydedildi. 
     Kavga sonunda 31 kişi yaralanırken, fişeği yakan kişi ile kavgayı ayırmaya çalışan polis memurunu yumruklayan bir başka kişinin gözaltına alındığı kaydedildi. 
     Lokanta sahibi bedava içkinin ve giderek artan hava sıcaklığının, zemin kattaki konuklar ile balkondaki konuklar arasında kavgaya neden olduğunu belirtti. 
     





</TEXT>
</DOC>
