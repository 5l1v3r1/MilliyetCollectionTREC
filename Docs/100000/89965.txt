<DOC>
<DOCNO> 89965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/15/spor/spo06b.html </URL>
<DATE> 2002/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
20 yılda neler oldu 
</HEADLINE>
<TEXT>

     1982 Dünya Kupası grup elemelerinde tek bir puan bile alamayan ve sadece tek gol atan A Milli Takım, 20 yıl sonra Dünya Kupası finallerinde en iyi 16 takım arasına girmeyi başardı. Sovyetler Birliği, Galler, İzlanda ve Çekoslovakya ile eşleşen Ay - Yıldızlı ekibin o yıllarda aldığı kötü sonuçlar kimseleri şaşırtmıyordu. 
     TÜRK futbolunun son 6 yılda gösterdiği yükseliş trendi tüm Dünya’nın dikkatini çekerken, Milli Takım başarılarla dolu günlerin ilk sinyalini, Fatih Terim’in yönetiminde 1996 İngiltere’de düzenlenen 10. Avrupa Şampiyonası finallerine katılarak verdi. Milli Takım başarılı maçlar oynamasına rağmen gruptan çıkamadı. 
     AY - Yıldızlı ekip ardından 2000 yılında Hollanda - Belçika’nın ortaklaşa düzenlediği Avrupa Şampiyonası’nda çeyrek finale çıkarak tarihinin en büyük başarısını elde etti. Önlenemeyen yükseliş Şenol Güneş döneminde sürdü ve 48 yıl aradan sonra Dünya Kupası finallerinin vizesi alındı. Ve Türkiye burada da 2. tura çıktı. 
     



 SPOR 




































</TEXT>
</DOC>
