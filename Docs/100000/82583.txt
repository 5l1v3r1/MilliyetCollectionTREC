<DOC>
<DOCNO> 82583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/son/sondun10.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamas Yeniden Doğuş Kilisesi ile ilgili anlaşmayı kabul etmiyor 
</HEADLINE>
<TEXT>

     Aşırı dinci Filistinli örgüt Hamas, Beytüllahim'deki Milad Kilisesi'nde İsrail kuşatmasının sona ermesini öngören anlaşmayı kabul etmediğini açıkladı. 
     Katar televizyonu El Cezire'ye konuşan Hamas yöneticilerinden Gaza Abdülaziz Rantissi, aralarında İsrail tarafından aranan bazı silahlı kişilerin de bulunduğu kilisedeki kuşatmanın kaldırılmasına yönelik anlaşma için, ''Bu son derece ciddi bir felakettir'' dedi. 
     Rantissi, ''Düşman İsrail, Filistin'de varolma meşruluğumuzu elimizden almaktadır. Filistin Yönetimi de bu politikayı uygulamaktadır'' dedi ve Filistin Yönetimi'ni ''Filistin direnişine karşı bir savaş sürdürmekle'' suçladı. 
     Varılan anlaşma gereğince, kilisede bulunan ve İsrailce aranan 13 Filistinli İtalya'ya sınırdışı edilecek, 26'sı Gazze'deki bir cezaevine gönderilecek, kalanlar ise serbest bırakılacak. 
     





</TEXT>
</DOC>
