<DOC>
<DOCNO> 83231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/son/sondun23.html </URL>
<DATE> 2002/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sınır Tanımayan Gazeteciler Kıvrıkoğlu'nun fotoğrafını tekrar koydu 
</HEADLINE>
<TEXT>

     Sınır Tanımayan Gazeteciler Örgütü, Saint-Lazare tren garındaki sergide basın özgürlüğünün ihlal edildiği ülkeler haritasına Genelkurmay Başkanı Orgeneral Hüseyin Kıvrıkoğlu'nun fotoğrafını tekrar koydu. 
     İşçi Partisi yurtdışı temsilciliğinden bir grup, dün sergi önünde protesto gösterisi yaptıktan sonra, aralarında Orgeneral Hüseyin Kıvrıkoğlu'nun da yer aldığı portreleri kırmızı sprey boya ile kapatmıştı. 
     Sınır Tanımayan Gazeteciler Örgütü'nden bir heyetin, gara gelerek boyanan fotoğrafların üzerine yenilerini yapıştırdığı gözlendi. 
     İşçi Partisi yurtdışı temsilciliği, bugün Orgeneral Kıvrıkoğlu'na yönelik hakareti protesto amacıyla Sınır Tanımayan Gazeteciler Örgütü'nün merkezinin önünde bir gösteri daha yapacak. 
     Öte yandan, dün yapılan protesto gösterisi sırasında gözaltına alınan işçi partili 3 kişinin sorgulandıktan sonra serbest bırakıldığı öğrenildi. 
     Sınır Tanımayan Gazeteciler Örgütü'nün, gözaltına alınan kişiler hakkında mahkemeye başvurmaya hazırlandığı bildirdi. 
     





</TEXT>
</DOC>
