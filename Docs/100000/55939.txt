<DOC>
<DOCNO> 55939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/magazin/yazdud.html </URL>
<DATE> 2001/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat Caddesi’nde lokanta turu 
</HEADLINE>
<TEXT>

Mori Sushi, kebabın hası Develi’, Nilantik, Polonez Barbekü, Santewich, Nükhet ile Yannis yeniden... 
     Efendim, Anadolu yakasına uzun süredir gidememiştim. Oradaki lokanta, bar ve restoran sahipleri "Sıra ne zaman bize gelecek " dedi, yağmur çamur demeden çıktım yola. Caddebostan’da oturan sırdaşım İsmail Akkaya, kızkardeşi Tansel ve yönetmen Ayşe Ersayın ile Anadolu yakasında turladım. İftarı, Kalamış Yat Limanı’nda olan, kebapta rakipsiz Develi’de yaptık. Balık düşkünlüğümü bilmeyen yok ama bu kez Develi’nin balık kısmına merhaba’ demekle yetinip kebap bölümüne geçtik. Deterjan reklamından tanıdığınız Develi’nin Genel Müdürü Fatih Bedir, sağolsun, kapıda karşıladı. Develi’nin Samatya’daki merkezine Etiler Şamdan’ın sahibi Mehmet Tuna, sevgili meslektaşım www.gecce.com’ adlı sitenin sahibi Kenan Erçetingöz ve flörtü Gül ile gitmiştim. Ardından Samatya Develi’ye yalnızca çiğ köfte yemeğe iki kez gittim ama Etiler’deki yerine gitmek bir türlü nasip olmadı. Patron Arif Develi Samatya’daymış, oğlu Ali masaya geldi. Aşçıbaşı Hamit Gebeş, salon şefi Mahsun Bedir ve şef Adem Kaygusuz’a kendimizi teslim ettik. Masaya garson Ferhat Duran, Ömer Şaka ve komi Kemal Tokmak baktı. Servis muhteşemdi. Develi’nin iftar mönüsünde yok, yok. Biz garnitürlü sıcak istedik tandır, simit, fıstıklı kebap, beyti, terbiyeli şiş, Adana, kaburga. Fındık lahmacundan da birer tane götürdük. Aşçıbaşı koca lavaş pidesinin üzerine susamla adımı ve soyadımı yazmış, acayip havam oldu Bence Güneydoğu mutfağının aynası Develi. 1912 yılından beri aynı lezzette. Türk yemeklerini ve tadlarını midenizi rahatsız etmeyecek şekilde sunuyor Develi. O kadar yedik, en ufak bir rahatsızlık hissetmedik. 
     Kişi başı muhteşem bir yemek 16 milyon. Develi’nin sürekli müşterileri arasında Fenerbahçe Başkanı Aziz Yıldırım, Sağlık Bakanı Osman Durmuş, İstanbul Valisi Erol Çakır, Emniyet Müdürü Hasan Özdemir ve Fenerbahçe Yönetim Kurulu üyleri var. Telefon numarası 0216 418 94 00. 
     Fazla yiyince kendimizi Bağdat Caddesi’ne atıp yürüdük. 
     Şık bir yer gördüm Polonez Barbekü. Gezdim tabii. Sahibi Mert Aslan yanımıza geldi "Yüksek kalitedeki et ürünlerimizi alev lezzetiyle birleştirerek dana ve hindiden zengin çeşitler ürettik. Mönüde herkesin kesesine uygun yemekler var" dedi. Polonez’de paket servis de mevcut. Fiyatlar cazip. Ekmek arası polonez köfte 2, salatalar 1-2.5 milyon, sandöviç çeşitleri 1.5-3 milyon, sahandan dedikleri hindili sucuklu yumurta, kavurmalı, sosisli, hindi sosisli yumurta çeşitleri 3-4.5 milyon arasında. Bir de light mönü var ki diyette olanlar için ideal. Tost çeşitleri ise 1 milyon. Yani sevdiklerinizle gidip kendinize mükemmel bir ziyafet çekebilirsiniz. İçecek fiyatları 250 bin-1.5 milyon arasında. Bağdat Caddesi’nde keyifli bir mekan Polonez Barbekü’. Telefonu 0216 363 52 46. Yine Şaşkınbakkal’da bir başka sandöviç lokantasına uğradık Santewich. Burayı Tansel çok methetti. Erenköy’de de bir şubesi varmış. Santewich’de salatalar 500-600 bin lira. Amerikan salatasından tutun da patates, soslu sosis, soslu tavuk, yeşil mercimek, mantar, İtalyan... Ne ararsanız var. 30’a yakın salata çeşidinden hangisini sipariş edeceğinizi şaşırıyorsunuz. Sandöviçler ise 1.5-2.5 milyon arasında. Lazanya, incecik ve ağızda dağılan pay hamurunun içinde sebze ve baharatlarla hazırlanmış. Ispanak, kabak, pırasa ve patlıcan seçenekleri ile sunulan sebzeli kişler 1 milyon 250-1.5 milyon lira arasında. Her çeşit tatlı var. Gençler ve aileler için ideal. Telefonu 0216 411 14 69. 
     
Alchera, Nilantik      "Keyfim buraya gelir misin, yoksa ben mi geleyim " sloganıyla müşteri ağırlayan Erenköy’deki Nilantik’te aldık soluğu. Buranın sahibi Nil Köprek sıcak bir insan. Tatlılar birer rüya. Elmalı, cevizli, vanilyalı, soslu turta çeşitleri, frambuaz soslu cheesecake... Çikolatalı ve konyaklı pastaları da çok lezzetliymiş. Görselliğe ve damak tadına önem verenler, 17., 18. ve 19. yüzyıldan günümüze ulaşan objeler, koleksiyonlar eşliğinde bir şeyler yemek isteyenler için ideal bir yer. Nilantik mönüsünde ağırlık ev yapımı lezzetlerde. Müdavimleri Sibel Savacı, Billur Kalkavan, Jale ve Başak Gürsoy, Dikran Masis, Ayda-Nadir Yelkenci, Perran Kutman-Koral Sarıtaş, Çiğdem-Hüsamettin Özkan, Erol Kaynar, Mahinur-Tezcan Yaramancı. Telefonu 0216 360 53 78. Sonra Alchera adlı lokantaya göz attık. Alchera’nın sahibi Esra Akkaya ile erkek arkadaşı Kerem Deren’i yürekten kutlarım. Esra Akkaya, Mahallenin Muhtarları’ dizisinin Şirin’i. Dünyanın pek çok yerini dolaştım, bu şıklıkta, serviste, cazip fiyatlarda eğlencenin, kültürün, sanatın, hobinin iç içe olduğu böyle bir mekanı ilk kez gördüm. Her akşam, Osmanlı yemeklerinden oluşan nezih bir iftar ziyafetini değişik mönülerle sunuyor Alchera. Her köşesinde, her odasında farklı bir dünya var. Tavla oynarken ya da DVD izlerken bir yandan brunch yapabilirsiniz. Ya da 5 milyona Meksika yemeği quesadilla, 6 milyona da etli veya tavuklu fajitas yiyebilirsiniz. Patlamış mısır, kestane, şömine, kardan adam, yastık, battaniye, soba, kartopu savaşı, dumanı tüten çorba, kitap, oyun, sıcak şarap, sinema, tiyatro, resim sohbetleri ve birbirinden ilginç kahve çeşitleri hep Alchera’da. Canınız isterse öğle ya da akşam yemeğini, şöminenin önünde 5 milyona sucuk-ekmekle geçirmeniz mümkün. Canınız Latin dansı veya tango mu öğrenmek istiyor 
     Yine adres Alchera. İşletmeci Özcan Doyuran Alchera’da ciddi anlamda kahve satışı yapıldığını, insanların kendilerini evlerinde hissettiklerini söyledi. Bağdat Caddesi’ndeki bu düş dünyasına gidin, memnun olun. Alchera’nın müdavimleri arasında Harun Kolçak, Soner Arıca, Erkan Can, Cem Davran, Füsun Önal, Billur Kalkavan, Sibel Can var. Telefon numarası 0216 414 62 20. 
     
Mori Sushi pahalı      Genelde çarşamba geceleri bizim Seba kızlar grubu’ yani Aşkım Sağıroğlu, Meltem Sayın, Filiz Yolaçan, Aynur Şenel ve ben yemek yiyoruz. Bu kez beni Etiler Mayadrom içindeki Mori Sushi’ye götürdüler. Mori’nin en büyük farkı yalın ve sade dekorasyonu. Mönünün yıldızı sushi ama Japon mutfağının türlü lezzetleri de var. Mekan tanıdık simalarla doluydu. Hülya Avşar, Kaya Çilingiroğlu, minik Zehra, yan masada Murat Aslan, bir grup arkadaşıyla Bahattin Demir oturuyordu. Bahattin ramazan nedeniyle çapkınlığa ara vermiş , Murat bir süredir nişanlı olduğu Melis Çiftçi ile evlilik hazırlıklarında, sevindim. Ukalalık kabul etmeyin, sushi için Ninja ve Udanya adlı restoranlar damak tadıma uygun. Sunset’de de tatmıştım. Mori’deki fiyatlar beni hep ürkütmüştür. Nitekim kızların ödediği hesaba baktım, kabarıktı 5 kişi 300 milyon. People’ın müthiş aşçıbaşısı Gazi’nin, en az kendi kadar başarılı kardeşi Bilal, Mori’de görevliymiş. Ona da gerekeni söyledim. Efendim, dünyaca ünlü müzik adamımız Tuluyhan Uğurlu üç CD’siyle 2002 yılına damgasını vuracak Osmanlılar, Beyazıt Zamanı ve Senfoni Türk. Osmanlılar, sevgili dost Faruk Saraç’ın Padişah’ın Esvabı’ isimli tarihsel gösterisi için hazırlanan ve 36 Osmanlı padişahını anlatan iki CD’den oluşan bir eser. Şıklığı ve zarafeti ünlü olan porselen markası Herend, Nişantaşı-Ihlamur Yolu’nda hizmette. Bayram ve yılbaşı armağanı olarak ideal. Semih Balcıoğlu usta çizgilere, stilde gelenekçi, düşüncede yenilikçi sanat anlayışına sahip bir karikatürist. Türkiye’deki üç boyutlu karikatürlerin yaratıcısı Balcıoğlu’nun özel koleksiyonu 7 Aralık’da Arnavutköy’deki Dem-Art Sanat Galerisi’nde. Balcıoğlu’nun sergisi 29 Aralık 2001’e kadar açık. 
     
Keçeli’nin muhteşem daveti      Efendim, haftasonu sevgili ağabeyim ve siyasette önemli bir isim Orhan Keçeli’nin Ataköy C Motelleri’ne bitişik Mavi Marmara Et Lokantası’nda iftar yemeği vardı. Bizim Seba Grubu, Polo 13’ün işletmecisi Ali Sayar, kardeşim kadar yakın Cenk Eren, kuaförüm, dostum, saç doktorum Veysel Şenel ile gittik. DYP Genel Başkanı Tansu Çiller ve eşinin de katıldığı gecede pek çok ünlü isim vardı. 5 bin kişilik davette dostlarım olan işadamları Engin ve Nedim Keçeli kardeşler, eşleri Selin ile Suzan, Benta-Ali Şen, Begüm-Adnan Şen, Aslı-Metin Şen, Meral Gezgin, Turan Sarıgülle, İstanbul Ticaret Odası Başkanı Mehmet Yıldırım, işadamı Fuat Miras, Necmettin Cevheri, DYP Milletvekili Hayri Kozakçıoğlu, Celal Adan, Nevzat Ayaz, işadamları Recep Yazıcı, Şadan Kalkavan, Avukat Onur Fenercioğlu ve eşi, Klip Müzik’in sahibi Akif Işık, Özer Plakçılık’ın sahibi Şahin Özer vardı. 
     
     Atina'da yaşayan Yunanlı Giannis Yannis’den ayrılan Nükhet Duru sevgilisinin baskısıyla aşk dolu günlere döndü. İstanbul'a gelen Yannis ile Nükhet'i Etiler Şamdan'da gördüm. Keyifli olan Duru kabare şov hazırlıyor. Duru’nun yeri konusunda ser verip sır vermediği şovun metinlerini Selahattin Duman hazırlıyormuş. Evet, bugünlük bu kadar, kalın sağlıcakla. En kötü gününüz benimkinden iyi olsun. 
     
     



 MAGAZİN 












</TEXT>
</DOC>
