<DOC>
<DOCNO> 75384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/dunya/dun02.html </URL>
<DATE> 2002/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk askerleri El Halil’de kalacak 
</HEADLINE>
<TEXT>

     ANKARA Milliyet 

     El Halil’deki saldırıda bir binbaşısını şehit veren Türkiye, "barışa hizmet etmeye devam" kararı aldı. Binbaşı Cengiz Toytunç’un şehit edildiği El Halil’de görevli 10 Türk subayı görevine devam edecek. 
     Dışişleri Bakanlığı’nın Ortadoğu Daire Başkanı Ömer Önhon, saldırıyla ilgili incelemelerde bulunmak için gittiği Filistin’den dün döndü. Bölgede İsrail ve Filistinli yetkililerin yanı sıra, şehit Binbaşı Toytunç’un görev yaptığı TİPH yetkilileri ile de bir araya gelen Önhon’un gezisi sonunda Türkiye, önemli kararlar aldı. 
     Diplomatik kaynaklardan edinilen bilgilere göre, Toytunç’un ölümü ve yüzbaşı Hüseyin Özaslan’ın yaralanması üzerine TİPH’teki sayısı 10’a düşen Türk heyeti görevine devam edecek. 
     



 DÜNYA 











</TEXT>
</DOC>
