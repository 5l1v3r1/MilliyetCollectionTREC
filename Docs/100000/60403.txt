<DOC>
<DOCNO> 60403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/son/sonspo04.html </URL>
<DATE> 2002/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor'dan Galatasaray'a çağrı "Maçlarınızı İzmit'te yapın" 
</HEADLINE>
<TEXT>

     Kocaelispor Kulübü Başkanı Sefa Sirmen, Galatasaray Kulübü'ne ikinci yarı maçlarını İzmit'te yapması için çağrıda bulundu. 
     Sefa Sirmen, Ali Sami Yen Stadı'nın yıkılıp yerine yenisinin yapılması için çalışmalar başlatıldığı yönünde duyumlar aldıklarını söyledi. 
     Galatasaray'ın, maçlarını İzmit İsmetpaşa Stadı'na yapabilmesi için gereken kolaylığı sağlayacaklarını anlatan Sirmen, ''Biz Galatasaray'a ikinci yarı maçlarını İzmit'te yapabileceklerini bildirdik. İstedikleri zaman stadı kullanabilirler'' dedi. 
     Sirmen, Kocaelispor'un son 2 yıl değerlendirmesi esas alındığında, başarılı olduğunu da ifade ederek, şunları kaydetti 
     ''İlk yarıda kolay maçları kaybettik ve 1 maç eksikle ligi 25 puanla tamamladık. Orta sıralardaki yerimizi koruyoruz. Eksik maçımızı kazanırsak 28 puana ulaşacağız ve 5. sıraya çıkacağız. Kocaelispor, ikinci yarıda daha iyi olacak diye düşünüyorum. Çünkü Kocaelispor, artık ekibiyle ve kadrosuyla oturmuş bir takım. İkinci yarıda kaliteli futbol oyanayarak başarılı sonuçlar alacağımıza inanıyorum.'' 
     






</TEXT>
</DOC>
