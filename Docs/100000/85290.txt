<DOC>
<DOCNO> 85290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/21/son/sonspo04.html </URL>
<DATE> 2002/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum'dan Euro 2008 için Türk - Yunan ortaklığına destek... 
</HEADLINE>
<TEXT>

     Beşiktaş'ın eski teknik direktörü Christoph Daum, Türkiye ile Yunanistan'ın 2008 Avrupa Futbol Şampiyonası Finalleri'ni EURO 2008 düzenlemek için yaptıkları ortaklığa destek verdi. 
     Alman teknik adam, ortaklığın resmi sitesi ''www.hellas-turkiye2008.com''da yer alan yorumunda, ''Her iki ülke de birçok alanda, dünyanın her yerinden gelecek insanlar için dostluk gösteren ve güvenilir ev sahipleridir'' dedi. 
     Türkiye ve Yunanistan'ın, etkileyici tarihe sahip ulusların ülkeleri olduğunu anlatan Daum, ''Birçok kültürel, bilimsel, felsefe ve spor alanındaki başarıların kaynakları bu ülkelerde yatmaktadır. 
     Her iki ülke de birçok alanda, dünyanın her yerinden gelecek insanlar için dostluk gösteren ve güvenilir ev sahipleridir'' ifadelerini kullandı. 
     Tüm alanlardaki altyapı yatırımlarının EURO 2008 gibi büyük bir sportif etkinlik için bir ön çalışma olduğunu kaydeden Daum, ''Türk ve Yunan takımlarının futbola olan hevesleri ve başarıları tüm Avrupa ve dünyada takdir kazandı. EURO 2008'e her iki ülke de değerli bir ortak ev sahipliği yapabilmek için elele verdiler. EURO 2000'deki Belçika ve Hollanda'nın başarılı ortaklığı Türkiye ve Yunanistan'ın EURO 2008'e ortak ev sahipliği adaylıkları için gerekli olan motivasyonu sağlamıştır'' şeklinde görüşlerini belirtti. 
     





</TEXT>
</DOC>
