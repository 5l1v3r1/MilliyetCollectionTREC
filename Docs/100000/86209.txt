<DOC>
<DOCNO> 86209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/26/son/sondun04.html </URL>
<DATE> 2002/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Eminem konserinde 30 yaralı... 
</HEADLINE>
<TEXT>

     Amerikalı rap şarkıcısı Eminem'in Washinton'daki RFK Stadyumu'nda verdiği konser sırasında meydana gelen panik sonucu çoğu hafif olmak üzere 30 kişi yaralandı. 
     Columbia bölgesi itfaiye sözcüsü Alan Etter, dün akşamki konserde yaralananlardan birinin kalp krizi geçirdiği için hastaneye kaldırıldığını belirtti. 
     Bu kişinin sağlık durumu hakkında henüz bilgi alınamadığını kaydeden Etter, yaralılardan 4'ünün daha hastaneye kaldırıldığını, bunların hayati tehlikesinin olmadığını söyledi. Etter, diğer yaralıların tedavilerinin ayakta yapıldığını belirtti. 
     Eminem'in yaşanan panikten sonra kısa bir ara verdiği ve polisin kalabalığı yatıştırmasıyla konserine devam ettiği belirtildi. 
     Maryland radyo istasyonu tarafından düzenlenen iki günlük konser bugün de devam edecek. 
     





</TEXT>
</DOC>
