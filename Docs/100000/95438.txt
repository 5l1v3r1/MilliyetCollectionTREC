<DOC>
<DOCNO> 95438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/siyaset/siy06a.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanı zırhı’ korudu 
</HEADLINE>
<TEXT>

Eski Enerji Bakanı Cumhur Ersümer’in istifasına neden olan Beyaz Enerji’ davasında, eski Devlet Bakanı Sönmez 9 yıl hapis ve 510 milyar ağır para cezasına mahk m edildi. Sönmez tutuklandı 
     ANKARA Milliyet 

     Siyaset - bürokrat - işadamı üçgeninde en büyük "usulsüzlük" davalarından biri olan ve Cumhur Ersümer’in Enerji Bakanlığı’ndan istifasına neden olan "Beyaz Enerji" davasında ağır mahk miyet kararları çıktı. Eski Devlet Bakanı Birsel Sönmez’in de aralarında bulunduğu 24 sanıktan 16’sı 7 ay 15 günle 11 yıl 2 ay 5 gün arasında değişen hapis cezalarına çarptırıldı. Sönmez, eski Genel Müdür Muzaffer Selvi ile yardımcısı Ünal Paker duruşma sonunda tutuklanarak cezaevine gönderildi. 
     
     350 bin dolar rüşvet 
     Ankara 4. Ağır Ceza Mahkemesi’nde görülen davanın dünkü duruşmasında karar çıktı. Sanıkların son sözlerinin sorulmasının ardından karar Mahkeme Başkanı Sabri Eyüp Yağcı tarafından açıklandı. Yağcı, toplam 350 bin dolar rüşvet aldığı belirlenen Selvi ile yardımcısı Peker’in 9 yıl 8 ay 20’şer günü ağır olmak üzere, toplam 11 yıl 2 ay 5’er gün hapis cezasına çarptırıldıklarını duyurdu. Selvi’nin evinde bulunan 350 bin doların zoralımına karar veren mahkeme, Peker’i de 199 milyar 971 milyon 920 bin 833 lira ağır para cezasına mahk m etti. 
     TEAŞ’la iş yapan firmalarla, "rüşvet karşılığında anlaşma yaptığı" belirtilen Sönmez de 8 yıl 4 ay’ı ağır, 9 yıl 9 ay 15 gün hapis ve 510 milyar 77 milyon 500 bin lira ağır para cezasına mahk m edildi. Selvi, Peker ve Sönmez duruşma sonunda tutuklanarak cezaevine gönderilirken 
     her üç sanık da ömürboyu kamu hizmetlerinden yasaklandı. 
     
     Hazine trilyonlar kazandı 
     Mahkeme, bürokratlara rüşvet veren işadamlarını da ağır para cezalarına mahk m etti. Nuri Doğan Karadeniz 680 milyar 970 milyon, Erhan Aygün 1 trilyon 144 milyar 953 milyon, Mustafa Gecek de 75 milyar 491 milyon lira ağır para cezasına çarptırıldı. 
     Diğer sanıklar da 7 ay 15 gün ile 1 yıl 3 ay arasında değişen oranlarda hapse mahk m edilirken, 5 sanığın beraatine karar verildi. 10 sanık da çete suçundan beraat etti. 
     
Meclis Ersümer’i aklamıştı      Enerji Bakanlığı’ndaki usulsüzlüklerde dönemin bakanı Cumhur Ersümer’in de ismi geçti. Sanıklar, ifadelerinde yasal olmayan talimatları Ersümer’den aldıklarını ileri sürerken, iddianamede Ersümer’in görevini kötüye kullandığı belirtildi. Ancak Anayasa’nın 100. maddesindeki "bakanlarla ilgili soruşturma" hükümleri gereği Ersümer iddianameye dahil edilmedi. Soruşturmayı yürüten DGM’nin Meclis’e suç duyurusunda bulunmayışı da tartışma konusu oldu. Meclis’teki soruşturmada ise Ersümer aklandı. 
     



 SİYASET 

























</TEXT>
</DOC>
