<DOC>
<DOCNO> 51157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/son/sontur22.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş ''2002'ye güçlü olarak gireceğiz'' 
</HEADLINE>
<TEXT>

     Devlet Bakanı Kemal Derviş, Şubat krizinin ardından yapılanları anlatırken, ''Bazı şeyleri çok hızlı yaptık. Tam doğru yaptığımızı söyleyemeyeceğim ama bu yönde ilerlemeye devam edeceğiz'' dedi. 
     Türkiye ile ABD'nin bir çok açıdan ortak değerleri paylaştıklarını kaydeden Derviş, Türkiye'nin bazı açılardan yapacakları bulunduğunu da söyledi. Derviş, "Örneğin, kabine toplantılarında 36 erkekle çalışmaktan, hiç bir kadın görmemekten memnun değilim" dedi. 
     Amerikan-Türk Konseyi tarafından düzenlenen yemekte konuşan Derviş, Şubat ayındaki beklenmedik devalüasyon nedeniyle finans sektöründe ve iş dünyasında sistemin zorlandığını, şimdi bu değişen döviz kurlarına alışılmaya çalışıldığını kaydetti. 
     Ancak daha önce, bankacılık, bankacılık denetleme sistemi, kamu bankalarının kullanış biçimi ve özelleştirmede yetersizlikler gibi bazı sorunların ''halının altına atılmış'' olduğunu ifade eden Derviş, Şubat krizinin bu sorunların altını çizdiğini söyledi. 
     Aspirin ya da antibiyotik alarak bu sorunun çözülemeyeceğini ve artık ameliyata girilmesinin zorunlu olduğunun altını çizen Derviş, ''dış yardımın ve tüm çabaların yanı sıra içerde çok önemli işler yapmamız gerektiğinin herkes farkında'' dedi. 
     Yapısal sorunlar 
     Türkiye'nin kökü derinlere dayanan yapısal sorunları çözmeye çalıştığını anlatan Derviş, bunların kısmen krizin de nedeni olduğunu vurguladı. 
     Sürdürülebilir kalkınma için Türkiye'yi yeni bir yola sokmaya çalışıldığını anlatan Derviş, ''Ameliyata girmesi gerekiyordu ve Türkiye girdi'' diye konuştu. 
     Geçen sürede çok şey yapıldığını söyleyen Derviş, yapısal reform yasalarının Meclis'ten geçtiğini, birçok sektörde deregülasyon yeniden düzenleme yapıldığını, şeffaflık sağlandığını söyledi. 
     Bazı şeylerin çok hızlı yapıldığını anlatan Derviş, ''tam doğru yaptığımızı söyleyemeyeceğim ama bu yönde ilerlemeye devam edeceğiz'' dedi. 
     
     2002'ye güçlü giriyoruz 

     Devlet Bakanı Kemal derviş, oluşturulacak finansman paketi, güçlü bütçe uygulaması ve sağlanacak ek destekle Türkiye ekonomisinin 11 Eylül'ün şokunu atlatacağını ve 2002 yılına daha güçlü bir ekonomik konumda girileceğini bildirdi. 
     Derviş, Amerikan-Türk Konseyi toplantısında yaptığı konuşmada, 11 Eylül saldırılarının dünyanın her yerine olduğu gibi Türkiye'ye de zarar verdiğini, yaşanan bu şokun finanse edilebilmesi için uluslararası kuruluşlar ve G-7 ülkeleriyle prensipte anlaştıklarını hatırlattı. Şoku atlatmak için, iç reform çabalarına devam edileceğini, ek bir finansman paketi açıklanacağını kaydeden derviş, " İşte bu finansman geliyor, Türkiye finansman sorunu yaşamadan devam edecektir diyeceğiz. Piyasalara sunmak için ayrıntılar üzerinde çalışıyoruz. İşte bakın 2002 için Türkiye'nin bir planı var diyeceğiz." diye konuştu. 
     
     Bütçede gevşeme olmaz 

     Türkiye ekonomisine bir ameliyat yapıldığını ve bu sürecin ağırlığı nedeniyle bazı kesimlerin kamu harcamalarının gevşetilmesini istediğini hatırlatan Derviş, büyük bir borç sorunu içerisindeki Türkiye'nin bütçesinde gevşemeye izin veremeyeceğini kaydetti. Derviş, dışardan ek finansman isteyen Türkiye'nin içerde de bazı şeyler yapması gerektiğini anlattı. 
     2002 yılı bütçesinin, özellikle düşük gelirli gruplar 
     için büyük zorluklar içerdiğini kabul eden derviş, Türkiye'nin bu bütçeyle uluslararası topluma sıkı bütçe politikalarının gelecek yıllarda da devam edeceği mesajı verdiğini kaydetti. Vergileri artırmadan harcamaları da artırmamayı başarmak gerektiğini vurgulayan Derviş şunları söyledi 
     "İyimser bir yakaşıma sahip olabiliriz. İyimseriz gerçekten. Finansman paketi de oluşacak ve güçlü bütçe planlaması dışardan gelecek yardımla 11 eylülün şokundan kurtulacağız. 2002 yılına daha güçlü bir ekonomik konumda gireceğiz. Orta vadede TL'nin biraz daha değer kazanmasını umut ediyoruz. Devalüasyonun psikolojik etkisi olumsuz etkiledi. Umuyorum TL değer kazanacaktır. İyimser olmak için çok sebep var. Dış finansman paketinin açıklanması önemli. 
     Böylece piyasalar güvenir. Hemen ödeme olmayacak ama piyasalar bunu bir başlangıç olarak alabilir. Çok kısa vadeli borç değil, orta vadeli bir ödeme planıyla olursa Türkiye'deki borç ödeme oranının düştüğünü görürüz." 
     
     2002'de gösterilecek çabalar 

     Devlet Bakanı Derviş, gelecek yıl üç ana çabanın etkili olacağını bildirdi. Bunlardan birincisinin bankacılık olduğunu kaydeden derviş, "bankalar Yasası'nda geçen yıl iyi yapamadığımız şeyleri düzetlmeliyiz. Kamu bankaları reformu iyice ilerledi. Özel bankaların kendisini güçlendirmesine izin vermeliyiz. Bankacılık sektörüne yabancı yatırım olmasını umuyoruz" dedi. 
     İkinci çabanın ise özelleştirme olduğunu kaydeden Derviş, iyi bir özeleştirmenin yaşanan bir çok sorunu ortadan kaldıracağını ileri sürdü. Derviş, sorunların büyük bölümünün eşgüdüm olmamasından kaynaklandığını eş güdümü sağlamaya çalıştıklarını bildirdi. IMF'nin de bu çabayı desteklediğini belirten Derviş, gelecekyıl için Türkiye'ye verilecek finansman paketinin bir parçasının da bu olacağını anlattı. 
     Derviş, üçüncü çabayı ise kamu sektörü reformunun oluşturacağını bilirdi. Daha etkin ve küçük bir devlet mekanizması oluşturulması gerektiğini savunan Derviş, "Şu ana kadar çözemediğimiz sorunların üzerine gitmeliyiz. 
     Bakanlıklar arasındaki hareketliliği artırmalıyız. Sayıyı azaltmalıyız. Ödemelerde performansa bakmalıyız. Kamu çalışanlarının büyük özveriyle çalıştığını biliyoruz ama onlara yapılmayan işler için de para ödeyemeyiz" dedi. 
     Derviş, tüm bunların yapılması durumunda Türkiye'nin yıllık ortalama yüzde 6-7 büyümemesi için bir neden olmadığını söyledi. 
     
     ABD'ye çağrı 

     Derviş, ABD'nin AB gümrük birliğinde bulunan Türkiye'ye diğer AB ülkeleri gibi davranmamasından da yakındı. Derviş, "Eğer, ABD, AB'ye tam üyeliğimizi destekliyorsa neden ticari ilişkilerde bizi AB ülkeleri gibi görmesin" diye konuştu. 
     Türkiye ile ABD'nin bir çok açıdan ortak değerleri paylaştıklarını kaydeden Derviş, Türkiye'nin bazı açılardan yapacakları bulunduğunu da söyledi. Derviş, "Örneğin, kabine toplantılarında 36 erkekle çalışmaktan, hiç bir kadın görmemekten memnun değilim" dedi. 
     






</TEXT>
</DOC>
