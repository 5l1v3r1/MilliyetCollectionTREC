<DOC>
<DOCNO> 98471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/yazar/temelkuran.html </URL>
<DATE> 2002/07/28/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Horozlu ayna siyasetimiz bizim 
</HEADLINE>
<TEXT>

İktidar haleleri içinde hapsolup sadece kendine bakan, kendilerine dalıp boğulan "yeni yüzlerin" siyaseti bu. Coşanlar sadece onlar 
     Yüzler, yeni yüzler, siyasette yeni yüzler... Hep "yüzlerden" bahsediyor haberler. Yüzlerinden ibaret adamlar gibi siyasetçiler o yüzlerin ifade ettiklerinden, çağrıştırdıklarından ibaretmiş gibi siyasetler. Gazeteler aynalara benziyor bu yüzden. Yüzleri gösteren, yüzleri birbirine karıştıran, yüzleri büyütüp küçülten, adam yüzleri arasında yapılacak bir "seçimden" bahseden, yüzleri yansıtan aynalar gibi haberler. Tıpkı köylerde eskiden kullanılan horozlu aynalara benziyor televizyonlar. Köy erkeklerinin arka ceplerine sıkıştırdıkları, arkasına horoz resmi çizilmiş olan, çıkarıp çıkarıp kendi yüzlerine baktıkları eski horozlu aynalar. Siyasetçiler ve bütün bu "yeni yüzler" işte, sanki sürekli kendi yüzlerine baktıkları birer horozlu ayna taşımaktalar... Artık ideolojisizleşmiş bıyıklarını, parlaklık veren yağlı kremlerle burmaktalar sanki. Şöyle ki... 
     
Halksızlaştırılmış siyasetin resimleşmesi      Parti hiyerarşisinin en altındaki yerel politikacıdan en tepedeki lidere kadar aynıdır bu hissiyat. Siyasete atılmak 
     büyük oranda "Ahali karşısında nasıldım " sorusunun durmadan, kesintisiz 
     olarak sorulmasıdır 
     "Şu adamın elini sıkarken nasıl konuştum Şu adama nasıl sarıldım Lafı gediğine nasıl koydum İyi göründüm mü kürsüde " gibi kendi kendine ve yakın çevreye sorulan sorularla gitgide bir kendine bakma eylemine dönüşür "siyaset yapmak". Ama bugünlerde siyasetin, Ankara’nın bir mahallesinde yaşanan sayısal oyunlarla ilgili bir meseleye dönüşüp büsbütün "halksızlaştırılmasıyla" tastamam bir "kendine bakma oyununa" dönüştü politika. Bu artık insanlara, insanlığa değil "kendine bakan", kendine dalan ve gitgide kendinde boğularak kaybolan bir siyaset. Dikkat edin Kendi yüzünün göründüğü afişlerin önünde poz veriyorlar hep. Yüzlerini objektiflerin en fiyakalı yerine denk getirmeye çalışıyorlar. Artık her bir hareketlerine dikkat ediyorlar. Tıpkı aynaların önünde mimik çalışan aktörler ve aktrisler gibiler. Bakışları etraflarındaki adamları delip geçip bir boşlukta kayboluyor sanki. Çünkü birilerine bakarken, birilerine gülerken, tam o anda yüzlerinin nasıl olduğunu düşünmekteler. Düşünmek zorundalar. Çünkü siyaset şimdi yüzlerden ibaret. Çünkü horozlu ayna siyasetinde kim "fotojenikse" haberler o "yüzü" büyütecek. 
     Politika kendine bakıp kendinde boğulan, iki boyutlu bir resme dönüşecek siyaset resimleşecek 
     
İktidar halelerinde körleşmek      Bakışların kendi kendine dönmesi ve kendinden başka pek bir şey görememesi hali kolayca olabilecek bir şey aslında. Çünkü bakışlarını ne zaman dışarıya, insanlara ve insanlığa çevirseler, etraflarında kurulan insan etinden "koruma" duvarına çarpıyor bu "yüzler". Onlar, insan etinden iktidar haleleri İki taraf için de mümkünsüz kılıyor dokunmayı, dokunulmayı bu engel İktidar. Dışarıdakiler içeridekini göremiyor, içerideki dışarıyı seçemiyor böylece. İktidar haleleri içindeki yüzler yalnızlaşıyor, kendilerinden başka bakacak yerleri kalmıyor. 
     
Yüzlerin seçim coşkusu      Haberlerdeki "yeni yüzler" bir coşkudan bahsediyorlar durmadan seçim coşkusundan. Emin olmak zor ama ötede beride insanlara bakınca, kimsenin coştuğu falan yok aslında. Yüzler kendi "coşmuş resimlerine" bakarak coşuyorlar. Dikkat ediniz, kalabalıklar içinde çekilen fotoğraflarında gülen yüzler bir tek o 
     "yeni yüzler". Kalabalıklar eski sıkıntıyla somurtmaktalar. Belki kendi yüzleri yeni olduğu için bu halksızlaşmış siyaset oyunlarını da yenilendi sanıyorlar. 
     Horozlu ayna siyaseti bu. Aynayı tutanlar kendi coşkulu, yeni yüzlerini görüyor olabilirler. Ama aynanın öbür yanından onlara bakanların gördüğü şey hep aynı horoz. Velhasıl eski horoz, 
     eski siyaset Yeni yüzlerde mesnetsiz 
     bir cesaret 
     
     







Karga karga gak dedi... 


Çiller tepkili 


Picasso, Cem’le Derviş, yaratıcı diyalog 


Çıplak ayak 


Başka hayatlar 


Derviş siyaseti bırakıp üniversiteye mi dönecek 


Komik erkekler sevilir ciddilerle evlenilir 


Şair Eşref’ten... 


AKP’nin yükselişi 


Oyak Renault, k rlılıkta 4 yıldır zirvede 


Horozlu ayna siyasetimiz bizim 


Zorla ortaklık olmaz 


2001 krizi Türkiye’de sanayinin belini kırmış 


Cem hem kendini hem bizi harcadı 


</TEXT>
</DOC>
