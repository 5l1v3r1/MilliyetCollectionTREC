<DOC>
<DOCNO> 75747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/01/yasam/yas03.html </URL>
<DATE> 2002/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Horoz dövüşçüleri dernek de kurmuş 
</HEADLINE>
<TEXT>

Kümes Hayvanları Derneği’ adı altında horoz dövüşü yaptıran gruba Hayvan Dostları Derneği baskın düzenledi. Çıkan kavgada 4 kişi yaralandı 
     M. AKİF ERDEM İstanbul 

     Örnektepe’de bir binanın bodrum katında "Kümes Hayvanları Derneği" adı altında horoz dövüşü yapıldığını öğrenen Bakırköy Hayvan Dostları Derneği üyelerinin yaptığı baskında, horoz sahipleri hayvanseverlere ve basın mensuplarına saldırdı, 4 kişi yaralandı. 
     Dernek Başkanı Süsen Erkuş ve beraberindeki dernek üyeleri, dün akşam horoz dövüşü yaptıran kişileri yakalatmak için binaya baskın düzenleyince gözlerine inanamadı. Dövüşlerin gerçekleştirildiği bodrum katında 200 kişi vardı. Dernek üyelerine ve medya mensuplarına saldıran grup, Erkuş ve M.Akif Uylukçu’nun yanı sıra iki gazeteciyi yaraladı. Saldırganlar polis gelmeden önce horozlarını kaçırmayı başardı. 
     
     



 YAŞAM 


















</TEXT>
</DOC>
