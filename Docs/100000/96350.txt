<DOC>
<DOCNO> 96350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/son/soneko35.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Liderlerin seçim tarihinde uzlaşmaları piyasaları rahatlattı 
</HEADLINE>
<TEXT>

     Piyasalarda bugün, liderlerin seçim tarihinde uzlaşmalarıyla piyasalardaki belirsizliğin bir ölçüde de olsa giderildiği düşüncesi olumlu bir hava yarattı. 
     Erken seçim tarihi üzerinde koalisyon partilerinin uzlaşmasının yanında Petrol Ofisi'nde kalan yüzde 25.8'lik kamu hissesinin, İş Doğan Yatırımları A.Ş'ye satışı da piyasada olumlu karşılandı. 
     Günlük ortalama değer artışı bakımından 27 Nisan 2001 tarihinde gerçekleşen ortalama yüzde 13.'lük artıştan sonraki en yüksek orana ulaşılırken, günlük işlem hacminde de 965.2 trilyon lirayla, bu yıl 7 Ocak'ta gerçekleşen 1 katrilyon 154.4 trilyon liralık rekor değerlere yaklaşıldı. 
     İMKB Ulusal-100 Endeksi ilk seansta 610.55 puan artarak, 10,166.20 puana ulaştı. 1. seansta hisse senetlerinin ortalama değer artışı yüzde 6.39 olarak gerçekleşti. 
     İMKB Ulusal-100 Endeksi 2. seansta da yükseliş yönündeki hareketini sürdürdü ve 357.52 puan daha artarak 10,523.72 puandan günü tamamladı. 2. Seansta hisse senetleri ortalama yüzde 3.52 oranında değer kazandı. Endeks günlük bazda 968.07 puan ve ortalama yüzde 10.13 yükseliş kaydetti. 
     Borsada günlük işlem hacmi 965 trilyon 172 milyar 46 milyon lira olarak kaydedildi. 
     Yarın ilk etapta yukarı yönde bir açılış gerçekleşebileceğine işaret eden borsa uzmanları, ancak bundan sonrasında 10,200-10,300 bölgesine doğru bir gerilemenin gündeme gelebileceğini, bu bölgenin desteğe dönüştürülmesi halinde ise endeksteki hareketin bir süre daha devam edeceği tahmininde bulunuyorlar. 
     Merkez Bankası doların bugünkü efektif kurunu alışta 1 milyon 658 bin 637 lira, satışta ise 1 milyon 670 bin 306 lira olarak belirledi. 
     Böylece Merkez Bankası'nın dün açıkladığı kurlara göre dolar, alışta 18 bin 946 lira, satışta ise 19 bin 79 lira geriledi. 
     Kapalıçarşı'da dün 1 milyon 698 bin liradan kapanan dolar, güne 1 milyon 680 bin liradan, 1 milyon 716 bin liradan kapanan Euro ise 1 milyon 700 liradan başladı. 
     Piyasa kapanışında doların satış fiyatı 1 milyon 655 bin liraya, Euro'nun satış fiyatı da 1 milyon 666 bin liraya düştü. 
     Tahvil ve Bono Piyasası Repo Pazarı'nda gecelik faiz, ortalama yüzde 47.97'den kapandı. Gecelik günlük faizde en düşük oran yüzde 39.00, en yüksek oran ise yüzde 48.10 olarak belirlendi. 
     Bankalararası TL interbankı'nda da gecelik faiz oranı yüzde 48.02'den gerçekleşti. 
     Tahvil ve bono piyasasında en çok işlem gören 11 Aralık 2002 tarihli, bugün valörlü bononun basit getirisi yüzde 62.91, bileşik getirisi ise yüzde 75.20'den kapandı. 
     Bononun bileşik getirisindeki düşüş yüzde 0.73 oldu 
     





</TEXT>
</DOC>
