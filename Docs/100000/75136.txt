<DOC>
<DOCNO> 75136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/28/son/sonspo12.html </URL>
<DATE> 2002/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilardo, 2008 olimpiyatlarına girdi... 
</HEADLINE>
<TEXT>

     Bilardo Federasyonu Başkanı Faruk Yüksel, bilardo sporunun olimpik bir spor dalı olarak resmen kabul edildiğini belirterek, "Bilardo sporu, 2008 Pekin Olimpiyat Oyunları'nda ilk kez yarışma sporu olarak yer alacak" dedi. 
     Federasyon olarak, bugüne dek çalışmalarını sürdürdükleri spor salonlarını geliştirmek ve lisanslı sporcu sayılarını artırmak istediklerini vurgulayan Yüksel, "Bu yıl ülkemizde ilk kez 1-4 Mayıs tarihleri arasında halkın bilardoya olan ilgisini canlı tutmak için Avrupa Bilardo Şampiyonası düzenleneceğiz" dedi. 
     Altyapı çalışmalarına son yıllarda daha fazla ağırlık verdiklerini ve 2 yıldır Avrupa Gençler Şampiyonalarına sporcu gönderdiklerini kaydeden Yüksel, "Bilardo, hem dünyada, hem de ülkemizde büyük ilgi gören bir spor. Ülkemizde 5.5 milyonu aşkın insan bilardo oynuyor. Bu, bilardo sporunun Türkiye'de ne derece sevildiğinin bir göstergesi olsa gerek" diye konuştu. 
     






</TEXT>
</DOC>
