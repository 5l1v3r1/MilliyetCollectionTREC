<DOC>
<DOCNO> 62423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/son/sontur02.html </URL>
<DATE> 2002/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Arnavutköy'de yazlık olarak kullanılan tarihi bina çöktü 
</HEADLINE>
<TEXT>

     Beşiktaş'ta, 3 katlı tarihi bir bina çöktü. 
     Arnavutköy Abdülhak Sokak'ta, 3 katlı boş bir bina, henüz belirlenemeyen bir nedenle çöktü. Çöken 
     binanın enkazının, aynı sokakta park halinde olan 34 UP 2639 plakalı aracın üzerine düşmesi sonucu, araçta maddi hasar oluştu. Yazlık olarak kullanıldığı öğrenilen binanın çökmesi sonucu, bitişiğindeki 3 katlı başka bir tarihi bina da yan yattı. Yetkililer, binanın eski olması ve yağışlardan etkilenmesi yüzünden çökmüş olabileceğini kaydetti. Kartal Petrol İş Mahallesi Rahmanlar Caddesi Bingöl Sokak'ta ise park halindeki 34 PS 722 plakalı otomobil, henüz belirlenemeyen bir nedenle yandı. Koltukları yanan otomobil, itfaiye ekipleri tarafından söndürülürken, yangının, kimliği belirsiz kişi ya da kişilerce molotofkokteyli atılarak kundaklanma sonucu çıkmış olabileceği belirtildi. Aynı ilçede, bir süre önce de 8 ayrı otomobilin, kimliği belirsiz kişilerce kundaklandığı belirtilmişti. 
     






</TEXT>
</DOC>
