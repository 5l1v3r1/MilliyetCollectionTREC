<DOC>
<DOCNO> 63939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/24/yazar/okur.html </URL>
<DATE> 2002/01/24/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Sistem sorunu... 
</HEADLINE>
<TEXT>

     Dün, Çırağan Sarayı’nın ikinci katında iki toplantı vardı. Bize göre önemliydi. Beşiktaş Spor Kulübü’ne ait Beşiktaş AŞ’nin hisseleri İş Yatırım kanalıyla halka açılmasıyla ilgili bir toplantı düzenlenmişti. Beşiktaş Spor Kulübü Başkanı Serdar Bilgili ve İş Yatırım Genel Müdürü Özcan Türkakın, bilgi veriyordu. 
     Diğerinde ise FİBA Holding ve Finansbank’ın Yönetim Kurulu Başkanı Hüsnü Özyeğin, kurmaylarıyla birlikte 2002 yılı ekonomik verileri ve bankacılık sektörünün genel durumunu tartışıyordu. İlginç değil mi 
     
Taraftarlık ruhu      Beşiktaş ve Galatasaray AŞ halka açılmak için start veriyor, taraftarlarına güvenerek halka açılıyor. Finansbank ise altı aylık yabancı evlilik maratonunu noktalamış, 2002 yılını "rasyo dönemi" olarak lanse ediyordu. 
     Sermaye Piyasası fon yaratmak için en önemli piyasa. Ama bu piyasa 2001 yılında bankacılık sisteminin yarattığı sıkıntıyı en derinden yaşayan piyasalardan birisi. 408 bin mağduru bu sayede elde etti. Şimdi yeniden bu piyasa ile barışma dönemi başlıyor. 
     Bunlar önemli de artık yatırımcının doğru bilgilendirilmesi daha önemli. Spor kulüplerine bağlı AŞ’lerin halka arzında bazı ince ayar noktalarına dikkat çekmek zorundayız. 
     Öncelikle şunu iyi bilmelisiniz ki ister taraftar olsun, ister normal vatandaş, yatırım yapacağınız şirket, size ne İnönü Stadyumu’na, ne de Ali Sami Yen Stadı’na ortak olma şansı veriyor. Ortak olacağınız şirketlerin bilançolarındaki gelir ve gider kalemlerine iyi baktığınızda durum çok açık. Siz, bu spor kulüplerinin marka ve isim haklarının devredildiği AŞ’lerin hisse senetlerini alıyorsunuz. Şimdi size soruyoruz eğer taraftar iseniz hanginiz tuttuğunuz takımın formasını gidip bu AŞ’lerin işlettiği mağazalardan alıyorsunuz. Seyyar satıcılar ya da daha ucuz satan yerler var iken gönlünüz kan ağlasa bile bu dükkanlardan içeri giremiyorsunuz, öyle değil mi Spor kulüplerine bağlı AŞ’lerin bilançolarına baktığımızda gelir kaleminde reklam, yayın geliri, hasılat, futbolcu satışı, marka ve isim hakkını görüyorsunuz. Gider kalemlerinde ise sportif faaliyetler, saha içi bakım çalışması, futbolcuların bonservislerini göreceksiniz. 
     Bir kıyaslama yaptığınızda gelir kalemi daha yüksek olacak. Çünkü bonservis ile satılan futbolcunun aldığı para arasındaki fark bilançoda gelir kalemini daha yüksek gösterecek. Derdimiz, spor kulüplerine bağlı AŞ’lerin halka açılmasına muhalefet değil. Bu konuda doğru tercihin ne olabileceği konusu. 
     
Tartışılmayanlar...      Yurtdışından yığınla örnek sunuyorlar. İngiltere diyorlar. Ancak birkaç AŞ dışında halka açılmanın hemen akabinde başarılı olabilen şirket sayısı inanın bir elin parmakları kadar az. Oysa Almanya ve İtalya’da daha farklı bir strateji izlenmiş. Spor kulüplerine bağlı AŞ’ler uzun vadeli tahvil ihraç etmişler. Yani kulüpler gelecekteki gelirlerini menkul kıymetleştirmişler. 
     Biz bunları neden tartışmadık Sermaye Piyasası Kurulu standart belirlerken niye bunları dikkate almadı Doğrusu çok merak ediyoruz. Gerçi Devlet Bakanı Kemal Derviş BJK şapkasını ABD yolunda aldı. Taraftarlığını ilan etti etmesine de bugüne kadar sermaye piyasasının en küçük sorunuyla bile ilgilenme gereği duymadı. Cumhurbaşkanı Ahmet Necdet Sezer’in masasının üzerinde bekleyen "rasyo" yasası olarak geçecek bankacılık yasası için herkes loto oynuyor oynamasına da hisselerine el konulan banka yatırımcılarının mağduriyetini giderecek küçük bir değişiklik için kimse gıkını bile çıkarmadı. İnsaf, insaf... 
     
     







Hukuk ve bilgi 


Binici Paşa... 


Şam'dan sıcak mesaj 


PKK, HADEP, siyasallaşma derken, barış ve istikrar... 


Harry Potter Siyaseti... 


Chomsky yargılanmaya geliyor 


Herkese bir parmak bal 


Devalüasyon hesapları 


Felaket oyunu 


MHP’den merkez partisi yaratmak... 


Sistem sorunu... 


Kürtçe eğitim isteklilerine karşı nasıl davranılacak 


Böyle diyenler de var 


Model ülke olacaksak 


Kamu parasıyla özel paranın aynı olduğu ülke 


Devlet memuruna adil ücret’ hayal 


Bu kez siyaset sahnesinde bir Tarkan 


</TEXT>
</DOC>
