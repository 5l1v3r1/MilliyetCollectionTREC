<DOC>
<DOCNO> 81159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/siyaset/siy02.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
YA SİNDİR, YA DA REDDET 
</HEADLINE>
<TEXT>

Af düzenlemelerini "içine sindiremeyenler için tarihi fırsat çıktı. Yasa bugün TBMM Anayasa, yarın Adalet Komisyonlarından geçerek perşembe günü Genel Kurul’e indirilecek 
     ANKARA MİLLİYET 

     Adalet Bakanı Hikmet Sami Türk, Başbakan Bülent Ecevit’in, vetodan önce "Benim de içime sinmedi" dediği af düzenlemesinin yeniden Meclis’e sevk edileceğini söyledi. Türk, Meclis’te de dile getirilen aksi görüşlere karşın, yasanın "özel af" sayılarak Meclis’te 330 oyla kabul edilmesinin zorunlu olmadığını savundu. Konuya ilişkin basın toplantısı düzenleyen Türk, af haberlerini Mehmet Ali Ağca ile Haluk Kırcı’nın da yararlanacağı ayrıntısıyla veren basın kuruluşlarını, "kampanya yürütmeköle suçladı. 
     Türk, Başbakan’ın da yasayı içine sindiremediğini söylediğinin anımsatılması üzerine şöyle konuştu 
     "Ben Sayın Başbakan adına konuşmak durumunda değilim, ama bir kısım yayın organlarının asılsız iddialarıyla ortaya çıkan durum, Sayın Başbakan’ı da kaygılandırmış olabilir. Ama gibi bu iddialar tamamıyla asılsızdır. Kanunlar kişiler için yapılmaz. Bu kanun yapılırken de hiçbir kişi gözönünde bulundurulmamıştır." 
     "Bu kanunu hazırlarken işin buraya varacağını düşünmüş müydünüz" sorusuna, "Hayır" diyen Türk, sinirlendi ve gazetecilerle tartıştı. Türk, Bahçelievler katliamı hükümlüsü Haluk Kırcı ve Abdi İpekçi’nin katili Mehmet Ali Ağca’nın yasadan yararlanıp yararlanmayacağı yolundaki sorulara açık yanıt vermekten kaçındı. 



 SİYASET 













</TEXT>
</DOC>
