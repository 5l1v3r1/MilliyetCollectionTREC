<DOC>
<DOCNO> 53407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/son/soneko16.html </URL>
<DATE> 2001/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, dünkü kapanışa göre 144.69 puan düşerek, 1. seansı 11.650.16 puandan tamamladı. 
     Hisse senetleri 1. seansta ortalama yüzde 1.23 oranında değer yitirdi. 
     İMKB günün ilk seansına 11,811.14 puan seviyesinde, 16.29 puan artışla başladı. Bu seviyelerde tutunamayan endeks, kar satışlarının sürmesi sonucunda yaklaşık 150 puan gerileyerek dar bantta sıkışık seyir izlemeye başladı. 
     Seansın ilk yarısını 180.51 puanlık düşüşle 11,614.34 puandan geçen endeks, seansın ikinci yarısında da sıkışık seyrini sürdürdü. 
     Endeks seans içinde en düşük 11,568.51, en yüksek de 11,817.36 puanı gördü ve 11,650.16 puandan kapandı. 
     1. Seans kapanışında mali endeks 1.67 puanlık düşüşle 15,183.96 
     puana, sanayi endeksi 132.01 puan düşüşle 10,227.69 puana, hizmetler endeksi de 49.17 puan düşüşle 7,410.07 puana geriledi. Böylece mali grup hisseler önceki kapanışa göre ortalama yüzde 1.00, sanayi grubu hisseler yüzde 1.27 ve hizmet grubu hisseler de yüzde 0.66 değer yitirdiler. 1. seansta işlem gören toplam 279 hisse senedinden 90'ı değer kazandı. 110 hisse senedi değer kaybederken, 79 hissenin fiyatında ise bir değişiklik olmadı. İşlem hacminde de 236 trilyon 313 milyar 113 milyon liraya ulaşılırken, 1. seansta, Garanti Bankası, Doğan Holding, İş Bahkası C , Yapı Kredi Bankası ve Turkcell en yoğun işlem gören hisseler oldular. 
     






</TEXT>
</DOC>
