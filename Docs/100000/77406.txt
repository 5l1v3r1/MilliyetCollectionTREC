<DOC>
<DOCNO> 77406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/son/sontur07.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Barajlardaki su yüzde 50 arttı 
</HEADLINE>
<TEXT>

     Devlet Su İşleri DSİ , içme ve kullanma suyu sağlayan barajlarda geçen yıla göre yüzde 50 oranında daha fazla kullanılabilir su bulunduğunu açıkladı. 
     DSİ'den yapılan açıklamaya göre, toplam 50.9 milyar metreküplük depolama kapasitesi bulunan enerji amaçlı baraj rezervuarlarında 14.5 milyar metreküp kullanılabilir su birikti. Bu barajlardaki aktif depolama miktarının yüzde 28'i dolu bulunuyor. 
     Sulama suyu sağlayan barajlarda ise geçen yıla göre yüzde 175 oranında daha fazla kullanılabilir su bulunuyor ve doluluk oranı yüzde 51 düzeyinde seyrediyor. Özellikle nisan ve mayıs aylarında karların erimesiyle birlikte barajlara daha fazla su gelmesi bekleniyor. DSİ, 2001 yılındaki kuraklığa karşın içme ve sulama suyu sağlayan barajlar sayesinde bu sektörlerde su sıkıntısı yaşanmadığına dikkat çekiyor. 
     
     İLLERE GÖRE 
     Ankara'ya içme suyu sağlayan Çubuk 2, Akyar, Eğrekkaya, Kurtboğazı, Bayındır ve Çamlıdere barajlarında 2001 yılında 310.1 milyon metreküp olan su miktarının yüzde 64 oranında 
     artarak 508.5 milyon metreküpe ulaştı. 
     İstanbul'a içme suyu sağlayan Darlık, Ömerli, Durusu, Alibey, Büyükçekmece ve Sazlıdere barajlarındaki su miktarının da önceki yıla göre yüzde 37 oranında artarak 754.4 milyon metreküp oldu. 
     İzmir'de ise içme suyu sağlayan Balçova ve Tahtalı barajlarındaki su miktarının da 2001 yılına göre yüzde 106 oranında arttı. Bu barajlardaki su miktarı 96 milyon metreküpe çıktı. Bursa'ya da su sağlayan Darıca Barajında geçen yıl 11.4 milyon metreküp olan doluluk oranı bu yıl yüzde 110 oranında artarak 24 milyon metreküpe ulaştı. 
     






</TEXT>
</DOC>
