<DOC>
<DOCNO> 54247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/ekonomi/eko04.html </URL>
<DATE> 2001/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF, 3.1 milyar doları yarın onaylıyor 
</HEADLINE>
<TEXT>

     Uluslararası Para Fonu IMF’nin, İcra Direktörleri Kurulu’nun yarın yapacağı toplantıda, Türkiye için öngörülen 3.1 milyar dolarlık dördüncü kredi dilimini serbest bırakması bekleniyor. 
     Bir IMF yetkilisi, Türkiye’nin programının 10. gözden geçirme döneminin sona erdirilmesi işleminin IMF İcra Direktörleri Kurulu’nun, çarşamba günkü toplantısının gündeminde yer aldığını bildirdi. Bu toplantıda, serbest bırakılması beklenen 3.1 milyar doların en geç gelecek hafta başına kadar Türkiye’ye ulaşması bekleniyor. 
     10. gözden geçirme dönemi, ağırlıklı olarak 11 Eylül’deki terörist saldırıların dünya ekonomisinde yol açtığı zararın Türkiye’ye olumsuz yansıması üzerine, yeni önlemlerin de belirlenmesi amacıyla yaklaşık iki ay kadar gecikmişti. 
     
Heyet haftaya geliyor      IMF ile yeni stand - by anlaşmasına ilişkin görüşmeler önümüzdeki hafta resmen başlıyor. IMF Türkiye Masası Şefi Juha Kahkonen başkanlığındaki heyetin görüşmeler için pazartesi günü Türkiye’ye gelmesi bekleniyor. 
     



 EKONOMİ 



















</TEXT>
</DOC>
