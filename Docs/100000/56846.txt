<DOC>
<DOCNO> 56846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/son/sonspo12.html </URL>
<DATE> 2001/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İbrahim Kutluay'ın kırık eli AEK aleyhine imza attı.. 
</HEADLINE>
<TEXT>

     Yunanistan'ın Panathinaikos takımında oynayan milli basketbolcu İbrahim Kutluay'ın, eski takımı AEK Atina'nın kendisine olan borcunu ödemediği gerekçesiyle, Yunanistan Basketbol Federasyonu Ekonomik Anlaşmazlıklar Komitesi'ne başvuruda bulunduğu bildirildi. 
     Atina'da yayımlanan Ta Nea Gazetesi, Türk basketbolcunun kırık eli nedeniyle karşılaşmalara çıkamasa bile şikayet dilekçesine imza atabildiğini belirttiği haberinde, Kutluay'ın, AEK'dan geçen sezonun son 3 ayında ödemediği 280 bin ABD Dolaro tutarındaki maaşını istediğini kaydetti. 
     Kutluay'ın birçok kez AEK Atina'dan alacağını istediğini, ancak yönetimden yalnızca ''söz'' alabildiğini yazan Ta Nea, Türk basketbolcunun en sonunda sabrının taştığını ve komiteye başvuruda bulunduğunu bildirdi. 
     






</TEXT>
</DOC>
