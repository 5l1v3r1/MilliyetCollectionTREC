<DOC>
<DOCNO> 94234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/07/yasam/yas03.html </URL>
<DATE> 2002/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Sapık, gülüyor diye kızı öldürdü 
</HEADLINE>
<TEXT>

İzmir’de vahşet. Askerden izinli dönen İbrahim Çelik, 10 yaşındaki kızı, sorularına gülerek cevap verdiği için bıçağıyla delik deşik etti 
     MURAT EĞİLMEZ İzmir DHA 

     İzmir Buca’da askerden izinli gelen İbrahim Çelik, sorduğu sorulara gülerek cevap veren 10 yaşındaki ilköğretim okulu öğrencisi Emel Külekçi’yi bıçaklayarak öldürdü. 
     İnanılmaz vahşet, önceki gün öğleden sonra yükselen ağır kokulardan rahatsız olan 659 12 sokaktaki çevre esnafının ihbarı üzerine ortaya çıktı. Bir haftalık olduğu sanılan cesedin Külekçi’ye ait olduğunu tespit eden polis, anne Fehime Külekçi’ye ulaştı. 
     
     Suçunu itiraf etti 
     Külekçi, kızının kaybolduğu geçen pazar günü, parmağından kanlar akarken gördüğü komşusu Çelik’in "Çalışırken kestim" dediğini söyledi. Bunun üzerine harekete geçen polis, Çelik’i gözaltına aldı. Suçunu itiraf eden Çelik, olayı şöyle anlattı 
     
     Gülünce arsaya götürdüm...’ 
     "Emel’in annesi, benim anneme ev bakmaya gideceğini söyleyip kızını bize bıraktı. Kıza, eşime laf atan babasının nerede olduğunu sordum. Bana güldü. Kızla sorunum yoktu, amacım babasını bulmaktı, ama o hep gülüyordu. Bir daha gülerse onu öldüreceğimi söyledim. Yine güldü. Alıp boş arsaya götürdüm ve sustalımı çıkarıp öldürene kadar sapladım." 
     
     Kızım menenjitti’ 
     Çelik, adliyeye sevk edilirken, kızının ölüm haberiyle yıkılan anne Külekçi, " Kızım menenjit hastasıydı. O yüzden sürekli gülümserdi" diye gözyaşı döktü. 
     



 YAŞAM 















</TEXT>
</DOC>
