<DOC>
<DOCNO> 88069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/son/sondun12.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Washington Post çalışanlarından gazete yönetimini ilginç protesto 
</HEADLINE>
<TEXT>

     Washington Post'ta çalışan gazeteciler, toplu iş sözleşmelerinde getirilen önerileri protesto için, bugün gazetedeki haber ve yazılarına isimlerini koymadılar. 
     Gazetenin muhabirleri ve yazarlarının haber, makale ve fotoğrafları imzasız çıkarken, gazetenin 125. kuruluş yıldönümü dolayısıyla çıkarılan 40 sayfalık özel sayıdaki 8 yazıdan 5'inde de imza yer almadı. 
     İmzasız haber yazma protestosunun yarın da devam edeceği, gelecek hafta da aynı protestonun 2 gün daha yinelenebileceği belirtildi. 
     Washington-Baltimore Gazeteci Birliği yerel temsilcisi Calvin Zon, protestoyla Washinton Post yönetiminin dikkatini çekmek istediklerini söyledi. 
     Gazetenin personel daire başkan yardımcısı Patricia Dunn ise ülkedeki diğer gazeteler işçi çıkarırken, kendilerinin ücret artışı ve tazminatlarda iyileştirme önerdiklerini öne sürdü. 
     Gazete ile birlik arasındaki görüşmeler, 3 yıllık sözleşmenin bitiminden 2 gün önce, 16 Mayıs'ta kesilmişti. Taraflar ücret artışları ve diğer bazı haklar konusunda anlaşamıyor. 
     





</TEXT>
</DOC>
