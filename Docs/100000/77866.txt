<DOC>
<DOCNO> 77866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/ekonomi/aeko.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Caddeler hareketlendi 
</HEADLINE>
<TEXT>

İstanbul’da 17 ana caddedeki bin 544 işyerinin satışları ocak ayında, geçen yılın aynı ayına göre yüzde 75 arttı. Artış oranı aynı dönemdeki enfasyonun 1.8 puan üzerinde 
     NEDİM ŞENER 

     Geçen yıl yüzde 9.4 oranında küçülen Türkiye ekonomisindeki canlanma belirtileri Kadıköy Bağdat Caddesi, Nişantaşı ve Akmerkez gibi yerlerden başladı. 
     İstanbul Defterdarlığı’nın Katma Değer Vergisi KDV beyannamelerinden yaptığı hesaplamaya göre, ekonominin kalbi sayılan 17 caddedeki cirolar bu yılın ocak ayında, geçen yılın ocak ayına göre ortalama yüzde 75 arttı. Aynı dönemde tüketici fiyatlarına göre enflasyon oranı ise yüzde 73.2 olarak belirlenmişti. Şubat krizinden önceki 2001 Ocak ayına göre yapılan karşılaştırma, ciroların kriz öncesi seviyelere gelmekte olduğu gösteriyor. 
     İstanbul Defterdarı Kadir Boy, ekonominin gidişatını izlemek için gözlem altına alınan 17 caddede yer alan bin 544 işyerinin hasılatında son aylarda artış gözlendiğini belirterek, "Bu da bize ekonomide canlanmanın başladığını gösteriyor" dedi. 
     Şubat ve mart umudu 
     Bu işyerlerinde 2001 yılının Ocak ayında 153 trillyon lira hasılat elde edildiğini belirten Boy, aynı rakamın bu yılın Ocak ayında ise 270.3 trilyona çıktığını ifade etti. Bu göstergelerin, piyasadaki rakamların kriz öncesi seviyeye dönmeye başladığına işaret ettiğini vurgulayan Boy, henüz kesinleşmemiş şubat ve mart ayı rakamlarının da canlanmayı teyit ettiğini belirti. 
     
Zengin semtler canlandı      Canlanmanın en fazla hissedildiği caddeler, Nişantaşı, Akmerkez, Bağdat Caddesi, Bahariye Caddesi, Büyükçekmece Doğan Araslı Caddesi, Eminönü Ankara Caddesi, L leli Ordu Caddesi, Beşiktaş Köyiçi oldu. 
     Akmerkez, Bağdat Caddesi, Nişantaşı gibi yerlerde bu yılın ocak ayında elde edilen hasılat 2001 yıl Ocak ayına göre yüzde 100 artış gösterdi. 
     Bu iki caddede ve Türkiye’nin en lüks alışveriş merkezi olan Akmerkez’de bulunan 306 işyerinde geçen yılın ocak ayında 74 trilyon 547 milyar liralık hasılat elde ederken, bu yılın ocak ayındaki ciro 147 trilyon 571 milyar liraya çıktı. Akmerkez’deki 100 işyerinde hasılat 47 trilyon liradan 95 trilyona, Nişantaşı’ndaki 105 işyerinde 22 trilyondan 39 trilyona ve Kadıköy Bağdat Caddesi’nde de 4 trilyon liradan 12 trilyona yükseldi. 
     Bağdat Caddesi’nde ise cirolar yüzde 175 artış gösterdi. Kadıköy Bahariye Caddesi’nde ise cirolar geçen yılın ocak ayına göre yüzde 121 arttı. 
     
Ortadirek toparlanamadı      İstanbul Defterdarlığı’nın yaptığı hesaplamaya göre, geliri yüksek semtlerde canlanma işaretlerine rağmen, orta ve alt gelir grubunun yaşadığı semtlerde kriz etkisini sürdürüyor. Türkiye genelindeki enflasyon oranı yüzde 73.2 iken, bu oranın altında ciro yaparak reel kayıplarını tel fi edemeyen, genellikle ortadirek olarak tanımlanan gelir grubunun alım yaptığı caddeler ve cirolarındaki artış oranları şöyle sıralanıyor 
     "Okmeydanı Fatih Sultan Minberi Caddesi binde 7, Bakırköy İstanbul Caddesi yüzde 46, Ümraniye Alemdağ Caddesi yüzde 62, Ümraniye İmes Sitesi yüzde 38, Üsküdar Halk Caddesi yüzde 47, Beşiktaş Ihlamurdere 56, Üsküdar Nuh Kuyusu yüzde 63 ve Şişli Osmanbey yüzde 21.6" 
     Bir süredir işyerlerinin taşındığı ve iş hacminin düştüğü Rami Kuru Gıda Sitesi’ndeki 92 işletmenin 2001 Ocak ayındaki cirosu ise yüzde 61.8 azaldı. 
     
Ocakta satışlar yüzde 75 arttı milyar TL Cadde Adı İncelenen mükellef Sayısı Ocak 2001 Ocak -Şubat - Mart Nisan-Mayıs-Haziran Temmuz-Ağustos-Eylül Ekim-Kasım-Aralık Ocak 2002 Nişantaşı Valikonağı 105 22.558 80.207 123.854 109.791 145.384 39.743 Beşiktaş Köyiçi 105 1.500 5.137 8.289 8.938 13.190 2.928 Okmeydanı F.S.Minberi 105 461 1.327 1.341 1.548 3.097 464 Bakırköy İstanbul 1.269 3.448 3.613 3.150 6.342 1.861 Üsküdar Nuh Kuyusu 103 331 1.021 1.837 2.864 5.065 541 Kadıköy Bağdat 101 4.471 19.403 32.413 38.580 76.127 12.571 Levent Akmerkez 100 47.518 160.896 245.897 249.175 362.223 95.257 Kadıköy Bahariye 99 801 2.714 3.653 3.770 6.590 1.775 Şişli Osmanbey 98 9.508 25.370 33.823 36.099 64.571 11.558 Ümraniye Alemdağ 96 5.488 16.807 21.308 22.914 39.195 8.893 Ümraniye İMES San. Sit. 95 2.364 6.875 8.741 11.295 14.954 3.273 Üsküdar Halk 93 52.145 160.925 187.335 214.053 249.427 76.947 Beşiktaş Ihlamurdere 93 2.672 11.654 15.880 19.583 27.265 4.175 Büyükçekmece D.Araslı 63 159 915 797 1.164 1.504 834 Eminönü Ankara 60 2.099 6.205 9.049 16.269 14.868 8.950 Laleli Ordu 31 227 1.348 1.316 1.412 2.436 507 Rami Kuru Gıda Sit. 92 8.645 13.203 10.580 11.121 15.059 3.302 TOPLAM 1544 153.768 504.273 698.893 740.534 1.032.261 270.342      
     Kaynak İstanbul Defterdarlığı Türkiye Ekonomisinin İstanbul Caddelerinden İzlenmesi Araştırması 
     
     



 EKONOMİ 
















</TEXT>
</DOC>
