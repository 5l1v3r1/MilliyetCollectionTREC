<DOC>
<DOCNO> 82559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/yazar/akyol.html </URL>
<DATE> 2002/05/07/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Milliyetçilik 
</HEADLINE>
<TEXT>

     FRANSA'DA Le Pen yenildi ama sorun bitmedi. Üstelik Avrupa'nın genelinde "yabancı düşmanı" hareketler güçleniyor. 
     Newsweek son sayısında, "aşırı sağ partinin bulunmadığı" Yunanistan'ı örnek veriyordu. 10 milyon nüfuslu Yunanistan'da 1 milyon göçmen varmış 
     Üniversiteli genç kız Take Dimitra anlatıyor 
     - Politikaya hiç ilgi duymazdım. Annemi fabrikadaki işinden attılar, sırf daha ucuz çalışacak olan Romanyalı bir kadını almak için Çok kızdım... Artık Hellenic Front'u destekleyeceğim. 
     Yani bugüne kadar adı sanı duyulmayan Yunan aşırı sağı Yeni bir seçimde yüzde 10 oy alabilirmiş 
     Yabancı düşmanlığının başka kaynakları da var "Lümpen" diyelim, ayak takımı durumunda kalmaları yüzünden daha çok suç işleyen göçmenlere karşı kültürel düşmanlık duygusu oluşuyor. 
     Hollandalı "açıkça homoseksüel ve eski marksist" yeni ırkçı Pim Fortune, "İslam geri bir kültürdür" diye beyanat veriyor. 
     
     MİLLİYETÇİLİK genelde ve bizde, Milli Kurtuluş Savaşı ile bağımsız milli devletin kurulması, ülkenin istilacıya karşı savunulması, milli kültürün geliştirilmesi olarak ortaya çıkmıştı. 
     Şimdi ise Avrupa'da "ülke içindeki göçmenlere karşı milliyetçilik" problemi yaşanıyor. 
     Bu "etnik problem"den farklı bir hadisedir. 
     Küreselleşen gelişmiş ülkelerde yüksek oranlara varan bir göçmen işçi nüfusu oluşuyor, bunlar eritilemiyor. Aksine, nüfusları daha fazla artıyor. Çoğu gettolaşıyor, bir kısmı da üst tabakalara tırmanıyor. 
     Avrupalı işsizler ve işinden memnun olmayanlar bundan göçmenleri sorumlu tutuyor. Göçmenler ait oldukları kültürün üst değil alt düzeyinden geldikleri için, değerler çatışmasıyla birlikte, sosyal sınıf çelişkisi de yaşandığı için, bu "çok katlı" sebepler ırkçı önyargıları besliyor, "yabancılara karşı milliyetçilik" kabarıyor 
     
     NEWSWEEK yazıyor 
     "Avrupalılar bugünkü refahlarını göçmenlere borçlu olduklarının farkında değil... Amerikan ekonomisinin Avrupa'dan daha iyi performans göstermesinin bir sebebi, Amerika'nın daha fazla göçmen alabilmesidir .." 
     Ve dahası 
     "Dünyanın en düşük doğurganlığına sahip Avrupa, çalışan nüfustaki azalmayı karşılamak için, yılda 1.4 milyon göçmen işgücü almak zorundadır Çünkü 2010 ve 2050 yılları arasında Avrupa'da çalışan nüfus sayısı 65 milyon azalacaktır 
     Avrupa'nın en hızlı gelişen ülkesi İspanya, gelecek elli yılda 10 milyon göçmene ihtiyaç duyacaktır..." 
     Halbuki İspanya AB'ye girerken Avrupalılar "her yeri İspanyol işsizlerin sarmasından" korkuyorlardı 
     Avrupa daha fazla göçmene muhtaç Ama Avrupa'da buna karşı tepki artıyor Çok kafa yormak gereken 'küresel' bir sorun 
     Türkiye'nin AB üyeliğinin Avrupa'ya daha fazla Türk göçmen göndermek anlamına geleceğini... Ve belki bir elli yıl sonra bizim de büyük göçmen kitlelerine ihtiyaç duyacağımızı zihnimizin bir kenarına yazalım. 
     Milliyetçiliği, çağın bu sorunlarını tırmandırmayıp çözebilecek şekilde yeniden düşünmek gerekiyor. 
     
     







Milliyetçilik 


Anabilim gecesi 


Ecevit'i anlamak 


Ecevit'in sağlığı, siyasetin geleceği 


Terör pasaportu 


O adam neden sadece 3 fotoğraf çekti 


Doğaya ne kadar sahip çıkıyoruz 


Denktaş'ın "yeni açılımı" 


Rejim üzerindeki gölge sahiden askerin mi 


Terör ve medya ilişkisi 


Yüzde 80'in gücü 


Hisarcıklıoğlu Derviş yakınlığı 


Kazların yüzde 12’si öldü 


ABD istedi, Türkiye’nin yeri değişti 


</TEXT>
</DOC>
