<DOC>
<DOCNO> 94318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/guncel/gun06.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ömerli barajı tehlike altında 
</HEADLINE>
<TEXT>

     ÖNAY YILMAZ İstanbul 

     İstanbul’da bugün başlayacak ISWA Uluslararası Katı Atıklar Birliği 2002 Dünya Çevre Kongresi ve Fuarı’nda akademisyenler Selmin Burak, Hasan Z. Sarıkaya, Veysel Eroğlu, Ebubekir Yüksel ve I. Ethem Gönenç tarafından sunulacak bildiride Ömerli Barajı’ndaki suyun kullanılamaması tehlikesine dikkat çekiliyor. 
     Bildiride İstanbul’un su ihtiyacının yaklaşık yüzde 50’sini karşılayan Ömerli Barajı’nın su kalitesinin, çevredeki yüksek orandaki yasa dışı kentleşme ve yerleşim nedeniyle korunamadığı ve büyük risk altında olduğu vurganıyor. 
     "Türkiye’nin insan yerleşiminden en kötü etkilenen barajı olan ve su kirlilik oranı son yıllarda hızla kabul edilebilir sınırları aşarak tehlikeli boyutlara varan Ömerli Barajı" ile ilgili olarak bilim adamları şu noktalara dikkati çekiyor 
     "Eğer acil tedbir alınmazsa, rezervuarlar yoğun olarak yosunla kaplanarak kullanılmaz duruma gelecek. Sudaki amonyum oranı sağlık açısından risk sınırlarını aşacak ve hızlı bir ekolojik tükeniş - bozulma ortaya çıkacak. Suyun kötü kalitesi nedeniyle halen zaten zorlukla yürütülmekte olan işlenme çalışmaları büsbütün çıkmaza girecek. Barajı kurtarmak için hem kurumsal yeni bir düzenlemeye hem de bilim adamlarınca geliştirilen ve İSKİ tarafından başlatılan projenin tamamlanması için 110 milyon dolara ihtiyaç var." 
     



 GÜNCEL 















</TEXT>
</DOC>
