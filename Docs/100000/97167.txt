<DOC>
<DOCNO> 97167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/21/son/sontur10.html </URL>
<DATE> 2002/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Doktor adayları "epilepsi"den habersiz... 
</HEADLINE>
<TEXT>

     Çukurova Üniversitesi Ç.Ü Tıp Fakültesi öğrencilerinin ''Epilepsi sendromlarını'' tespit amacıyla yapılan araştırmada, aktif epileptikler dışında, doktor adaylarının rahatsızlıklarının farkında bile olmadıkları belirlendi. 
     Ç.Ü. Tıp Fakültesi Nöroloji Anabilim Dalı Öğretim Üyesi Prof. Dr. Hacer Bozdemir, epilepsinin yaygın nörolojik sendromlardan biri olduğunu ve epileptik nöbetlerin daha çok çocukluk döneminde başladığını belirtti. 
     Bozdemir, Ç.Ü. Tıp Fakültesi'nde eğitim gören ve yaşları 17 ile 33 arasında değişen, yüzde 41.9'u kadın, yüzde 58.1'i erkek toplam 356 öğrenciyi kapsayan ''Epilepsi Araştırması''nın, aktif epileptikler dışında, doktor adaylarının rahatsızlıklarının farkında bile olmadıklarını ortaya koyduğunu söyledi. 
     Anket uygulaması sonrası, epilepsi şüphesi uyandıran öğrencinin tekrar değerlendirilmeye alındığını ve bunların nörolojik muayenelerinde yüzde 45.2'sinin ''aktif epileptik'' nöbet geçirdiklerinin saptandığını belirten Bozdemir, şöyle konuştu 
     ''Araştırma kapsamına alınan ve 'ü epilepsi şüpheli toplam 356 öğrencinin yüzde 6.7'sinde aktif epileptik nöbet gördük. Öğrencilerin yüzde 85'inde tıp dilinde ''jenaralize'', yüzde 4'ünde de ''parsiyel'' olarak tanımlanan başka nörolojik sendromlar vardı.'' 
     
     ''HAVALE'' 
     Bozdemir, araştırma kapsamındaki öğrencilerin öykülerinde, yüzde 30.1'inin çocukluklarında tıp dilinde ''febril konvulsiyon'' denilen 
     ancak halk arasında ''Havale'' olarak bilinen nörolojik rahatsızlık geçirdiklerinin tespit edildiğini anlattı. Öğrencilerin yüzde 7.5'inin ise bilinç yitimine neden olacak ağır kafa travmasına maruz kaldıklarının ve bunların ailelerinde de aynı öykülerin bulunduğunun saptandığını ifade eden Bozdemir, şöyle devam etti ''Gözlemlerimizde, birinci ve altıncı sınıf öğrencilerin epilepsi konusundaki bilgi düzeyleri birbirine yakındı. Başka bir ifadeyle, tıp eğitimine yeni başlayan öğrenciler ile eğitimini tamamlamak üzere olan öğrenciler arasında epileptik nöbeti tanıyabilme ve risk faktörlerini ayırt edebilme yönünden anlamlı fark bulunamadı.'' Bozdemir, doktor adayları arasında epilepsi prevalansının yüzde 6.7 olarak saptanmasının hiç de azımsanmayacak kadar yüksek olduğunu, bu nedenle tanısı konulan öğrencileri ilaç tedavisine yönlendirdiklerini, tüm öğrencileri ise bu hastalıkla ilgili bilgilendirdiklerini sözlerine ekledi. 
     





</TEXT>
</DOC>
