<DOC>
<DOCNO> 99592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/son/sondun12.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Uruguay'da 16 dükkan yağmalandı. 
</HEADLINE>
<TEXT>

     Uruguay'ın başkenti Montevideo'nun kuzey banliyölerinde 16 dükkanın yağmalandığı, olayla ilgili yaklaşık 20 kişinin gözaltına alındığı bildirildi. 
     Uruguay İçişleri Bakanı Guillermo Stirling, bir polisin yaralandığı olaylarda, 14 dükkanın da yağmalanma girişimine maruz kaldığını belirtti. 
     Stirling, yeni yağmalama girişimlerini önlemek amacıyla özel önlemler alındığını kaydetti. 
     Polis, başkentin merkezindeki birçok dükkanın da olası bir yağmaya maruz kalmamak için kepenk indirdiğini belirtti. 
     Dört yıldan bu yana ekonomisinde durgunluk yaşayan Uruguay'da Merkez Bankası'ndaki para rezervleri 4'te 3 oranında azalırken, peso yılın başından bu yana yüzde 40'dan fazla oranda değer kaybetti. 
     





</TEXT>
</DOC>
