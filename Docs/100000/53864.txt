<DOC>
<DOCNO> 53864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/yasam/yas01.html </URL>
<DATE> 2001/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Picasso yaşasaydı da tablolarını tanısaydı 
</HEADLINE>
<TEXT>

Türkiye’de ünlü ressama ait olduğu iddia edilen 12 tablo bulundu ancak, hiçbir sanat uzmanımız "Bu orijinal" diyemedi. Picasso’nun oğlu ise talebiyle şaşırttı 
     YILDIZ YAZICIOĞLU Ankara 

     Mardin’in Kızıltepe ilçesinde önceki gün, ünlü ressam Pablo Picasso’ya ait olduğu ileri sürülen nü’ bir tablonun daha ele geçirilmesi "Orijinal mi, değil mi " tartışmasını alevlendirdi. Ancak Türkiye’deki hiçbir sanat uzmanı tablolara bakıp kesin bir görüş bildiremedi. 
     
Dalga mı geçti      Bunun üzerine tabloları, Devlet Resim ve Heykel Müzesi’nde saklayan Kültür Bakanlığı, ünlü ressamın oğlu Claude Ruiz Picasso ile irtibata geçti. Ancak oğul Picasso, çok sık seyahat ettiği’ gerekçesiyle, eserleri incelemek için Türkiye’ye gelemeyeceğini belirtip "Fotoğraflarını gönderin" dedi. Bakanlık, 12 tablonun 15 x 20 santimetrelik renkli fotoğraflarını gönderdi. Ancak fotoğrafları isteyen Fransa’dan, bugüne kadar yanıt gelmedi. 
     
İmzalar farklı      Pablo Picasso’ya ait olabileceği düşüncesiyle saklanan tablolardaki bazı imzalar da, sahte’ tartışmasına farklı bir boyut getirdi. Birbirinin aynı olan Palyaço’ adlı tablolardaki imza Picassio’yken, diğer tabloda Picassa’ imzası bulunması, taklit savını güçlendirdi. 
     
Fotoğraftan olmaz’      Tabloların incelemesine katılan Prof. Dr. Kaya Özsezgin ise şu görüşü dile getirdi "Bir fotoğraftan, ressamın tuval üzerine yansıttığı teknik ayrıntıların, ailesinden bir kişi bile incelese anlaşılması mümkün değildir. Picasso tabloları, Türkiye’de ortaya çıkalı uzun süre oldu. Mutlaka oğul Picasso’dan tatmin edici bir yanıt gelmeliydi. Şahsi görüşüme göre, özellikle ilk 4 tablo için konuyla ilgili bir uzman davet edilmeli." 
     



 YAŞAM 
















</TEXT>
</DOC>
