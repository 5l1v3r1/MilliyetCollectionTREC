<DOC>
<DOCNO> 91680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/spor/spo05.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Onlar inandı... 
</HEADLINE>
<TEXT>

Senegal’e altın golü atan İlhan Mansız, zaferlerin henüz bitmediğini ifade ederken, Ümit Davala, "Hedefimiz bazılarının hayal edemeyeceği kadar büyük" diye konuştu 
     Eli dolu geleceğiz’ 
     AY-YILDIZLI ekipte Senegal maçına damgasını vuran İlhan Mansız, Türk halkının desteği ve dualarıyla daha büyük başarılar elde edeceklerini iddia etti. Golcü futbolcu, "Bizlerin inancı, 70 milyonun yüreğiyle birleşince, yıllarca hasretini çektiğimiz zaferler de peşisıra geliyor. Ama henüz bitmedi. Tarihe tanıklık etmeye devam edeceksiniz. Bu takım yeni bir sayfa ve çığır açacak. Türkiye’ye dönüşümüzde eli dolu geleceğiz" dedi. 
     
     Nereden nereye 
     BÜYÜK bir şaşkınlık yaşadıklarını belirten İlhan Mansız, "10 yıl önce biri Türkiye’nin, Brezilya ile Dünya Kupası’nda yarı final oynayacağını söylese, hatta Brezilya’nın Türkiye’den çekindiğini belirtse tepkiniz ne olurdu İnanamamak lafım yanlış anlaşılmasın. Ancak buraya gelirken hedeflerimizi açıkça söylesek, bizi şarlatan ilan ederlerdi. Şimdi kupayı almadan gelirsek, yerden yere vuracaklar" açıklamasını yaptı. 
     
     Rövanşı alacağız’ 
     TURNUVANIN başında eleştirilmesine rağmen Çin maçıyla birlikte büyük bir çıkışa geçen Ümit Davala, futboluyla gereken yerlere en iyi cevabı verdiğini söyledi. Tecrübeli oyuncu, Brezilya ile sürekli yolların kesiştiğine dikkat çekti, "Kaderin cilvesine bakın ki yıllardır Dünya Kupası’nda desteklediğimiz Sambacılar bugün hedefe giden yolda en büyük rakibimiz. İlk maçın rövanşını bu kez alacağız, kimse merak etmesin" ifadelerini kullandı. 
     
     Umudumuz var’ 
     GALATASARAY ile Avrupa Şampiyonlar Ligi’nde mücadele ederken sıkça kullandığı bir cümle olduğunu hatırlatan Ümit Davala, "Daima Hedefimiz, bazılarının hayal edemeyeceği kadar büyük’ derdim. Bunu Dünya Kupası kampına girdiğimiz ilk gün dile getirmiştim. O zamanlar bana gülenler olmuştu. Hatta Brezilya maçı sonrası bana bu sözümü hatırlatanlar da oldu. Ama ben hiçbir zaman inancımı ve umudumu kaybetmedim" diye konuştu. 
     
Eşler yola çıktı      MİLLİ Takım oyuncularının aileleri dün öğleden sonra Japonya’ya gitti. Yaklaşık bir aydır eşlerinden uzak kalan Ay - Yıldızlı futbolculara, Brezilya ile oynanacak yarı final öncesi büyük bir jest yapan Futbol Federasyonu apar - topar aileleri kampa çağırdı. 
     AY-YILDIZLI futbolcular bugün eşlerini Narita Havaalanı’nda karşılayacaklar ve özlem giderecekler. Şenol Güneş’in eşi Semra Güneş, "Şimdi biz de bu mutluluğu onlarla birlikte yaşamak için Japonya’ya gidiyoruz. İnşallah kupayla döneriz" diye konuştu 
     



 SPOR 




































</TEXT>
</DOC>
