<DOC>
<DOCNO> 68247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/18/son/sondun02.html </URL>
<DATE> 2002/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell "Prezervatif kullanımını desteklediğim için özür dilemem" 
</HEADLINE>
<TEXT>

     ABD Dışişleri Bakanı Colin Powell, ülkedeki tutucu kesimlerin eleştirilerine rağmen, prezervatif kullanımını destekleyen açıklamaları için özür dilemeye gerek duymadığını söyledi. 
     Powell, CNN'e yaptığı açıklamada, uluslararası müzik kanalı MTV'de, 7 ülkeden gençlerin telefonla katıldığı bir programda, cinsel yoldan bulaşan hastalıkların yayılmasını önlemek için gençleri prezervatif kullanmaya davet etmesinde özür dilenecek bir durum olmadığını bildirdi. 
     Powell, NBC'ye de, ''Söz konusu programdaki gençler gibi dünyaki milyonlarca gence yardım etmek için açıkca ve sorumlu bir şekilde davranmanın zamanı olduğu'' açıklamasını yaptı. 
     ''Çoğu ülkede gençleri, prezervatif kullanımı ve inançlı olmak konularında eğitmek gerektiğini'' belirten Powell, ''Cinsel açıdan aktif hale geldiklerinde, onları kendilerini korumaları konusunda eğitmeliyiz. Bunun bir yolu da prezervatif kullanımıdır. Bundan başka birşey söylemek sorumsuzca olurdu'' dedi. 
     Beyaz Saray sözcüsü Ari Fleischer da, ABD Başkanı George Bush'un, Powell'ın açıklamalarına karşı çıkmadığını söyledi. 
     






</TEXT>
</DOC>
