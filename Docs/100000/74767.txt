<DOC>
<DOCNO> 74767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/ekonomi/eko03.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Gökte interaktif yolculuk 
</HEADLINE>
<TEXT>

Air France’ın yeni uçağı A 330 - 200’ün yolcuları, uçağın önüne yerleştirilen kameraların çekimlerini aynı anda koltuklarındaki ekranlardan izleyebilecek 
     EKONOMİ SERVİSİ 

     Fransız havayolu şirketi Air France, uzun uçuşlar için tasarlanan A 330 - 200 ile yolculara interaktif yolculuk olanağı sağlıyor. 
     A 330 - 200, Airbus ailesinin geniş gövdeli 330 - 340 serisinin ortak özelliklerini taşımakla birlikte getirdiği teknolojik yeniliklerle yolculara daha fazla konfor ve emniyet sağlamayı amaçladı. 
     Uzun yolculuklarda L’espace premiere’ bölümünün koltukları istendiğinde tek kişilik yatağa dönüşebiliyor. Koltukların yan tarafındaki bağlantı girişleri sayesinde yolcular kişisel bilgisayarlarını da kullanabiliyor. Yine koltuğun yan tarafındaki yönlendirilebilir ekranlardan film izlenebiliyor. 
     Yolcular isterlerse uçağın ön tarafına yerleştirilmiş kameraların kayıtlarını ekranlarına alarak, uçağın kalkışından itibaren geçilen yerleri ve inişi izleme olanağına da sahip. 
     211 yolcuyu 10 bin 500 kilometreye taşımayı hedefleyen A 330 - 200’de hareket özürlü yolcular için de giriş kapısına yakın özel koltuklar bulunuyor. Ayrıca orta kısımdaki tuvaletlerin ara kapısının açılmasıyla, yolcuyla hasta bakıcının aynı anda lavaboları kullanması olanaklı kılındı. 
     
Metal kabin kapısı      A 330 - 200’ün kabin kapısı da yeni standartların getirdiği değişikliklere uygun olarak metalden yapıldı ve içeriden kilitleniyor. 
     Boeing 767 ve Airbus A 310 serisinin yerini alacak olan A 330 - 200 uçakları New York, Boston, Kanada ve Orta Afrika uçuşları için planlandı. 
     



 EKONOMİ 























</TEXT>
</DOC>
