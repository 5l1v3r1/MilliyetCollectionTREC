<DOC>
<DOCNO> 95145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/son/sonspo15.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ın eski kalecisi Shorunmu Samsunspor için Türkiye'de... 
</HEADLINE>
<TEXT>

     Samsunspor'un anlaşmaya vardığı Nijerya Milli Takımı ve Beşiktaş'ın eski kalecisi Ike İbrahim Shorunmu, İstanbul'a geldi. 
     İsviçre'den gelen Shorunmu, Atatürk Havalimanı'nda Samsunsporlu yöneticiler ve kendi menajeri tarafından karşılandı. 
     Havalimanında basın mensuplarının sorularını yanıtlayan Nijeryalı kaleci, ''Türkiye benim için ikinci bir memleket gibi. Burada bulunmaktan mutluyum'' dedi. Tecrübeli kaleci, Samsunspor'a faydalı olmak için elinden geleni yapacağını söyledi. 
     Shorunmu, bir basın mensubunun ''Eski takımın Beşiktaş senden sonra iyi bir kaleci bulamadı. Bu konuda ne düşünüyorsun '' sorusunu da, gülerek ''Evet'' diye yanıtladı. 
     17. Dünya Kupası'nda Nijerya Milli Takımı'nın kalesini koruyan Shorunmu, daha sonra yeni takımı Samsunspor'un kamp çalışmalarına katılmak üzere Kızılcahamam'a hareket etti. 
     





</TEXT>
</DOC>
