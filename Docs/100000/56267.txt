<DOC>
<DOCNO> 56267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/09/spor/spo03.html </URL>
<DATE> 2001/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
BAKAN’IN TEŞHİSİ 
</HEADLINE>
<TEXT>

Kültür Bakanı İstemihan Talay, son zamanlarda sürekli hakemlerle tartışan Galatasaraylı oyuncuların psikolojik danışmanlık hizmeti almasını istedi 
     Reçeteyi yazdı 
     GALATASARAYLI oyuncuların son maçlarda gösterdiği sinirli hareketler ve hakemlerle girdikleri diyaloglar Kültür Bakanı İstemihan Talay’ın da dikkatinden kaçmadı. Talay, Ankara’da dün başlayan 1. Ulusal Psikoloji Kurultayı’nda, Sarı - Kırmızılı futbolcuların mutlaka psikolojik danışmanlık hizmetlerinden yararlanması gerektiğini söyledi. 
     
     Rahatsız oluyorum’ 
     KÜLTÜR Bakanı, "Galatasaraylı oyuncuların son zamanlardaki tutumları beni rahatsız ediyor. Büyük stres altındalar" diye konuştu. Talay, psikolojinin kişiler açısından olduğu kadar, toplum açısından da önemine işaret ederken, pek çok kulvarda mücadele eden Sarı - Kırmızılı futbolcuların içinde bulunduğu gergin ortamın böyle bir yöntemi zorunlu kıldığına dikkat çekti. 
     
Kolaylık sağlarız’      FUTBOL Şube Sorumlusu Abdürrahim Albayrak, yurtdışına gitmek isteyen Hakan’a, Galatasaray’ın çıkarlarını gözününde bulundurarak, kolaylık gösterebileceklerini söyledi. Albayrak, iç transfer çalışmalarını sürdürdüklerini, sırada Hakan Ünsal ve Bülent Akın’ın bulunduğunu belirtti. Galatasaray’ın Şampiyonlar Ligi’ndeki rakiplerinden Liverpool, İngiltere Süper Ligi’nde Middlesbrough’yu 2 - 0 mağlup ederek zirvedeki yerini korudu. 
     
Sergen oynamıyorSağ dizinde ödem oluşan yıldız futbolcu son anda kadrodan çıkarıldı 
     SARI - KIRMIZILILAR, bugün oynayacakları Ankaragücü maçının hazırlıklarını dün sabah Florya Tesisleri’nde yaptıkları çalışmayla tamamladılar. Galatasaray kafilesi öğleden sonra Ankara’ya gitti ve maç saatini beklemeye başladı. Dizinde ödem oluşan Sergen son anda kadrodan çıkarıldı. 
     TEKNİK Direktör Lucescu, Hasan Şaş, Perez ve Berkant’ı da kadroya dahil etmedi. Bu arada uçak yolculuğundan korkan Suat, Ankara’ya kara yoluyla gitmeyi tercih etti. Henüz lisansı çıkarılmayan Batista’nın ise sezon sonuna kadar alacağı 600 bin doları peşin istemesi sıkıntı yarattı. 
     



 SPOR 


























</TEXT>
</DOC>
