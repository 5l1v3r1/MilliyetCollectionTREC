<DOC>
<DOCNO> 96979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/son/sondun13.html </URL>
<DATE> 2002/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da Nazi kurbanları törenle anıldı. 
</HEADLINE>
<TEXT>

     Nazi kurbanları, Almanya'da 2. Dünya Savaşı sırasında Adolf Hitler'e suikast girişiminin 58. yılında, Berlin'in Plötzensee ilçesinde düzenlenen törenle anıldı. 
     Başbakan Gerhard Schröder ile yeni Savunma Bakanı Peter Struck'un da katıldığı anma töreninde konuşan Berlin Eyaleti Başbakanı Klaus Wowereit, ''Hitler'e suikast girişiminde bulunan insanlar, diğer insanların onurlu şekilde yaşayabilmeleri için hayatlarını feda ettiler'' dedi. 
     Hitler'e suikastın, Nazilere karşı direnişin sembolü haline geldiğini belirten Wowereit, ''Gerçi Hitler'e yönelik suikast başarısız kaldı ama bu suikast girişimi sayesinde daha iyi bir Almanya'nın kapıları açıldı. Yeni Almanya'da insan onuruna dokunulamaz'' diye konuştu. 
     Claus Schenk Graf von Stauffenberg adlı bir subayın etrafında toplanan bir grup yüksek rütbeli subay, 20 Temmuz 1944 tarihinde Hitler'e, kendisi için yapılan ''Wolfsschanze'' Kurt sığınağı adı verilen sığınakta bombalı suikast girişiminde bulunmuştu. 
     Suikast girişiminden hafif yaralı kurtulan Hitler, Stauffenberg ile birlikte çok sayıda subayı astırmış ve çok sayıda Yahudi'yi katletmişti. 
     Başbakan Schröder, Polonya Devlet Başkanı Alexander Kvasnievski ve Struck ile birlikte bu akşam ayrıca yeni dönem askerlerin yemin törenine katılacak. 
     





</TEXT>
</DOC>
