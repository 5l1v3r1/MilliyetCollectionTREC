<DOC>
<DOCNO> 58809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/ekonomi/eko09.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ford Otomotiv’in emektar fabrikası tarih oluyor 
</HEADLINE>
<TEXT>

     Türkiye’nin seri üretimi gerçekleştirilen ilk otomobili Anadol’un imal edildiği Ford Otomotiv’in İstanbul Kadıköy fabrikasında taşıt araçları üretimine son verildi. Şirketin Kocaeli Gölcük’deki yeni tesisinde bu yılın başından itibaren yeni tip Ford Transit hafif ticari araçlar üretimine başlanması sonucunda Kadıköy fabrikasında sürdürülen eski tip Ford Transit üretiminin yılbaşından önce durdurulması planı, geçen hafta itibariyle uygulamaya konuldu. İşgücünün önemli bir bölümü, şirketin diğer tesis ve departmanlarında görevlendirilirken, 143 kişinin iş akdine son verildi. 
     Ford Otomotiv’in Kadıköy fabrikasında şirketin kuruluşundan hemen sonra 1960’ta motorlu taşıt araçları üretimine başlandı. Tesiste bugüne kadar toplam 540 bin 255 adet araç üretildi. Seri üretilen ilk Türk otomobili olan Anadol da bu fabrikada imal edildi. 
     



 EKONOMİ 























</TEXT>
</DOC>
