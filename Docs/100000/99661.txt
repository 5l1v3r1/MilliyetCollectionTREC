<DOC>
<DOCNO> 99661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/son/sonspo04.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, Amaral'ın peşinde... 
</HEADLINE>
<TEXT>

     Transfer çalışmalarını sürdüren Beşiktaş, Brezilyalı futbolcu Amaral ile görüşmelere başlandığını Borsa'ya bildirdi. 
     Beşiktaş Futbol Yatırımları Sanayi ve Ticaret A.Ş'den Borsa'ya gönderilen yazıda, ''Şirketimiz ile futbolcu Alexandre Da Silva Mariano Amaral arasında transfer görüşmelerine başlanmıştır'' denildi. 
     İtalya'nın Fiorentina takımının kadrosunda yer alan 30 yaşındaki orta saha oyuncusu Amaral, 1.70 metre boyunda ve 13 kez milli oldu. 
     Fiorentina'nın iflası ile boşta kalan Amaral'ın bonservis bedeli bulunmuyor. 
     Galatasaray da aynı durumdan yararlanmak istiyor. Fatih Terim'in Fiorentina'da iken birlikte çalıştığı Portekizli golcü Nuno Gomez de İstanbul'a yakın görünüyor. Ancak Galatasaray henüz harekete geçmedi. 
     





</TEXT>
</DOC>
