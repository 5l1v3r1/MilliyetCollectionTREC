<DOC>
<DOCNO> 74110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/guncel/gun15.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>

     Teröristin cenazesi Tokat’a sokulmadı 
     Ordu’nun Ünye ilçesinde güvenlik güçleriyle girdikleri çatışmada 2 arkadaşıyla birlikte öldürülen terörist Duran Şahin’in cenazesi, memleketi Tokat’ın Almus ilçesine sokulmadı. Güvenlik nedeniyle Almus’ta gömülmesine izin verilmeyen Duran’ın cenazesi, yakınları tarafından İstanbul’a götürüldü. 
     
     Adana’da bıçaklı gaspçı dehşeti 
     Adana Mimar Sinan Açık Hava Tiyatrosu yakınlarında dün saat 21.00 sıralarında para dolu el çantasıyla evine dönen eczacı İsmail Aka 52 , sokak ortasında maskeli bir kişinin bıçaklı saldırısına uğradı. Göğsünden ve karnından aldığı 15 bıçak darbesi sonucu ağır yaralanan Aka, kaldırıldığı Numune Hastanesi’nde hayatını kaybetti. 
     
     Karadenizli esrar satıcısı bir gün... 
     Samsun’da, esrar sattığı kişiyi, "paramı vermedi" diye polise şik yet eden genç tutuklandı. Tarlada yetiştirdiği esrarı Kemal Sarıtaş’a sattığını, ancak parasını alamadığını iddia eden Ersin B. 17 nöbetçi mahkemece tutuklanırken, işyerinde yapılan aramada 1 gram esrar ve 10 gram hintkeneviri ele geçirilen Sarıtaş’ın ise yakalanmasına çalışılıyor. 
     
     YÖK ÖSS’de değişiklik yok 
     Yüksek Öğretim Kurulu YÖK , üniversiteye giriş sınavının iki basamaklı yapılmasına ilişkin bir çalışma bulunmadığını, böyle bir düzenlemenin kesinlikle olmayacağını bildirdi. YÖK Basın ve Halkla İlişkiler Müşavirliği’nden yapılan açıklamada, son günlerde bazı basın-yayın organlarında yer alan bu konuyla ilgili haberlerin doğru olmadığı belirtildi. 
     
     Kolejde sabah-akşam tiyatro 
     Yeşilköy 2001 Koleji, kapılarını sanata açtı. Bakırköy Belediye Tiyatroları’nın iki oyunu bundan böyle Yeşilköy 2001 Koleji’nde sahnelenecek. Her çarşamba çocuk oyunu Dağ Denize Kavuştu’ saat 11.00’de, Rumuz Goncagül’ ise saat 20.30’da perde açacak. Ayrıca Hülya Çalık’ın yağlıboya ve desen sergisi de 29 Mart’a kadar açık. 
     



 GÜNCEL 


















</TEXT>
</DOC>
