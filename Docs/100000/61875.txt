<DOC>
<DOCNO> 61875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/12/guncel/gunz1.html </URL>
<DATE> 2002/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     İGDAŞ’ta büyük operasyon 
     İGDAŞ’ta genel müdür yardımcıları Serdar Taflan, Bilal Aslan ve İbrahim Toprak ile Planlama ve Koordinasyon Müdürü Gökmen Çöloğlu aynı anda görevlerinden alındı. Taflan, İstanbul Mali Şube Müdürlüğü tarafından gözaltına alınarak sorgulanmış, çıkartıldığı İstanbul DGM tarafından serbest bırakılmıştı. 
     
     Bolu’da 3.3’lük deprem 
     Bolu’da dün saat 13.29’da Richter ölçeğine göre 3.3 büyüklüğünde bir deprem meydana geldi. Merkez üssü kent merkezi olan ve paniğe yol açmayan depremde, herhangi bir hasar oluşmadı. 
     
     YÖK, Haberal’ın ipini çekti 
     Yükseköğretim Kurulu YOK , görev süresinin uzatılması tartışılan Başkent Üniversitesi Rektörü Prof. Dr. Mehmet Haberal’ın rektörlüğünün sona ermesi gerektiğine karar verdi. Başkent Üniversitesi mütevelli heyetinin de, Haberal’ın yeniden atanmasını sağlamak için yargıya başvuracağı öğrenildi. 
     
     Gaspçıya 15 yıl hapis 
     Stilist Müberra Yorgancıoğlu’na Nişantaşı’ndaki evinde tecavüze kalkıştıktan sonra parasını ve telefonunu gasp eden Tufan Gür, İstanbul 1. Ağır Ceza Mahkemesi’nde h kim karşısına çıktı. Gür, 15 yıl 1 ay 10 gün ceza aldı. 
     
     Semiha Berksoy’a operasyon 
     Kalbe giden sol şah damarında 95 darlık saptanan devlet sanatçısı unvanına da sahip ünlü opera sanatçısı Semiha Berksoy, dün İstanbul Memorial Hastanesi’nde şah damarı operasyonu geçirdi. Şah damarının dar kısmı bir yama ile genişletilen Berksoy, birkaç gün içinde taburcu olacak. 
     
     Kardiyologlar İstanbul’da 
     Ateroskleroz Derneği ile Novartis İlaç’ın düzenlediği "Ateroskleroz Damar sertliği ve Korunma" konulu toplantı bugün Çırağan Sarayı’nda yapıla-cak. Toplantıya önemli araştırmalara imza atan 5’i yabancı 13 konuşmacı katılacak. 
     



 GÜNCEL 





















</TEXT>
</DOC>
