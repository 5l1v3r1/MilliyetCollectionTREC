<DOC>
<DOCNO> 92111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/siyaset/siy03.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem’i zirveden çıkaran telefon 
</HEADLINE>
<TEXT>

     ŞÜKRAN PAKKAN İstanbul 

     Türk - Yunan dışişleri bakanlarının görüşmesinde İsmail Cem’in toplantıdan aniden çıkarak cep telefonuyla gizlice konuşması heyecan yarattı. Cem, daha sonra Başbakan Bülent Ecevit ile görüştüğünü söyledi. 
     İkili görüşme öncesi Fener Rum Patrikhanesi’ni ziyaret eden Yunanistan Dışışleri Bakanı Yorgo Papandreu, Heybeliada Ruhban Okulu’nun yeniden açılması gerektiğini belirterek, "Bu ikili bir konu değildir. Çünkü geniş Ortodoks dünyasını ilgilendiren bir konudur" dedi. Papandreu, "Ortodoksları ilgilendiren birçok konu, Türk hükümeti ile yapıcı şekilde ele alınabilir ki bunlar arasında, Heybeliada Ruhban Okulu’nun yeniden açılması da var" diye konuştu. 
     
     Heyecanlı dakikalar 
     Cem - Papandreu görüşmesi Çırağan Sarayı’nda gerçekleşti ve 1.5 saat sürdü. Toplantı başladıktan 15 dakika sonra Cem’in Başdanışmanı Engin Soysal, cep telefonuyla aniden görüşme odasına girdi. Ardından Cem, elinde telefonla odadan çıktı, başka bir odaya geçti. 5 dakikayı geçen görüşme sonrası soruları yanıtsız bırakarak Papandreu’nun yanına dönen Cem, toplantı sonrası Ecevit’le görüştüğünü belirterek, şöyle konuştu 
     "Başlattığım üçlü format çerçevesinde Azerbeycan Cumhurbaşkanı Aliyev ile bir görüşmem oldu. Ermenistan Dışişleri Bakanı’yla da bir görüşme yaptım. Bu konudaki izlenimlerimi Başbakana sundum. Çünkü toplantıdan önce Başbakanla görüşmek istediğimi ileten bir not bırakmıştım. Yarım saat içinde Başbakan beni aradı, biz de bir görüşme yaptık." 
     



 SİYASET 


















</TEXT>
</DOC>
