<DOC>
<DOCNO> 69132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/23/son/sondun06.html </URL>
<DATE> 2002/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Rafsancani "Dinazor kafalı Bush'un serçe kadar beyni var" 
</HEADLINE>
<TEXT>

     İran'ın eski Cumhurbaşkanı Ali Ekber Haşimi Rafsancani, ABD Başkanı George Bush'a ilk kez bir eleştiri yönelterek, ''Dinozor kafalı Bush'un serçe kadar beyni var'' dedi. 
     İran'ın başkenti Tahran'da Kurban Bayramı dolayısıyla Tahran Üniversitesi'nde toplanan binlerce kişiye hitaben bir konuşma yapan Rafsancani, Amerikan Başkanı'nın şahsına yönelik olarak ilk eleştirisinde, ''Bush'un dinozor kafasının içinde bir serçeninki kadar beyni olduğu izlenimi edinildiği doğru. İşte bu nedenle bu çatık kaşlı, kurumundan geçilmeyen adamın suçlamaları konusunda uyanık olmalıyız'' dedi. 
     Eski Cumhurbaşkanı Rafsancani, devlet radyosundan da yayımlanan konuşmasında, Bush'un Irak ve Kuzey Kore ile birlikte İran'ı da ''şer ekseni'' olmakla suçlamasını eleştirdi ve ''Amerikalı yöneticiler, başka kültürler ve özellikle de İslami değerlerle savaşmak istediklerini açık seçik ifade ediyorlar, bu yüzden de İslam'a karşı haçlı seferinden söz ediyorlar'' diye konuştu. 
     Rafsancani, ''Bize göre açık seçik olan ise, İran'da 1979'da yapılan İslam Devrimi'den sonra Amerikalıların İran'daki çıkarlarını kaybetmekten dolayı bize karşı kinleri olduğudur'' dedi. 
     






</TEXT>
</DOC>
