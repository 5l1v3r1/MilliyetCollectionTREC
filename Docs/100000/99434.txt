<DOC>
<DOCNO> 99434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/son/sonspo24.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe yarın taraftarlarıyla buluşuyor... 
</HEADLINE>
<TEXT>

     Fenerbahçe, 2002-2003 futbol sezonunu yarın düzenlenecek törenle açacak. 
     Fenerbahçe Şükrü Saracoğlu Stadı'nda saat 19.45'te başlayacak açılış töreninde çeşitli sanatçıların ardından, yönetim kurulu üyeleri Zeynep Sabancı ve Nihat Özbağı, yeni sezonda İstanbulspor forması giyecek olan Fenerbahçeli eski futbolcu Uche Okechukwu Deniz Uygar , Balkan Gençler Yüzme Şampiyonu Cansu Hatipoğlu ile yelkende Dünya Şampiyonu olan Tuğçe Subaşı'na birer plaket verilecek. 
     Kulüp Başkanı Aziz Yıldırım'ın konuşmasının ardından sarı-lacivertli teknik heyet ve futbolcular teker teker taraftarlara tanıtılacak. 
     Sezon açılış törenin ardından Fenerbahçe, Yugoslavya Birinci Ligi takımlarından Kızılyıldız ile saat 21.00'de özel maç yapacak. Fenerbahçeli taraftarlar sezon açılış töreni ve Kızılyıldız maçını 5, 10, 25 ve 50 milyon lira bilet ücreti ödeyerek izleyebilecek. 
     Öte yandan Kızılyıldız kafilesinin, yarın saat 14.00'de Yugoslavya Havayolları'na ait uçakla Atatürk Havalimanı'nda olacağı duyuruldu. 
     
     TARAFTAR ŞAMPİYONLUKTAN EMİN 

     İnternette yer alan bir ankete katılan sarı-lacivertli taraftarların yüzde 98'i, takımlarının sezon sonunda lig şampiyonluğuna ulaşacağı yönünde oy kullandı. 
     ''www.fenerbahceninsesi.com''da yer alan ''Fenerbahçe bu sezon şampiyon olacak mı '' konulu ankete katılanlardan 8 bin 896'sı yüzde 98 ''evet'', 185 kişi ise yüzde 2 ''hayır'' yanıtı verdi. 
     





</TEXT>
</DOC>
