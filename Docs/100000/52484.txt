<DOC>
<DOCNO> 52484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/son/sonspo23.html </URL>
<DATE> 2001/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Şenol Güneş'e hemşeri desteği... 
</HEADLINE>
<TEXT>

     A Milli Futbol Takımı'nın, Avusturya'yı 5-0 yenerek Dünya Kupası finallerine katılma hakkını kazandığı maçtan sonra istifa edeceğinin sinyallerini veren teknik direktör Şenol Güneş'e, hemşehrileri destek verdi. 
     1967 Trabzonsporlu Genç İşadamları Derneği Başkanı Adem Kılıç, 
     yaptığı yazılı açıklamada, Şenol Güneş'in, Türkiye'nin yetiştirdiği en değerli spor adamlarından biri olduğunu ve ona karşı yürütülen ''yok etme'' kampanyasının sonuçsuz kalmaya mahkum olduğunu bildirdi. Kılıç, Türk basınında varlıklarını sivri laf etme üzerine kurmuş ''bazı kalemlerin'', Avusturya maçından sonra bile hem Şenol Güneş'i över görünüp hem istifa etmesi gerektiğini yazıp söylediklerini ifade ederek, ''Bu halk ve Futbol Federasyonu Başkanı, aslanlar gibi hocalarının arkasında olacaklar ve bir avuç piranaya yem etmeyecekler'' dedi. Şenol Güneş'i, ''başarılı, dürüst, namuslu, vatan ve milletini seven, çalışkan, kimsenin adamı değil, görev adamı'' diye niteleyen Adem Kılıç, şunları kaydetti ''Başka ne gibi özellikler bekliyorsunuz Yoksa tek suçu Trabzonlu olmak mı 47 yıl sonra tüm dünyada yaşayan Türklerin göğsünü kabartan Şenol Güneş'in ve ona tüm imkanları sunan Haluk Ulusoy'un sonuna kadar arkasındayız.'' 
     






</TEXT>
</DOC>
