<DOC>
<DOCNO> 56620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/son/sondun21.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızılhaç Kandahar'da ceset topluyor 
</HEADLINE>
<TEXT>

     Uluslararası Kızılhaç örgütü, Afganistan'ın güneyindeki Kandahar havaalanındaki cesetleri topladığı bildirildi. 
     Kızılhaç sözcüsü Michael Kleiner, yaptığı açıklamada, Kandahar havaalanından 24 savaşçının cesedini aldıklarını, ancak burada 1000 ceset bulunduğuna ilişkin haberleri doğrulamayacağını söyledi. 
     Sözcü, Kandahar kentinde, 15 ila 20 savaşçının cesedini de gömdüklerini belirtti. 
     Afgan İslam Ajansı, Afganistan'ın güneyindeki Taliban'ın eski kalesi Kandahar havaalanı yakınlarında öldürülen Arap savaşçılardan 50 kadarının cenazesinin halk tarafından defnedildiğini kaydetmişti. 
     Bu arada, Kızılhaç, Afganistan'ın kuzeyindeki bir cezaevine konteynerler içinde nakledilen Taliban tutukluların havasızlıktan boğulduklarına ilişkin haberleri araştıracağını bildirdi. 
     New York Times gazetesi, Kuzey İttifakı'na teslim olan onlarca Taliban askerinin, cezaevlerine nakledilirken sımsıkı kapatıldıkları konteynerlerde öldüğünü yazmıştı. 
     






</TEXT>
</DOC>
