<DOC>
<DOCNO> 83155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/magazin/mag00.html </URL>
<DATE> 2002/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Motivasyon değil düpedüz taciz .. 
</HEADLINE>
<TEXT>

Kadirizm’, her ne kadar Buket’i cepten motive ediyordum’ dediyse de mahkeme yapılanın taciz olduğuna hükmedip aktöre 5 ay hapis cezası verdi 
     BİRSEN ALTUNTAŞ 

     Aktör Kadir İnanır, manken Buket Saygı’yı mesajla taciz ettiği iddiasıyla yargılandığı davada 5 ay hapis cezası aldı. Mahkeme, İnanır’ın hapis cezasını 436 milyon 500 bin lira para cezasına çevirdi. 
     Taciz davasından suçlu bulunurken, hakaret davasından beraat eden İnanır, temyiz hakkını kullanacağını belirterek şöyle konuştu "Hiç bir hukuki delile dayanmayan iki soyut iddiadan birinde beraat diğerinde mahk miyet kararı verilmesi anlaşılır değildir. Yargı süreci henüz bitmemiştir. Yargı sistemine ve yargıçlarımıza güvenim tamdır. Yargı devam ettiği için daha fazla yorum yapmanın doğru olduğunu düşünmüyorum ve herkesi de yargıya saygılı olmaya davet ediyorum. Neticeyi herkes görecek." 
     
     Buket ve Çelik karara çok sevindi’" 
     Buket Saygı ile sevgilisi Çelik’in avukatı Ömer Durak ise müvekkilinin karara çok sevindiğini belirterek şunları söyledi "Bizim iddialarımızın temel dayanağında Kadir İnanır tarafından yapılan fiilin 3 tane suç teşkil ettiği yer alıyordu. Birincisi tehdit, ikincisi hakaret, son ve en önemlisi de sarkıntılık yani medyadaki tabiriyle taciz edildiğiydi. Sonuçta tehditten açtığımız davayı ön ödemeyle kabul ettiler. Hakaret davası mesajlarda küfür kelimesi bulunmadığı için beraatla sonuçlandı. Ama temel iddiamız sarkıntılıktı ve mahkeme de bizi haklı buldu. Önemli olan da bu. Davanın bu biçimde sonuçlanmasından Buket Hanım da, Çelik Erişçi de oldukça memnunlar." 
     
Motivasyon’ denince akla Kadirizm’ gelir      Kadir İnanır’la manken Buket Saygı arasındaki motivasyon davası’, İnanır’ın başrolünü oynadığı Derman Bey’ dizisinin çekildiği Kuşadası’nda başladı. Bol mankenli dizinin oyuncularından Saygı, seti terk ederek İstanbul’a geldi ve sevgilisi popçu Çelik’le birlikte basın toplantısı düzenledi. İnanır’ın cep telefonuna gönderdiği mesajlarla kendisini taciz ettiğini iddia eden Saygı, daha sonra İnanır hakkında dava açtı. 
     



 MAGAZİN 












</TEXT>
</DOC>
