<DOC>
<DOCNO> 64501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/28/guncel/gun07.html </URL>
<DATE> 2002/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Resul Akay kaybetti 
</HEADLINE>
<TEXT>

Olaylı başlayan Türk Haber-Sen kongresinde İsmail Karadavut 132, Resul Akay 56 oy aldı. 
     ANKARA Milliyet 

     Türkiye Kamu-Sen’e bağlı Türk Haber-Sen’in, önceki gün gergin bir ortamda başlayan ve kavgaya varan tartışmaların yaşandığı 1. Olağan Genel Kurulu’nda genel başkanlığa, Türk Haber-Sen TRT Şube Başkanı İsmail Karadavut seçildi. 
     Ankara Merit Altınel Oteli’nde dün gerçekleştirilen Genel Kurul’da 191 delege oy kullandı. Karadavut 132 oy alırken, diğer başkan adayı Resul Akay ise 56 oy da kaldı. 3 oy ise geçersiz sayıldı.Karadavut, yaptığı konuşmada, "Biz parti sendikacılığı değil, hizmet sendikacılığı yapacağız" dedi. 
     Yeni Yönetim Kurulu, şu isimlerden oluştu Mehmet Özgam Genel Sekreter , Ayhan Arık Genel Mali Sekreter , Fahri Ocak Genel Teşkilatlandırma Sekreteri , İbrahim Bal Genel Eğitim Sekreteri , Zeki Toptaş Genel Hukuk ve Toplu Görüşme Sekreteri , Beyazıt Bayraktar Genel Dışilişkiler Sekreteri . 
     



 GÜNCEL 












</TEXT>
</DOC>
