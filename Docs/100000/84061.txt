<DOC>
<DOCNO> 84061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/spor/ycil.html </URL>
<DATE> 2002/05/15/ </DATE>
<TIME>  </TIME>
<AUTHOR> HÜSNÜ ÇİL  </AUTHOR>
<HEADLINE>
Kupada favori kim 
</HEADLINE>
<TEXT>

     Dünya’daki bütün otoriteler, Fransa ile Arjantin’e eşit şans veriyorlar. Onları zorlayacak takımlar olarak da İtalya, Brezilya, İspanya, Portekiz, Almanya ve İngiltere’yi gösteriyorlar. 
     Gol krallığında ise sırasıyla Vieri, Henry, Trezeguet, Ronaldo, Owen, Crespo, Batistuta, Raul, Rivaldo, Lopez, İnzaghi, Elber, Del Piero, Morientes, Nuno Gomes, Larrson ve Anelka favoriler arasında. 
     Şimdi bu favori takımların teknik direktörlerinin görüşlerini size aktaralım. 
     Mercolle Bielsa Arjantin İyi takımlarla karşılaşmak bizim için sevindirici. Kuvvetli takımlarla oynamaktan gurur duyuyoruz. Çünkü daha iyi defans yapıyorlar. Kuvvetli bir gruptayız. Şampiyon olacağız diyorum. Arjantin eğer favoriyse bunu grupta göstermesi daha iyi. Oyunun kalitesine çok önem veriyorum. İyi takımlarla oynamak da çok hoşuma gidiyor. 
     Lemerre Fransa Açılış maçları daima zordur. Kime karşı oynarsanız oynayın. Senegal’in hocası bir Fransız... Bruno Metzu Bizim herşeyimizi biliyor. Yani onlar için sır değiliz. Favorim Brezilya, Arjantin, İngiltere ve biziz. Çok şanslıyız. Oyuncularım hala tam tepede olmanın arzusuyla yanıp, tutuşuyorlar. Kupayı kazanacak efor bizde mevcut. 
     Trapattoni İtalya Kuradan tatminim. İlk maç bizim için çok riskli. Çünkü, bütün baskılar üzerimizde olacak. Hırvatlar’a karşı daima zorlanıyoruz. Birçok Hırvat futbolcu İtalya Ligi’nde oynuyor ve bizi tanıyorlar. Totti çok gelişti. İnzaghi, Del Piero ve Vieri ile üstün performans gösteriyorlar. Defansımız, takımımızın en iyi parçası. Fransa, İngiltere, Arjantin ve Brezilya turnuvanın favorileri. 
     Scolari Brezilya Brezilya medyası kurayı çok kolay gördü. Ama bana göre hiç öyle değil. Futbolda gerekli şeyleri yaparsanız kazanırsınız. Türkiye son 7 - 8 yılda çok gelişti. Kulüpleri, Avrupa’da başarılı. Takım olarak hızlı, kuvvetli ve teknikleri iyi. Kosta Rika, Brezilya’ya çok yakın futbol oynuyor. Takımımda bütün oyuncular birbirini tamamlamalı ve herkes birbirinin arkasında olmalı ve bunu kullanmalı. Lider oyuncum Emerson. O’nu hemen herkes dinler ve saygı gösterirler. Fransa, Arjantin ve biz turnuvanın favorileriyiz. Sanıyorum ki, Brezilya en azından yarı finale kalacaktır. Cep telefonu oyuncularıma kullandırmayacağım. Çünkü Brezilya’da öğlen saati Kore’de gece yarısına geldiği için oyuncularımın rahatsız olmasını istemiyorum. 
     Oliveria Portekiz Gruptan rahat çıkarız. Bize hazırlanan sürprizlere de çok alışığız. Luis Figo çok önemli bir oyuncumuz. Daha önceki Eusebio gibi özellikleri var. Rui Costa’nın oyun anlayışını çok seviyorum. Özellikle Guto ve Costa defansımızın bel kemikleri. Forvette Nuno Gomes’e güveniyorum. 
     Ericsson İngiltere Kupa’yı tabiki kazanabiliriz. Ama Arjantin, Fransa ve İtalya favoridir. Amerika 94 gibi burası da çok sıcak ve rutubetli olacak. Onun için oyuncularım çok su içecek ve kilo kaybedecekler. En kısa zamanda maçların oynanacağı yere gideceğiz. Defans yaparken çok derli toplu bir anlayış içinde olacağız. Hücum ederken çok hızlı olmak zorundayız ve her zaman kalenin ileride olduğunu, yanlarda olmadığını oyuncularıma hatırlatıyorum ve bu prensiplere de oyuncularım saygı gösteriyor. Aynı zamanda hakeme ve rakibe de saygılı olmak zorundayız. 
     Dünya Kupası’nın bu önemli hocalarının görüşlerini sizlere ilettim. Şimdi de gol krallığında bir numaralı aday olan Vieri ile konuşalım 
     "Her zaman içgüdülerimi takip ettim. Inter’de Ronaldo çok iyi arkadaşım ve çok iyi anlaşıyoruz. Sanıyorum ki, dünyanın en iyi ileri ikilisiyiz." 
     Ronaldo Geri dönmem için çok zaman ve çok çalışmam gerekti. Malzimo Moratti bu işlerde bana yardım ettiği için adeta babam gibidir. Geçen sene 23 Temmuz’da bir amatör takımla oynayıp iki gol attığım zaman futbolcu olduğumu ve futbola döndüğümü de hatırladım. 
     Dünya otoritelerinin takımlar, teknik direktörler ve futbolcularla ilgili bilgilerini sizlere aktardım. Bundan sonra rakiplerimizi oyuncuları ve yıldızları Milliyet, Fanatik ve Posta’da sizlere aktarmaya devam edeceğim. 
     



 SPOR 































</TEXT>
</DOC>
