<DOC>
<DOCNO> 51735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/11/son/sondun15.html </URL>
<DATE> 2001/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey İttifakına göre Taliban ana gücünü kaybetti... 
</HEADLINE>
<TEXT>

     Afganistan'da ilerleyen Kuzey İttifakı, son 48 saat içinde kuzeyde uğradığı bozgunlarla Taliban'ın ana gücünü yitirdiğini bildirdi. 
     Kuzey İttifakı Dışişleri Bakanı Abdullah, düzenlediği basın toplantısında, kendilerine bağlı birliklerin Afganistan'ın komşusu Tacikistan'a giden yolu denetleyen stratejik Kunduz eyaletine doğru ilerlediklerini söyledi. 
     Taliban'ın kuzeyde 15 bin kişilik bir gücünün bulunduğunu belirten Abdullah, Taliban güçlerinin halen Kunduz'da ''kuşatılıp kapana düşürüldüğünü'' söyledi. 
     Abdullah, kendilerine bağlı güçlerin, Kunduz eyaleti ve başkenti içindeki güçlerle de temas halinde olduğunu kaydetti. 
     






</TEXT>
</DOC>
