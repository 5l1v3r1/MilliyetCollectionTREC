<DOC>
<DOCNO> 80886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/28/son/soneko06.html </URL>
<DATE> 2002/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Suudiler petrol şirketlerini özelleştirmeyi düşünüyor 
</HEADLINE>
<TEXT>

     Suudi Arabistan Petrol Bakanı Ali el Naimi, dünyanın en büyük petrol üreticisi konumundaki devlet şirketi Suudi Aramco'nun kısmen özelleştirilebileceğini söyledi. 
     Suudi Arabistan veliahdi Prens Abdullah'ın Filistin sorununa çözüm aramak için yaptığı ABD gezisi çerçevesinde bu ülkeye gelen el Naimi, bakanlık olarak Suudi Aramco'nun bazı faaliyetlerinin özel sektöre devri konusunu incelediklerini söyledi. 
     Suudi Arabistan, 1980'lere dek kamu ve özel sektör ortaklığında olan Suudi Aramco'yu bu yıllarda tümüyle kamulaştırmıştı. 
     Petrol Bakanı el Naimi'nin verilerine göre günde 10 milyon varil ham petrol üretme kapasitesi bulunan Suudi Arabistan'ın sahip olduğu petrol rezervleri 262 milyar varili buluyor. Bu tutar toplam dünya rezervlerinin yüzde 25'ini oluşturuyor. 
     





</TEXT>
</DOC>
