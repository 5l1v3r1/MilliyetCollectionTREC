<DOC>
<DOCNO> 77976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/son/sondun26.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Tom Cruise Penelope Cruz'un üstsüz pozlarının peşinde 
</HEADLINE>
<TEXT>

     Amerikalı ünlü aktör Tom Cruise'un, beraber yaşadığı ünlü sinema oyuncusu Penelope Cruz'un üstsüz fotoğraflarının yayımlanmasını engellemeye çalıştığı ileri sürüldü. 
     İnternetteki ''peoplenews'' sitesindeki haberde, basında ayrıldıkları yönünde haberler çıkan ünlü çiftten Cruise'un büyük kibarlık göstererek, İspanyol oyuncunun 3 yıl önce erkek arkadaşı Thomas Obermaier ile Dominik Cumhuriyeti'nde tatil yaptığı sırada çekilen üstsüz resimlerini satın almaya çalıştığı belirtildi. 
     MSNBC'nin sitesine açıklama yapan bir kaynak, paparazzilerin çektiği resimlerin basılmasını engellemeye çalışan Cruise'un ''imajını'' korumak için çok kontrollü davrandığını belirterek, ''Eğer gerçekten Tom ve Penelope hala beraberse Tom imajını korumak için büyük duyarlılık gösteriyor'' dedi. 
     

     
</TEXT>
</DOC>
