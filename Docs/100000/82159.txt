<DOC>
<DOCNO> 82159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/05/magazin/amag.html </URL>
<DATE> 2002/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yasemin çiftliğe kapanıyor 
</HEADLINE>
<TEXT>

Kızının skandallarına daha fazla dayanamayan işadamı Ahmet Kozanoğlu, Polonezköy’deki çiftlikte yoğun tedavi’ günleri başlatıyor... 
     YAŞAR ÇAKMAK 

     İŞADAMI Ahmet Kozanoğlu, çalkantılı aşk yaşamı ve skandallarıyla gündeme gelen kızı Yasemin Kozanoğlu’nu kanatları altına aldı. Ahu Tuğbay’la olan evliliğinden dünyaya gelen kızı Yasemin’in, Ekonomiden Sorumlu Devlet Bakanı Kemal Derviş’in DJ oğlu Erol Derviş’le nişanlanmasının ardından yarattığı skandallara üzülen ünlü işadamı, sonunda sosyetik güzeli alıp Polonezköy’deki çiftliğinde tedavi ettirmeye karar verdi. Çiftlik terapisiyle iyileşene kadar Yasemin Kozanoğlu’nu annesi dahil hiç kimseyle görüştürmeme kararı alan Ahmet Kozanoğlu’nun yakınlarına, "Buna annesi sebep oldu" dediği öğrenildi. 
     
     ANNE Ahu Tuğbay, konuyla ilgili açıklama yapmaktan kaçınırken, Yasemin Kozanoğlu’nun teyzesi Afet Karacan ise kızına sahip çıkmadığını iddia ederek Ahmet Kozanoğlu’nu suçladı. Karacan, şöyle konuştu "Şimdiye kadar baba sahip çıkmadı. Bu kıza telefonda baba’ lafını edin, ağlar. Babasızlık onu bu hale getirdi. Şu anda hep birlikte bu kızın düzelmesini istiyoruz. Bu olaylar yüzünden kız kardeşim, annem ve babam hasta. Biz asker ailesiyiz. Benim dedem eski korgeneraldir. Biz böyle yetiştik. İnşallah en kısa zamanda düzelir, bir daha böyle hatalar yapmaz. Hepimiz onu çok seviyoruz." 
     



 MAGAZİN 











</TEXT>
</DOC>
