<DOC>
<DOCNO> 55935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/magazin/amag.html </URL>
<DATE> 2001/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Harry Potter kim oluyor . 
</HEADLINE>
<TEXT>

Deli Yürek’in filmi Almanya’da da vizyona girdi.. Hem de, rekorlar kıran Harry Potter’ filminin yerine... 
     Ali EYÜBOĞLU 

     BAŞROLÜNÜ Kenan İmirzalıoğlu’nun oynadığı Deliyürek - Bumerang Cehennemi’ filminin Diyarbakır’da başlayıp İstanbul’da süren gala maratonu Berlin’de son buldu. Türkiye ile aynı anda Almanya’da vizyona giren ilk Türk yapımı unvanını alan film, oynatıldığı bazı sinemalarda, ABD ve Avrupa’da gişe rekorları kıran Harry Potter’ın yerine gösterime girme başarısını da kazandı. 
     
     27 şehirde oynuyor 
     FİLMİN Türkiye’deki sinemalarla aynı anda Almanya’da gösterime girmesini sağlayan Anıl Şahin de bu başarıya dikkat çekerek, "Harry Potter gibi bir devin afişlerini indirip Deli Yürek’i Almanya’da gösterime soktuk" dedi. Şahin, filmin üç hafta daha vizyonda kalacağını ve şu anda oynatıldığı 27 şehirdeki 30 sinemanın haricinde beş sinemanın daha filmi istediğini belirtti 
     
     25 Mark’a izlendi 
     DELİ YÜREK’in Berlin’deki galası ise, bomba ihbarı nedeniyle bir saat geç başladı. 150 polisin görev aldığı bomba arama çalışmalarının ardından, filme yoğun ilgi gösteren Türk vatandaşları salona tek tek alındı. 500’e yakın davetlinin çağrıldığı galayı bin 600 kişi 25’er Mark yani yaklaşık 17 milyon lira verip bilet alarak izledi. 
     



 MAGAZİN 












</TEXT>
</DOC>
