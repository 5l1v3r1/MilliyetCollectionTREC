<DOC>
<DOCNO> 59836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/31/son/sondun02.html </URL>
<DATE> 2001/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Peru'daki yangında ölü sayısı 276'ya yükseldi 
</HEADLINE>
<TEXT>

     Peru'nun başkenti Lima'da, tarihi alışveriş merkezinde çıkan yangında ölenlerin sayısının 276'ya yükseldi. 
     Bölgede çalışmalarını sürdüren itfaiye ekiplerinin alışveriş merkezinden 276 ceset çıkardıkları, yaklaşık 20 kişinin kayıp olduğu ve ölü sayısının artmasından endişe edildiği bildirildi. 
     Kurtarma çalışmaları, bölgeye tazyikli su ve elektrik verilememesi nedeniyle ağır ilerliyor. 
     İtfaiye Müdürü Tulio Nicolini, yangının bir havai fişek dükkandaki patlamadan çıktığını söylemişti. Görgü tanıklarına göre, yangın bir satıcının müşterisi için havai fişek ateşlemesiyle çıktı. 
     Bu arada, İspanya, yangında ölen yüzlerce kurbanın ailesine başsağlığı mesajı gönderdi. 
     İspanya Kralı Juan Carlos, Kraliçe Sofia ve hükümet tarafından İspanya halkı adına yapılan açıklamada, ''kardeş ülke Peru'nun acısının paylaşıldığı'' dile getirildi. Açıklamada ayrıca yaralılara acil şifalar dilendi. 
     






</TEXT>
</DOC>
