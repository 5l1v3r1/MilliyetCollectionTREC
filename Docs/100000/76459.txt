<DOC>
<DOCNO> 76459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/son/sontur11.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Burdur'da 4.2 büyüklüğünde deprem 
</HEADLINE>
<TEXT>

     Burdur'da, gece saat 02.00 sıralarında, hafif şiddette deprem meydana geldi. Deprem, bazı vatandaşlarda paniğe neden olurken, fenalaşan 20 kişiye hastanede sakinleştirici iğne yapıldı. 
     Merkez üssü Burdur olan 4.2 büyüklüğündeki deprem, Burdur'un tüm ilçeleri ile İzmir, Konya, Balıkesir ve Antalya'nın Elmalı İlçesi'nde de hissedildi. 
     Depremde can ve mal kaybı olmazken, vatandaşlar kısa süreli panik yaşadı. Deprem nedeniyle fenalaşan 20 vatandaş, hastaneye kaldırıldı ve sakinleştirici iğne yapıldıktan sonra evlerine gönderildi. 
     Bazı vatandaşlar, depremden sonra bir süre dışarıda beklerken, belediye hoparlöründen vatandaşların paniğe kapılmamaları konusunda uyarılar yapıldı. 
     Bu arada, Burdur Valiliği'nde sekreter olarak görev yapan Ayşe Önder'in, deprem sırasında telaşla kapıya çarpması sonucu kaburga kemikleri zedelendi. Önder, Burdur Devlet Hastanesi'ne kaldırıldı. 
     Öte yandan, depremin meydana geldiği saatlerden itibaren Vali Kadir Koçdemir ve diğer yetkililer, sabaha kadar il merkezinde incelemelerde bulundular. 
     Vali Koçdemir, geceyi sokakta geçiren vatandaşlarla sohbet etti ve endişelenmemelerini istedi. 
     






</TEXT>
</DOC>
