<DOC>
<DOCNO> 66556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/yasam/yas06.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bugün karne günü 
</HEADLINE>
<TEXT>

Karne alacak öğrencileri 17 günlük bir tatil bekliyor ama ikinci yarı sınav maratonu yüzünden daha zor geçecek... 
     ANKARA Milliyet 

     İlköğretim ve ortaöğretim kurumlarında 10 Eylül 2001’de başlayan 2001 - 2002 eğitim - öğretim yılının ilk yarısı bugün sona eriyor. Eğitim - öğretim yılının ikinci yarısı, Kurban Bayramı tatilinin de eklenmesi nedeniyle 26 Şubat 2002 Salı günü başlayacak ve 14 Haziran Cuma günü sona erecek. Tüm Öğrenci Velileri Dayanışma Derneği ÖVDER Genel Başkanı Enver Önder, yaptığı basın toplantısında karnenin, başarının tek göstergesi olarak değerlendirilmemesi gerektiğini belirterek, öğretmen ve velileri doğabilecek üzücü sonuçlara karşı uyardı. Önder, gençlerin iletişim eksikliği ve düşünsel, duygusal gelişimin göz ardı edilmesi nedeniyle "sapkın düşünce ve grupların tuzaklarına" düştüklerini söyledi. 
     Okulların ikinci yarısı ilköğretim ve ortaöğretimdeki öğrenciler için yoğun geçecek. Çünkü onları sıkı bir sınav maratonu bekliyor. İşte takvim... 

</TEXT>
</DOC>
