<DOC>
<DOCNO> 50998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/guncel/gun06.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası Kriz Grubu uyardı 
</HEADLINE>
<TEXT>
Savaş Irak’a yayılabilir 
ICG Direktörü Evans, Afganistan’a yönelik operasyonun Irak’a da yönelebileceğini söyledi 
     AYTEN GÖRGÜN İstanbul 

     Uluslararası Kriz Grubu ICG Direktörü ve Avustralya eski Dışişleri Bakanı Gareth Evans, Taliban yönetimi ve uluslararası terörist Usame bin Ladin'e yönelik operasyonun Irak'a yayılabileceği mesajı verdi. Evans, 11 Eylül ile Irak arasında güçlü bir bağlantı gösterilemediğini belirterek, "Ancak bir endişe var, o da şarbon. Irak'ın kitle imha araçlarını üretmesi de endişe yaratıyor. Irak yeni bir savaş alanı olabilir" dedi. 
     ICG faaliyetlerinin Türk kamuoyuna duyurulması amacıyla düzenlenen toplantıda konuşan Evans, şöyle konuştu 
     "Siz Irak'ın komşususunuz ve h l Körfez Krizi'nin sancılarını çekiyorsunuz. Kanıtlar ortaya çıkarsa, Washington da Irak sorunuyla ilgilenmeye karar verirse, bu bölgedeki ülkeler ve Türkiye etkilenecektir." 
     Cumhurbaşkanı Ahmet Necdet Sezer ve koalisyon ortaklarıyla yaptıkları görüşmelerin mükemmel geçtiğine işaret eden Evans, "Irak'a olası saldırı konusunda nasıl bir görüş aldınız " sorusuna da şu yanıtı verdi 
     "Irak'la ilgili bir sorun olduğu görüşü var. Irak da yeni bir savaş alanı olabilir. Gerçekten de Türkiye, Irak sorununun halledilmesine büyük ilgi duymaktadır. Ayrıca, görüşmelerde Afganistan'la ilgili iyi bir perspektif edindik. Türkiye ile ortaklığı bekliyoruz." 
     



 GÜNCEL 
























</TEXT>
</DOC>
