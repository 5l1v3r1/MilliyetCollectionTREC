<DOC>
<DOCNO> 79002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/siyaset/siy03.html </URL>
<DATE> 2002/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
BBP’li ve MHP’li gençler çatıştı... 
</HEADLINE>
<TEXT>

     ANKARA Milliyet 

     Gazi Üniversitesi’ne bağlı Gazi Eğitim Fakültesi’nde dün MHP’ye yakınlığı ile bilinen Ülkü Ocakları’na bağlı "Ocakçılar" grubuyla BBP yanlısı "Alperenler" grubu dün "reislik seçimi" nedeniyle birbirine girdi. Fakültede etkinlik kurabilmek için çatışan iki grubun birbirlerine pala ve sopalarla saldırdıkları görüldü. Polis, olay sonrasında okulda yaptığı arama da bir kurusıkı silah ile bir tabanca buldu. 
     Gözaltındaki öğrenciler sorguya alındı. Polis, BBP’ye yakın Servet Turgut ve Ocakçılar grubunun lideri Bedri Özarslan ile 115 kişiyi gözaltına aldı. Polis, okula dışarıdan öğrenci olmayan kişilerin geldiğini saptadı. Olayda yaralanan üç kişi tedavi altına alındı. MHP Çorum Milletvekili Vahit Kayırıcı, Denizli Milletvekili Salih Erbeyin, Antalya Milletvekili Nesrin Ünal, Isparta Milletvekili Mustafa Zorlu ve Ankara Milletvekili Mehmet Arslan, Terörle Mücadele Şubesi’ne gelerek bilgi almak istedi, ancak yetkililerle görüşemedi. 



 SİYASET 















</TEXT>
</DOC>
