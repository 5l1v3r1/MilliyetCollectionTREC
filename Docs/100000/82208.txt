<DOC>
<DOCNO> 82208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/05/yazar/guclu.html </URL>
<DATE> 2002/05/05/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Medya ve çocuk 
</HEADLINE>
<TEXT>

     İstanbul'da Askeri Müze salonlarında Türkiye'nin dört bir yanından gelen konunun uzmanları çocukları tartışıyor. Yabancı konuklar da var. Ama devleti temsilen tek kişiyi arayıp da bulamazsınız... 
     Zaten çocuk dediğiniz nedir ki Onlara gelinceye kadar Türkiye'nin o kadar çok sorunu var ki, çocukları sadece 23 Nisan bayramlarında gören liderlerimiz için böyle ufak ayrıntılarla uğraşmak zaman kaybından başka bir şey değil. 
     Erken Çocuk Eğitimi'nin tartışıldığı kongrede de konuşuldu. Biz hala çocuğu keşfedememiş ülkelerdeniz. Sorun yaratmadıkları sürece de onlarla ilgilenenimiz yok gibi. 
     Okula giden 15 milyon çocuk ve gencimizin yanı sıra bir o kadar da okula gidemeyenimiz var. Dahası okula gidenlerin de zamanının çoğu sokakta geçiyor. Sonra bakıyoruz onlarla kim ilgileniyor diye. Kocaman bir hiç. 
     Gençlik ve Spor Bakanlığı için varsa yoksa futbol. Yaz aylarında gençlere yönelik kampları da var ama sayıları o kadar az ki. Ya diğer bakanlıklar Kimisi sokağa düşmeden ilgilenmiyor, kimisi de onları ilgilenecek kadar ciddiye almıyor. Örneğin bilimden sorumlu olanı Çocuklara bilimi sevdirmek için ne yaptı Ya da televizyonlarla ilgili olanı Kısır tartışmaların ötesinde çocukları ne zaman hatırladı Televoleci ve şiddete yönelik yayınlardan onları korumak için ne yaptı .. 
     Ya yerel yönetimler Sokaklardaki çocuklara ilk sahip çıkması gerekenler onlar değil mi Çocuk parkları, spor alanları, kütüphaneler, tiyatrolar, sirkler, gezi ve oyun alanları yaratmak onların öncelikli görevi değil mi .. 
     Siyasiler çocuklara karşı duyarsız da toplumun diğer kesimleri onlardan farklı mı Kesinlikle hayır. Alın medyayı bu konuda en sorumsuz davrananların başında onlar gelmiyor mu Hele hele televizyonlar. Çocukların kafasına şiddeti, avareliği ve karamsarlığı kazımanın ötesinde onlar için ne yapıyorlar Ya yazılı medya, Milliyet'in dışında eğitime, çocuklara, gençlere önem vereni var mı .. 
     Ya bu konuda en duyarlı olması gereken kurumların başında gelen sivil toplum örgütlerine ne demeli TEGV gibi birkaçı dışında kim ne yapıyor Hele hele direkt çocuklara yönelik olanlar .. 
     Kongrede bilim adamları, daha çok bilim kadınları olayın bilimsel yanını tartıştılar. Tartışmaya da devam ediyorlar. Prof. Dr. Edibe Sözen, Hülya Alp, Ertürk Yöndem ve ben de medyanın çocukları nasıl etkilediğine yönelik gözlemlerimizi dile getirdik. Bugüne kadar yapılmış en iyi çocuk programlarından Susam Sokağı'nın yapımcısı Hülya Alp, TRT'nin çocuklara yönelik yaptırdığı anketlerden ilginç anektodlar verdi. Çocuklar okuldan önce de, okuldan sonra da sürekli TV izliyor. Genelde de yetişkinlere yönelik olanları. Çünkü onlara yönelik ciddi programlar üretilmiyor. Dışarıdan getirilen ucuz çizgi filmler ve yapımlar tercih ediliyor. Onlar da çocukları yanlış etkiliyor. Yöndem ise, Güneydoğu'da çocuk olmanın zorluklarını dile getirdi. Sözen'in bilimsel tespitleri ise şok etkisi yarattı. Çocuk ölümlerinde ilk sırayı artık bulaşıcı hastalıklar değil, şiddet alıyor. İntihar oranları da yükseliyor. Etkilendikleri yer ise başta TV'ler olmak üzere medya... 
     Özetin özeti Televizyonlar sadece eğlencenin ve şiddetin özendiricisi değil, eğitimin ve aydınlanmanın da kaynağı olmalıdır. Özellikle çocuklarımız açısından .. 
     
     







Köyceğiz'deki pastoral senfoninin sonu... 


Fransız neşesi... 


Durmuş Soyuyorlar 


Ayrıcalık değil mi GS'li olmak .. 


Aşk öyküsü 


Kır çiçekleriyle... 


Medya ve çocuk 


Gözlerimle kucakladım İstanbul’u... Bir gece vakti... 


Kıssadan hisse... 


Ecevit'in sağlığı 


Kariyer, metal tepside sunulan kuru fasulye mi 


Toz gezegeni ABD’ye saldırdı 


Fransızlar Bugün Le Pen'i Haklıyorlar Ama... 


Derviş Türkiye’yi dünyayla ve ekonomiyle buluşturabilir mi 


Erguvan mevsimi geçiyor 


Bu kez mehtap küsmedi 


</TEXT>
</DOC>
