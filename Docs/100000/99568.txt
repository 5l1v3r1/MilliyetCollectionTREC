<DOC>
<DOCNO> 99568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/yazar/bila.html </URL>
<DATE> 2002/08/02/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Başbakan, Derviş’le yaptığı görüşmenin perde arkasını Milliyet’e anlattı 
</HEADLINE>
<TEXT>
Derviş h l arıyor 
Başbakan, Derviş’in sol ittifak arayışı içerisinde olduğunu belirterek, bu gerçekleşmediği takdirde üniversiteye gitme eğiliminde olduğunu söyledi 
     Başbakan Bülent Ecevit’le Devlet Bakanı Kemal Derviş’in dün yaptıkları görüşme, siyasetin başlıca merak konusuydu. 
     Görüşme sonrasında Başbakan Ecevit’e, nasıl bir sonuç çıktığını sorduk. Yanıtı şu oldu 
     - Çok verimli bir görüşme oldu. Öncelikle ekonominin durumundan çok memnun. Aldığımız önlemler ve yaptığımız reformlar sayesinde seçim kararı alınmasına karşın ekonominin etkilenmemesini önemsiyor. Buna ben de katılıyorum. Sayın Derviş, bu sorumluluk anlayışı içinde hükümetteki görevini sonuna kadar sürdürmek istiyor. Bu Türkiye açısından çok sevindirici bir karar. Siyasi açıdan ise henüz kararını vermemiş. Bir sol ittifak aradığını söylüyor. Münhasıran YTP’ye gitmek gibi bir eğilimi yok. Böyle bir izlenim almadım. Akademik kariyeri önemsiyor. Ona ağırlık veriyor. Benim anladığım, istediği ittifak ortamının oluşmadığı kanısına varırsa, üniversiteye gitme eğiliminde. 
     Peki, Ecevit’le, Derviş arasında nasıl bir diyalog geçti 
     Başbakan Ecevit, bu sorumuza yanıt verirken, "Önce şunu söyleyeyim Sayın Derviş, bize karşı çok sıcak, hükümetteki görevine çok bağlı" diyerek, söze başladı ve şu özet bilgiyi verdi 
     "Tabii, ben kendisini yeniden DSP’ye davet etmiş oldum. Henüz siyasi olarak karar vermediğini söyledi. Bir sol ittifak aradığını belirtiyor. Ben de o zaman sordum Nasıl bir ittifak arıyorsunuz Kiminle sol ittifak yapacağız Örneğin dedim, Yeni Türkiye Partisi’nin Genel Sekreteri Sayın İstemihan Talay, partilerinin bir sol parti olmadığını açıkladı. Bu açıklamaya da YTP’nin Genel Başkanı’ndan veya yöneticilerinden bir tepki gelmedi. Sol parti değiliz, diyorlar. Peki o zaman nasıl bir sol ittifak olacak " 
     - Sayın Derviş buna nasıl bir yanıt verdi 
     "Somut bir şey söylemiyor. Sadece genel olarak bir sol ittifakın yararlı olacağını belirtiyor. Ayrıca ben şu konuya da dikkatini çektim Dedim ki birlikten, ittifaktan söz ediliyor ama DSP’nin Meclis’teki grubu yarıya yakın şekilde bölündü, gitti. Örgütümüzde bir bölünme yok, ama Meclis grubu bölündü. Bu halde nasıl bütünlükten, birlikten söz edilecek Bölünme sürüyor. Yeni partiler kuruluyor. Sonra birlik isteniyor. Bu da bir çelişki değil mi Sayın Derviş, bu sorular karşısında somut bir yöntem önerisinde bulunmadı. Sadece birlik arzularını dile getirdi." 
     - Sayın Derviş, aradığı ittifak için, sosyal liberal sentez, diye ifade ettiği bir çerçeve çiziyor. Bundan yine söz etti mi 
     "Elbette. Bunu anlattı. Ancak, Sayın Derviş’in ifade ettiği bu çerçeve ve yaklaşım, zaten benim 1980 öncesinden itibaren geliştirmeye çalıştığım yaklaşımdır. DSP’nin özünde bu vardır. Devletçilikten uzaklaşmamızın altında da bu yatar. Piyasa ekonomisinin dinamizminden yararlanma, ancak, sosyal boyutuyla birlikte yürütme. Bu nedenle ben de Sayın Derviş’e, DSP zaten ılımlı bir soldur, dedim. Bu açıdan bir teorik farklılık yok. Sayın Derviş’in yaklaşımıyla bir uyumsuzluk yok. Bunu da Sayın Derviş’e aktardım." 
     - Sayın Derviş’in CHP’ye yaklaşımı nasıl 
     "CHP’ye de sıcak görünüyor. Dediğim gibi Sayın Derviş, somut yöntem önermese de, geniş bir ittifak arayışını dile getiriyor." 
     Ecevit - Derviş görüşmesinin ana ekseni böyle... 
     Bu görüşmeden çıkan sonuç şöyle özetlenebilir 
     Derviş, hükümette kalacak. Arzu ettiği geniş ittifak oluşumunu göremezse, üniversiteye yönelme eğiliminde.... 
     
     







Derviş’in niyeti 


Fasarya 


Soru ve cevap 


Derviş h l arıyor 


Amp l ve 6 Ok önde 


Büyük semah 


Hangi üniversite Devlet mi, özel mi 


Toplumun asıl isteği yenilenme 


Doksan beş kritik gün... 


Piyasa solcuları, para yolcuları’ 


Bir profesörün unutamadıkları... 


Ortanın solunda buluşma 


Halk komünist olmuş 


İhtiyar çocuklar ve çocuk adamlar 


Irak riski’ni fakirlik’ olarak 67 milyon paylaşacağız 


</TEXT>
</DOC>
