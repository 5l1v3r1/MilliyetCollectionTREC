<DOC>
<DOCNO> 63189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/20/guncel/gun07a.html </URL>
<DATE> 2002/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İlaç promosyonuna bakanlık sınırı 
</HEADLINE>
<TEXT>

Sağlık Bakanlığı, yönetmelikte yaptığı değişiklikle, tanıtım için abartılı promosyonlar düzenleyen ilaç firmalarına dur’ dedi 
     NESRİN COŞKUN İzmir DHA 

     Sağlık Bakanlığı, pazarlama giderlerini maliyetten çıkarmasının ardından ilaç tanıtımıyla ilgili yönetmeliği de değiştirereki lk kez promosyonu tanımladı. Bakanlık, bazı hekimlere istenilen ilacı reçete etmesi koşuluyla düne kadar ilaç firmalarınca da verildiği reddedilen elektronik ve beyaz eşya gibi promosyonların varlığını kabul etti. Bakanlık bu ürünlerin tanıtım malzemesi olarak kullanılmasını yasakladı. 
     Sağlık Bakanlığı, İzmir Tabip Odası Genel Sekreteri Dr. Aşkın Demirci’nin ilaçta promosyon konusunu nihayet masaya yatırdı. İlaçlarda yüzde 10 indirime gidilmesi kararıyla eczacılara kepenk indirten Bakanlık, önce yüzde 10’luk pazarlama ve satış giderinin ilaç maliyetine yansıtılmasına son verdi. Bu kalemin bundan böyle ilaç maliyetinde yer almayacağını bildiren Bakanlık, bu kez ilacın tanıtımıyla ilgili yönetmelikte değişiklik yaptı. 
     7 Eylül 1990’da yürürlüğe giren "Beşeri İspençiyari ve Tıbbi Müstehzarların Tıbbi Tanıtım Yönetmeliği"nin 4. maddesinde yapılan değişiklikle, ilk kez ilaç tanıtım malzemelerinin tanımı yapıldı. 
     
     Açık açık tanımlandı 
     Buna göre, ilaç hakkında yeterli ve gerekli bilgiyi ihtiva eden kitap, kitapçık, broşür gibi basılı materyallerin, film, slayt gibi ürünlerin, bedelsiz ilaç numunelerinin, bloknot, kalem, kalemlik, takvim gibi hatırlatıcı malzemelerin kullanılabileceği belirtildi. 
     



 GÜNCEL 

























</TEXT>
</DOC>
