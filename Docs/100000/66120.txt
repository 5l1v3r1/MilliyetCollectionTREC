<DOC>
<DOCNO> 66120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/guncel/gun03.html </URL>
<DATE> 2002/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Şortun boyuna taktılar 
</HEADLINE>
<TEXT>

Atletizm yarışmalarına katılacak kadın sporculara uzun şort salon zorunluluğu getiren İran’a Türkiye’nin tavrı net oldu.’İran’a gönderecek kadın sporcumuz yok’ 
     AYŞE YEŞİN 

     İran’ın başkenti Tahran’da gerçekleştirilecek olan 14. Uluslararası Fajer Salon Atletizm yarışmalarına Cumhuriyet ilkelerine aykırı giyim tarzı istenmesi üzerine kadın sporcu göndermeme kararı alındı. İran’ın, yarın başlayacak olan müsabakalara katılacak kadın sporculara başını örtme ve uzun şort giyme zorunluluğu getirmesi büyük tepki yarattı . 
     
     Uzun şort şartı 
     Avrupa Salon Atletizm Şampiyonası’na hazırlanan sporcuların çeşitli ülkelerde düzenlenen müsabakalara katılarak deneyim kazanmasını amaçladıklarını ifade eden federasyon başkanı Mehmet Yurdadön, İran’daki müsabakalara da 10 erkek atlet gönderdiklerini belirterek Tahran’daki yarışmalarda kadın atletler için özel kıyafet zorunluluğu bulunduğunu uzun şortlarla yarışacak atletlerin, salon dışında da türban takmasının istendiğini anlattı . 
     "Bize aykırı olan kurallara uymalarına hiç gerek yok" diyen YurdadönöCumhuriyet rejimine aykırı bir kıyafet politikası olduğu için kadın sporcularımızı bu müsabakaya göndermemeye karar verdik. Bizim için önemli olan atletlerimizin özgürce davranabilmeleri." dedi. 
     
     Erkek sporcular gitti 
     Tahran’a hareket eden İbrahim Erkuşak Ercan Sunu, Sedat Özer, Yaşar Yılmaz, Selahattin Çobanoğlu, Metin Sazak, İbrahim Aydın, Murat Vardar, Ercüment Olgundeniz ve Umut Toyer’den oluşan milli takım 9 Şubat tarihinde geri dönecek. 
     
     Onlar böyle spor yapıyor 
     İran’lı genç kızlar son yıllarda batı ülkelerindeki gençler gibi çeşitli spor aktivitelerinde yer alma fırsatını buluyor. Ancak İran’lı kızlar spor yaparken bile taktıkları türbanla ve kara çarşaflarıyla hiç de özgür sayılmazlar. 
     



 GÜNCEL 


















</TEXT>
</DOC>
