<DOC>
<DOCNO> 52242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/son/sondun14.html </URL>
<DATE> 2001/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de düşen uçağın sefer numarası Loto'da kazanan sayı 
</HEADLINE>
<TEXT>

     ABD'nin New Jersey eyaletinde, New York'ta önceki gün düşen uçağın sefer numarası, lotoda kazanan sayı oldu. 
     New Jersey lotosunun Pick-3 oyununda, New York'a düşen American Airlines'a ait uçağın sefer numarası olan 587 sayısını oynayan 27 bin 829 kişi, 16'şar dolar ikramiye kazandı. 
     Diğer oyunlarda da 587'inin kazanan sayı olması nedeniyle toplam ikramiye bir milyon doları aştı. 
     Öte yandan, günün ortasında oynanan loto oyununda da, kazanan numara küçük bir farkla 578 oldu. 
     New Jersey lotosunun müdür yardımcısı Virginia Haines, ''Pick-3 oyununda yıllardır ilk kez böyle bir durumla karşılaştığını'' belirterek, halkın, genellikle bu tür trajik olaylara karışan araçlarla ilgili rakamları, lotoda oynadığını söyledi. 
     Pick-3 oyunu, 50 sent karşılığında oynanıyor ve oyun yılda 1.8 milyar dolar gelir getiriyor. 
     American Airlines firmasına ait uçak, New York'taki John F. 
     Kennedy havaalanından kalktıktan 3 dakika sonra binaların üzerine çakılmış, kazada uçakta ve yerde toplam 269 kişi ölmüştü. 
     Kolombiya'da da Marksist gerillaların havaya uçurduğu Renault marka bir otomobilin plaka numarasını lotoda oynayanlar, asgari ücretin yaklaşık 3 katı değerinde 350 dolar para ödülü kazanmışlardı. 
     






</TEXT>
</DOC>
