<DOC>
<DOCNO> 75909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/spor/spo04.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon’a da prim dopingi 
</HEADLINE>
<TEXT>
Yönetimden açık çek 
     GALATASARAY karşılaşmasına büyük önem veren Trabzonspor yönetimi, üç puanın kazanılması halinde futbolculara özel prim verecek. Yönetimin her maç için vereceği 2500’er dolarlık primin bu karşılaşmada çok daha yukarılara çekileceği belirtildi. Başkan Yardımcısı Mehmet Öksüzoğlu, "Galip gelmemiz halinde camiamız yeniden ayağa kalkacaktır. Bize bu mutluluğu yaşatacak oyuncularımızın hakkını kolay kolay ödeyemeyiz" ifadelerini kullandı. 
     
     Briegel iddialı 
     TEKNİK Direktör Briegel, sıkıntılı dönemler geçirdikten sonra iyi duruma geldiklerini söyledi, Galatasaray karşısında da üç puan alacaklarını ileri sürdü. Alman hoca, "Şampiyonluğa oynayan üç takımın şansları eşit. Galatasaray eksik olan maçını kazanarak avantaj yakalamaya çalışacak. Ama biz buna izin vermeyeceğiz. Rizespor maçındaki tempomuzu tekrarlarsak başarılı oluruz" diye konuştu. Trabzonspor hazırlıklarına dün yaptığı çalışmayla devam etti. 
     



 SPOR 


























</TEXT>
</DOC>
