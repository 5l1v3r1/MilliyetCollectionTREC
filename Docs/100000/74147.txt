<DOC>
<DOCNO> 74147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/yasam/yas03.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Tesettürlü mayo kalıplarını yıktı 
</HEADLINE>
<TEXT>

Genç nesil, vücudu baştan ayağa kapatan tesettürlü mayolara isyan etti üreticiler kolsuz ve kısa şortlu mayolarla imaj yeniledi 
     GÜLAY FIRAT İstanbul 

     İslami kesimde bir süredir kendini gösteren kıyafet reformu, tesettürlü kadın mayolarına da yansıdı. Türbanlı hanımların talebi üzerine, günün moda renk ve kumaşlarından kısa kollu, hatta kolsuz, kısa şortlu mayolar hazırlandı. 
     Bu tür mayolar üreten Adab Tekstil’in sahibi Cemal Çölgeçen şöyle konuştu "Dört yıldır tam tesettürlü mayo yapıp satıyoruz. İslami şartlara uygun kadın vücudunu tamamen örten, tesettürlü mayoların yanı sıra son zamanlarda bazı tesettürlü müşterilerimizden farklı model mayo siparişleri de alıyoruz." 
     
     Rahat ve ucuz... 
     Bu tür tercihlerde, televizyonun büyük etkisi olduğu görüşünü de dile getiren Çölgeçen, "Yeni nesil eskiyi beğenmiyor. Türbanlı kadınlar kendi aralarında havuzlarda rahatça giyebilecekleri kısa kollu, kolsuz, etekli modeller talep ediyorlar. Bu talepler doğrultusunda yeni sezon çalışmalarını yapıyoruz" diye konuştu. 
     Suda ıslanmayan klasik tesettürlü mayoların aksine yeni stil mayolar, hareket özgürlüğü tanıyan likralı kumaşlardan oluşuyor. 
     Mayoların fiyatları 25-30 milyon arasında değişiyor. Ancak bu reform, göbekten dizkapağına kadar uzanan erkek mayolarında görünmüyor. 
     



 YAŞAM 

















</TEXT>
</DOC>
