<DOC>
<DOCNO> 60539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/04/yazar/sazak.html </URL>
<DATE> 2002/01/04/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Temiz topluma fren 
</HEADLINE>
<TEXT>

     Dünya Bankası gözetiminde Başbakanlık tarafından yürütülen "Etkin Yönetim ve Yolsuzlukla Mücadele Programı"nı üstlenecek bir siyasi sorumlu aranıyor 
     Radikal'de Fatma Sibel Yüksek'in haberine göre Dünya Bankası Türkiye Direktörü Ajay Chhibber proje için ziyaret ettiği yetkililere siyasi sorumluluğun bir bakan tarafından üstlenilmesinin zorunluluğunu anlatmış. Nedense, "güçlü yetkilerle donatılmış bakan" profiline en uygun gözüken Kemal Derviş bu misyonu üstlenmek istemiyormuş 
     Haberde Dünya Bankası Başkanı Wolfensohn'un Cumhurbaşkanı Sezer'e bir mektup yazarak, üstü kapalı biçimde sorumluluk önerdiği ve çalışmaların sürdürülmesindeki "kişisel duyarlılığı" için teşekkür ettiği bildiriliyor. 
     Washington'daki Dünya Bankası yönetiminin de gözlemlediği gibi Ankara, yolsuzluklarla mücadele hedefinde epeydir frene basmış durumda. Sezer'in anayasal yetkileri ve kişisel uğraşıları dışında yönetim ve "sistem" etik mücadelede direniyor. 
     Mavi Akım, Beyaz Enerji davaları neredeyse unutuldu. 
     Çete suçları DGM'den ağır ceza mahkemelerine gönderildi. 
     ANAP ve MHP'li eski bakanlarla ilgili Yüce Divan'lık olaylar savsaklandı. 
     Bir zamanların üçlüsü Sezer - Temizel - Tantan mevzi kaybetmenin ötesinde, sanki ekonomik krizin tüm sorumlusu "yolsuzluklarla mücadeleye arka çıkmalarıymış" gibi suçlanarak geri çekilmek zorunda kaldılar. Oysa kamuoyu hala bu isimlerin çabalarını takdirle anıyor ve "hırsızın hiç mi kabahati yok " özdeyişini unutmuyor. 
     Zekeriya Temizel, Yılmaz - Ecevit hükümetininin Maliye Bakanı olarak hükümet desteğiyle vergi reformunu çıkarıp "Nereden buldun" uygulamasını savunduğu için neredeyse linç edilecek Cumhurbaşkanı Sezer ise Gölbaşı'nda sahip olduğu villa nedeniyle püskürtülmeye çalışılıyor. 
     Ancak Türkiye'nin ağırdan aldığı "temiz toplum" davasının peşini kovalamaya devam ediyor Dünya Bankası. 
     Yolsuzlukla Mücadele Programı'nda öne çıkan düzenlemeler şöyle sıralanıyor 
     Karapara ile mücadele Bankacılık sisteminin yeniden yapılandırılması, etik yasası, vergi sisteminin yenilenmesi, kayıt dışı ekonominin daraltılması. 
     Yargılamanın hızlandırılması Rüşvet alan memurla ilgili yargı süreci önündeki engellerin kaldırılması. 
     Mal bildiriminin şeffaflaştırılması. 
     Dokunulmazlıkların sınırlandırılması. 
     Vakıf ve derneklerin kamu kuruluşu olarak gelir toplama yetkilerinin kaldırılması. 
     İhale yasasının değiştirilmesi. 
     2002 yılı, AB uyum yasaları ve demokratikleşme açısından "reform"ların tamamlanma yılı olacaksa, "temiz toplum" hedefini gözeten yolsuzluklarla mücadele programı da hayata geçirilmelidir. 
     Siyasete ve siyasetçiye güven duyulmasının yolu "etik" değerlere bağlıdır. 
     
     







En büyük değişim 


Trabzon’dan 


Bülent çok sağlıklı çünkü iyi bakıyorum 


Derviş'in kafasında siyaset hala var 


Öğretmen hasta kuyruğunda öldü 


Yumoş'a ilişkin tahminler 


Statüko o kadar iyi değil 


Kazlar için uyanma vakti 


Mucize beklemeyin 


Bankalar Kanunu'nda ne yapılmak isteniyor 


Yılbaşında don, vergi görüntüleri... 


Temiz topluma fren 


Bağımsız denetçilerle başım dertte 


Yeryüzü Halleri Ah Hallerim... 


Cebi yakan doğalgaz değil dolar fiyatı 


</TEXT>
</DOC>
