<DOC>
<DOCNO> 84023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/guncel/gun07.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Dost Türkiye’yle birlikte yürüyelim’ 
</HEADLINE>
<TEXT>

Wall Street Journal’de Varadarajan imzasıyla çıkan yazıda, "ABD’nin Türkiye’den daha sadık bir müttefiki yok" denildi... 
     SEMA EMİROĞLU New York 

     ABD’nin ünlü finans gazetesi The Wall Street Journal, sağlam müttefik Türkiye’nin değerinin yeterince anlaşılamadığını belirterek, Amerikalıları cumartesi günü yapılacak geleneksel Türk Günü Yürüyüşü’ne katılmaya çağırdı. 
     
     En güçlü müttefik 
     Gazetenin görüş sayfası yazarlarından Tunku Varadarajan imzasıyla dün yayımlanan, "Gerçekten Bir Dost" başlıklı yazıda, "ABD’nin Türkiye’den daha sadık ve daha tutarlı bir müttefikinin bulunmadığı" vurgulandı. Türkiye’nin bu bağlamda İngiltere ve İsrail’le aynı düzeyde olduğuna dikkat çeken Varadarajan, şöyle devam etti 
     "Türkiye’nin bu ülkede bir tanıtma problemi var. Bu da şu üç faktöre bağlı 1 Türklerin alçakgönüllülüğü, 2 ABD’deki Türk nüfusunun sayısının azalması ve bu nedenle de güçlü bir oy potansiyelinin bulunmaması, 3 Türkiye’nin şöhretini lekelemeye adamış Ermeni ve Rum örgütlerinin varlığı." 
     



 GÜNCEL 


















</TEXT>
</DOC>
