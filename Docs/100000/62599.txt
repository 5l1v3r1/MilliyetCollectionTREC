<DOC>
<DOCNO> 62599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/son/sonspo04.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Iverson, Kobe Bryant'a nazire yaptı...Tam 58 sayı.. 
</HEADLINE>
<TEXT>

     ABD Profesyonel Basketbol Ligi NBA'de, Philadelphia 76ers'ın Houston Rockets'ı uzatmada 112-106 yendiği maçta Allen Iverson, 58 sayı atarak kariyerinin en yüksek skorlu maçını çıkardı. 
     Philadelphia'daki maçta Allen Iverson, aynı zamanda bu sezon bir maçta en fazla sayı atan oyuncu oldu. Sezonun rekoru, Lakers'lı Kobe Bryant'a aitti. Dün 56 sayı kaydeden Bryant, hem kariyerinin hem sezonun en yüksek skorunu yapmıştı. Iverson'ın daha önceki rekoru 6 Ocak 2001 tarihinde Cleveland Cavaliers'e attığı 54 sayıydı. 
     Doğu Konferansı Atlantik Grubu beşincisi 76ers ile Batı Konferansı Ortabatı Grubu beşincisi Rocekts'ın karşı karşıya geldiği maçta, 5. 
     kez 50 sayının üstüne çıkan Iverson, son 7 dakikada 14 sayı attı. 
     Batı Konferansı Pasifik Grubu ikincisi Sacramento Kings'in Doğu Konferansı Merkez Grubu yedincisi Cleveland Cavaliers'i 109-102 yendi karşılaşmada yedekler arasında sahaya çıkan ve 24 dakika sahada kalan Hidayet Türkoğlu, 2 sayı attı, 1 ribaunt aldı ve 2 asist yaptı. 
     Hidayet, maçta attığı 4 şutta isabet kaydedemezken, 4 serbest atıştan yalnızca 2'sini değerlendirebildi. 
     Arco Arena'da üst üste 14. maçını kazanan Kings'de, Predrag Stojakoviç 36, Chris Webber da 34 sayıyla takımın 70 sayısına imza attı. Stojakoviç, bu sezon en yüksek skorlu maçını çıkarırken, Webber aynı zamanda 14 ribaunt aldı ve 8 asist yaptı. 
     Üst üste 7. yenilgisine uğrayan Cavaliers'de yedek Lamond Murray, 22 sayıyla en çok sayıyı atan oyuncu oldu. 
     Doğu Konferansı Merkez Grubu altıncısı Atlanta Hawks'ın, Ortabatı Grubu üçüncüsü Dallas Mavericks'e 116-107 yenildiği maçta da Alman forvet Dirk Nowitzki, 40 sayıyla gecenin kariyerinin en yüksek skoruna erişen bir başka oyuncusu oldu. Skora Steve Nash 29 sayı ekledi. 
     Sonuçlar şöyle 
     
     
Indiana Pacers-Milwaukee Bucks 102-106 Philadelphia 76ers-Houston Rockets 112-106 uzatmada Atlanta Hawks-Dallas Mavericks 107-116 Detroit Pistons-Toronto Raptors 90-92 Minnesota Timberwolves-Los Angeles Clippers 97-83 Washington Wizards-San Antonio Spurs 91-96 Chicago Bulls-Charlotte Hornets 86-94 Sacramento Kings-Cleveland Cavaliers 109-102 
     






</TEXT>
</DOC>
