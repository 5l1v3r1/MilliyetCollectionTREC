<DOC>
<DOCNO> 89923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/15/ekonomi/eko02a.html </URL>
<DATE> 2002/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Üretim yüzde 3 arttı 
</HEADLINE>
<TEXT>

Sanayi üretimi yılın ilk üç ayında yüzde 3 oranında arttı. Toplam sanayi üretimi özel sektörde yüzde 3.9, kamuda binde 4 düzeyinde yükseldi 
     EKONOMİ SERVİSİ 

     Devlet Bakanı Kemal Derviş’in hazırladığı bilgi notunda yüzde 3.5 olacağını belirttiği sanayi üretimi, yılın ilk çeyreğinde geçen yılın aynı dönemine göre yüzde 3 arttı. Yükselişte yüzde 3.2 artan imalat sanayi üretimi etkili olurken madencilik sektöründeki üretim geçen yıla göre düştü. 
     Devlet İstatistik Enstitüsü, Ocak - Mart 2002 dönemi üretim rakamlarını açıkladı. Yılın ilk çeyreğinin bir önceki yılın aynı dönemine göre yapılan karşılaştırmasına göre, toplam sanayi üretimi özel sektörde yüzde 3.9, devlette yüzde 0.4 arttı. 
     
     Artış özel sektörden 
     İlk çeyrekte yüzde 3.2 artış yaşanan imalat sanayi üretiminde özel sektör üretimi yüzde 3.4, devlet yüzde 2.3 artarken, yüzde 1.4 düşüş yaşanan madencilik sektöründe devlet sektöründe binde 3, özel sektör üretiminde de yüzde 5.8 oranında gerileme yaşandı. 
     Yüzde 2.7 yükselen elektrik, gaz ve su sektöründe devlet üretimi yüzde 3.1 gerilerken, özel sektör üretimi yüzde 17.9 arttı. İmalat sanayinin alt kollarında ise en yüksek oranlı üretim artışı yüzde 55 ile diğer ulaşım araçları imalatında gözlendi. Gıda üretiminde yüzde 6.2, basım - yayım imalatında yüzde 28.7 ve metal eşya imalatında yüzde 9.0’luk azalma yaşanırken radyo, TV haberleşme cihazları imalatı yüzde 25.4, kağıt ve k ğıt ürünleri imalatı yüzde 22.7, kimya sanayi yüzde 11.5, tütün ürünleri imalatı yüzde 11.9, derinin işlenmesi, bavul, çanta üretimi yüzde 5.8, arttı. 
     



 EKONOMİ 



















</TEXT>
</DOC>
