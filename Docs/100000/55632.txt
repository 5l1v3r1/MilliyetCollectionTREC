<DOC>
<DOCNO> 55632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/yazar/gureli.html </URL>
<DATE> 2001/12/05/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Medeni Kanun ve gözler Çankaya'da 
</HEADLINE>
<TEXT>

     Meclis'ten geçip Çankaya'nın yolunu tutan yeni Medeni Kanun, bizce iki yönlü bir ezikliği ortadan kaldıracak. Önce, kadınların eşitsizlikten kaynaklanan ezikliğini. Sonra, kendini bilen, insana saygısı olan erkeklerin ezikliğini. 
     Genellikle olumlu karşılanan yasanın "malların paylaşımı" hükümlerine özellikle kadın kuruluşlarının itirazı oldu ve kamuoyunda da yankı uyandırdı. 
     Halen yürürlükteki eski yasaya göre, evlilik sona erdiğinde, eşler kendi üzerlerine kayıtlı malları alıp gidiyorlardı. Yeni yasa ise, evlilik süresince edinilmiş malların paylaşımını öngörüyor. 
     Yasa tasarısında evlilik tarihinden itibaren edinilmiş malların paylaşımı söz konusuydu. Ancak, Adalet Komisyonu'nda bir önergeyle, bu paylaşım "eşlerin mal rejimi sözleşmesi yapmaları koşuluna" bağlandı. Bunun için de birtakım seçenekler konuyor ve eşlerin bunlardan birini seçerek aralarında sözleşme yapmaları gerekiyordu. Tasarının gerekçesinde de bu hususa değinilmiş, fakat bunların "...adeta bir anonim şirketin tasfiyesinden daha karmaşık ve güç" olduğu belirtilerek "sarf - ı nazar" edilmişti. Tasarının bu gerekçesine karşın, önerge kabul edilmişti. 
     Şimdi, evliliği bir ticari kurum gibi gören bu hususun adaletli olup olmadığı, hukuk ve yasa yanı tartışılıyor. Tartışılıyor da bizce asıl önemli olan manevi yönü üzerinde durulmuyor. Yüreklerin bağlanacağı bir sevgi ve güven kurumu olan evliliğin daha başında, mal paylaşımı üzerine bir sözleşme yapmaya girişmenin neleri zedeleyebileceğini düşünmez misiniz Dahası, o cicim günlerinde bulutların üzerinde uçan hangi insan böyle bir mal sözleşmesini şart koşabilir 
     O nedenle, bu işi eşlere bırakmadan yasanın doğrudan kendisinin hükme bağlayıp halletmesi gerekirdi. Tasarıdaki haliyle "evlilik süresince edinilmiş mallar eşit biçimde paylaşılır" denseydi, sorun kalmazdı. Bir de bu hüküm yalnızca yasanın yürürlük tarihinden sonraki evlilikleri değil, önceki evlilikleri de kapsasaydı, 17 milyon kadının mağduriyeti önlenmiş olurdu. 
     Bir başka nokta da şu Kadın, kendi soyadını ancak "kocasının soyadıyla birlikte" kullanabiliyor. Yani, erkek egemenliği bu noktada feda edilmiyor her nedense 
     Şimdi gözler Çankaya'da. Yasa konusunda geniş uğraş veren İstanbul Kadın Kuruluşları Birliği Hukuk Komisyonu Başkanı Av. Nazan Moroğlu Cumhurbaşkanı Sezer'in yasayı titizlikle inceleyeceğine inanıyor. Ve Sezer'in gereğini yapması bekleniyor. 
     
Bir şiir      "Şu birkaç sözcüğü duyarlı bir yürekle paylaşmak istedim" diyerek, geçen haftaki "Aşk, acı ve yaşam" başlıklı yazımıza, "Mutluluk arıyorum Kiralık Nohut oda bakla sofa, Üç aylık" dizeleriyle katkıda bulunan B. Rona'ya teşekkürler. Bu haftaki tadımlık dizelerimiz ise, sanal şairimiz Bulut'un "Sen Gelince" şiirinden 
     "Sen gelince Bulut bulut akıyor coşkum Daha iyi hissediyorum. Sen gelince Her şeyin rengi ne kadar farklıymış Daha iyi görüyorum. Bir de bakıyorum Sevgim sevdaya dönüşmüş Daha yeni anlıyorum. Sen gelince." 
     
     







Salkım Hanım... 


Çözüm jenerikte 


Telefon diplomasisi 


Kıbrıs'ta olumlu başlangıç ve 2002 iyimserliği 


Hayda vre - hadi gari 


Hocaların maaşını unutmadık 


Enflasyonun verileri umut veriyor mu 


Medeni Kanun ve gözler Çankaya'da 


Denktaş'ın istediği gibi oldu... 


Memur maaşları... Bozdur bozdur harca 


Yatırımcı kulübü 


Türk askeri Afganistan'a gidemiyor 


"Takımsal Takımadaları Cumhuriyeti" 


George’ların koşa koşa gittiği ülke 


Merivan için... 


Özel uçağı olan bakkal ve kasap yandı 


</TEXT>
</DOC>
