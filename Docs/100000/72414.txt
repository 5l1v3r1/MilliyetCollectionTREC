<DOC>
<DOCNO> 72414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/son/sontur18.html </URL>
<DATE> 2002/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
"İtiraf" programını izlemek isteyen karısını dövüp hastanelik etti 
</HEADLINE>
<TEXT>

     Şanlıurfa'da, bir televizyon kanalında yayınlanan ''İtiraf'' programını izlemek isteyen imam nikahıyla birlikte yaşadığı eşini hastanelik edinceye kadar dövdüğü iddia edilen kişi, gözaltına alındı. 
     Alınan bilgiye göre, Selçuklu Mahallesi 23. Sokak'ta oturan Mehmet B. 35 , eşi Fehime Toprak'ın, ''İtiraf'' programını izlemek için ısrar etmesi üzerine, eşiyle tartışmaya başladı. 
     Tartışmanın büyümesi üzerine Mehmet B'nin imam nikahıyla birlikte yaşadığı eşi Fehime Toprak'ı dövmesinden rahatsız olan komşuları, olayı polise bildirdi. 
     Eve gelen emniyet güçleri, Fehime Toprak'ın tedavi edilmek üzere Şanlıurfa Devlet Hastanesi'ne kaldırılmasını sağlarken, Mehmet B'yi gözaltına aldılar. 
     Olayla ilgili soruşturmanın sürdürüldüğü bildirildi. 
     






</TEXT>
</DOC>
