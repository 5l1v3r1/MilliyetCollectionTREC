<DOC>
<DOCNO> 69552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/yasam/yas02.html </URL>
<DATE> 2002/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğluna ikinci kez can verdi 
</HEADLINE>
<TEXT>

Eşinden ayrıldığı için bunalıma giren Onur kendini astı. Ama baba son saniyede yetişti ve ipi evladının boynundan çıkardı. Ambulans gelene kadar da sürekli suni teneffüs yaparak onu hayatta tuttu... 
     EYÜP KELEBEK, KEMAL ATLAN Eskişehir DHA 

     Geçirdiği bunalım sonucunda 2 katlı evlerinin terasında iple kendini asan Onur Tepe’yi 27 babası Hüseyin Tepe 50 son anda kurtardı. Hüseyin Tepe, ipten indirdiği oğlu Onur’u suni teneffüs yaparak yaşama döndürdü. 
     Geçen cumartesi saat 23.30’da alkollü olarak eve gelen inşaat işçisi Onur Tepe, anne ve babasıyla bir süre sohbet ettikten sonra elindeki bira şişesiyle terasa çıktı. Oğlunun uzun süre terastan inmemesinden şüphelenen Hüseyin Tepe, yukarı çıktığında teras kapısının camından oğlunu iple kendini asmış halde gördü. 
     
     Yetiş, oğlan ölüyor’ 
     Hüseyin Tepe, oğlunun arkadan kapattığı kapıyı kırarak terasa girdi ve ipte asılı olan oğlunun ayaklarından yukarıya kaldırdı ve eşine seslendi 
     
     Fadime yetiş, oğlan ölüyor...’ 
     Eşinin çığlığı üzerine terasa çıkan Fadime Tepe’nin de yardımıyla Onur’un boynundaki ip çıkartıldı. Hüseyin Tepe, ipten kurtardığı oğluna hemen oracıkta suni teneffüs yapmaya başladı. O anda eşi de telefonla ambulans çağırıyordu. 
     Derhal Eskişehir Devlet Hastanesi’ne kaldırılan Onur’un sağlık durumunun iyi olduğunu gören doktorlar, onu Psikiyatri Servisi’ne kaldırdılar. Onur, önceki sabah da hastaneden taburcu edilerek evine gönderildi. 
     
     İlkyardım kurtardı 
     Türkiye Lokomotif ve Motor Sanayi AŞ’den TÜLOMSAŞ emekli olan evli 4 çocuk babası Hüseyin Tepe, oğlu Onur’un bir süre önce eşinden ayrıldığını, bir çocuklarının olduğunu belirtti. 
     Olayın meydana geldiği terasta yaşadıklarını anlatan Hüseyin Tepe, ipten indirdiği oğluna hemen suni teneffüs yaptığını söyledi. Tepe, emekli olmadan önce işçi olarak çalıştığı TÜLOMSAŞ’ta sivil savunma ekibinde görev yaptığını ve ilk yardım konularını iyi bildiğini ifade etti. 
     



 YAŞAM 















</TEXT>
</DOC>
