<DOC>
<DOCNO> 64667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/ekonomi/eko01.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İsyanı orta sınıf tetikledi 
</HEADLINE>
<TEXT>

CHP’nin hazırladığı Arjantin Raporu’nda, son günlerde sokaklara taşan ve yağmaya dönüşen toplumsal tepkiyi, geleneksel yoksullar’ değil, krizden çok etkilenen orta sınıfın başlattığı belirtildi 
     ANKARA Milliyet 

     CHP Genel Başkan Yardımcısı Bülent Tanla’nın hazırladığı Arjantin Raporu’ açıklandı. Rapora göre Arjantin’deki toplumsal tepkinin baş kahramanları, son krizden çok etkilenen orta sınıf oldu. CHP Genel Başkanı Baykal’ın görevlendirdiği Tanla’nın, birçok yetkili ile görüşerek hazırladığı raporda Arjantin’de hükümet uygulamalarına karşı, önce seçimlerde beyaz oy verilmesi, arkasından boş tencere ve tava eylemleri ile ortaya çıkan tepkiyi, nüfusun yüzde 45’ini oluşturan orta sınıfın tetiklediği belirtildi. 
     Raporda yapılan analize göre, tepkide, ekonomide 43 aydır süren durgunluk sonucu işsizliğin yüzde 20’lere varması, siyasetçilere olan güvensizlik, önce 1.000 peso sonra 500 pesonun üzerinde maaş alanların aylıklarından yüzde 12 ile yüzde 15 arasında kesinti yapılması ve bankalardan döviz çekişlerinin durdurulmasının bardağı taşıran son damla olduğu kaydedildi. 
     
     Hükümete destek yüzde 10’larda 
     Raporda yer alan rakamlara göre Arjantin’de halkın yüzde 78’i siyasetçilere, yüzde 79’u da bankacılara güvenmiyor. Toplum askerlere de güven duymuyor. Sadece bilim ve hukuk adamlarına güven devam ediyor. Raporda, gelir dağılımının oldukça bozuk olduğu ülkede, toplumun yüzde 10’u varlıklı’ sayılırken, halkın yüzde 45’inin yoksullukla boğuştuğu ifade ediliyor. 
     1989 - 1999 yılları arasında ülkeyi yöneten Carlos Menem’in 10 yıl içinde 5 milyar dolar rüşvet aldığı, döneminde özelleştirmelerin tam bir yağmaya dönüştüğü belirtiliyor. Hırvatistan ve Ekvator’a gizli silah satışı yanında, Menem’in muhalefetten parlamenterlere rüşvet verdiği ortaya çıkarıldı. Arjantin Ulusal Bankası’nın bilgisayar donanımı ihalesinde 200 milyon dolar fazla ödenmesine göz yuman Menem’in nüfus kağıdı basımı ihalesinde ülkeyi milyonlarca dolar zarar ettirdiği belirlendi. 
     
IMF’yi kurutup içini doldurun’      Arjantin’de on binlerce kişi yine sokaklara çıktı. Anayolları trafiğe kapatan göstericileri, cep telefonlu militanlar yönlendirdi. Gerginliğin tırmandığı ülkede askeri darbe girişiminden endişe ediliyor. Dışişleri Bakanı Ruckauf, ABD Hazine Bakanı O’Neill ile görüşerek IMF yardımının yolunu açmaya çalışırken, yakıcı sıcak altında sokaklara dökülen göstericiler, IMF’nin, bir av hayvanı gibi kurutulup içinin doldurulmasını istediler ve "IMF’yi doldurun’ sloganları attılar. Bağımsız davranacaklarını açıklayan Merkez Bankası Başkanı Blejer de para basarak bankaları fonlayabileceklerini söyledi. 
     
Türkiye’ye Arjantin dersi      Eski devlet başkanları Raul Alfonsin, De La Rua ve eski bakan Cavallo ile görüşen CHP Genel Başkanı Deniz Baykal’ın danışmanı Bülent Tanla, raporunda, üst düzey yetkililerin görüşlerine dayanarak, Türkiye’nin Arjantin krizinden çıkarması gereken dersleri de topladı. 
     Dün CHP Başkanı Baykal tarafından açıklanan rapordan Türkiye için çıkarılması gereker dersler şöyle özetleniyor 

</TEXT>
</DOC>
