<DOC>
<DOCNO> 93958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/son/sontur01.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Aileler çatıştı, 2 kişi öldü... 
</HEADLINE>
<TEXT>

     Afyon merkeze bağlı Belkaracaören kasabasında iki aile arasında çıkan silahlı çatışmada 2 kişi öldü, 2 kişi de yaralandı. 
     Dün gece saat 21.30 sıralarında, İsmail Örenkaya 60 isimli kişi, Bekir Karayiğit'in 64 tarlasında hayvanlarını otlatmaya başladı. Buna müdahale eden Bekir Karayiğit ile İsmail Örenkaya arasında sözlü tartışmanın ardından taraflar silah çekerek ateş etmeye başladılar. 
     Olaya müdahale etmek isteyen Bekir Karayiğit'in eşi Asiye Karayiğit'i, İsmail Örenkaya yaralarken, Bekir Karayiğit de silahını ateşleyerek İsmail Örenkaya'yı vurdu. Bu sırada, Bekir Karayiğit de yaralandı. 
     Bu arada olaya karışan Bekir Karayiğit'in oğlu Halit Karayiğit'de İsmail Örenkaya'nın silahından çıkan kurşunlarla yaralandı. 
     Olay yerinde İsmail Örenkaya hayatını kaybederken, Asiye Karayiğit hastaneye kaldırılırken yolda öldü. Yaralı olan Bekir ve Halit Karayiğit de tedavi altına alındı. 
     





</TEXT>
</DOC>
