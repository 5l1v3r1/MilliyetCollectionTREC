<DOC>
<DOCNO> 54432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/ekonomi/aeko.html </URL>
<DATE> 2001/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
29 MADDELİK NİYET 
</HEADLINE>
<TEXT>

IMF’ye verilen niyet mektubunda, enflasyon hedeflemesine 2002’de geçileceği, enflasyonun aynı yıl için yüzde 35 olarak öngörüldüğü ve bankacılıkta gerekirse ek bir plan daha yaratılacağı belirtildi 
     EKONOMİ SERVİSİ 

     IMF İcra Direktörleri Kurulu’nun onayladığı 10. gözden geçirme çerçevesinde IMF’ye sunulan niyet mektubuna ilişkin detaylar belli oldu. Reel sektörün ayrı bir ilgiye ihtiyaç duyduğunun belirtildiği mektupta, 2002’de enflasyonun yüzde 35’e gerileyeceği ifade edildi. Mektupta enflasyon hedeflemesine seneye geçileceği de belirtildi. IMF Başkanı Köhler’e yazılan mektupta para ve maliye politikalarından, yapısal reformlara kadar birçok konuya değinildi. 
     Mektubun giriş bölümünde genel hatlarıyla mayıs ayında başlayan güçlendirilmiş ekonomi programında kat edilen yol üzerinde duruldu. 11 Eylül saldırısıyla Türkiye ekonomisinde ihracat ve turizm gibi alanlarda gelir kayıplarının oluştuğunun altı çizildi. Borç yönetimi bölümünde, 2002’de Eurobond ihraçları, iç borçlanmada vade uzatılması ve halka arzlarla borçlanmanın kolaylaştırılacağının taahhüt edilmesi dikkat çekiyor. 
     
Hedef 2004’te yüzde 12      Mektupta, enflasyonun 2003’te yüzde 20, 2004’te ise yüzde 12 olacağı tahmin edildi. Bu yıl için TÜFE’nin de yüzde 58’den yüzde 65’e revize edildiği belirtildi. Bu bölümde, yaşanan gelişmeler ışığında gayri safi yurtiçi hasılanın GSYİH 2001 yılı için yüzde -8.5’e revize edildiği, daha önceki tahminin ise yüzde -5.5 olduğu ve 2002’de büyümenin yüzde 4 olarak hedeflendiği de vurgulandı. Bankacılık reformlarının süreceğinin altı çizilen mektupta, "Bankalardan eylül sonu itibariyle sermayelerini güçlendirmeleri istenmişti. İhtiyaç duyulursa yeni bir plan daha yaratılacak" ifadesine yer verildi. 
     Mektubun sonunda ise genel hatlarıyla yapısal reformların altı çizildi ve hükümetin yabancı sermaye girişini sağlamak adına uygulamaya koyduğu yasaların önemine dikkat çekildi. 
     Türkiye Masası Şefi Juha Kahkonen başkanlığındaki IMF heyeti yeni program için 3 Aralık’ta Türkiye’de çalışmaya başlayacak. 
     IMF İcra Direktörü Will Kiekens ile Avrupa sorumlusu Michael Deppler de Türkiye’ye gelerek, yeni mektubun hazırlanmasına katkıda bulunacak. 
     
Reel sektöre ağırlık verildi      Niyet mektubunda şu görüşler yer aldı 

</TEXT>
</DOC>
