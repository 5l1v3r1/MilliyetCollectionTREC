<DOC>
<DOCNO> 70372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/yazar/guclu.html </URL>
<DATE> 2002/03/02/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Zirvedekilerden gelecek için öneriler 
</HEADLINE>
<TEXT>

     Gençler için en önemli kararlardan birisi de meslek seçimi. Her ne kadar eskisi gibi tesadüflere kalmıyorsa da bugünkü kaos ortamında ileriye yönelik kararlar almak hiç de kolay değil. 
     Gençlerin üniversiteye girişte sağlıklı meslek seçimi yapabilmeleri için gerçekleştirilen kariyer günleri, giderek yaygınlaşıyor. Mesleğinin zirvesindeki isimlerin katıldığı kariyer günlerinde artılar kadar eksiler de gözler önüne seriliyor ki en doğru kararlar alınabilsin... 
     Dinleyici olarak bile katılmaktan büyük keyif aldığım kariyer günlerinden sonuncusu önceki akşam Ulus Özel Musevi Okulları'nda gerçekleşti. İzzet Garih, Cem Hakko, Murat Kasaroğlu, Jeffi Medina, Jan Nahum ve Mehmet Yılmaz vardı. Kendi yaşamlarından örneklerle renklendirdikleri konuşmalarında sadece bugüne değil geleceğe yönelik de çok önemli ipuçları verdiler. 
     
     Sevdiğiniz mesleği seçin 
     İşte size çarpıcı iki anekdot İlki Türkiye'nin yazılım devi Link Holding AŞ'nin Yönetim Kurulu Başkanı Kasaroğlu'dan Bilişim sektöründe yeni bir ürünün ömrü en fazla 6 aydır. Her yeni ürün piyasaya çıktığında bir sonraki modeli hazır değilse batarsınız. Bu yüzden yaratıcılık çok önemli. İkincisi ise dünya otomotiv devlerinden FİAT'ın AB dışındaki ülkelerden sorumlu patronluğuna getirilen Jan Nahum'dan Yarın ne olacağının bile zor tahmin edilebildiği bir ortamda siz 10 yıl sonrasını görmek zorundasınız. Piyasaya sürülecek yeni bir modelin tasarımından üretimine kadar 10 yıllık bir süreç ve yüz milyonlarca dolarlık bir yatırım söz konusu. Yanlış bir karar hepsinin heba olması demek .. 
     Anlatılanlar birbirinden çarpıcı olunca gençlerin kafası iyice karıştı. Ama en azından bundan sonrası için daha bilinçli davranacakları kesin. Aslında benzeri söyleşiler televizyonlarda da yayımlansa ne iyi olur. Yediden yetmişe herkesin ilgisini çeker. Ama televolelerden sıra gelmiyor. Oysa gelecek onların söylediklerinde. 
     
     Çarpıcı mesajlar 
     40'lı yaşlarda mesleğinin en tepe noktalarına çıkan ve hala mesleğe atıldıkları ilk günün heyecanını yaşayan zirvedekilerin verdiği mesajlardan bazı satır başları şöyle 
     İzzet Garih Mesleki ve sektörel sevgi kadar şans faktörü de çok önemli. Duygusal zeka aranılan özelliklerin başında gelecek. 
     Cem Hakko Üniversite yıllarında değişik hobilerim vardı. Örneğin yarışçı olabilirdim. Babam anlayışlı değil de dayatmacı olsaydı bugün çok farklı noktada olurdum. 
     Murat Kasaroğlu Bilişim sektörü çağın en hızlı gelişen sektörü. Yazılım ise en az sermaye ile en çok para kazandıran sektör. İşe adam alırken hangi üniversiteden mezun olduğuna değil, öğrenciyken hangi projeleri yaptığına bakarız... 
     Jefi Medina Reklamcılık dünyanın en eski mesleklerinden birisi. Satacak ve alacak birileri olduğu sürece yaşayacaktır. Ben tesadüfen reklamcı oldum. Yaptığınız işi sevin, hissedin ve kalbinizin sesini dinleyin. 
     Jan Nahum Kader beni bu noktaya getirdi. Babam otomobilciydi. Ben de oldum. Ama inat ettim ve 29 yıldır yapıyorum. Vaktin kıymetini bilin. Her saniyesini dolu dolu yaşayın. 
     Mehmet Y. Yılmaz Rüzgarın savurduğu yere değil, istediğiniz mesleğe yönelin. Gazeteci olmaya 18 yaşında karar verdim. Yazarlık keyifli ama yöneticilik zor. 
     Karşılaştığı her şeyi merak eden kişi gazeteciliği düşünebilir... 
     
     







Haçlı Avrupa 


Memet nöbete 


Diğer idam cezaları 


Kadınlar ne ister 


Ağzımızla kuş tutsak edebiyatı yerine... 


3 "S"... 3 "Ç". 


Peki sonra ne oldu Ali Kemal'e .. 


Zirvedekilerden gelecek için öneriler 


Her yerde Amerika 


Kimse kusura bakmasın, kendimi eleştiriyorum 


Borsa kültürü 


"Komünist " serbest, parti yasak... 


Demirel ve Çiller'in seçim takvimi 


IMF rüzgarı sürerken, AB trenine binmek 


Papaza kızıp oruç bozmak 


Resneli Niyazi, Cemgil, Gezmiş ve Küçük 


</TEXT>
</DOC>
