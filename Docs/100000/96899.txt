<DOC>
<DOCNO> 96899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/guncel/gun07a.html </URL>
<DATE> 2002/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Star ve Kanal 6 özür dileyecek 
</HEADLINE>
<TEXT>

     ANKARA Milliyet 

     Radyo Televizyon Üst Kurulu RTÜK 3984 sayılı radyo ve televizyonların kuruluş ve yayınları hakkında kanuna aykırı davranmalarından ötürü televizyonlara "özür dileme" cezası verdi. 
     RTÜK tarafından yapılan yazılı açıklamaya göre, Üst Kurul, 3984 sayılı kanunun 4756 sayılı kanunla değişik 4. maddesinin, "Haberlerin yayınlanmasında tarafsızlık, gerçeklik ve doğruluk ilkelerine bağlı olunması özgürce kanaat oluşumunun engellenmemesi"ne ilişkin l bendini ihlal eden Star TV ile Kanal 6’ya "özür dileme", yine Star TV’ye, haksız rekabete yol açtığı gerekçesiyle "uyarı cezası" verdi. Üst Kurul, ayrıca Haber Türk’e de "özür dileme" müeyyidesi uygulanmasını kararlaştırdı. 
     
     Bazı TV kanallarına uyarı 
     Kurul, Türkçe’yi doğru kullanmadığı gerekçesiyle TGRT gençlerin ve çocukların fiziksel, zihinsel ve ahlaki gelişimini zedeleyecek türden programları, bunların seyredilebileceği saatlerde yayınladığı gerekçesiyle Moviemax ve Moviemax 2 kanallarını ve taraflı yayın yaptığı ve 30 dakikadan az haber bültenini reklamla kestiği gerekçesiyle Mesaj TV’nin de iki kez uyarılmasını kararlaştırdı. 
     



 GÜNCEL 





















</TEXT>
</DOC>
