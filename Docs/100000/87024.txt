<DOC>
<DOCNO> 87024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/son/sonspo20.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin maçları Hollanda'da da izlenecek 
</HEADLINE>
<TEXT>

     Hollanda Televizyonu, Türkiye'nin Dünya Kupası'nda yapacağı bütün karşılaşmaları ekrana getirecek. 
     Hollanda Televizyonu NOS, Hollanda'nın katılmamasına rağmen, Dünya Kupası'ndaki 64 karşılaşmanın büyük bölümünü canlı yayınlayacak. 
     Bu çerçevede bu ülkede yaşayan Türk vatandaşları, Türkiye'nin iki karşılaşmasını canlı, bir karşılaşmasını da battan izleyebilecekler. 
     Buna göre, Türkiye'nin 3 Haziran'da Brezilya ile yapacağı karşılaşma, yerel saat ile 11'den itibaren Hollanda Televizyonu'nun ikinci kanalından naklen yayınlanacak. 
     Türkiye'nin 9 Haziran'da Kosta Rika ile yapacağı karşılaşma da aynı kanaldan saat 11'den itibaren canlı verilecek. 
     Türkiye'nin Çin ile 13 Haziran'da yapacağı karşılaşma ise maç bitiminden sonra ekranlara gelecek. Bu karşılaşmanın tamamı, yerel saat ile 11-13 arasında yayınlanacak. 
     Hollanda ile birlikte Batı Avrupa ülkelerinde yaşayan Türk vatandaşları, uluslararası kurallar gereği TRT-INT'de Türkiye'nin maçlarının yayınlanmamasına rağmen, büyük ölçüde bulundukları ülke televizyonlarından karşılaşmaları canlı olarak alabilecekler, izleyemedikleri ya da herhangi bir nedenle kaçırdıkları maçları, daha sonra verilen bant yayınlarında görebilecekler. 
     





</TEXT>
</DOC>
