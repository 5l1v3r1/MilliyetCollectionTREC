<DOC>
<DOCNO> 81909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/son/sonspo08.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA Doğu Ligi'nde New Jersey Nets ve Detroit Pistons çeyrek finalde 
</HEADLINE>
<TEXT>

     ABD Profesyonel Basketbol Ligi'nde NBA , Doğu Bölümü play-off 1. tur 5. maçlarında, kendi sahalarında New Jersey Nets, Indiana Pacers'ı 2. uzatma sonunda 120-109, Detroit Pistons da Kanada temsilcisi Toronto Raptors'ı 85-82 yenerek, seride durumu 3-2 yaptılar ve play-off çeyrek finaline yükseldiler. New Jersey Nets ile Indiana Pacers arasında 2 uzatmaya giden zorlu mücadelede ev sahibi ekip, 20'si son çeyrekte olmak üzere 31 sayı kaydederek kariyerinin play-off'lardaki en yüksek sayı miktarına ulaşan Jason Kidd'in mükemmel performansıyla sonuca gitti. 31 sayının yanı sıra 8 ribaunt ve 7 de asisti bulunan Kidd'in dışında Kenyon Martin, 29 sayı, 8 ribaunt ve 4 asist, Keith Van Horn da 27 sayı ve 6 ribauntla Kidd'e eşlik etti. Indiana Pacers'da ise Reggie Miller, 31 sayı ve 4 asistlik performansına karşın yenilgiyi önleyemezken, Ron Mercer 20 sayı, Jermaine O'Neal, 18 sayı ve 10 ribaunt, Brad Miller, 14 sayı ve 17 ribaunt, Ron Artest de 14 sayı, 5 ribaunt ve 4 asistle oynadı. Detroit Pistons'ın, Toronto Raptors'a üstünlük sağlayarak 11 yıl aradan sonra ilk kez play-off çeyrek finaline kaldığı maçta, ev sahibi ekibi sırtlayan isim, kariyerinin en yüksek sayı miktarına ulaşan ve 23 sayı kaydeden Corliss Williamson oldu. Pistons'da galibiyete, Chucky Atkins, 14 sayı ve 4 ribaunt, Ben Wallace, 17 ribaunt ve 6 sayı, Clifford Robinson da 13 sayı ve 5 ribauntla büyük katkı yaptı. Toronto Raptors'da ise Dell Cury'nin 17 sayı, Chris Childs'ın 16 sayı ve 6 asist, Keon Clark'ın da 15 sayı ve 6 ribauntluk performansları, galibiyete yetmedi. Ligde play-off çeyrek finaline yükselecek son 2 takım, yarın sabaha karşı Batı Bölümü'nde 2-2'lik eşitlikle süren Philadelphia 76'ers-Boston Celtics ve San Antonio Spurs-Seattle Supersonics arasındaki play-off 1. tur 5. ve son maçlarından sonra belli olacak. Ligde play-off çeyrek finalinin ilk maçı ise 5 Mayıs Pazar günü sabaha karşı Batı Bölümü'nde Sacramento Kings ile Dallas Mavericks arasında yapılacak. 
     





</TEXT>
</DOC>
