<DOC>
<DOCNO> 66049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/son/sonspo01.html </URL>
<DATE> 2002/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe, yeni tribünü Galatasaray maçına yetiştirecek 
</HEADLINE>
<TEXT>

     Fenerbahçe Kulübü Asbaşkanı ve Kulüp Sözcüsü Atilla Kıyat, Şükrü Saracoğlu Stadı'nı Galatasaray maçına yetiştirmeye çalıştıklarını söyledi. 
     Kıyat, Fenerbahçe Yönetim Kurulu toplantısından sonra yaptığı açıklamada, şirketleşme, tesisler ve stadın durumu konularını görüştüklerini belirterek, "Stat konusunda Nihat Özbağı'dan bilgi aldık. Yeni açık tribünü Galatasaray maçına yetiştirmeye çalışıyoruz. Bu maçta alt katlara koltukta, üst katlara ise ayakta izlemek üzere seyirci alacağız" dedi. 
     Kıyat, Galatasaraylı yönetici ve taraftarların çekinmeden Şükrü Saracoğlu Stadı'na gelebileceklerini ifade ederek, "Ricam, gelip kendilerine ayrılan yerin tamamını kullansınlar. Galatasaray yönetimini tam kadro bekliyoruz. Kendilerini büyük misafirperverlikle ağırlayacağız" diye konuştu. 
     Atilla Kıyat, Galatasaraylı futbolcu Emre'nin, Antalyaspor maçı sonrası yaptığı "Bazı yöneticiler konuşarak hakemleri etki altına alıyor" şeklindeki açıklamasının hatırlatılması üzerine, şunları söyledi 
     "Biz hakemler hakkında hiç konuşmadık. Hakemler de hata yapabilir. Rakipler beyanatlarında Fenerbahçeli yöneticileri kastediyorlarsa yanlış yapıyorlar. Hakemden memnun kalınca ses çıkarmayıp, memnun kalmayınca Hakemleri etki altına alıyorlar derseniz, yanlış yaparsınız." 
     






</TEXT>
</DOC>
