<DOC>
<DOCNO> 80414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/son/sontur08.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Pastaneyi soyan hırsızlar yedikleri kadayıfın parasını bıraktı 
</HEADLINE>
<TEXT>

     Samsun'da, bir pastanenin kasasını soyan hırsızlar, daha sonra yan tarafındaki lokantaya girip yedikleri kadayıfın parasını bırakıp gittiler. 
     Lise Caddesi'nde Adem Karakurt'a ait Milano Pastanesi'ne gece giren kimliği henüz belirsiz kişi ya da kişiler, kasada bulunan 50 milyon lirayı aldıktan sonra yan tarafında Mehmet Efendioğlu'na ait lokantaya girdiler. Ancak kasada para bulamayan hırsızlar, tezgahtaki bir tepsi kadayıfın yarısını yedikten sonra tepsinin içine 3 milyon lira bırakarak olay yerinden uzaklaştılar. 
     Sabah dükkanlarını açan işyeri sahipleri durumu farkederek polise ihbarda bulundular. 
     Lokanta sahibi Mehmet Efendioğlu, bırakılan 3 milyon lirayı pastane sahibine iade ettiğini belirterek, ''Orada tepsiler dolusu tatlı varken benim dükkanımdaki kadayıfı yemelerine şaşırdım'' dedi. 
     Yetkililer, olayla ilgili soruşturmanın sürdürüldüğünü, söz konusu kişilerin çevredeki başka işyerlerine girip girmediklerinin araştırıldığını söylediler. 
     





</TEXT>
</DOC>
