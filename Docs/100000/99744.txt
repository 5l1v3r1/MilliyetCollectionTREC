<DOC>
<DOCNO> 99744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/03/guncel/gun07.html </URL>
<DATE> 2002/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağış da ne demek 
</HEADLINE>
<TEXT>

Pepsi’nin eski sahibi Melih Sipahioğlu’nın, servetini geri almak için dava açtığı kızları, babalarına ateş püskürdü Biraz sağduyulu olun 
     İSTANBUL Milliyet 

     İşadamı Melih Sipahioğlu’nun 60 trilyon liralık servetini "bağıştan rücu" davası açarak kızlarından geri almak istemesi üzerine, 3 kızı babalarına ateş püskürdü. Kardeşler, "Trilyonlarla ifade edilen bağış iddiası gerçek dışıdır, aile bireylerinin soy bağı gereği aralarında mutat olan kazanımlarının bağışlama olarak isimlendirilmesini son derece çirkin buluyoruz" diye konuştu. 
     Nilgün Delikan, Sema Kızıl ve Selda Gocay, avukatları aracılığıyla yaptıkları yazılı açıklamada, babalarının açtığı davayı hayretle karşıladıklarını belirterek, şunları söyledi "Nasıl aile ismi ve müşterek değerleri kutsalsa, aile bireylerinin soy bağının gereği olarak birbirlerine yapmış oldukları mutat kazanımlarını bu şekilde ortaya koymalarını ve bunun üzerine dava ve tartışma başlatmalarını anlayamıyoruz. Bu toz duman içinde, anne ve babamızın içinde bulundukları ve şahsen anlamakta zorlandığımız ruh hali ile edinmemizde hiçbir katkılarının olmadığı maddi varlıklarımız üzerinde dahi hak iddia etmelerinin ise hiçbir mazur tarafını göremiyoruz." 
     



 GÜNCEL 


















</TEXT>
</DOC>
