<DOC>
<DOCNO> 77080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/08/son/sondun03.html </URL>
<DATE> 2002/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell'ın, Ortadoğu'da barış gezisi başladı 
</HEADLINE>
<TEXT>

     ABD Dışişleri Bakanı Colin Powell'ın, İsrail-Filistin Özerk Yönetimi arasında tırmanan krizin sona erdirilmesi için diplomatik girişimlerde bulunmak amacıyla Ortadoğu ülkelerini kapsayan gezisi dolayısıyla ABD'den ayrıldığı bildirildi. 
     Powell, Fas, Mısır, İspanya, İsrail, Filistin denetimindeki bölgeler ile muhtemelen Kudüs'ü de içine alacak gezisine başlarken yaptığı açıklamada, oldukça çalkantılı bölgede ateşkesin sağlanması konusunda başarılı olamama ihtimalinin bulunduğunu belirtti. 
     Powell gazetecilere yaptığı açıklamada, Filistin Özerk Yönetimi Devlet Başkanı Yaser Arafat'ı İsrail tarafından işgal edilen Ramallah'taki bürosunda "şartlar izin verdiği takdirde" ziyaret edeceğini kaydetti. 
     






</TEXT>
</DOC>
