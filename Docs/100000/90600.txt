<DOC>
<DOCNO> 90600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/son/sontur18.html </URL>
<DATE> 2002/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasan ve Ümit Davala'nın isimleri 2 köprüye verildi 
</HEADLINE>
<TEXT>

     Diyarbakır'ın Kulp İlçesi'nde, açılışı yapılan 2 köprüye, A Milli Takımın başarılı oyuncuları Hasan Şaş ile Ümit Davala'nın isimleri verildi. 
     Olağanüstü Hal Bölge Valisi Gökhan Aydıner ve İl Valisi Cemil Serhadlı'nın açılışını yaptıkları Kulp İlçesi'nin Kurudere Köyü'ndeki köprüye 17. Dünya Kupası maçında Japonya'yı yenerek çeyrek finale yükselen Milli Takım oyuncuları Ümit Davala, Özbek Köyü Dökmetepe Mezrası'ndaki köprüye Hasan Şaş'ın ismi verildi. 
     Kulp Kaymakamı İbrahim Akın, Ümit Davala'nın A Milli Takımı çeyrek finale çıkaran golü atması, Hasan Şaş'ın ise dünya kupası maçlarındaki büyük başarısı nedeniyle köprülere isimlerini verdiklerini söyledi. 
     Daha sonra Ağaçlı Beldesi'nde Sağlık Müdürlüğü'nce yaptırılan sağlık ocağının açılışını yapan Bölge Valisi Aydıner, Milli Takımın Japonya karşısında aldığı galibiyetin sevinciyle Kulp'a geldiklerini ifade etti. 
     Aydıner, kahraman güvenlik güçlerinin mücadelesi sonucunda bölgeye huzur ve güvenliğin gelmesinin ardından hizmetlerinde yoğun şekilde yapıldığını kaydetti. 
     İl Valisi Serhadlı ise geçmişte ilçenin terör nedeniyle gereken hizmeti alamadığını ve hizmetlerin artık birer birer geleceğini belirterek, ''Bizim vatandaşlardan isteğimiz çocuklarını özellikle de kızlarını okutmalarıdır. Kapanan sağlık ocakları ve okulların hepsi açılacaktır'' dedi. 
     Kaymakam İbrahim Akın da terör nedeniyle ilçede kapalı olan 4 sağlık ocağı ile 9 sağlık evinin açıldığını söyledi. 
     





</TEXT>
</DOC>
