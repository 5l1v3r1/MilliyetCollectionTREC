<DOC>
<DOCNO> 71962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/11/son/sondun32.html </URL>
<DATE> 2002/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Mısır'da 5 kişi eşcinsel oldukları gerekçesiyle hapise atıldı 
</HEADLINE>
<TEXT>

     Mısır'da 5 kişinin, eşcinsel oldukları gerekçesiyle 3'er yıl hapis cezasına çarptırıldığı bildirildi. 
     Adli kaynaklar, 3'ü memur 5 kişinin Şubat ayı başında, ''İslam dinine aykırı biçimde eşcinsel ilişkide bulunmak'' suçlamasıyla ahlak masası polisleri tarafından gözaltına alındığını, bu kişilerin Damanhur'daki ceza mahkemesince bugün 3'er yıl hapis cezasına çarptırıldıklarını belirttiler. 
     Aynı kaynaklar, bu kişilerin, hapis kararlarıyla ilgili temyiz hakkının bulunduğunu kaydettiler. 
     Şeriat kanunlarının yürürlükte olduğu Mısır'da eşcinsellikle ilgili özel bir madde bulunmuyor, ancak hukukçulara göre ahlaka aykırı davranışla ilgili birçok maddede öngörülen cezalar eşcinsellik için de uygulanabiliyor. 
     Mısır'da eşcinsellikle ilgili olarak 6 ay önce de bir dava açılmış, 23 Mısırlı genç, ''dine hakaretten'' 5 yıla kadar değişen çeşitli hapis cezalarına çarptırılmıştı. 
     






</TEXT>
</DOC>
