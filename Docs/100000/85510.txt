<DOC>
<DOCNO> 85510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/son/sonspo23.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor, Ersen Martin'i Denizlispor'a kaptırdı 
</HEADLINE>
<TEXT>

     Bursaspor, transfer etmek istediği ve önceki gün gizlice görüştüğü Göztepeli Ersen Martin'i, Denizlispor'a kaptırdı. 
     Ersen Martin, transferiyle ilgili Bursasporlu yöneticiler ve teknik irektör Nejat Biyediç ile görüştüğünü, ancak anlaşmaya varmadığını, sadece ''Denizlispor ile anlaşamazsam Bursaspor'a gelirim'' dediğini belirtti. 
     Nejat Biyediç'in en beğendiği teknik direktörlerden biri olduğunu, Bursaspor'da da forma giymek istediğini kaydeden Martin, şunları söyledi 
     ''Bursaspor'a gelmek isterdim. Ancak, menajerlerim Denizlispor Teknik Direktörü Rıza Çalımbay ile görüşmüş ve anlaşmışlar. Hatta, Rıza hocam Bursasporlu yöneticileri arayarak, Ersen Martin ile biz görüşüyoruz. Anlaşamazsak size gelir demiş. Daha önceden verilmiş sözüm olduğu için Denizlispor'u tercih ettim. Denizlispor'dan alacağım para, Bursaspor'un önerdiğinden az olmasına karşın, verilen söz üzerine anlaşmaya vardım.'' 
     





</TEXT>
</DOC>
