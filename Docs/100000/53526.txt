<DOC>
<DOCNO> 53526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/22/yasam/ayas.html </URL>
<DATE> 2001/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere Ligi greve gidiyor 
</HEADLINE>
<TEXT>

İngiliz Premier Ligi’nde dönen yıllık 3.3 katrilyon liradan istedikleri payı alamayan futbolcu sendikaları, kulüplere kırmızı kart gösterdi 
     DIŞ HABERLER SERVİSİ 

     Futbolun beşiği İngiltere’nin Birinci Lig oyuncuları, televizyon gelirlerinden hak ettikleri parayı alamadıkları gerekçesiyle 1 Aralık’ta greve gidiyor. 
     Hem futbol fanatiklerine hem kulüplere hem de televizyon kanallarına zor anlar yaşatacak grev kararı, İngiliz Futbolcular Sendikası PFA ile Birinci Lig yöneticileri arasındaki anlaşmazlığın çözümsüz kalması sonucu geldi. Futbol kulüplerinin yıllık toplam 1.65 milyar sterline 3.3 katrilyon lira varan televizyon gelirlerinin yüzde 5’ini 54 trilyon lira isteyen PFA’nın başkanı Gordon Taylor, grev kararını, "Başka alternatifimiz kalmadı" diyerek açıkladı. 
     Taylor, Televizyon kameralarının yer alacağı her yerde bütün maçların grevden etkileneceğini’ de sözlerine ekledi. Profesyonel Futbolcular Birliği’nin PFA aldığı karar, İngiltere Futbol Birliği’ni de şoke etti. PFA’nın grev kararı sonrası basına bir açıklama yapan İngiltere Futbol Birliği Başkanı Adam Crozier de hayli sıkıntılı görünüyordu. 
     
Futbolcudan destek      İngiltere’de Birinci Lig Premier Lig ve diğer üç alt lig maçlarının tamamı televizyonlardan yayınlandığı için, futbol hayranları, kulüpler ve TV şirketlerinin grevden önemli ölçüde etkileneceği belirtiliyor. Bu ay başında yapılan oylamada da 2 bin 312 profesyonel futbolcu, yüzde 99 oranında PF kararlarına destek mesajı vermişti. 
     Birinci Lig yöneticileri ile kulüp başkanlarının büyük bölümü ise, televizyon kazançlarının futbolcuların transfer ücretlerine zaten yansıdığını belirterek anlaşmaya yanaşmıyor. 
     



 YAŞAM 























</TEXT>
</DOC>
