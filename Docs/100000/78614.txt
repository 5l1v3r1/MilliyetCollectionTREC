<DOC>
<DOCNO> 78614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/yazar/sazak.html </URL>
<DATE> 2002/04/16/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Beşiktaş ve şaibeli’ lig 
</HEADLINE>
<TEXT>

     İnönü'de Fenerbahçe'ye yenilen Beşiktaş, ligin bitimine üç hafta kala şampiyonluk bir yana, 'ikinci' olarak Avrupa Şampiyonlar Ligi'ne katılma umudunu da büyük ölçüde yitirdi. 
     Beşiktaş'ın 'başarı çıtası' yıldan yıla düşüyor. 
     Seba dönemi sona ererken taraftara Galatasaray gibi Avrupa kupalarında 'şampiyonluk' vaat eden Bilgili yönetimi, 2 yılın sonunda Beşiktaş'ı bu iddiadan uzaklaştırmakla kalmadı 'beğenilmeyen' süper lig ve kupa şampiyonlukları da tarih oldu. 
     Aslında Beşiktaş'ın makus talihi geçen sezon sonundaki 'Daum tercihi'yle çizildi. Onca antrenör arasında nedense başı Almanya'daki 'kokain davası'ndan dertte olan Christoph Daum seçildi. 
     Bu tercihteki 'etik' kaygılar dağıldığında görüldü ki Alman çalıştırıcı, Beşiktaş'ı daha önce şampiyon yaptığı dönemdeki performansının çok uzağında. 90 dakika boyunca kabına sığamayan o çılgın Daum gitmiş, kulübede süt dökmüş kedi gibi oturan teknik adam gelmişti. Bu sakinliğin nedeni sonradan anlaşıldı Daum'un aklı Almanya'daki davada. Nitekim ligin ilk yarısındaki Fenerbahçe maçını Beşiktaş Kadıköy'de kazanmasaydı, Alman yönetici çoktan ülkesine dönmüş olacaktı. 15'inci haftada gelen o galibiyet Daum kadar, Bilgili yönetiminin de kaderini belirledi. 
     Beşiktaş kongresi marttaki seçimde yönetime 'devam' vizesi verdi. Bu irade, 'henüz istediklerimizi yapamadık' diyen Bilgili ekibine açılmış yeni bir krediydi. Yönetim ikinci kez 'yetki' isterken yaklaşan Türkiye kupası ve lig şampiyonluğunu öngörerek 'iki kupa' birden vaat etti. 
     Kocaeli'den sonra 'rüyanın sonu'nu getiren maç 2 - 0'lık Fenerbahçe yenilgisi oldu. 
     Üstelik bu sonuçla Beşiktaş, gelecek yıl katılması olası Avrupa Şampiyonlar Ligi hedefinden de uzaklaştı. 
     Hakemle ve Beşiktaş yönetiminin 'lige düşen şaibe'yle ilgili 'haklı sayılabilecek' isyanından önce olayın sportif yanını görmek gerekmiyor mu 
     Beşiktaş'ın İnönü'de böylesine gerilimle sahaya çıkması, 'kenar yönetiminin takımın psikolojisinden bihaber olduğunun' göstergesidir. 
     İlhan Mansız'ın daha maçın başlangıcında 'kırmızı'ya koşması, Ali Eren'in en kritik anda oyundan atılması Fenerbahçe yenilgisine ortam hazırladı. Hakem Muhittin Boşat'ın maçı çığırından çıkardığı da doğrudur. 
     Beşiktaş Başkanı Serdar Bilgili, Boşat ve yardımcı hakemi 'tetikçilikle' suçlarken Fenerbahçe Başkanı Aziz Yıldırım'a da 'Şaibe diyenler şaibelidir' sözleriyle yüklendi. 
     Bakalım, 'Lig de, şampiyon da, ligden düşenler de şaibelidir' diyen Aziz Yıldırım kendini nasıl savunacak Aslında bu sorunun yanıtını haftalar önce Tuncay Özkan, 'şike kaset'lerini açıklayarak vermişti. 
     2001 - 2002 sezonu hiç iyi anılmayacak. 
     Bileşik kaplar gibi, geçen yıla damgasını vuran krizlerden soygun ve hortumlamalardan sonra 'temiz lig' beklemek gerçekçi midir 
     
     







Laiklik, türban, CHP 


Ne icatlar var 


Mutsuz çoğunluk... 


Tayyip Erdoğan rüzgarı nasıl kesilir 


Kar helvası 


ABD'deki Musevi lobisi 


Laik ya da dinci olmak yetiyor mu 


Adım adım AB... 


Bir düşük sinerji toplumu öyküsü 


Sopa’ kültürü 


Beşiktaş ve şaibeli’ lig 


Eczacıbaşı'na göre sihirli formül yok 


ABD’de ekonomiyi kamu canlandırıyor 


Rakamlara ceza verilemez ki 


</TEXT>
</DOC>
