<DOC>
<DOCNO> 91898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/spor/spo01.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Cordoba’dan söz 
</HEADLINE>
<TEXT>

Kolombiyalı kaleci, Beşiktaşlı taraftarların gönlünü fethetmeye hazırlanıyor. Cordoba, 100. yılda hedefe ulaşacaklarına inanıyor 
     CENGİZ MALGIR 

     Boğaz’ı dolaştı 
     BEŞİKTAŞ’IN tecrübeli kalecisi Cordoba, hem yeni sezon, hem de taraftarlarla ilgili çarpıcı açıklamalar yaptı. Boğaz turuna çıkan Kolombiyalı eldiven, Beşiktaş taraftarına kendini sevdireceğini iddia edip, "En büyük hayalim tribünlerin sevgilisi olmak. Bunun için herşeyi yapacağım. Kalitemi göstereceğim" dedi. Cordoba, Ortega için de, "Süper bir futbolcu. Arjantin’de karşılıklı oynamıştık. Umarım şansı bana karşı tutmaz" şeklinde konuştu. 
     
     Beşiktaş süper’ 
     CORDOBA, yeni sezonda en büyük hedeflerinin şampiyonluk olduğunu da söyledi. Kolombiyalı eldiven, İtalya’da formasını giydiği Perugia’nın sıradan bir takım olduğunu vurgulayıp, "Beşiktaş’ı seçtim çünkü Beşiktaş gerçekten büyük bir kulüp. 100. yılında hem lig, hem de Avrupa’da büyük hedefleri var. Bunları gerçekleştirmek istiyoruz. Türk futbolu büyük ilerleme kaydetti. Brezilya’yı geçtikten sonra, Kupa’yı almamanız için bir neden yok" yorumunu yaptı. 
     
Hazırlıklar bugün başlıyor      BEŞİKTAŞ, yeni sezona bugün merhaba diyecek. Siyah-Beyazlılar, saat 12.00’de Fulya Tesisleri’nde toplanacak. Teknik heyet ve futbolcuların tanışmasının ardından yöneticilerle birlikte öğlen yemeği yenilecek. Beşiktaş ilk saha için antrenmanını ise saat 17.00’de Ümraniye Tesisleri’nde yapacak. 
     TEKNİK Direktör Lucescu, Milli Takımımız’ın Brezilya ile oynayacağı maçı yorumladı. Rumen hoca, "Türkiye’ye gelen hocalar, iyi futbolcular yetiştirdi. Galatasaray’ın başarıları, Milli Takım’a motivasyon sağladı. Türkiye finali kesin oynar, bu sürpriz olmaz. Yeterki, Rivaldo ve Ronaldo sıkı markaja alalım" dedi. 
     
Yıldızlar sağlam çıktı      BEŞİKTAŞLI futbolcuların, sağlık taramaları devam ediyor. Siyah-Beyazlılar dün, iki ayrı grup halinde, iki farklı hastanede kontrolden geçtiler. Acıbadem Hastanesi’nde İbrahim, Serdar, Ali Eren ve üç PAF takım oyuncusu, Bakırköy Acıbadem Hastanesi’nde de Sergen, Tümer, Bayram, Yasin ve İskender bazı sağlık testlerine tabi tutuldular. 
     



 SPOR 



































</TEXT>
</DOC>
