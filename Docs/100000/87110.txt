<DOC>
<DOCNO> 87110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/spor/spo06.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Takım Günlüğü 
</HEADLINE>
<TEXT>

Hakan gururlu      PARMA’DA top koşturan Hakan Şükür, 381 maçta 207 golle futbolculuk yaşamını sürdüren Dünya’nın en iyi forvetleri arasında 12. sırada gösterildi. IFFHS’ın değerlendirmesinde ligde atılan goller kıstas alınırken, 510 maçta 429 golü bulunan Brezilyalı Romario birinci, Polonyalı Krzysztof Warzycha ikinci, Hollandalı Johannes Bosman da üçüncü oldu. 
     
90’da bir şans      ABD’DE yayınlanan The Washington Times gazetesi, Türkiye’nin kupayı kazanma olasılığını 90’da bir olarak gösterdi. Gazetenin yorumunda ekibimiz ikinci derecede iddialı takımlar arasında gösterilirken, kaleci Rüştü için "En kilit oyuncu", Hakan Şükür için de "Türkiye’nin başarısı Rüştü ve onun performansına bağlı" sözleri yer aldı. 
     
Faul uyarısı      TEKNİK Direktör Şenol Güneş, Brezilya’ya ceza sahasına yakın bölgelerden faul kullanma şansı tanımamaları gerektiğinin altını çizdi. Rakibin duran toplarda çok etkili olduğunu belirten Güneş, "Özellikle kaleye yakın yerlerde yapacağınız olası fauller rakibe büyük avantaj sağlar. Asla bu alanda riske girmeyin" diyerek, oyuncuların dikkatini çekti. 
     
Türkiye’ye saygı      BREZİLYA’NIN hocası Scolari, "Türk Milli Takımı’nı gören saygı duyuyor" dedi. İtalyan spor gazetesi La Gazzetta dello Sport, yabancı gazetecileri kampa almayan Scolari’nin Brezilya basınında çıkan "Büyük takımlarda yıldızları var. Topu ayağında tutan, altı oyuncuyla saldıran bir Türkiye gördüm" sözlerine yer verildi. Gazetede idmanda oyuncuların peş peşe 8 penaltı kaçırdığı da ifade edildi. 
     



 SPOR 






























</TEXT>
</DOC>
