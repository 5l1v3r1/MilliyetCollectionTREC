<DOC>
<DOCNO> 69965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/yazar/tamer.html </URL>
<DATE> 2002/02/28/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
İspanya Türkiye için neden önemli 
</HEADLINE>
<TEXT>

Hispaniklik ortak paydası, Arjantin'in batmasıyla ciddi darbe yedi. Akdenizlilik ortak paydası, İspanyol yatırımlarının yeni çekim merkezi olabilir 
     Bir hafta öncesine kadar gündemimde İspanya diye bir ülke yoktu. Şimdiyse İspanya Başbakanı Jose - Maria Aznar'ın önceki gün AB Dönem Başkanı sıfatıyla Kıbrıs Rum Kesimi'ne gittiğinin de farkındayım, İspanyol Savunma Bakanı Federico Frillo Figuero'nun aynı gün Ankara'da Başbakan Bülent Ecevit tarafından kabul edildiğinin de... 
     Elbette Madrid'e gidip İspanyol ekonomisi hakkında bilgilenmiş olmamın da payı var bunda. Ama itiraf etmeliyim ki dünyada son 10 yılın her bakımdan yükselen değeri olan İspanya'yı bugüne kadar es geçmiş olmam da benim kusurum. Laf aramızda siz sevgili okurlarımdan İspanya'ya dikkatimi çeken de olmadı bugüne kadar. Eminim bu yazıları okuduktan sonra sizler de dünyanın dört bir yanından bana, İspanya'nın farklı boyutlarını sergileyen çok değerli bilgiler aktaracaksınız. Ve bundan böyle hep birlikte Türkiye'nin yararı için İspanya'yı yakın takipte tutmaya devam edeceğiz. 
     Neden mi 
     
     Akdenizlilik ruhu 
     1 Çünkü İspanya, Kıta Avrupası'na karşı Akdeniz'de yeni bir bölgesel güç oluşturmak istiyor ve Aznar bu bölgesel gücün liderliğine oynuyor. Hatta Akdeniz bölgesindeki ülkelere destek sağlamak üzere UNIMED United Mediterranean adıyla bir yatırım bankasının kuruluş çalışmalarını tamamlamak üzere. Tıpkı sosyalist blokun çöküşünden sonra Doğu Avrupa'daki ülkeleri desteklemek üzere kurulan yatırım bankası EBRD gibi. Akdeniz Avrupa'da İspanya ile başlayıp Türkiye ile bitiyor ya da tam tersi . Dolayısıyla biz bölgesel güç olarak Akdeniz'in çok önemli oyuncularından biriyiz. Ve İspanyollar bunun farkında değilse de, en kısa zamanda gözlerine sokmak durumundayız. 
     
     Arjantin'den eli yananlar 
     2 İspanyol yatırımcılar son yıllarda hızla dışa açılıyor. Yandaki tablodan da görebileceğiniz gibi İspanya daha 6 yıl önce dış ülkelere yılda 4 milyar dolar doğrudan dış yatırım yaparken, 2001 yılında bu rakam 15'e katlanarak 60 milyar dolara yükselmiş bulunuyor. İspanyol TÜSİAD'ı CEOE'nin başkan yardımcısının verdiği bilgiye göre yatırımların büyük bölümü, tahmin edebileceğiniz gibi Latin Amerika'ya. Hatta Latin Amerika'daki doğrudan yabancı sermaye yatırımları sıralamasında İspanya, ABD'nin bile önünde. Ama aynı dili konuşmanın rahatlığı, gözü kapalı dış yatırım için yetmiyor artık. Arjantin'de patlayan kriz, İspanyol yatırımcılarına da, İspanyol bankalarına da epey pahalıya patlayacak. Onlar da riskleri dağıtmanın gerekliliğinin farkında. Dolayısıyla İspanya bundan böyle "Bu kadar Hispaniklik yeter, biraz da Akdenizlilik'e bakalım" diyebilir. 
     
     Romano Prodi'nin yerine 
     3 İspanya Başbakan Jose - Maria Aznar'ın izlediği politikalar ve attığı her adımda, Avrupa Birliği'nin geleceğinde söz sahibi olma arzusu dikkati çekiyor Hem İspanya, hem de kendi şahsı adına . Hatta Aznar, son seçimlerde tek başına iktidara gelecek çoğunluğu rahatlıkla sağladığı halde, gelecek seçimlere katılmayacağını çoktan açıklamış bile. İspanyol iş çevrelerine göre Aznar'ın gözü, şu anda İtalya eski Başbakanı Romano Prodi'nin oturduğu Avrupa Komisyonu Başkanlığı koltuğunda. Prodi'nin süresi bittiğinde, Avrupa Birliği'nin en yüksek bürokratı olarak o koltuğa yerleşmek istiyor. Aznar 6 yıl önce bürokrasiden politikaya geçiş yapmış. AB direksiyonunun başına geçebilirse, bir bakıma aslına rücu etmiş de olacak. 
DEVAMI YARIN      
     
İspanya'nın Doğrudan Sermaye Yatırımları milyon dolar Yıl Giren Çıkan 1995 6 161 4 076 1996 6 585 5 397 1997 7 697 12 626 1998 14 214 18 926 1999 15 758 42 084 2000 36 615 53 716 2001 55 000 60 000      
     Tahmini 
     
     







Evet, Kuvayı Milliye 


Yaşşa G.Saray 


İdam masaya yatırıldı 


Kuru bir yazı Karen Fogg olayı... 


Karakollar azalacak ama 


En zayıf halka mı 


"O gece" 


Krizi tahmin edebilir miydik 


Yeni bir barış süreci mi 


Federasyon şikeye gerçekten karşı mı 


Özelleştirme me politikamız 


İşte kutlanacak takım 


Ali Kemal ya da "Artin Kemal" 


Türbülans 


İspanya Türkiye için neden önemli 


Üç dış güç aldı bizi götürüyor 


Akdeniz’de Türkiye’yi unutun 


</TEXT>
</DOC>
