<DOC>
<DOCNO> 95232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/spor/spo01.html </URL>
<DATE> 2002/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İlhan ile farklıyız’ 
</HEADLINE>
<TEXT>

Beşiktaş’ın golcüsü Ahmet Dursun, forvetteki partneri ile elma - armut kadar değişik olduklarını söyledi 
     ORHAN YILDIRIM 

     BEŞİKTAŞ’IN forvetteki silahlarından Ahmet Dursun, İlhan Mansız ile çok farklı özelliklerinin olduğunu açıkladı. Yıldız futbolcu, "Oynadığım maç sayısına bakıldığında attığım goller ortada. Zaten İlhan ile yapılarımız çok farklı. Elma ile armut nasıl mukayese edilmezse, biz de edilemeyiz. Bir sorunumuz da yok" dedi. 
     AHMET Dursun sözlerini şöyle sürdürdü "Hayatımdaki en şanssız dönemi geçen yıl yaşadım. Çok iyi bir kamp dönemi geçiriyordum ki, sakatlandım. İnşallah bu kez sakatlanmam. Sağ kanatta oynama fikrine sıcak bakıyorum. Nihat’ın oynadığı pozisyonda, çok başarılı bir performans gösteririm" diye konuştu. 
     
Sergen Yalçın boş durmuyor      SAKATLIĞI nedeniyle çalışmalara katılamayan Sergen arkadaşlarına şoförlük yapıyor. Yıldız futbolcu kendisi gibi tam kapasiteyle çalışamayan arkadaşlarını, özel minibüsle salona getirip götürüyor. Sergen’in şoförlüğü İsviçre kampında, espri nedeni oldu. Sergen ise olaya farklı bir bakış açısıyla yaklaşarak, "Bu kulüpte her görevi yapmaya hazırız" dedi. 
     
Gençlere yol gözüktü      BEŞİKTAŞ’TA genç yıldızlardan K.İlhan, Tunç, Engin, Evren ve Ali Cansu’nun sezon öncesi kiralanacakları öğrenildi. Lucescu’nun raporu doğrultusunda, gençlerin istedikleri kulüplere gidebilecekleri bildirildi. İlk teklif Ziya Doğan’ın çalıştırdığı Malatya’dan K.İlhan için geldi. 
     
Nouma’ya son öneri      PASCAL Nouma ile temaslarını sürdüren Beşiktaş, yeni bir teklif hazırladı. Nouma’ya 300 bin doları garanti, maç başına da 20 bin dolar önerileceği bildirildi. Yönetimin, golcü futbolcunun bu teklife de olumlu bir cevap vermemesi durumunda, bu konuyu kapatacağı öğrenildi. 
     



 SPOR 

























</TEXT>
</DOC>
