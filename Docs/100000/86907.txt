<DOC>
<DOCNO> 86907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/spor/spo08.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
TECRÜBELİ, AMA UMUTSUZ 
</HEADLINE>
<TEXT>

Romantsev özellikle kadro seçimi nedeniyle suçlanıyor. Kamuoyu çeyrek finalden emin, lakin Romantsev olmasa 
     Mehmet Demirkol 

     Altı yıl sonra ilk kez büyük bir turnuvaya katılan Rusya’da kuralar çekildikten sonra büyük sevinç vardı. Gruptan çıkılacak, sonrasında bize veya Kosta Rika’ya rast gelip çeyrek finale ulaşılacaktı. Evlerindeki son hazırlık maçında Yugoslavya’ya kaybedince tepki iyice arttı. Rusya bu yıl oynadığı 5 maçın 4’ünü kaybetmiş oldu böylece. 
     Sonra Romantsev kadroyu açıkladı ve kaleci Ovchinikov’un yerine 39 yaşındaki Cherchesov’a yer verdiğini ve CSKA’nın formda kanat oyuncusu Roland Gusev’in 23 kişilik kadroya girmediğini duyurdu. Artık teknik yönetime hiç güven yoktu. Açıkça, eğer ikinci turda Rusya ile eşleşirsek iki hocadan biri görevini bırakmak zorunda kalacak diyebiliriz. Çünkü durum çok benziyor. 
     Her ne olursa olsun Rusya Alenichev, Titov, Mostovoi ve Karpin’le çok iyi bir orta sahaya sahip. Kalecileri Veronalı Ruslan Nigmatulin daha büyük bir kulübü hak ediyor. Yeni geldi, ama yakında gidecektir. Savunmalarında Nikiforov ve Onopko gibi tecrübeli isimler var. 
     Ve yine her şeye rağmen Mostovoi eğer sakatlıktan kurtulur ve genç tecrübeli kaynaşması sağlanabilirse beklenenin ötesinde işler yapabilecek bir ekibe sahipler. 4-4-2 oynuyorlar. Romantsev klasik kısa hızlı paslı oyundan uzun toplu oyuna geçirdi takımının oyun stilini. Zaten çıngar da bundan kopuyor. 
     
Yıldız      Marat İzmailov 
     HEM orta saha hem de forvette görev yapabilen 19 yaşındaki Lokomotif oyuncusu eğer Rusya ilerleyebilirse, kupanın sürpriz yıldızlarından biri olabilir. Kendi jenerasyonunun en iyisi olarak gösteriliyor. Geçen yıl Rusya’da en iyi 2. oyuncu seçildi. Milli takım formasını giyen tarihteki en genç 3. oyuncu. 
     

</TEXT>
</DOC>
