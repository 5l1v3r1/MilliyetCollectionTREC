<DOC>
<DOCNO> 57018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/son/soneko13.html </URL>
<DATE> 2001/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Döviz fiyatları 11 Eylül öncesine döndü... 
</HEADLINE>
<TEXT>

     İstanbul serbest piyasada gerilemesini sürdüren döviz fiyatları, 11 Eylül öncesindeki düzeylerine geri döndü. 
     Kapalıçarşı piyasasında sabah açılışta 1 milyon 420 bin liradan alınıp 1 milyon 430 bin liradan satılan dolar ve 650 bin liradan alınıp 658 bin liradan satılan mark ile birlikte, diğer döviz birimlerinde daha sonraki saatlerde de gözle görülür düşüşler kaydedildi. 
     Öğle saatlerinde dolar 1 milyon 415 bin, mark 648 bin lira düzeyine gerilerken, sterlin 2 milyon 82 bin liradan el değiştiriyor. 
     Bankalararası piyasada ise, dolar alış kotasyonları 1 milyon 408-1 milyon 412 bin lira, satış kotasyonları 1 milyon 416 bin-1 milyon 422 bin lira arasında değişiyor. 
     İstanbul serbest piyasada 7 Eylül'de dolar 1 milyon 416 bin lira, mark 655 bin liradan işlem görmüştü. 
     Döviz piyasası uzmanları, bankaların döviz talebinin bulunmadığını, piyasada bayram öncesi durgunluk yaşandığını bildirdiler. 
     
</TEXT>
</DOC>
