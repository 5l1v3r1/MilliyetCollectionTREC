<DOC>
<DOCNO> 53096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/19/son/sontur05.html </URL>
<DATE> 2001/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit'i eleştiren Erkan Mumcu'ya ANAP'tan tepki... 
</HEADLINE>
<TEXT>

     ANAP Sakarya Milletvekili Ersin Taranoğlu, ANAP'ın ''Hükümet'in uyumuna dikkat etmesi gerektiğini'' söyledi. 
     Taranoğlu, gazetecilerin, ANAP Genel Başkan Yardımcısı Erkan Mumcu'nun Başbakan Bülent Ecevit hakkındaki sözlerine ilişkin sorularını yanıtladı. Taranoğlu, ''ANAP, Hükümet'in uyumuna dikkat etmelidir. Sayın Başbakan hakkında bu şekilde konuşulmasını doğru bulmuyorum'' şeklinde konuştu. 
     ''Partili bir Bakan'ın da Genel Başkan Vekili olan bir kişi hakkındaki değerlendirmesini de doğru bulmuyorum'' diyen Taranoğlu, şöyle devam etti 
     ''Bu tür konular Genel Başkan ile Genel Başkan Vekili arasında kapalı kapılar arasında değerlendirilir. Benzeri meseleler kamuoyu önünde tartışılmaz. Bunlar partiye zarar veriyor. Genel Başkan'ın herkesin hukukunu koruyacağına inanıyorum. 
     Daha önce, Başkanlık Divanı ile partili bakanlar zaman zaman bir araya gelir, Genel Başkan'ın başkanlığında toplanırdı. Bu meseleler orada ele alınır, halledilirdi. Yine öyle olmasını bekliyoruz.'' 
     






</TEXT>
</DOC>
