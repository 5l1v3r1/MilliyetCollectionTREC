<DOC>
<DOCNO> 88748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/09/dunya/dun04.html </URL>
<DATE> 2002/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçak mültecileri denize attılar 
</HEADLINE>
<TEXT>

İnsan kaçakçıları, kavga ettikleri Kürt mültecileri Adriyatik’te denize attılar. Bir kişi öldü, üçü kayboldu 
     İtalya’nın Adriyatik kıyılarında insan kaçakçılarının tekneden denize attığı kaçaklardan birinin öldüğü, 3 kişinin de kaybolduğu bildirildi. 
     İtalyan ajanslarının haberine göre, Lecce açıklarında Kürt asıllı olduğu belirtilen 39 kaçak ile kendilerini İtalya’ya getiren insan kaçakçıları arasında teknede kavga çıktı. 
     
     Bıçakladılar 
     Kaçakçıların denize attığı kişilerden yüzme bilmeyen birinin boğulduğu, üçünün kaybolduğu, karaya çıkanlardan ikisinin ise teknede kaçakçılar tarafından bıçakla yaralandığı belirtildi. Teknenin hangi ülkeye ait olduğu ve nereden geldiği ise açıklanmadı. 
     İtalya kaçaklara karşı alınacak önlemleri belirlemek üzere iki hafta yapılan toplantıda, İçişleri Bakanı Rüştü Kazım Yücelen’e Türkiye ile kaçakların iadesi anlaşması imzalanmasını önermiş ancak öneri kabul görmemişti. 
     



 DÜNYA 













</TEXT>
</DOC>
