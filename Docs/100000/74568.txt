<DOC>
<DOCNO> 74568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/26/dunya/dun02.html </URL>
<DATE> 2002/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Putin’e Atatürk benzetmesi 
</HEADLINE>
<TEXT>

     CENK BAŞLAMIŞ MOSKOVA 

     Rus basını, Devlet Başkanı Vladimir Putin’i "gençliği, enerjikliği, reformculuğu ve farklı kişiliği ile" Atatürk’e benzetti. 
     İzvestiya gazetesi, iktidara gelişinin ikinci yıldönümünde Putin’i değerlendiren bir yoruma manşetten yer verdi. Gazete, 26 Mart 2000 tarihinde yapılan seçimler sonucu işbaşına gelen Putin’in en önemli eksikliğinin kesin bir programı ve çevresinde yetkin kadrolar bulunmaması olduğunu belirtti. İzvestiya, Putin’in Atatürk, Napolyon, General Peron ve Büyük Petro gibi reformculardan ayrıldığı yönler de olduğunu, bunların başında kendisini destekleyen bir parti ya da Jöntürkler benzeri bir hareket bulunmaması geldiğini yazdı. Gazeteye göre, böyle bir desteği olmaması Putin’in deneyimli kadroları çevresinde toplamasına engel oluyor. Gazete bu nedenle, Putin için "Jön Türk’süz, kadrosuz Atatürk" ifadesi kullanıldı. 
     Boris Yeltsin’in ardından iktidara Putin’in gelmesiyle ’etkin başkanlık’’ döneminin başladığını belirten gazete, Kremlin’in yeni patronunun farklı, enerjik ve genç lider portresi çizdiğini yazdı. İktidarda ikinci yılını dolduran Putin’in halk arasındaki desteği yüzde 70. 
     



 DÜNYA 











</TEXT>
</DOC>
