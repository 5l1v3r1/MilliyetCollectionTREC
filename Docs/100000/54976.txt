<DOC>
<DOCNO> 54976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/01/guncel/gun06.html </URL>
<DATE> 2001/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet anı toplayacak 
</HEADLINE>
<TEXT>

Kimsesiz çocukların sağlıklı yetişmesi için devlet, onlara ait her başarı belgesini, fotoğrafı arşivleyecek, doğum günü partisi düzenleyecek 
     Devlet Bakanı Hasan Gemici, yetiştirme yurtlarında kalan çocuklar ve gençler için çok hoş bir projeye imza attı. Gemici, il sosyal hizmetler müdürlüklerine gönderdiği genelge ile yurtlardaki çocuk ve gençlerin kendilerini aile ortamında hissetmeleri için yetkililerce kişisel arşiv oluşturulmasını istedi. Kalabalık bir ortamda, kısıtlı koşullarda büyüdükleri için hiç anıları olmayan çocuklar için devlet kişisel arşiv çalışması yapacak. Bu arşivlerde her çocuğun başarı belgeleri, el ürünleri, defterleri, fotoğrafları saklanacak. 
     
Yarışmalar düzenleyin’      Genelgede "Çocukların geçmişleri ile ilgili bilgi ve belgeye sahip olmaları onları mutlu edecektir" diyen Gemici, arşivlerin kurumdan ayrılırken çocuklara verilmesi gerektiğini söyledi. Gemici, ayrıca doğum günü kutlamaları yapılmasını, yarışmalar düzenlenmesini de istedi. 
     



 GÜNCEL 












</TEXT>
</DOC>
