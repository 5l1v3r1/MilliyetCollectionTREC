<DOC>
<DOCNO> 80444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/ekonomi/eko02.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Oyak Askeri kuruluş değiliz 
</HEADLINE>
<TEXT>

Bazı çevrelerin Oyak’ı Türk Silahlı Kuvvetleri’nin ekonomik organı olarak gösterdiğini belirten Oyak Yönetim Kurulu Başkanı Emekli Korgeneral Selçuk Saka, "Yönetimimizde siviller de var. Askeri kuruluş değiliz" dedi 
     EKONOMİ SERVİSİ 

     Oyak Yönetim Kurulu Başkanı Emekli Korgeneral Selçuk Saka, Türkiye’de ve yurtdışında bazı çevrelerin Oyak’ı Türk Silahlı Kuvvetleri’nin ekonomik bir organı olarak gösterdiğini söyledi. 
     Oyak Grubu’nun 2001 yılı bilanço rakamları ve 2002 yılı hedeflerinin açıklandığı basın toplantısında bir konuşma yapan Saka, "Bizim yönetimimizde siviller de bulunuyor. Mensuplarımızın asker olması dışında Türk Silahlı Kuvvetleri ile organik bir bağımız yoktur. Biz askeri değil, sivil bir kuruluşuz" dedi. 
     
     Finansal gelirler arttı 
     Oyak Grubu’nun 2001 yılında, k rını üç kat artırarak 594 trilyon liraya yükselttiğini bildiren Saka, grubun 2001 yılında toplam 305,6 trilyon lira vergi ödediğini bildirdi. Saka, 594 trilyon liralık k rın 242 trilyon liralık bölümünü finansal faaliyetlerden, 282 trilyon liralık bölümünü iştiraklerden ve 71 trilyon liralık bölümünün de diğer faaliyetlerden kaynaklandığını söyledi. Saka, "Finansal faaliyet gelirleri bir önceki yıla göre 1.5 kat, iştirak gelirleri ise 2.5 kat arttı. Oyak elde ettiği bu gelirin tamamını, sayıları 193 bine ulaşan üyelerine dağıtma kararı aldı. Üyelere 2001 yılında sağlanan nema oranı yüzde 95 oldu" diye konuştu. 
     
Holdingleşme süreci      Oyak iştiraklerinin 2001’de toplam varlığının 5 katrilyon 154 trilyon olarak gerçekleştiğini bildiren Saka, özkaynakların ise 1 katrilyon 268 trilyona ulaştığını söyledi. 
     
     Büyüme hedefi yüzde 10 
     İnşaat gibi lokomotif sektörlerde bir kıpırdama olmadığını bildiren Saka, Oyak’ın ise 2002’de büyümesini sürdüreceğini söyledi. Büyüme hedeflerinin yüzde 10 olduğunu belirten Saka, holdingleşme çalışmalarının devam edeceğini ve piyasanın uygun olması halinde halka açılacaklarını söyledi. 
     Türkiye’de yerleşim alanlarında yaşanan kargaşayı yaşam biçimi olarak benimsemediklerini ifade eden Saka, özellikle üç büyük kentte insanlara çağdaş yaşam alanları sunmayı amaçladıklarını söyledi. Bu konuda harekete geçmek için geniş araziler aradıklarını bildiren Saka, "Arsayı bulduğumuzda hemen başlayabiliriz" dedi. 
     
Devalüasyon riski var’      Toplantı bitiminde basının sorularını yanıtlayan Oyak Yönetim Kurulu Üyesi ve Genel Müdürü Coşkun Ulusoy da ekonomik büyüme konusunda olumlu işaretlerin alınmadığını belirterek döviz kurunda yeni bir devalüasyon yaşanabileceğini ifade etti. 
     Oyak Grubu’nun geçen yıl devalüasyon riskini öngörerek dövizde likit kaldığını belirten Ulusoy, bu yıl da devalüasyon riskinin söz konusu olduğunu bildirdi. Ekonomik büyüme konusunda iyimser olmadığını kaydeden Ulusoy, "Bu konuda çevremde herkesle konuşuyorum. Ne bakkal, ne şoför ne de konuştuğum diğer insanların keyifli olduğunu görmüyorum. Kimse İşler düzeldi, iyiyiz’ demiyor" diye konuştu. 
     



 EKONOMİ 




















</TEXT>
</DOC>
