<DOC>
<DOCNO> 61695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/spor/aspo.html </URL>
<DATE> 2002/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
MUTLU SON 
</HEADLINE>
<TEXT>

Rus Spartak Moskova ve Kepezspor’a yenilen Galatasaray, Efes Pilsen Cup 2002 Turnuvası’nın son maçında Alman Bremen’i devirdi, Antalya kampını galibiyetle bitirdi 
     Goller Bülent ve Sergen’den 
     SARI - Kırmızılılar Antalya’da düzenlenen Efes Pilsen Cup 2002’deki son maçında Alman Werder Bremen’i 2 - 1’le geçti. Karşılaşmaya kötü başlayan Galatasaray 4. dakikada kaptan Bülent’in kendi kalesine attığı golle mağlup duruma düştü. 34. dakika Bülent bu kez rakip fileleri havalandırdı ve eşitliği sağladı. Bu golden bir dakika sonra Sergen’in şık vuruşu maçın skorunu belirledi. Berkant ve Ailton’un birer şutu da direkten döndü. Galatasaray, Spartak Moskova ve Kepez maçlarına oranla çok daha iyi bir futbol ortaya koydu. 
     
Mondragon’da rötar      CİM - Bom ile beş yıllık sözleşme yapmaya hazırlanan Kolombiyalı kaleci yine mahkeme engeline takıldı. Fransa’da sahte pasaport nedeniyle duruşması devam eden Mondragon’un, ocak ayında bitmesi gereken davanın mayıs sonuna uzaması nedeniyle sözleşme imzalayamadığı bildirildi. Galatasaray’da kalmak istediğini belirten ve Abdürrahim Albayrak ile beş yıllık mukavele için anlaşan yıldız file bekçisinin, mahkeme sonuçlandıktan sonra imza atacağı ifade edildi. 
     



 SPOR 
























</TEXT>
</DOC>
