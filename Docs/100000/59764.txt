<DOC>
<DOCNO> 59764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/30/son/sontur21.html </URL>
<DATE> 2001/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Uludağ yeni yılda birçok ünlüyü ağırlıyor... 
</HEADLINE>
<TEXT>

     Türkiye'nin önde gelen kış turizmi merkezlerinden Uludağ'daki tesisler, yeni yıla ''beyaz cennet'' te girmek isteyenlerin akınına uğradı. 
     Türkiye'de ''Kar ve kayak'' denince akla gelen ilk merkez olan Uludağ'daki oteller, Ramazan Bayramı'nın ardından Yılbaşı tatilinin bereketini yaşıyor. ''Beyaz cennet''teki'' tesisler, yılbaşının ''olmazsa olmazı'' olarak kabul edilen ''kar''la birlikte girmek isteyen tatilciler tarafından dolduruldu. 
     Tesislerin neredeyse tamamı yüzde yüz doluluk oranına ulaşırken, yeni yıla Uludağ'da ''Merhaba'' demek isteyenler, 4 günlük paket programlar için 500 milyon ile 1.5 milyar lira arasında değişen ücretler ödeyecekler. 
     Son birkaç sezondur yeterli kar yağışı olmaması nedeniyle eski harketliliğinden uzak görünen Uludağ, bu yıl tesislerin dolması ve hazırlanan eğlence programlarıyla son derece hareketli geçirecek. 
     Spor ve eğlence dünyasının ünlü bazı isimleri de yeni yıla Uludağ'da karşılamayı tercih edenler arasında bulunuyor. 
     Müzik ve eğlence dünyasından Müzeyyen Senar, İzel ve Rober Hatemo gibi bir çok tanınmış ismi ağırlayan Uludağ, spor gündeminin önemli isimlerine de ev sahipliği yapıyor. 
     AC Milan eski Teknik Direktörü Fatih Terim, eşi ve küçük kızıyla birlikte Magic Life Kar Tanesi Oteli'ne yerleşirken, futbol takımı için teknik direktör arayışlarını sürdüren Fenerbahçe Kulübü Başkanı Aziz Yıldırım ile yönetim kurulu üyeleri Saadettin Saran ve Hamdi Akın'ın da Uludağ'ı tercih etmesi dikkat çekti. 
     






</TEXT>
</DOC>
