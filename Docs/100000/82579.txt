<DOC>
<DOCNO> 82579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/son/sondun06.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyku eğitimi bebekler ve anneler için çok faydalı 
</HEADLINE>
<TEXT>

     Uyku eğitimi vermek için bebeklerini uzun dakikalar ağlatan anneler artık suçluluk hissetmeyecek. Bilimsel bir araştırma, ağlayarak uyku alışkanlığı edinen bebeklerin daha iyi uyuduğunu kanıtladı. 
     Uzmanlar, annelere ''kontrollü ağlama'' adı verilen bu tekniğin öğretilmesi sonucunda bebek ve annenin uyku sorunlarında dikkat çekici bir düzelme olduğunu, aynı zamanda annenin hissettiği gerginliğin de azaldığını kaydediyorlar. 
     Bu eğitim tekniği, uyumak üzere yatağına bırakılan bebeğin ağlaması halinde, anne ya da babanın giderek uzayan aralıklarla bebeği kontrol etmesi şeklinde açıklanıyor. Bu yöntem sayesinde bebek, kendi kendine uykuya dalmayı öğreniyor. 
     Yeni doğan bebeğin gece saatlerinde belli aralıklarla beslenmesi gerektiğini hatırlatan uzmanlar, uyku eğitimi için doğru zamanlama konusunda doktora danışılması gerektiğini ifade ediyorlar. 
     





</TEXT>
</DOC>
