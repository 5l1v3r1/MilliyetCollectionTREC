<DOC>
<DOCNO> 81030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/son/sondun19.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanada'da en az 50 "terörist" grup bulunuyor 
</HEADLINE>
<TEXT>

     Kanada'nın, isteği dışında en az 50 ''terörist'' gruba evsahipliği yaptığı bildirildi. 
     Kanada istihbarat teşkilatı stratejik planlama bölümünün eski başkanı David Harris, Amerikan CBS televizyonuna yaptığı açıklamada, ''kendi istihbarat birimleri ve başka olanaklarla Kanada topraklarından şu anda 50 terörist örgüt bulunduğunu belirdiklerini ve bunlardan bazılarının ABD'yi hedef aldıklarını'' söyledi. 
     Kanadalı eski istihbarat yetkilisi, ''bu grupların IRA'dan Hizbullah'a ve tabii ki El Kaide'ye kadar uzandığını, bazılarının ABD'yi hedeflediğini'' söylerken, ''60 Dakika'' isimli programda 8850 km uzunluğundaki Kanada-ABD sınırını yasadışı olarak geçmenin hiç de zor olmadığı belirtildi. 
     Kanada Göçmen Dairesi'nin eski Başkanı Joe Bisset de aynı programda yaptığı açıklamada, ''Kanada'nın göçmenlere uyguladığı sistemin, kimliklerin kesin olarak belirlenmesinde zorluklar ortaya çıkardığını'' belirterek, ''Ülkesinin, 11 Eylül saldırılarından bu yana 15 bin mülteci kabul ettiğini, bunların 2500'ünün Cezayir, Pakistan ve Afganistan gibi terörist ülkelerden olduğunu ve çoğunun gerçek kimliğini bilmediklerini'' itiraf etti. 
     





</TEXT>
</DOC>
