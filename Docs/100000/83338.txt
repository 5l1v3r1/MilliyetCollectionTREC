<DOC>
<DOCNO> 83338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/son/sontur29.html </URL>
<DATE> 2002/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet Ali Erbil yoğun bakımdan çıktı 
</HEADLINE>
<TEXT>

     Alman Hastanesi'nde tedavisi süren şovmen Mehmet Ali Erbil'in normal odaya alındığı ve tetkiklerinin devam ettiği bildirildi. 
     Hastanede düzenlenen basın toplantısında konuşan Yoğun Bakımlar Sorumlusu Prof. Dr. Kutay Akpir, Erbil'in dün akşam tetkiklerinin daha ayrıntılı yapılabilmesi için yoğun bakım ünitesine alındığını, ancak bugün öğleden sonra normal odaya çıkarıldığını kaydetti. 
     Erbil'in organizmasının alınan bir gıdaya karşı tepki verdiğini anlatan Prof. Dr. Akpir, ''Bazı insanlar aldıkları gıdalara karşı tepki veriyorlar. Buna sendrom deniyor. Biz de şimdi hangi maddeye tepki verdiğini bulmaya çalışıyoruz'' dedi. 
     Hastanenin Medikal Direktörü Prof. Dr. Erol Diren de hastaneye erken müracaat edildiği için Erbil'in toparlanmasının daha çabuk gerçekleştiğini belirterek, ''Hastaneye başvuruda birkaç gün daha geç kalınsaydı, önceki gibi bir tablo ortaya çıkabilirdi'' diye konuştu. 
     





</TEXT>
</DOC>
