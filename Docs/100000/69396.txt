<DOC>
<DOCNO> 69396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/25/yasam/yas04.html </URL>
<DATE> 2002/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Dozerin altından sağ kurtuldular 
</HEADLINE>
<TEXT>

Freni patlayan buldozer, bir otomobili sürükledi. Üç kişilik aile demir yığınından hafif yaralı çıktı 
     ELVAN EZBER İstanbul 

     Şişli’de freni patlayan iş makinesi, bir otomobile çarparak sürükledi. Otomobildeki aynı aileden 3 kişi hafif yaralarla kurtuldu. 
     Piyale Paşa Bulvarı Mahmut Ağa Yokuşu’nu inen Mehmet Öztürk’ün kullandığı Şişli Belediyesi’ne ait iş makinesinin aniden freni patladı. Dozer, önce park halindeki bir araca çarptı. Hızını alamayan dozer, içinde 3 kişinin bulunduğu kırmızı ışıkta bekleyen otomobile çarparak sürükledi. Yol kenarındaki direğe bindiren dozerin altında kalan otomobil, hurda yığını haline geldi. Otomobilde sıkışan baba Önder Durmuş 46 ve kızı Fatma Nur Durmuş 6 çevreden yetişen vatandaşlar tarafından güçlükle kurtarıldı. Anne Kadriye Durmuş 34 ise itfaiyenin çalışması sonucu sıkıştığı yerden çıkarılabildi. Şişli Etfal Hastanesi’ne kaldırılan yaralılar tedavi altına alındı. 
     



 YAŞAM 



















</TEXT>
</DOC>
