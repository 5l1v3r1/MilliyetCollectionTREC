<DOC>
<DOCNO> 87259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/son/sontur11.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanın görevini sürdürmesi kendisine zulümdür 
</HEADLINE>
<TEXT>

     SP Grup Başkanvekili Ömer Vehbi Hatipoğlu, Başbakan Bülent Ecevit'in sağlığıyla ilgili her geçen gün olumsuz haberler geldiğini bildirerek, ''Başbakan'ın görevini sürdürmesi en azından kendisine haksızlık ve zulümdür'' dedi. 
     Hatipoğlu, TBMM'de düzenlediği basın toplantısında, bir gazetecinin sorusu üzerine, parti olarak Başbakan Ecevit'in sağlığı konusunda bu zamana kadar polemiğe girmediklerini ifade etti. 
     Başbakan'ın görevini sürdüremeyeceği konusunda kamuoyunda kanaat oluştuğunu iddia eden Hatipoğlu, şöyle konuştu 
     ''Başbakan'ın bu koşullarda görevini sürdürmesi en azından kendisine haksızlık ve zulümdür. Ecevit, ciddi bir şekilde karar vermek durumundadır. Başbakan, en başta kendisi için görevini derhal bırakmalıdır. Ecevit'in Başbakanlıktan ayrılması bir saygı gereğidir, vefa borcudur.'' 
     





</TEXT>
</DOC>
