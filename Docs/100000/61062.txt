<DOC>
<DOCNO> 61062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/07/son/sontur18.html </URL>
<DATE> 2002/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Emlakbank Operasyonu kapsamında 20 kişi gözaltında... 
</HEADLINE>
<TEXT>

     Ziraat Bankası ile birleştirilen Emlak Bankası'nın eski yöneticilerine yönelik başlatılan ve ''Kılıçbalığı'' adı verilen operasyon kapsamında, gözlem altına alınanların sayısı 20'ye yükseldi. 
     Kamu bankalarından verilen kredilerle ilgili inceleme yürüten Devlet Denetleme Kurulu'nun DDK 
     gönderdiği dosyayı ele alan Şişli Cumhuriyet Savcısı Altan Günaydın, Türkiye Emlak Bankası A.Ş'den Türkiye Denizcilik İşletmeleri'ne 1996 ile 1999 yılları arasında yaklaşık 100 milyon dolar ''usulsüz kredi verildiği'' gerekçesiyle soruşturma başlattı. Soruşturmayı yürüten Savcı Günaydın'ın talimatıyla harekete geçen İstanbul Mali Şube Müdürlüğü'ne bağlı ekipler, bankanın eski genel müdürlerinden Erdin Arı ile eski Yönetim Kurulu üyesi olan İstanbul Üniversitesi İktisat Fakültesi öğretim üyesi Prof. Dr. Hayri Erdoğan Alkin'in de aralarında olduğu 20 eski yöneticiyi gözlem altına aldı. Bu kişilerin polisteki sorgularına başlanırken, ''Kılıçbalığı'' adı verilen operasyon kapsamında gözlem altına alınanların sayısının artabileceği bildirildi. 
     






</TEXT>
</DOC>
