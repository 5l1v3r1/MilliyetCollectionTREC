<DOC>
<DOCNO> 50740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/son/soneko25.html </URL>
<DATE> 2001/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de ulaşıma zam... 
</HEADLINE>
<TEXT>

     İzmir Büyükşehir Belediyesi, toplu ulaşım araçlarına, 7 Kasım'dan geçerli olmak üzere yüzde 10 ile yüzde 20 arasında değişen oranlarda zam yaptı. 
     Büyükşehir Belediyesi'nden yapılan yazılı açıklamada, toplu ulaşım araçlarında kullanılan jeton, bilet ve kentkart fiyatlarında ''akaryakıt zammı'' nedeniyle fiyat ayarlamasına gidildiği belirtildi. 
     Buna göre otobüs, vapur ve metroda kullanılan tam bilet ve jetonun fiyatı, 500 bin liradan 600 bin liraya, indirimli bilet ve jeton fiyatı ise 375 bin liradan 450 bin liraya çıkarıldı. 
     Kentkart kullanımında ise besleme hatları B tam 250 bin liradan 275 bin liraya, indirimli tarifeye ise 25 bin lira zam yapılarak 200 
     bin liradan 225 bin liraya yükseltildi. Birinci kademe 1 otobüs hattında tam 425 bin liradan 475 bin liraya, indirimli fiyat da 300 bin liradan 340 bin liraya çıkarıldı. İkinci kademe 2 otobüs hattında tam 450 bin liradan 500 bin liraya, indirim bilet fiyatı 325 bin liradan 365 bin liraya yükseltildi. Üçüncü kademe 3 otobüs hattında tam 475 bin liradan 525 bin liraya yükseltilirken 340 bin lira olan indirimli bilet fiyatı ise 40 bin liralık bir artışla 380 bin lira olarak belirlendi. Metroya kentkartlı binişler tam 350 bin liradan 375 bin liraya, vapurlarda da 300 bin liradan 325 bin liraya yükseltildi. Metroda indirimli bilet 250 bin liradan 275 bin liraya, vapurda ise 225 bin liradan 250 bin liraya çıkarıldı. Açıklamada arabalı vapurlara zam yapılmadığı, eski tarifenin geçerli olacağı kaydedildi. Geçerli olan tarifeye göre, otomobil ve motosikletler 2 milyon, minibüs ve kamyonetler 4 milyon, otobüs ve kamyonlar 6 milyon, TIR'lar ise 12 milyon liraya taşınacak. 
     






</TEXT>
</DOC>
