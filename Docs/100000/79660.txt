<DOC>
<DOCNO> 79660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/son/sontur12.html </URL>
<DATE> 2002/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kadarına pes... Hem kolu hem de ehliyeti yok ve alkollü.. 
</HEADLINE>
<TEXT>

     Bursa'da, aşırı hız yaptığı otomobili ile direğe çarpan sürücünün bir kolu ve ehliyetinin olmadığı belirlendi. Alkol kontrolünde de sürücünün 150 promil alkollü olduğu anlaşıldı. 
     ''155 Polis İmdat'' hattına yapılan bir kaza ihbarı üzerine, Osmangazi İlçesi Çevreyolu Mutlular Mezarlığı girişine giden polis, 34 ER 094 plakalı otomobiliyle elektrik direğine çarpan ve aracın içinde sıkışan Ertan Arıcı 28 ile karşılaştı. 
     Olay yerine çağırılan kurtarma ekiplerinin yaklaşık yarım saat süren çalışmaları sonucunda, otomobilin içinden çıkartılan sürücünün durumu, polisleri hayrete düşürdü. 
     Pas Kiremit Fabrikası'na çalıştığı öğrenilen sürücü Ertan Arıcı'nın sağ kolunun olmadığı görüldü. Ehliyeti olmadığı belirlenen Arıcı, alkol kontrolünden geçirildi. Kontrol sonucunda da 150 promil alkollü olduğu ortaya çıktı. 
     112 Acil Servis ekiplerince Bursa SSK Hastanesi'ne kaldırılan sürücü, tedavi altına alındı. 
     Ertan Arıcı'nın, geçirdiği bir iş kazası sonucu sağ kolunu kaybettiği öğrenildi. 
     





</TEXT>
</DOC>
