<DOC>
<DOCNO> 72810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/son/sonspo19.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş "Federasyon erteleme kararı ile yetkisini aşmıştır" 
</HEADLINE>
<TEXT>

     Beşiktaş Kulübü İletişim Komitesi Başkanı Mete Düren, Futbol Federasyonu'nun, Trabzonspor-Galatasaray lig maçını erteleyerek, yetkilerini aştığını söyledi. 
     Düren, erteleme kararının Kulüpler Birliği'ne danışılıp ortak bir görüşle alınması gerektiğini savunarak, ''Federasyon, vermiş olduğu kararla sadece Türk futbolunu ve Galatasaray'ı, Avrupa futbol otoriteleri ve UEFA'nın gözünde küçük düşürmekle kalmadı, sarı-kırmızılı kulübün olası başarılarına da UEFA gözünde gölge düşürdü'' dedi. 
     Galatasaray ile birlikte Avrupa Şampiyonlar Ligi'nde yer alan ve benzer koşullarda mücadele eden 15 takımın, hafta sonunda oynayacakları maçlardan hiçbirinin ertelenmeyeceğini kaydeden Düren, ''Bu erteleme, hiç de gerekmediği halde, Galatasaray'ın 'Biz bu büyüklükteki takımlarla başedemiyoruz' şeklindeki aczini ifade ettirmektedir'' diye konuştu. 
     






</TEXT>
</DOC>
