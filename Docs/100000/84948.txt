<DOC>
<DOCNO> 84948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/dunya/dun02.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bin Ladin’in yeni videosu 
</HEADLINE>
<TEXT>

     DIŞ HABERLER SERVİSİ 

     Nerede olduğu bilinmeyen El Kaide lideri Usame bin Ladin’in sekiz hafta önce çekildiği öne sürülen görüntüleri ele geçirildi. 
     İngiltere’de yayınlanan Sunday Times, 40 dakikalık propaganda filmini içeren bir kasetin Bin Ladin ile yapılmış bir röportajı içerdiğini duyurdu. Kasetin İngiltere’ye ulaşmasında rol oynayan kişilerinse filmin sadece 8 hafta önce çekildiğini iddia ettiklerini belirten gazete, "Eğer doğruysa bu durum Bin Ladin’in halen hayatta olduğunun ve Tora Bora’ya yönelik saldırılardan da kaçmayı başardığının ilk gerçek kanıtı olacak" dedi. 
     Filmi ele geçiren Birmingham’daki İslam Haber Ajansı’nın, filmin kendilerine Pakistan istihbarat örgütünün bir elemanı tarafından verildiğini söylediğine de dikkat çeken Sunday Times, ajans yetkililerinin filmi kendilerine veren kişinin çekimin mart ayında yapıldığını söylediğine de dikkat çekti. 
     



 DÜNYA 












</TEXT>
</DOC>
