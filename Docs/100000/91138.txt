<DOC>
<DOCNO> 91138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/spor/spo25.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Kupası Notları 
</HEADLINE>
<TEXT>

FIFA memnun      DÜNYA Kupası’nda hakem kararları büyük tartışma konusu yaratırken, FIFA hakemlerin yönetiminden memnun olduğunu açıkladı. Geçmişe oranla 2002’de hakemlerin standartının da yükseldiğini belirten FIFA yetkilileri, İtalyan ve Portekizliler tarafından eleştirilen hakemlerin işlerini iyi yaptıklarını bildirdi. 
     
Polis dikkatli      SIKI güvenlik önlemleri, holiganlara göz açtırmıyor. İngiltere’nin maçlarını izlemek üzere dün Tokyo’ya gelen ve adları listede olan iki holigan sınır dışı edildi. Böylece turnuvanın başından bu yana sınır dışı edilen holiganların sayısı da 18’e yükselmiş oldu. 
     
Saçlar uçtu      MİLLİ Takım’ın Basın Sorumlusu Ogan Tarhan saçlarını kazıtmak durumunda kaldı. Futbolcularla Japonya maçı öncesi şakalaşan ve çeyrek finale çıkılması halinde saçlarını kazıtacağını belirten Tarhan, tarihi zaferin ardından bu sözünü yerine getirdi. 
     
Dilek kutusu      AY-Yıldızlı ekibimizin resmi sponsoru Shell, milli maçlarda yaşanan heyecanı akaryakıt istasyonlarına taşıdı. "Beraber yürüdük biz bu yollarda" sloganının yazılı bulunduğu afişler ve oyuncuların görüntüleriyle süslenen istasyonlarda, ön saha elemanları maç günleri milli forma giyiyor, sporseverler de dilek kutusuyla mesajlarını millilere ulaştırıyor. 
     



 SPOR 


































</TEXT>
</DOC>
