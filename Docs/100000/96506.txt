<DOC>
<DOCNO> 96506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/yazar/bila.html </URL>
<DATE> 2002/07/18/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Baykal’dan Derviş’e "Hükümette kal" 
</HEADLINE>
<TEXT>

     Başkentte siyaset kazanı kaynamaya devam ediyor. Gündemin tam ortasındaki kişi ise Devlet Bakanı Kemal Derviş. Herkes Derviş’in hareketlerine ve siyasi tutumuna bakıyor. 
     Yeni oluşumla birlikte olacağını açıklayan, ancak hükümetteki sorumluluğunu da devam ettireceği anlaşılan Derviş, dün de CHP lideri Deniz Baykal’la uzun bir görüşme yaptı. Baykal - Derviş görüşmesi de siyasileri meraklandırdı. 
     Baykal - Derviş görüşmesinden sonra CHP lideri Baykal’la konuştuk. Baykal, görüşme ile ilgili olarak şu değerlendirmeyi yaptı 
     "Sayın Derviş’le bir durum değerlendirmesi yaptık. Ülkenin tablosuna baktık. Anlaşılıyor ki, Türkiye, 3 Kasım’da seçime gidiyor. Seçim sözcüğünün toplumu ve piyasaları olumlu etkilediğini de gördük. Benim Sayın Derviş’e telkinim ve tavsiyem, hükümetteki sorumluluğunu devam ettirmesi yönünde oldu. Çünkü, ekonominin ve ülkenin buna ihtiyacı var." 
     CHP lideri Baykal, Kemal Derviş’in de paylaştığını belirttiği ortak değerlendirmelerini şöyle özetledi 
     "Çok açık görülüyor ki, Türkiye’nin 3 Kasım sonrasında ağır sorunlarla baş edebilecek çok güçlü bir iktidara ihtiyacı var. Bu bakımdan iktidarda olsun, muhalefette olsun herkesin bu gerçeği görüp, bunun gerektirdiği sorumlulukla hareket etmesi gerekiyor. Sayın Derviş de bu görüşte. Bu görüşte olduğu için de hükümetteki sorumluluğunu sürdürmesi gerekiyor. Bir seçime gidiyoruz ama asıl sorunumuz seçimden sonra oluşacak iktidarın devralacağı ağır tablodur. Bu bakımdan Sayın Derviş’le seçimden sonra ne olur, nasıl davranmamız gerekir, bu konular üzerinde durduk." 
     CHP lideri Baykal’a seçim sonrası değerlendirmeler yapılırken, Derviş’in, "CHP ile el ele olabiliriz" sözünü anımsatarak sorduk 
     "Sayın Derviş, bu konuyu yeniden açtı mı " 
     - Artık seçim belli oldu. Seçim kararı alınacak. Sayın Derviş, zaten yapıcılık anlamında bu tür yaklaşımlar gösteriyordu. Yine bu anlayış içinde hükümetteki görevini sürdürüyor. Biz de başından beri muhalefet olmamıza karşın ülke için aynı sorumluluk ve olgunlukla davrandık. Seçim sonrasında da bu tutumumuz devam edecek. 
     Baykal, seçimin toplum ve ekonomi tarafından olumlu karşılandığına vurgu yaparak, seçim sonrasında bütün siyasi partilerin Türkiye’nin genel sorunlarının altından kalkabileceği güçlü bir iktidar oluşturmak için elinden geleni yapması gerektiğini belirtti. Derviş’ten ekonomi hakkında detaylı bilgi aldığını da söyleyen Baykal, şu anda ekonominin gerektirdiği sorumluluk ve olgunluk içinde davranmanın bütün partilerden beklenen bir tutum olduğunu kaydetti. 
     
     







Acele bir seçim... 


Sıcak... Sıcak... Sıcak... 


Çağdaş siyaset..’ 


Baykal’dan Derviş’e "Hükümette kal" 


Baykal’la Derviş görüşmesi neydi .. 


Troyka, demokratlarınbeyaz ihtilali gibi mi 


Besa mı 


Derviş’in çilesi dolmadı 


Sol yenileniyor mu, parçalanıyor mu 


Türkiye ABD’den farklı düşünüyor 


Ekonomik suça, ekonomik ceza mı dediniz 


Bağımsızlık masalı ve uykusu kaçanlar... 


Derviş’in CHP ziyareti 


İhracatçıya euro piyangosu 


Irak’ta ABD tetikçisi olmak’ bizi batırır 


Yeni Oluşum’a sosyal politikayı bırak, üretime bak’ mesajı 


</TEXT>
</DOC>
