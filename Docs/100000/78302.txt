<DOC>
<DOCNO> 78302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/14/yazar/sazak.html </URL>
<DATE> 2002/04/14/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Işıkara'dan Abdülhamid'e deprem jurnalleri 
</HEADLINE>
<TEXT>

     Toplumsal Tarih Dergisi, onuncu yıldaki 100'üncü sayısında 1894 İstanbul depreminde yaşanan 'jurnal' öykülerine yer vermiş. 
     Boğaziçi Üniversitesi'nden Yavuz Selim Karakışla'nın incelemesinde Sultan II. Abdülhamid döneminde yaşanan traji - komik olaylar anlatılıyor 
     Tarihteki son büyük İstanbul depreminin 23 Temmuz 1894 günü, öğle ezanı okunduğu sırada, saat 12.27'de meydana geldiği biliniyor. 9 şiddetindeki depremde 474 kişi ölmüş. 
     1894 depremi 'vehimleriyle' ünlü Sultan II. Abdülhamid'i epeyce korkutmuş ve İstanbul'da kullanılmak üzere iki sismografi aleti alınarak biri Kandilli Rasathanesi'ne, diğeri de Abdulhamid'in yaşadığı Yıldız Sarayı'na yerleştirilmiş. 
     Depremden bir süre sonra Şeyhülislam Cemaleddin Efendi'nin oğlu Ahmet Muhtar Bey, Dolmabahçe Sarayı'nın çatısının hasar gördüğünü belirterek, yaklaşan bayramlaşma töreninin orada yapılmasının sakıncalı olacağını Sultan II. Abdülhamid'e jurnal eder. 
     Yıldız Sarayı'nda başkatip olan Tahsin Paşa'nın anlattığına göre aslı çıkmasa da 'deprem jurnali' yüklü miktarda bahşişle ödüllendirilir. 
     Toplumsal Tarih Dergisi'nde Karakışla'nın yayımladığı ikinci jurnal daha da komik 
     "İstanbul depreminden sonra Osmanlı'nın tüm cami ve medreselerinde padişah için dualar okunurken, Trabzon Valisi İbrahim Kadri Bey depremin olduğu 23 Temmuz 1894 cumartesi günü ikindi namazından sonra askeri muzıkayı Hükümet Konağı'na getirterek, 'terennüm ettirmiş', marşlar çaldırmıştır. 
     Trabzon esnafından ve ulemasındam bazı kişiler de yememiş içmemiş, bu durumu beş imzalı bir telgrafla Yıldız Sarayı'na bildirerek, 'İstanbul'da Sultan II. Abdülhamid'in sarayı sallandı diye vali sevincinden bando muzıka çaldırdı' demeye getirmişlerdir." 
     Yavuz Selim Karakışla, belgenin altına not düşmüş 'istibdad' dönemine özgü bu ispiyonculuğa karşı, Trabzon Valisi'nin bando muzıka keyfi yüzünden görevinden olmadığını yazıyor. 
     İstanbul'un deprem riski kadar, ülke yönetimine egemen olan 'jurnalcilik' açısından da tarihten günümüzde bir şey değişmediğini, Ahmet Mete Işıkara'nın başına gelenlerden anlıyoruz. 
     Boğaziçi Üniversitesi Kandilli Araştırma Enstitüsü Müdürü Işıkara, Marmara depreminden bu yana, olası İstanbul'a yönelik uyarılarını sürdürüp, 'depremle yaşamaya alışmalıyız' dedikçe başı dertten kurtulmuyor. Hoca'yı Ankara'ya 'jurnal'leyenlerin gerekçesi Işıkara'nın beyanlarıyla 'deprem korkusu' yaratmasıdır. 
     Sanki Işıkara, 'deprem olmayacak' diye, Rasathane'nin önünde bando muzıka çaldırırsa daha rahat uyuyacağız 
     Kandilli'nin Başbakanlığa bağlanmak istenmesi ile Dünya Bankası'ndan geleceği öne sürülen 1 milyar dolarlık deprem fonu arasındaki 'rant' ilişkisi akla başka şeyleri getirmiyor mu 
     Ahali kimin umurunda acaba 
     
     







Vay benim köse sakalım... 


Türban 2002 


Yücelen'den Müdüre destek 


Jenin katliamı, Şaronizm, intihar terörizmi 


Sinemalarım 


Sıra bizim kuşakta 


Avrupa Birliği'ne giriş sürecinde eğitim 


Sahip olduğumuz tek şey yaşadığımız andır 


Mardin'in kayık ve sal tarifesi 


Işıkara'dan Abdülhamid'e deprem jurnalleri 


Bankacıyla gazetecinin köşe yazarı olarak farkı 


Bir yıldızın hayat müfredatı 


Siz "ne"siniz 


Yeni lider adayı hakkında 


Büyümenin önündeki en büyük engel kafalarımızda 


Her soruna bakıyoruz gençleri unutuyoruz 


Türkiye altın takı ülkesi olur mu 


</TEXT>
</DOC>
