<DOC>
<DOCNO> 55648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/son/sondun07.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Julia Roberts sanat için soyunacak 
</HEADLINE>
<TEXT>

     Hollywood'un en çok kazanan aktrisi Julia Roberts'ın katı kuralları, Steven Soderbergh'in yöneteceği ''Full Frontal'' adlı yeni filmi için tarihe karıştı. 
     Internetteki ''peoplenews'' sitesinin haberine göre, Roberts, yönetmen Soderbergh'in büyük ilgi gören ''Sex, Lies and Videotapes-Seks Yalanları'' adlı filminin ikinci bölümü için kurallarını yıktı. 
     Bugüne kadar beyazperdede ''çıplak görünmeyen'', hatta meslek hayatının başında çevirdiği ''Pretty Woman-Özel Bir Kadın'' filmindeki bazı sahnelerde bile dublör kullanan oyuncu, yeni filmi için bu düşüncesini değiştirdi. ''Erin Brokovich'' ve ''Oceans Eleven'' filmlerinde birlikte çalıştığı Soderbergh'e ''hayır'' diyemeyen sanatçı, ilk kez bir filmde çıplak olarak kamera karşısına geçecek. 
     Yönetmenin tüm şartlarını da kabul eden Roberts, film için yaptığı anlaşmada, her oyuncunun sete kendi imkanlarıyla gelmesi, saç ve makyajlarını kendilerinin yaptırması ve sete yemeğini evden getirmesi gibi şartların bulunduğu anlaşmayı imzaladı. 
     Böylece, limuzinin dışında araca binmeyen, film setindeyken basının koruma ordusu tarafından uzaklaştırıldığı, istediği her yemek anında önüne gelen, saçı ve makyajı defalarca yenilenen ''kaprisli'' Julia Roberts imajı da maziye gömüldü. 
     






</TEXT>
</DOC>
