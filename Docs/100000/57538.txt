<DOC>
<DOCNO> 57538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/17/astro/index.html </URL>
<DATE> 2001/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce sakin sonra hareketli 
</HEADLINE>
<TEXT>

Bugün gökyüzünde çok hareket yok. Oğlak burcundaki Ay uzun süre boşlukta kalacak. Özellikle 20 43'ten sonra sosyal konular, arkadaşlıklar ağır basabilir. Kova burcuna geçen Ay daha iyimser bir mizaç getirmekte. Koç'lar bugün duygusal açıdan çok rahat edemeyebilirler. Sabırsızlıkları nedeniyle eleştiriye uğrayabilirler. Duygusal davranışlarında tepkisel davranabilirler. Boğa'lar sakin bir gün geçirebilirler. Ay onları olumlu yönde etkiliyor ama akşam saatlerinde yapmaları gereken çok iş olabilir. İkizler için çok keyifli şeyler söyleyemiyoruz. Duygusal konularda kararsızlık gösterebilirler. Akşam onlara daha olumlu enerjiler getirmekte. Yengeç'ler ise ilişkilerine önem vermeliler ama onlar da istedikleri şartları bulmakta zorlanabilirler. Aslan'lar için detayların önem kazandığı bir gündeyiz. Yapmaları gereken çok iş var ama başkalarının da görüşlerini almalılar. Başak'lar bugün daha keyifliler. Sevdikleri ile beraber olmak onlara keyif verecek. Aşk da onlara göz kırpmakta. 
Bugün Ay boşlukta kaldığından önemli konularda son kararınızı vermek için pek uygun bir gün gibi gözükmemekte. Terazi'ler evle ilgili konular, ailevi konular ve yakın çevrelerinde daha aktifler. Akşam onlara iyimserlik ve canlılık getirmekte. Akrep'ler ise daha sık kısa yolculuklar yapabilirler. Alacakları haberler yüzünden çabuk hareket etmek zorundalar. Yay'lar için parasal konularda kararsız kalmak söz konusu. Akşam daha olumlu bir mizaçta olacaklar. Oğlak'lar burçlarından geçen Ay sayesinde kişisel konularını gündeme getirebilirler. Aileleri ya da anneleri ile ilgili konularla daha fazla uğraşabilirler. Kova'lar günün büyük bölümünde daha hassas ve kararsız gibi görünebilirler. Akşam ise çoktandır beklettikleri konularda harekete geçebilecekler. Balık'lar için hareket ve iletişim göze çarpıyor. Bugün duygusal konularda kendilerini daha iyi anlatabilirler. 

            Faks 287 74 37 
      







</TEXT>
</DOC>
