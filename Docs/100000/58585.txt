<DOC>
<DOCNO> 58585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/23/yazar/sazak.html </URL>
<DATE> 2001/12/23/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Hergele Meydanı tartışması 
</HEADLINE>
<TEXT>

     HaberTürk televizyonunda Şükrü Elekdağ'ın hazırladığı "Stratejik Bakış" programının bu haftaki tartışma konusu ABD'nin olası Irak harekatıydı. 
     Emekli Orgeneral Kemal Yavuz'la birlikte katıldığımız programda "Afganistan modeli esas alınarak yapılacak harekatın zorluklarının yanı sıra hesapsız bir girişimin Saddam'ı devirme ve Türkiye açısından taşıyacağı riskleri" tartıştık. 
     ABD Dışişleri Bakanı Colin Powell'in The Washington Post'la yaptığı söyleşinin dünkü gazetelere yansıyan şekli, Elekdağ'ın programında seslendirilen görüşlerin neredeyse tekrarıydı. 
     Powell Beyaz Saray'daki kimi şahinlerin aksine ısrarla şunu anlatıyor 
     "Irak ile Afganistan, iki farklı rejime ve iki farklı askeri yeteneğe sahip iki farklı ülke. Afgan modelini alıp hemen Irak'a uygulayamazsınız. Bu formül Afganistan'da işledi, şimdi benzerini yapalım demek bence çok yanlış." 
     Körfez savaşında ABD Genelkurmay Başkanı olan Dışişleri Bakanı Powell, askeri zorluklar konusunda da uyarıda bulunuyor 
     "Irak askeri açıdan çok daha güçlü bir ülke. Ayrıca Afganistan'daki Kuzey İttifakı ile Peştun aşiret liderlerini, Irak Ulusal Kongresi INC ile bir tutamazsınız. Üstelik iş Irak'a gelince, Afganistan için gösterilen destek mevcut değil." 
     Colin Powell'in değerlendirmesi son derece gerçekçi. 
     Emekli Büyükelçi Şükrü Elekdağ HaberTürk'te Powell'e, Irak'ın bir askeri harekat sonrası parçalanması ve "Musul Kerkük'ün Kürt bölgesi sınırlarına dahil edilmesi halinde" Türkiye'nin buna seyirci kalmayacağı ve Kuzey Irak'a müdahale edebileceğinin anlatıldığını açıkladı. 
     Başbakan Ecevit'in de ABD ziyareti öncesinde "Irak'ta her türlü olasılık için hazırlıklıyız" demesi dikkat çekicidir. 
     Kemal Yavuz Paşa, Körfez krizi sırasında İkinci Ordu Komutanı'ydı. 
     TV yayını sonrasında sohbet ederken dönemin Genelkurmay Başkanı Necip Torumtay'ın istifasına yol açan "siyasi direktif"i sordum. Yavuz Paşa şunları anlattı 
     "Ben o gün 3 Aralık 1990 Genelkurmay'a çağrılmıştım. Kara Kuvvetleri Komutanı Doğan Güreş, benden Kuzey Irak'a ilişkin harekat planı hazırlamamı istemişti. Tam onu konuşurken, Güreş Paşa'yı çağırdılar, bir olağanüstülük seziliyordu, Komutan Genelkurmay Başkanı istifa etmiş. Doğan Paşa geri döndü, koltuğa oturdu, trans halindeydi, beni unutmuş kendi kendine konuşuyordu. 
     Bu adam ne yapmak istiyor Özal'ı kastederek Torumtay istifa etti, baskı yaparsa ben de istifa ederim. Benden sonra gelecek de... Ne yapacak sonra Hergele Meydanı'ndan adam mı toplayacak savaşmak için." 
     Güreş bunları söyledikten sonra müstakbel Genelkurmay Başkanı olduğunu düşündü, "Kemal Paşa, gel birer kahve içelim" diyerek Irak planı üzerinde çalışmayı sürdürdü. 
     Özal'ın çevresi aksini savunsa da, Musul, Kerkük hedefteydi. 
     
     







İntikam keyfi 


İlaçta soygun 


Bir insan, bir bilim adamı Muzaffer Aksoy... 


Bilişim efendileri 


"Bir elinde cımbız..." 


Siz hala annenizin tarih kitabını mı okuyursunuz 


Üniversiteler krizden nasıl kurtulur 


Doğru erkeğin nesli tükendi mi 


"Beşler"den biri... 


Hergele Meydanı tartışması 


Vakıfbank da yok artık, sakın batmayın 


Hem mazlum hem zalim İbrahim Tatlıses 


Dünyadan niçin haberimiz yok 


Türkiye, Arjantin olur mu, olmaz mı 


Christmas 


</TEXT>
</DOC>
