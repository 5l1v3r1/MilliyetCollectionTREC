<DOC>
<DOCNO> 94208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/07/siyaset/siy04.html </URL>
<DATE> 2002/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller AB çağrısını yineledi 
</HEADLINE>
<TEXT>
Türkiye treni kaçırmamalı 
     ANKARA Milliyet 

     DYP Genel Başkanı Tansu Çiller, Avrupa Birliği AB için atılacak her adımı şartsız destekledikleri çağrısını yineleyerek "Türkiye bu son treni kaçırmamalıdır" dedi. 
     Çiller, dünkü yazılı açıklamada, hükümetin seçime gidip gitmemesi veya hangi hükümet modeliyle seçime gidileceği konularının AB hedefinin gerisinde kaldığını söyledi. AB için vakit kalmadığını, TBMM’nin hemen açılıp çalışmalara başlaması gerektiğini vurgulayan Çiller şunları kaydetti 
     "Türkiye için AB yolunda kapılar kapanmadan hemen bir atağa geçilmelidir. AB sadece yasal düzenlemelerle yetinmemekte, yapılacak yasal düzenlemelerin uygulamalarını da görmek istemektedir. Temmuz ayında yasal düzenlemeler tamamlanabilirse, ağustos ayında bu yasal düzenlemelerin uygulamalarının görülmesi fırsatı doğar. Böylece de eylül ayında yazılacak raporlar için Türkiye’nin yaptıkları somut olarak ortaya çıkmış olur. Hükümet, göz göre göre son fırsatı kaçırıyor. Hükümetin seçime gidip gitmemesi veya hangi hükümet modeliyle seçime gidileceği konuları AB hedefimizin gerisinde kalmaktadır." 



 SİYASET 


















</TEXT>
</DOC>
