<DOC>
<DOCNO> 51945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/dunya/adun.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
New York’ta uçak düştü 255 ölü 
</HEADLINE>
<TEXT>
K bus geri döndü 
American Airlines'a ait Airbus A300 tipi uçak, JFK Havaalanı'ndan kalktıktan üç dakika sonra düştü. Halk paniğe kapıldı. Terör kuşkusu üzerine alarm verildi, yollar kapatıldı 
     YASEMİN ÇONGAR Washington 

     ABD’nin en büyük kentlerinden New York, 11 Eylül saldırılarından tam iki ay sonra dün yeniden dehşeti yaşadı. Amerikan Havayolları’na bağlı Airbus A - 300 600 tipi bir yolcu uçağı, New York’tan Dominik Cumhuriyeti’nin Santo Domingo kentine giderken, JFK Havaalanı’ndan kalktıktan dört dakika sonra düştü. New York’un Queens ilçesinde evlerin ve dükk nların yoğun olduğu bir bölgeye çakılan uçağın en az 12 binaya ciddi zarar verdiği saptandı. Uçaktaki 246 yolcu ve 9 mürettebatın hayatından umut kesilirken, çevrede yanan binalarda bulunanlardan birçoğunun da olayda hayatını yitirmiş olabileceği tahmin ediliyor. 150 Dominikli ve 25 İtalyan yolcunun bulunduğu bildirilen uçağın düştüğü yerde 225 cesedin bulunduğu belirtildi. Yanan evlerde ise sekiz kayıp var. 
     
     KARA KUTU BULUNDU 
     Bu arada Amerikan Federal Sivil Havacılık Yönetimi FAA sözcüsü, Airbus A300 tipi uçakla kule arasındaki telsiz bağlantısının kalkıştan dört dakika sonra kesildiğini açıkladı. Uçağın kara kutusunun da bulunduğu kaydedildi. 
     Uçağın dikey düşmesi dolayısıyla büyük hasarın önlendiğini belirten Vali Pataki ise, pilotun düşüşten önce uçaktaki yakıtı boşalttığını beliterek, "Pilotun yakıtı boşaltması, uçakta büyük bir mekanik arıza meydana geldiğini düşündüğünü gösteriyor" dedi. Queens bölgesinde, Türk kökenli Amerikalıların yoğun olarak yaşadığı bilinirken, uçağın düşmesine teknik bir arızanın mı, yoksa terörist bir saldırının mı yol açtığı henüz kesinlik kazanmadı. 
     Amerikan Havayolları’nın Temmuz 1988’de filosuna kattığı Fransız-Alman ortak yapımı Airbus 300’ün düşüş nedenine ilişkin bilgiler, ilk aşamada belirsizliğini korurken, "terör kuşkusu" New York’ta "birinci derecede" alarma geçilmesine yol açtı. New York Belediye Başkanı Rudy Giuliani, uçağın motorunun ve gövdesinin çakıldığı iki ayrı yerdeki çevre evlerde büyük hasar meydana geldiğini açıkladı ve kentte yeniden "alarm durumu" ilan etti. 
     
     MOTOR GÖVDEDEN KOPTU 
     Bu kararla New York’un üç büyük havaalanı uzun süre trafiğe kapatıldı ve New York’a doğru uçan uçakların güzerg hı değiştirildi. Askeri uçaklar New York ve Washington semalarında denetim uçuşlarını sürdürdüler. Manhattan’a giden bütün yol ve köprüler de kapatıldı. Saat 09.17’de, açık ve güneşli bir havada gerçekleşen olayla ilgili ilk veriler, Airbus uçağının düşmesine, motorlardan birinin gövdeden ayrılmasının yol açmış olabileceğini gösteriyor. Uzmanlar, bunun "metal yorgunluğundan" kaynaklanabileceği üzerinde duruyorlar. 
     
     HER ŞEY NORMALDİ... 
     Öte yandan, uçağın pilotlarıyla yer kulesi arasında, herhangi bir mekanik arıza olduğuna ilişkin bir iletişimin olmadığı yolundaki bilgiler, olayın "çok ani" gerçekleşmesine bağlanıyor. 
     Olayın tanıkları, uçağın gövde ve motorunun Queens’teki bazı binaların tam üstüne düştüğünü, büyük bir patlama meydana geldiğini ve çevre binalarda pek çok kişinin sokaklarda kaçışmaya başladığını ifade ediyor. Bir görgü tanığı, uçağın motorunun Queens semtindeki evinin yakınındaki bir benzin istasyonuna düştüğünü ve patlama olduğunu söyledi. 
     
İzlenimler      İtfaiye Mahallesi yeniden yıkıldı 
     H l ölülerimiz için matem tutuyorduk. Yeniden dehşet ve yeniden yıkıldık..." Amerikan Havayolları’na ait uçağın üzerine düştüğü Rockaway Mahallesi sakinleri, tanık oldukları faciayı, Milliyet’e bu sözlerle özetledi. Rockaway Mahallesi, JFK Havaalanı’nın yakınında bulunuyor. Sakinlerinin çoğunluğunu İrlanda, Yahudi ve İtalyan göçmenlerin oluşturduğu bu mahalle, tam iki ay önce 100’e yakın itfaiyeciyi Dünya Ticaret Merkezi’nin yıkıntılarında kaybetmişti. Mahalle girişinde keskin bir duman kokusu hemen ciğerlerimizi sardı. Polis ve kurtarma ekipleri, kaza yerini kordonla çevirirken, ilk karşılaştığımız görgü tanıkları, üç yerde birden yangının devam ettiğini ve yanan evlerden yükselen duman kokusunun "dayanılmaz olduğunu" bildirdi. Margaret McKenzie, "İki defa patlama sesi duyup önce bombalandık zannettim ve çocukları alıp dışarı fırladım" derken Guillermo Soto, hayatında böylesine kalın ve siyah bir duman tabakası görmediğini ifade etti. Bu olaydan sonra New York’tan hemen kaç-mak isteyenler ve bir daha uçağa binmeyeceğine dair yemin edenlerle karşılaştık. Kimisi de Artık burada yaşanmaz’ derken bazıları, 11 sayısının uğursuzluğuna inanıyoruz" dediler. n SEMA EMİROĞLU 
     
     Beyaz Saray Sözcüsü Terör saldırısı olabilir 
     Beyaz Saray Sözcüsü Ari Fleischer, New York’taki uçağın düşmesi üzerine düzenlediği basın toplantısında, "Terör saldırısı olabilir de, olmayabilir de. Şu anda hiçbir şeyi olasılık dışı tutmuyoruz. Ancak soruşturma birinci derecede, Ulusal Ulaştırma Güvenlik Kurulu’nca NTSB yürütülüyor" dedi. NTSB’nin soruşturmanın "baş sorumlusu" olması, "kaza" olasılığının şimdilik daha yüksek görüldüğü yorumuna yol açıyor. Ancak FBI da devrede olduğu ve saldırı’ olasılığını araştırdığı vurgulanıyor. 
     
     Bir Airbus daha aynı şekilde düşmüştü 
     Geçtiğimiz yıl 31 Ocak’ta, Fildişi sahilinde de New York’takine benzer bir kaza meydana gelmişti. Kenya Havayolları’na ait Airbus 310 tipi bir uçak, Abidjan kentinden havalandıktan iki dakika sonra düşmüş, 179 kişinin bulunduğu uçaktan 10 kişi kurtarılmıştı. Görgü tanıkları, kalkıştan hemen sonra uçağın motorlarının birinden alevler çıktığını belirtmiş, "Uçak sarsılmaya başladı ve sonra sekerek denizin üzerinde bir süre kaydıktan sonra denize gömüldük" demişti. 
     



 DÜNYA 




















</TEXT>
</DOC>
