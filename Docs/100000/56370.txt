<DOC>
<DOCNO> 56370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/10/guncel/gun01.html </URL>
<DATE> 2001/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kar bu kez kalıcı 
</HEADLINE>
<TEXT>

Meteoroloji yetkilileri, "Hava sıcaklığı 2-4 derece daha düşecek. Kar yağışı devam edecek" diyor 
     İSTANBUL Milliyet 

     Günlerdir devam eden sağanak yağış, pekçok yerde sel ve heyelanlara neden olurken haftasonu başlayan şiddetli fırtına karın habercisi oldu. Meteoroloji yetkililerinin verdiğini bilgilere göre, haftasonu başlayan kar yağışı, haftaiçinde tüm yurtta devam edecek, hava sıcaklığı ise 2 - 4 derece daha düşecek. Yetkililer, önümüzdeki haftanın hava durumunu şöyle özetledi 
     PAZARTESİ Marmara'nın doğusu ile Batı Karadeniz kıyılarında karla karışık yağmur, İç Anadolu'nun kuzeyi, Karadeniz'in iç kesimleri ile Doğu Anadolu'nun kuzey ve doğusunda kar görülecek. 
     SALI Yağışlar, Marmara'nın doğusu ve Batı Karadeniz kıyılarında karla karışık yağmur, Karadeniz'in içkesimleri ile Doğu Anadolu'nun doğusunda kar şeklinde olacak. 
     
     Yağışsız gün yok 
     ÇARŞAMBA Doğu Karadeniz ile Doğu Anadolu'nun doğusu dışında kalan tüm yurtta yağış olacak. Yağışlar Karadeniz kıyıları ile Marmara'nın doğusunda karla karışık yağmur, Karadeniz'in iç kesimleri, İç Ege, İç Anadolu'da kar şeklinde olacak. 
     PERŞEMBE Yağışlar, Güneydoğu Anadolu, Doğu Akdeniz ile Doğu Karadeniz kıyılarında yağmur, diğer yerlerde karla karışık yağmur ve kar görülecek. 
     
     Pazara kadar devam 
     CUMA Marmara'nın doğusu, Batı Karadeniz, Doğu Karadeniz, Doğu ve Güneydoğu Anadolu yağışlı geçecek. Yağışlar yağmur ve kar şeklinde olacak. 
     CUMARTESİ Güney Ege ve Akdeniz ile Doğu Karadeniz kıyılarında yağmur, diğer yerlerde karla karışık yağmur görülecek. 
     PAZAR Yağışlar, Doğu Akdeniz ve Güney Doğu Anadolu'da yağmur, Karadeniz kıyılarında karla karışık yağmur, diğer yerlerde kar şeklinde olacak. 
     



 GÜNCEL 


















</TEXT>
</DOC>
