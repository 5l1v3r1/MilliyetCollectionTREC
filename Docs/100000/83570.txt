<DOC>
<DOCNO> 83570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/12/son/sondun11.html </URL>
<DATE> 2002/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail, yedek askerleri evine gönderiyor 
</HEADLINE>
<TEXT>

     Gazze Şeridi'ne harekat planını askıya alan İsrail, yedek askerleri evlerine geri gönderiyor. 
     Ordu Radyosu, Tel Aviv yakınındaki intihar sadırısı üzerine Gazze Şeridi'nde militanları yakalamak için düzenlenmesine karar verilen harekata hazırlık amacıyla çağrılan askerlerin evlerine gönderilmeye başlanacağını duyurdu. 
     Bu arada, İsrailli savunma muhabirleri, İsrail ordusu ve Filistinli sivillerin çok kayıp verecekleri endişesiyle, bazı komutanların harekata karşı çıktıklarını belirttiler. 
     Üst düzey siyasi kaynaklar, ayrıntıları basına sızdığı için operasyonların rafa kaldırıldığını söylemişlerdi. 
     Parlamento Dış İlişkiler ve Savunma Komitesi Başkanı David Magen ise gerçek nedenin Batı Şeria saldırısının ardından İsrail'in diplomatik alanda sıkışması korkusu olduğunu söyledi. 
     





</TEXT>
</DOC>
