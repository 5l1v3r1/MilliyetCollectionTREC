<DOC>
<DOCNO> 74671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/26/son/sondun22.html </URL>
<DATE> 2002/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de light sigara içenler şirketlere tazminat davası açıyor 
</HEADLINE>
<TEXT>

     ABD'de, ''light'' sigara içenler, kandırıldıkları gerekçesiyle sigara şirketlerinden davacı oldular. 
     Davanın, ABD'nin 11 eyaletinde ''light'' sigara içenlerin adına avukatları tarafından, ülkenin en büyük sigara şirketleri Philip Morris, R.J. Reynolds ve Brown Williamson'a karşı açıldığı kaydedildi. 
     Davacıların, tüketiciyi koruma yasalarının ihlal edildiği gerekçesiyle bu şirketlerden milyarlarca dolar tazminat almaya çalışacakları belirtildi. 
     Bu davanın, ''şirketlerin, hafif sigaraların normallerinden daha güvenli olduğuna inandırmak için 'light ya da low tar' gibi kelimeler kullanarak, sigara içenleri kandırdığı'' iddiası üzerine açıldığı belirtiliyor. 
     Philip Morris şirketi, geçen hafta görülen davada, akciğer kanserinden ölen bir kadının ailesine 150 milyon dolar tazminat ödemeye mahkum edilmişti. Mahkeme jürisi, şirketin ürettiği ''light'' sigaraları daha sağlıklı olarak savunmasının yanlış olduğuna karar vermişti. 
     






</TEXT>
</DOC>
