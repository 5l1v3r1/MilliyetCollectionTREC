<DOC>
<DOCNO> 81149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/guncel/gun13.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

Ehliyetine kavuştu      Plakaya ceza yok’ 
     DHA 

     İzmir Torbalı’da noterlik yapan Ömer Kemal Akder, aşırı hız sonucu ceza puanını doldurduğu gerekçesiyle el konulan ehliyetini, dava açarak geri aldı. Geçen yıl İzmir’e gelirken "hız ihlali yaptığı" gerekçesi ile durdurulan Akder’in Kasım 1998 - Mayıs 1999 ile Eylül 1999 - Şubat 2000 tarihlerinde 10 kez hız ihlali yaptığını ancak ehliyetine el konulmadığını belirleyen polisler, Akder’in ehliyetine 2 yıl süreyle el koydu. Ehliyetine 2 yıl süreyle el konulamayacağını ve otomobilin plakasına bakılarak yazılan cezaların kendisine bildirilmediğini öne süren Akder, yürütmenin durdurulması istemiyle İzmir 1. İdare Mahkemesi’ne açtığı davayı kazandı. Kararda, "Sürücü belgesinin alınması uygulamasında yasal dayanak yoktur" denildi. 
     
H kimden fırça      Palavra atmayın’ 
     Vurgur operasyonu davasına Ankara 1. Ağır Ceza Mahkemesi’nde devam edildi. Dünkü duruşmaya eski Bayındırlık Bakanlığı Müsteşar Yardımcısı Mehmet Sedat Aban’ın da aralarında bulunduğu 13 tutuklu sanıkla 50 tutuksuz sanık katıldı. Eski Yapı İşleri Genel Müdür Yardımcısı Erdal Kaya, suçlamaları ve hazırlık soruşturması sırasında verdiği ifadeleri kabul etmedi. Kaya’nın, "Zaten ben dışlanmıştım. Olaylardan haberim yok" demesi üzerine Mahkeme Başkanı Mustafa Danışman, "Kim dışladı seni Bildiğin bir şey mi var Yoksa palavra atma" dedi. Sanıklardan Fehi-me Onur Bezirci’nin, "Makam oluruyla yeterlilik komisyonu üyesi olduğunu" söylemesi üzerine Danışman, "Makama sığınma, otur" diye konuştu. Danışman, duruşmayı erteledi. 
     
TIR’da havasız kaldılar      Üç kaçak can verdi 
     BÜLENT ÖZDEMİR 

     Çatalca’da TEM Otoyolu Ahmediye gişeleri yakınındaki park alanında bulunan TIR’da Avrupa’ya gitmek için yasadışı yollardan Türkiye’ye gelen kaçakların olduğu ihbarı üzerine jandarma operasyon düzenledi. TIR kaçakları bırakıp kaçarken, jandarma 12 Bangladeşliyi gözaltına aldı. Yakalananlar sorgusunda, TIR dorsesinde havasızlıktan ölen 3 arkadaşlarını, araziye attıklarını söyledi. Bunun üzerine park alanı yakında yapılan aramada 3 erkek cesedi bulundu. Kaçan 12 kişinin da arandığı bildirildi. 
     



 GÜNCEL 





















</TEXT>
</DOC>
