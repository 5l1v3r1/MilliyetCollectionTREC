<DOC>
<DOCNO> 58357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/21/son/sontur14.html </URL>
<DATE> 2001/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarhoş şoför polise "rüşvetçi" deyince iftiradan mahkum oldu 
</HEADLINE>
<TEXT>

     Giresun'da alkollü olarak araç kullandığı için kendisine ceza uygulayan görevli trafik polislerini, rüşvet aldıkları iddiasıyla Cumhuriyet Savcılığı'na şikayet eden sürücü, polise iftira suçundan 1.5 milyar lira tazminat ödemeye mahkum oldu. 
     Alınan bilgiye göre, kent merkezinde 17 Şubat 2001'de yol denetimi yapan trafik ekipleri, 34 NCG 02 plakalı aracı durdurarak, alkol testi yaptıkları sürücü İlkay Vecdi Güney'in 28 , yüzde 73 promil alkollü olduğunu tespit etti. 
     Görevli polislerin, alkol barajını aşan Güney'e ceza yazarak, ehliyetine 3 ay geçici olarak el koyması üzerine, aynı gece, Cumhuriyet Savcılığı'na başvuran sürücü Güney, görevli trafik ekibinin kendisinden rüşvet aldığını ileri sürerek, şikayette bulundu. 
     Nöbetçi savcı, nöbetçi amirle birlikte şikayet edilen ekip otosunda ve görevli memurların üzerinde yaptığı aramada, herhangi bir delile rastlayamadı. Yapılan soruşturma sonucunda ise Giresun Cumhuriyet Başsavcılığı, konu hakkında takipsizlik kararı verdi. 
     Bunun üzerine, görevli polislerin, kendilerine iftira attığı gerekçesiyle İlkay Vecdi Güney hakkında manevi tazminat davası açtı. 
     Mahkeme, İlkay Vecdi Güney'i suçlu bularak, polislere 1.5 milyar lira tazminat ödemesine karar verdi. 
     






</TEXT>
</DOC>
