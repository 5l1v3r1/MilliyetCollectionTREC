<DOC>
<DOCNO> 77565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/son/sondun48.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya'da Neo Nazi örgütü üyesi 10 bin kişi var 
</HEADLINE>
<TEXT>

     Rusya'da yaklaşık 10 bin kişinin, neo nazi örgütlerin üyesi olduğu bildirildi. 
     Rusya İçişleri Bakanlığı yetkilisi Sergey Smirnov, ülkede yabancılara karşı ırkçı saldırıların önlenmesi operasyonunun başlatılması nedeniyle yaptığı açıklamada, bu tip örgütlerin özellikle gençler arasında taraftar topladığını vurgulayarak, bu örgütlere örnek olarak Rus Ulusal Birliği'ni RNE örnek gösterdi. 
     Smirnov, başlatılan bu operasyonun adının ''yabancı'' olduğunu belirtti. 
     Moskova ve diğer büyük Rus kentlerinde, özellikle Afrikalı ve Kafkas kökenli kişilere karşı, düzenli olarak ırkçı saldırılar düzenleniyor. 
     Ekim ayında, yaklaşık 300 neo nazinin Moskova'da bir pazar yerine yaptığı saldırıda, Azeri, Tacik ve Hint asıllı olmak üzere üç kişi ölmüş yaklaşık 20 kişi de yaralanmıştı. 
     






</TEXT>
</DOC>
