<DOC>
<DOCNO> 78617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/yazar/yilmaz.html </URL>
<DATE> 2002/04/16/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Rakamlara ceza verilemez ki 
</HEADLINE>
<TEXT>

     Çalışma ve Sosyal Güvenlik Bakanı Yaşar Okuyan, Sosyal Sigortalar Kurumu’nun, SSK 1992 yılından bu yana çeşitli tıbbi cihaz alımlarında, 1 katrilyon lirayı aşan "fazla" ödeme yaptığını açıkladı. 
     Okuyan’ın bundan 2 ay önce saptadığı, fazla ödemeler ile ilgili basın toplantısına anlam vermekte zorlanıyorum. Okuyan, SSK’da fazla ödemelerin yapıldığı son 10 yılda siyaset sahnesinde etkin roller kapmış bir siyasetçi olmasına rağmen, sıradan vatandaş gibi, sosyal güvenlik sistemindeki gedikler konusunda bilgisiz bırakılmış. 
     Şimdi ne olmasını bekliyorsunuz 
     Ben, son 10 yılın tüm sorumlularının bu iddia karşısında harekete geçmelerini beklerim. Aksi halde dedikodu siyaseti yapıldığını düşünürüm. 
     
Şeker gibi k r      Aynı duyguyu Türkiye Şeker Fabrikaları TŞFAŞ Genel Müdürü Seyit Yücel’i dinlerken de hissettim. 
     Yücel, Devlet İstatistik Enstitüsü DİE İdari ve Mali İşler Başkanlığı, DİE Başkan Yardımcılığı ve Avrupa Topluluğu Koordinasyon Daire Başkanlığı görevinden, 2000 yılında TŞFAŞ’ye Genel Müdür Yardımcısı olarak atandı. 31 Mayıs 2001 tarihinden itibaren de kurumda genel müdür. 
     Türkiye’de rakamları konuşturan bir kurumdan geliyor ve son 5 yıldır zarar eden TŞFAŞ’ye genel müdür oluyor. 
     TŞFAŞ 2001’de 64 trilyon lira k r açıklıyor. Oysa kurum bundan bir yıl önce 30 trilyon lira zarar etmiş. Yücel’den ısrarla bu gelişmeyi yorumlamasını istiyorum. "Aldığımız devlet terbiyesi içinde çalıştık. Ben Sayın Devlet Bahçeli’nin öğrencisiyim" demekle yetiniyor Yücel ve elindeki sayfaları çeviriyor. 
     Geçen yıl stoklardaki 910 bin ton şekeri iç ve dış piyasada satıyorlar. 10 bin ton şekerin stok maliyetinin 1 trilyon lira olduğu düşünülürse, önemli bir pazar avantajı yakaladıkları ortaya çıkıyor. 
     Dünyanın 4’üncü, Avrupa’nın ise 3’üncü büyük şeker üreticisi olan TŞFAŞ, 38 fabrikada, 20 bin çalışan ile üretim yapıyor. Yaklaşık 400 bin çiftçi ailesini geçindiriyor. 5869 köyde pancar ekiliyor. İstanbul Sanayi Odası’nın en büyük 500 şirket anketinde 7’nci sırada yer alıyor. Toplam cirosu 1 katrilyon 266 trilyon lira. 
     Yücel yaptıklarını anlatırken, pancar taşıma masraflarını 71 trilyon liradan, 31 trilyon liraya çektiğini söylüyor. Arada 40 trilyon nereye gidiyor 
     Yakıt giderleri, kayıplar düşmüş, satın almalarda milyarlarca tasarruf sağlanmış. Kriz ekonomisi nedeniyle satın almalarda bir miktar pazarlık şansı yakalandıysa da, yine de ortaya çok büyük bir fark çıkmıyor mu 
     Bir de 2000’de şeker alım bedellerine yüzde 14 oranında yapılan zam, 2001’de yüzde 147’ye çıkmışken, kurum k r sağlayabiliyorlar. 
     Türkiye’nin bölgesel stratejiye yaptıkları yatırımlar da var. Nahçıvan’da pancar ektirmek gibi k r amaçlı olmaktan uzak projeler... 
     Yücel, fabrikaları dolaştığını anlatıyor. Erçiş fabrikasına son 16 yıldır giden ilk genel müdürmüş. Hale bakın, bankamatik memurlar gibi, genel müdürler de varmış demek ki... 
     Kamuda para nasıl harcanıyor 
     Yücel ile sohbetemizin ana konusu bu olunca, DİE’den bir örnek veriyor. 1997 nüfus sayımında DİE, 14 trilyon maliyet çıkarıyor, Yücel ise ödeneği 7 trilyon liraya indiriyor ve sayım yapılıyor. 2000 yılında da yine DİE, sayımda 200 trilyon öngörülen harcamayı, 1997 yılı baz alınarak 24 trilyona çekiyor. 
     
Sözde denetim      İş dünyası yıllardır "Türkiye’de ekonomi sorunu yok, devletin harcama sorunu var" der... 
     Gelin de, hak vermeyin. 
     SSK’nın 1 katrilyonu nereye gittiyse, eminim TŞFAŞ’nin de trilyonları oraya gitmiştir. 
     Peki rakamlara ceza veremeyeceğimize göre, ne yapacağız söyler misiniz 
     Yoksa "zararın neresinden dönsek k rdır" deyip, arkamıza bakmadan yolumuza devam mı edeceğiz .. 
     Bundan sonra da bir bakan veya genel müdürün ortaya çıkıp, katrilyona varan fazla ödemeleri bize anlatmayacağı ne malum 
     Başbakanlık Teftiş Kurulu bu kurumların içinde, müfettişleri, inleceleme kurulları da cabası... Emin olun ki, kamuda her gün "denetim" sürüyor. Sonuç yine de buysa, "fazla ödemeler" için başka yerlere bakmak gerekmez mi 
     
     







Laiklik, türban, CHP 


Ne icatlar var 


Mutsuz çoğunluk... 


Tayyip Erdoğan rüzgarı nasıl kesilir 


Kar helvası 


ABD'deki Musevi lobisi 


Laik ya da dinci olmak yetiyor mu 


Adım adım AB... 


Bir düşük sinerji toplumu öyküsü 


Sopa’ kültürü 


Beşiktaş ve şaibeli’ lig 


Eczacıbaşı'na göre sihirli formül yok 


ABD’de ekonomiyi kamu canlandırıyor 


Rakamlara ceza verilemez ki 


</TEXT>
</DOC>
