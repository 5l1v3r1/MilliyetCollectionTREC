<DOC>
<DOCNO> 52879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/18/spor/spo01.html </URL>
<DATE> 2001/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal’a Myhre şoku 
</HEADLINE>
<TEXT>

Antalyaspor maçında sakatlanan ve 10 gün oynayamayacağı açıklanan Norveçli kalecinin Fenerbahçe derbisinde forma giymesi de tehlike girdi 
     BİLAL MEŞE 

     ANTALYASPOR maçının ilk yarısında forma giyen ve sakatlanarak oyundan alınan Beşiktaş’ın yeni kalecisi Thomas Myhre’nin on gün sahalardan uzak kalacağı açıklandı. Malatyaspor maçında forma giyemeyeceği belirtilen Myhre’nin Fenerbahçe derbisine de yetişmesinin şüpheli olduğu kaydedildi. 
     NORVEÇLİ kalecinin dün sabah Alman Hastanesi’nde MR’ı çekildi. Kulüp doktoru Ayhan Obtur, Myhre’nin sol kasık bölgesindeki adalelerinde zorlanma tespit edildi. Norveçli file bekçisinin uzun zamandır idmansız olduğu ve Beşiktaş’taki çalışmalarda zorlandığı da vurgulandı. 
     
     Daum’a ceza kapıda 
     ANTALYASPOR maçında hakem Ünsal Çimen tarafından sahadan çıkarılan Beşiktaş teknik direktörü Daum’a asgari 10 gün hak mahrumiyeti cezası gelecek. Karşılaşmanın 37. dakikasında bir pozisyona itiraz ederken, Çimen ile girdiği diyalog sonrası tribüne gönderilen Alman çalıştırıcı, raporlar doğrultusunda yarın disiplin kuruluna sevk edilecek. 
     
     Ahmet Dursun’dan şov 
     SAKATLIĞI nedeniyle uzun zamandır çalışmalara katılamayan Ahmet Dursun, dün ilk kez takımla birlikte oldu. Fulya’da sabah yapılan çift kale maçında yer alan Ahmet Dursun’un üç gol atması teknik kadroyu sevindirdi. Yıldız futbolcunun Fenerbahçe derbisinde forma giyeceği kaydedildi. Teknik Direktör Christoph Daum, Koblenz’de devam eden kokain davasına katılmak üzere dün Almanya’ya gitti. 
     
     Nihat bıktırdı 
     MEHMET ÇİFTÇİ 

     REAL Sociedad’a transferi adeta yılan hikayesine dönen Beşiktaş’ın yıldız oyuncularından Nihat’ın kararsızlığı teknik direktör John Benjamin Toshack’ı çileden çıkardı. Nihat’ın medyaya sürekli çelişkili ifadeler kullanması bu transferi tehlikeye soktu. Galli hoca, "Yaptığı açıklamalarla sürekli kafa karıştırıyor. Nihat’ın bu tutumu bıktırdı, kararını versin" diye konuştu. 
     



 SPOR 























</TEXT>
</DOC>
