<DOC>
<DOCNO> 93386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/magazin/mag03.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
H20’00 ıslak çadır festivali 
</HEADLINE>
<TEXT>

Binlerce müzikseveri Ömerli’de buluşturan H2000 Müzik Festivali, aniden bastıran yağmurla sulandı’ 
     NURDAN AKINER 

     Ömerli’deki H2000 Müzik Festivali’nin hızını H20’ yani su’ kesti... Adını, Ömerli Barajı’na yakın bir alanda gerçekleştirilmesi nedeniyle suyun kimyasal bileşimlerinden alan festivaldeki, altyapı eksikliğinin cezasını, orada çadırlar ve uyku tulumlarıyla kalanlar çekti. Bir kısmı toparlanıp giderken, bazıları da hava şartlarının düzelmesini bekledi. 
     
     Hasan Şaş’a övgü 
     Önceki gece H2000’in ana sahnesinde The Notwist’ten önce sahne alan Maximum Roach’un solisti Mary Mary, Hasan Şaş’ın Dünya Kupası’ndaki maçlarda sergilediği performansı çok beğendiğini belirtti gençlere de Maximum Roach CD ve tişörtlerini dağıttı. 
     
     Teoman, hem içti hem söyledi 
     Oldukça kalabalık bir dinleyici kitlesi bulan Bülent Ortaçgil ile Teoman, festivalin en mutlu yıldızlarındandı. Teoman, sahnede elindeki kanyak şişesinden hem içki içti hem de şarkılarını söyledi. Festival bugün, Suede’in konseriyle son bulacak. 
     
     



 MAGAZİN 













</TEXT>
</DOC>
