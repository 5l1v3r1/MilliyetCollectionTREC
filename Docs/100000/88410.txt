<DOC>
<DOCNO> 88410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/guncel/gun11.html </URL>
<DATE> 2002/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kilit bankacıya tahliye kararı 
</HEADLINE>
<TEXT>

     NEZİH GÜROL İstanbul 

     İtalya’dan Türkiye’ye döndükten sonra iki suçtan tutuklanarak cezaevine konulan ve batık banka davalarının kilit ismi olan Şükrü Karahasanoğlu, Sümerbank davasından tahliye edildi. Ancak Karahasanoğlu, Etibank davasında tutuklu olduğu için cezaevinden çıkamadı. İstanbul 6. Ağır Ceza Mahkemesi’ndeki duruşmaya, Karahasanoğlu’nun yanı sıra, gıyabi tutuklu sanık Cengiz Biçer ile tutuksuz Hayyam Garipoğlu ve Ömer Çaf katıldı. Sümerbank’ta genel müdür olarak görev yaptığı dönemde, dava dosyasında bulunmayan bu raporda, bankanın başarılı yönetildiğinin anlatıldığını ifade eden Karahasanoğlu, "Eğer bankayı zarar ettirdiysem, bunu murakıbın belirlemesi lazımdı. Ben ayrıldığımda banka zor durumda değildi" dedi. Mahkeme, Karahasanoğlu ve Biçer’in tahliyesine karar verirken, Etibank davası kapsamında da tutuklu olan Karahasanoğlu yeniden Kartal Cezaevi’ne gönderildi. 
     



 GÜNCEL 
















</TEXT>
</DOC>
