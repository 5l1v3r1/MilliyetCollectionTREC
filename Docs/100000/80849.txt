<DOC>
<DOCNO> 80849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/28/yazar/pulur.html </URL>
<DATE> 2002/04/28/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Abdi İpekçi acaba ne der 
</HEADLINE>
<TEXT>

     DOĞRUSU, hiç şaşırmadık... 
     Yarın, Mehmet Ali Ağca, cezaevinden çıkarken, "Türkiye seninle gurur duyuyor " diye omuzlara alınırsa da hiç şaşmayacağız. 
     Siz de şaşırmayın 
     Türkiye, Abdi İpekçi'lerle gurur duymayı, Mehmet Ali Ağca'lara tercih edince niçin şaşıracaksınız 
     
     ABDİ İpekçi cinayetinin bizce en önemli tesbitini, o tarihte İstanbul Sıkıyönetim Komutanı olan Orgeneral "Necdet Ürüğ yapmıştı. 
     Mehmet Ali Ağca'nın Maltepe Askeri Cezaevi'nden kaçmasından sonra yaptığı açıklamada şöyle demişti 
     "Kaçmadı, kaçırıldı " 
     
     İŞTE bu tesbit, bugünün de tesbitidir. 
     Ağca'yı kaçırtanlar hangi görüşün temsilcisi iseler bugün af çıkaranların da, aynı görüşün devamı olduklarını düşünmek acaba yanlış mı olur 
     Tartışılmalıdır. 
     
     ABDİ İpekçi cinayetinin soruşturmalarına zaman zaman sivil ve askeri makamlara ifade vererek katıldık, bildiklerimizi anlattık, ama "Kimi, kimileri tahmin ediyorsunuz " sorularına hiç cevap vermedik sadece "Abdi İpekçi'nin savunduğu görüşlerden rahatsızlık duyanlar, olabilir" dedik. 
     Soruşturmayı yapanlardan bazılarını def - i bela kabilinden davrandıklarını gördük, sanki "şu dosya bir kapansa da " der gibiydiler. Bunların içinden çok ciddi insanlar ve soruşturmayı aynı ciddiyetle sürdürmek isteyenler de vardı, lakin, kiminin gücü, kiminin "makam ömrü" buna yetmedi. 
     
     BUNLARDAN birinin kulağımıza fısıldadıkları hala belleğimizde yaşar 
     "Ağca'nın son duruşmada söylediklerine dikkat et, mesajını verdi, ya beni kaçırın, ya her şeyi okurum, diyordu." 
     Ağca kaçırıldıktan sonra, aynı kişi bu defa şöyle demişti 
     "Abdi İpekçi'yi acaba Ağca mı öldürdü " 
     Bu soru bugün de esrarını koruyor. 
     
     ABDİ İpekçi öldürüldükten sonra bu köşe, onun büyük bir fotoğrafı ve Yahya Kemal'in "Rindlerin Ölümü" şiiriyle çıktı 
     "Ölüm asude bahar ülkesidir bir rinde 
     Gönlü her yerde buhurdan gibi yıllarca tüter. 
     Ve serin serviler altında kalan kabrinde 
     Her seher bir gül açar, her gece bir bülbül öter." 
     O köşeyi çerçevelettik, kitaplığımıza koyduk, bazen bakar bakar Abdi Bey'le söyleşir, ya da dertleşiriz. 
     Son gelişmelerden sonra, yüzüne bakmaya cesaret edemiyoruz, "Acaba ne der " diye... 
     Not Bu yazı Cumhurbaşkanı'nın af yasasını bir daha görüşülmek üzere Meclis'e göndermesinden önce yazılmıştır. 
     
     







Dam üstünde saksağan, vur beline kazmayı... 


Muziplikler... 


Siyaset elini dinden çekmeli 


Düşünceni çok fazla ciddiye almak yerine... 


Işık izi 


Arafat'ın karargahında... 


Kentlilik bilinci için ciddi adımlar 


Ömer kendini affettirdi... Ya diğerleri 


Abdi İpekçi acaba ne der 


İpekçi'nin katiline af ödülü 


Pazar sabahı size zor bir soru sorsam... 


Baharı nasıl getirttim ama 


Teras ortak mahaldir 


Nerede o eski Fransız Seçimleri 


Ekonomiyi bekleyen tehlike tepkici siyaset 


Mensucat Santral’ın doğumu ve ölümü 


Akıp giden yalnızca ucuz mazot değil 


</TEXT>
</DOC>
