<DOC>
<DOCNO> 82606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/son/sondun33.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da sol partiler seçimlerde ittifak yapacak 
</HEADLINE>
<TEXT>

     Fransa'da sol partiler, 9 ve 16 Haziran'daki genel seçimlerde işbirliği yapacak. 
     Sosyalist, Komünist, Yeşil ve Radikal Sol parti temsilcilerinin, seçimlerde gösterilecek adaylar konusunda çalışmalarını tamamlamak üzere oldukları bildirildi. 
     Sosyalist Parti'nin, bu müzakereleri yürüten temsilcisi Bruno Le Roux, sol ittifakın, ilk turda 120 ila 130 arasında değişen seçim bölgesinde işbirliği yaparak, bu bölgelerde tek, iki veya üç ortak adayla seçime gideceklerini söyledi. 
     Roux, ikinci turda ise sol ittifak içinde en iyi durumda olan adaya destek verilmesini istediklerini söyledi. 
     Başbakan Lionel Jospin'in geçen yıl sunduğu yasa tasarısı, ülke çapında geniş yankı uyandırırken, tasarıya karşı çıkan İçişleri Bakanı Jean Pierre Chevenement istifa etmişti. 
     Lionel Jospin hükümetinin Korsika'da yerel yönetime daha fazla özerklik öngören reformlarını protesto ederek, Ağustos 2000'de İçişleri Bakanlığı görevinden istifa eden Jean Pierre Chevenement'ın da seçim sırasında sol ittifak ile dayanışma içinde olması bekleniyor. 
     Fransa'da cumhurbaşkanlığı seçimlerinden sonra yapılan değerlendirmelere göre, merkez sağ partiler, genel seçimleri, sol partilerin önünde tamamlayacak. 
     





</TEXT>
</DOC>
