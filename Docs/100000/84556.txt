<DOC>
<DOCNO> 84556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/son/sondun43.html </URL>
<DATE> 2002/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kraliçe Elizabeth annesinin tüm mirasını aldı 
</HEADLINE>
<TEXT>

     İngiltere Kraliçesi İkinci Elizabeth'in, annesinin tüm mirasını aldığı bildirildi. 
     Buckingham Sarayı'ndan yapılan açıklamada malların değeri belirtilmedi, ancak İngiliz gazeteleri, kraliçeye 73 milyon dolar değerinde sanat eseri, mücevher ve yarış atı kaldığını yazdı. 
     Miras arasında bulunan Claude Monet ve Carl Faberge gibi ünlü sanatçıların çalışmalarının 22 Mayıs'ta Queen's Gallery'de sergileneceği belirtildi. 
     Saray, kraliyet konutlarının yeniden tahsisi planlarını da açıkladı. 
     Buna göre Prens Charles'ın, St. James sarayından anneannesinin Londra'daki eski evi Clarence House'a taşınmasının beklendiği belirtildi. 
     Prens Andrew'un ise Windsor yakınlarındaki evinden Ana Kraliçe'nin Windsor Şatosu'ndaki eski ikametgahına taşınması bekleniyor. 
     





</TEXT>
</DOC>
