<DOC>
<DOCNO> 79233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/yazar/cemal.html </URL>
<DATE> 2002/04/19/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Türkiye'nin geri dönüşü olmayan Avrupa yolu 
</HEADLINE>
<TEXT>

     Türkiye'nin Avrupa yolu geri dönülmez hale gelecek mi Yoksa 1970'lerdekine benzer bir fırsat daha kaçırılacak mı Bu açıdan 2002 yılı kritik özelliğini koruyor. 
     Düğüm şu sorunun altında 
     2002 yılı sonuna kadar Avrupa Birliği'nden üyelik müzakereleri konusunda bir tarih alınacak mı 
     Henüz belli değil. 
     Top bizde. 
     Ve zaman sıkıştırıyor. 
     Malum, Ecevit hükümetinin yapması gereken bazı ev ödevleri var. Bunların en geç sonbahara kadar yetiştirilmesi lazım. 
     Başbakan Yardımcısı Yılmaz'la Dışişleri Bakanı Cem hafta başında iki gün AB yetkilileriyle birlikte oldular. Yılmaz Brüksel'deki Avrupa Konvansiyonu çalışmalarındaydı. Cem Lüksemburg'ta yapılan AB - Türkiye Ortaklık Konseyi toplantısına katıldı. 
     Görüşmelerden çıkan izlenimler genellikle ölçülü. Herkes ihtiyatlı konuşuyor. Kimi daha iyimser, kimi o kadar değil. 
     Ama ortak bir görüş geçerli 
     Ankara'da bir takım adımlar atılmadan, istenen hedef vurulamaz. Avrupa Birliği yetkililerinin mesajları şu üç sözcükle özetlenebilir 
     Herşey size bağlı 
     Reform sürecinin iyi ama yeterli olmadığı belirtiliyor. Uygulamadan yakınılıyor. Örneğin düşünce özgürlüğünün kısıtlayan bazı yasalardaki yeni düzenlemelerin iyi, ama bazı uygulamaların kötü olduğuna, yani değişmediğine işaret ediliyor. 
     Ev ödevleri deyince, fazla ayrıntıya girilmeden adres gösteriliyor 
     Kopenhag kriterleri 
     Bir başka deyişle 
     Anadilde radyo televizyon. 
     Anadilde öğrenim. 
     İdamın kaldırılması. 
     Yapabilecek mi Ecevit hükümeti 
     Zaten bunca yıldır uygulanmayan idam cezasını bir an önce kaldırmak değil mi doğru olan 
     İnternet çağında Kürtçe radyo televizyon yayınını serbest bırakmak değil mi aklın yolu 
     Kürtçe kitabın, derginin, gazetenin, kasetin legal olduğu bir ülkede, Kürtçe öğretmeye yönelik engelleri kaldırmak değil mi isabetli olan tavır 
     Ya özgürlükler kötüye kullanılırsa 
     Bu anlaşılır bir kaygı. 
     Ancak, Dışişleri Bakanı Cem'in haklı olarak dediği gibi 
     "Doğru olan, devlet olarak gereken tedbirlerin alınması ve özgürlüklerin kötüye kullanılmasının önüne geçilmesidir. Yoksa özgürlüklerin kısıtlanması değil." 
     Ankara, Avrupa yolunda 'Kopenhag kriterleri'ni engel olmaktan çıkarmak zorunda. Eğer AB'ye üyelik açısından içtenlikleyse bunu yapabilir. Ve dünyanın sonu gelmez. 
     AB'de de havanın artık değiştiği söylenebilir. Bir zamanlar Türkiye'yle tam üyelik müzakelerini telafuz etmek dahi tabuydu. Kimse bunu ağzına almazdı. Ancak geçen yıl sonundaki Laeken Zirvesi'nden itibaren bu tabunun yıkılmaya başladı. Psikolojik engel aşıldı. 
     Bu yüzden, Ankara eğer Kopenhag kriterleriyle ilgili bazı adımları atabilirse, Türkiye Avrupa yolunda geri dönüşü olmayan raya oturabilir. 
     Tabii Kıbrıs da unutulmasın 
     Türkiye'nin Avrupa yolunda Kıbrıs, hukuken olmasa da siyaseten aşılması gereken bir başka engel olarak duruyor. 
     Durum şimdilik şöyle özetlenebilir 
     Avrupa Birliği karşısında Türkiye'nin eli 11 Eylül'le, Afganistan'la, son İsrail - Filistin çatışması ile güçlenmiş durumda. Ama sadece bununla yetinmek ve Kopenhag kriterleri konusunda ipe un sermek, AB ile ilişkilerde istenen sonucu bu yıl sonuna kadar getirmeyebilir. 
     Türkiye'nin AB ile ilişkileri bugün ve yarın Floransa'daki bir toplantıda masaya yatırılacak. Avrupa Üniversitesi Enstitüsü Schuman Merkezi'nin düzenlediği toplantıya Başbakan Yardımcısı Yılmaz'la Devlet Bakanı Derviş katılıyor. 
     Yazılar iki gün Floransa'dan... 
     
     







Özal'ın misyonu 


Genç kuşaklarla neler değişti, neler değişmiyor... 


Yağma Hasan 2 


Okuyan Ameliyat yapmayan yanar 


Türkiye'nin geri dönüşü olmayan Avrupa yolu 


Son mühendis 


Kolej zamları korkutuyor 


Ekonomi canlanıyor mu 


Pırıl pırıl gençler... 


Peki ama Ben ne yapıyorum ’ 


Borsada başkanlık’ yarışı 


Türkiye Jokey Kulübü 


Silifke'nin kalesi... 


Baleden başörtüsüne Cumhuriyet 


Jan Nahum çok mu hayalci 


Fantezi Savaşlar Çağı 


ABD’de hekimlerin derdi tıbbi hata sigortası’ 


</TEXT>
</DOC>
