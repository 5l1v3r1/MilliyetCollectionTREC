<DOC>
<DOCNO> 77578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/son/soneko11.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İran, bir ülkeden destek daha alırsa petrol ihracını durduracak 
</HEADLINE>
<TEXT>

     İran, Irak lideri Saddam Hüseyin'in Filistin'i desteklemek amacıyla petrol ihracatını bir ay süreyle durdurma kararıyla ilgili olarak, eğer bir müslüman ülkeden daha destek gelirse kendilerinin de bu karara katılacağını bildirdi. 
     İran Petrol Bakanı Bijen Namdar Zengene, Güney Kore'ye üç günlük gezisinde bir gazetecinin ''Irak'ın kararına katılmayı ve petrol ihracatını durdurmayı düşünüyormusuz '' sorusuna, ancak bir müslüman ülkenin daha bu desteği vermesi halinde, kendilerinin de bu kararı uygulayacakları cevabını verdi. 
     Bakan, pozisyonlarının böyle olduğunu ifade ederken, İran dini lideri Ayetullah Ali Hamaney'in Arap ülkelerini sembolik ambargo başlatma davetiyle ilgili olarak, liderin İran'ın bunu başlatacağını söylemediğinin altını çizdi. 
     Öte yandan İran Meclis Başkanı Mehdi Kerrubi, dün yaptığı açıklamada, İran'ın İsrail'i destekleyen ülkelere petrol satışını durdurmaya hazır olduklarını ancak bunun diğer ülkeler de aynısını yaparsa etkili olabileceğini söylemişti. 
     İran, Suudi Arabistan'dan sonra Petrol İhraç Eden Ülkeler Örgütü'nde OPEC ikinci en büyük petrol üreticisi konumunda yer alıyor. 
     






</TEXT>
</DOC>
