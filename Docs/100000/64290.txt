<DOC>
<DOCNO> 64290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/son/sondun06.html </URL>
<DATE> 2002/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Mariah Carey'in inanılmaz düşüşü... 
</HEADLINE>
<TEXT>

     Pop müziğin ''devrik prensesi'' Mariah Carey, ücretinde yüzde 35 oranında indirim yapmak zorunda kaldı. 
     Albümleri satmadığı için firmasından kovulan Carey, şimdi albüm başına 5'er milyon dolara imza atmaya hazırlanıyor. 
     Internetteki ''pagesix'' sitesindeki habere göre, 5 albüm için 80 milyon dolara anlaşma imzaladığı Virgin Records'tan kovulan Carey, Def Jam adlı firmayla masaya oturdu. 
     Russel Simmons tarafından kurulan ve 1999'da Universal şirketine satılan Def Jam şirketi, albüm başına sanatçıya en fazla 5'er milyon dolar ödemeyi teklif etti. Def Jam Başkanı Lyor Cohen ile görüşmelere başlayan Carey'nin anlaşmaya varmasının an meselesi olduğu belirtildi. 
     Şirketin şu sıralar zor günler geçiren Carey'yi bu dönemde 2 albüm için uygun fiyatla firmaya bağlamayı düşündüğü kaydedildi. 
     Mariah Carey, geçen yıl Sony şirketine bağlı Columbia Records'dan ayrılarak Nisan ayında EMI ile 5 albüm karşılığında 80 milyon dolarlık anlaşma imzalamıştı. Ancak, ''Glitter'' adlı ilk albümünün sadece 500 bin adet satması nedeniyle şirket, 28 milyon dolar tazminatla Carey ile olan sözleşmelerini feshetmişti. 
     Carey'nin ''Glitter'' adlı çalışmasından önce çıkardığı ''Music Box'' albümü, tüm dünyada 20 milyon adet satmıştı. 
     






</TEXT>
</DOC>
