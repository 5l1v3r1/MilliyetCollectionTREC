<DOC>
<DOCNO> 83936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/son/soneko18.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüşvette Rus firmaların üzerine yok.. 
</HEADLINE>
<TEXT>

     Gelişmekte olan ülkelerde iş yapan firmalar arasında rüşvet birincisinin Ruslar olduğu bildirildi. 
     Rüşvet ve yolsuzlukları izleyen Uluslararası Şeffaflık Transperency International-TI kuruluşunca hazırlanan ''2002 Rüşvetçiler Endeksi''nde, Rus firmalarının sözleşme almak için rüşvet dağıtmaya çok eğilimli olduğu, rüşvetçilikte ikinci sırayı Çin, üçüncü sırayı da Tayvan şirketlerinin aldığı belirtildi. 
     Çok uluslu şirketlerin iş yaptığı 15 gelişmekte olan piyasada yapılan araştırmalarla hazırlanan Endekse göre, en az rüşvet verenler ise Avustralya firmaları oldu. 
     Rüşvetçilikte ilk üç sırayı alan Rusya, Çin ve Tayvan firmalarını az farkla Güney Kore, İtalya, Hong Kong, Malezya, Japonya ve ABD firmaları izlerken, dürüstlükte Avustralyalılar'ın ardından İsveç, İsviçre, Kanada ve Avusturya firmaları geliyor. 
     





</TEXT>
</DOC>
