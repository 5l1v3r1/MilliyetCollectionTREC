<DOC>
<DOCNO> 62087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/13/son/sontur07.html </URL>
<DATE> 2002/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
2001'de Türkiye'ye 11.5 milyon turist geldi.. 
</HEADLINE>
<TEXT>

     Dünyada yaşanan birçok olumsuzluğa rağmen, geçen yıl Türkiye'yi 11 milyon 569 bin 950 turistin ziyaret ettiği bildirildi. 
     Turizm Bakanlığı'ndan yapılan yazılı açıklamaya göre, Türkiye'ye gelen turist sayısı 2001 yılında, bir önceki yıla göre yüzde 11 oranında artış göstererek, 11 milyon 569 bin 950 kişiye ulaştı. 2000 yılında Türkiye'ye gelen turist sayısı, 10 milyon 428 bin 1 kişi olarak gerçekleşmişti. 
     Türkiye'ye en çok ziyaretçi gönderen ülke sıralamasında Almanya, geçen yıl da 2 milyon 875 bin 446 turist ile birinciliğini korudu. 
     Almanların Türkiye'ye gelen toplam turist içerisindeki payı yüzde 24.9 oldu. Bu ülkeden gelen turist sayısı geçen yıl, 2000 yılına göre yüzde 26.25'lik bir artış gösterdi. 
     Türkiye'yi, Almanya'nın ardından İngiltere'den 844 bin 649, Rusya Federasyonu'ndan 752 bin 921 kişi ziyaret etti. Bunu sırasıyla Hollanda, Bulgaristan, Fransa, ABD, Avusturya, İran, İtalya ve Belçika izledi. 
     Geçen yıl OECD ülkelerinden gelen turist sayısında yüzde 16.43'lük, Doğu Avrupa'dan gelen ziyaretçi sayısında ise yüzde 
     4.42'lik artış kaydedildi. Buna göre, Türkiye'ye gelen yabancıların 
     yüzde 67.2'sini oluşturan OECD ülkelerinden 7 milyon 779 bin 330 kişi konuk oldu. Doğu Avrupa ülkelerinin payı ise 2 milyon 0 bin 121 kişi ile yüzde 21.9 olarak tespit edildi. 2001 yılının Aralık ayında Türkiye'ye gelen ziyaretçi sayısı ise 396 bin 839 olarak belirlendi. Ziyaretçilerin yüzde 46.5'ini OECD ülkeleri vatandaşları, yüzde 38.7'sini Doğu Avrupa ülkesi vatandaşları oluşturdu. OECD ülkelerinden gelenlerin sayısı 184 bin 368, Doğu Avrupa ülkelerinden gelenlerin sayısı ise 1 bin 767 olarak gerçekleşti. Türkiye'ye Aralık ayında en çok ziyaretçi gönderen ülkeler, sırasıyla 84 bin 622 kişi ile Almanya, 57 bin 607 kişi ile Bulgaristan, 19 bin 331 kişi ile Rusya Federasyonu oldu. 
     






</TEXT>
</DOC>
