<DOC>
<DOCNO> 67026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/yazar/pulur.html </URL>
<DATE> 2002/02/11/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Herkes, Kadı Hurşit olamaz ama... 
</HEADLINE>
<TEXT>

     ŞİKAYET, ihbar, diz boyu... 
     "Ah, ben bildiklerimi bir anlatsam " 
     Ne olur 
     "Yer yerinden oynar " 
     Bırak yeri göğü de, bir yaprağı kımıldat yeter 
     "Ah, ah, evde çoluk çocuk olmasa " 
     Osmanlı da böyle batmış "Viran olası hanede evladü ıyal olmasa" diye diye. 
     Ama öyle yürekliler çıkmış ki, altı okka yürek varmış onlarda... 
     
     MUSTAFA Kemal Paşa ve arkadaşları Erzurum'da, Milli Mücadele başlamak üzere, İstanbul bundan rahatsız, Kurtuluş Savaşı'nı daha başlamadan sindirecekler... 
     Erzurum'da vali yoktur, Kadı Hurşit Efendi, valiye vekalet etmektedir. Saraydan bir telgraf gelir, Mustafa Kemal'in yanında bulunan, Bitlis'in eski Valisi Mazhar Müfit Bey'in Kansu tutuklanmasını, İstanbul'a gönderilmesini isterler, sıkıyönetim mahkemesinde yargılanacaktır. 
     
     "İZ Bırakan Mülki Amirler" kitaplarının yazarı, Mehmet Aldan yeni kitabında bu olayı anlatır. x 
     Onu deyimiyle "vatansever ve hoşsohbet" biri olan Kadı Hurşit Efendi, saraydan gelen telgrafı, bir tezkere ekleyerek Mazhar Müfit Bey'e gönderir 
     "Yüce Sadrazamlık Makamının yukarıya alınan şifreli telgrafnamesi uyarınca, Sıkıyönetim Mahkemesi'nde yargılanmak ve asılmak arzu buyrulduğu takdirde İstanbul'a teşrifleri yüksek takdirlerinize bağlıdır." 
     
     KADI Hurşit Efendi, bu defa İstanbul'a, başbakanlığa cevap gönderir 
     "Yüce Sadrazamlık Makamına, 
     Yüksek emirleri, Bitlis eski Valisi olup burada arkadaşları ile vatani hizmetlerde bulunan Mazhar Müfit Beyefendi Hazretlerine tebliğ edilmiş ise de, adı geçen zat şimdilik asılmak niyetinde olmadığını ve halen görülecek bir çok önemli vatan hizmetinin bulunduğunu söylemiştir. 
     Gerçi hemen tutuklanması yoluna gidilmiş ise de, ilgili memurlar ve halk onların yerine duacınızı tutuklamaya kalkıştığından kişisel güvenliğim tehlikededir. 
     Aciz kullarının her türlü saldırıdan korunması için, Mustafa Kemal Paşa Hazretleri nezdinde aracılık yapmak üzere Mazhar Müfit Beyefendi Hazretlerine sür'atle rica ve tebligatta bulunulmasını arz ve istirham ederim." 
     Bugünkü "argo"ya çevirirseniz, Kadı Hurşit Efendi, sarayla dalga geçmekte, "kafa bulmakta"dır. 
     Ne diyor 
     Mazhar Müfit Bey asılmak istemiyor, onu tutuklamaya kalktım, neredeyse beni tutuklayacaklardı diyor. 
     Bari siz, beni korumak için Mazhar Müfit Bey'e söyleyin, diyor. 
     
     TABİİ o günün şartları ile, bugünü karşılaştırmak ve Kadı Hurşit efendiler beklemeye gerek yoktur. 
     Lakin demokrasilerde de cesarete yer vardır. 
     Kenar, köşe, saklı gizli atıp tutmadan... 
     -------- 







Doğu - Batı diyaloğu 


Yeni PKK... 


Şahinlerin fendi... 


Bombalar sadece Bağdat bahçelerine mi yağacak 


İbrahim Betil’in yazmayı unuttuğu 5 milyon doların öyküsü 


Herkes, Kadı Hurşit olamaz ama... 


Irak'ta erken savaş 


Ey Türk Gençliği Halin nicedir 


Vergi yükümüz iyice yükselmiş 


Küçülmeden, fakirleşmeden açık kapanmayacak 


</TEXT>
</DOC>
