<DOC>
<DOCNO> 78260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/14/guncel/gun15.html </URL>
<DATE> 2002/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyanet fetva verdi İslamda estetik ameliyat yasak 
</HEADLINE>
<TEXT>

Din İşleri Kurulu’nun açıklamasında, "Ameliyatla bazı uzuvların şekillerini değiştirmenin dini açıdan uygun olmadığını" ifade edildi 
     Yalçın İREŞ Konya, DHA 

     Diyanet İşleri Başkanlığı güzelliğin belirginleştirilebileceğini ancak güzel görünmek için estetik ameliyatı yaptırmanın İslam dinine göre yasak olduğunu açıkladı. Psikolog Mehmet Demir, estetiğin sağlık açısından gerekli olduğunu savundu. 
     Diyanet İşleri Başkanlığı Din İşleri Kurulu’nun estetik ameliyatlarla ilgili açıklamasında, "Allah’ın yarattığı şekli beğenmeyerek ameliyatla bazı uzuvların şekillerini değiştirmenin dini açıdan uygun olmadığı" belirtildi. Yaratılıştan verilmiş özellik ve şekillerin değiştirilmesinin yasaklandığı ifade edilen açıklamada, "Ancak, kişiyi toplum içerisinde aşağılık kompleksine iten ve onun manen eziyet görmesine ve aşağılanmasına yol açan vücuttaki fazlalıklar ve şekil bozukluklarının giderilmesi, tedavi mahiyetinde olup dinen bir sakınca yoktur" denildi. İnsanların yaratılıştan var olan güzelliklerini daha belirgin hale getirebileceği kaydedilen açıklamada "Yaratılıştan var olan güzelliklerini daha belirli hale getiren, takı takma, saçları tarama, süslenme, güzel giyinme ve benzerlerini yapmanın her hangi bir sakıncası dinen bulunmamaktadır" görüşü dile getirildi. 
     



 GÜNCEL 























</TEXT>
</DOC>
