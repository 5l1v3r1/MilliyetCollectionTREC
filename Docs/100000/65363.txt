<DOC>
<DOCNO> 65363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/yazar/sazak.html </URL>
<DATE> 2002/02/01/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Kapalı kapılar ardında Erdoğan 
</HEADLINE>
<TEXT>

     WASHINGTON 
     AK Parti liderinin New York'taki Davos zirvesi öncesi ABD başkentinde gerçekleştirdiği temasların "kapalı" bölümünde neler konuşuldu 
     Tayyip Erdoğan'ın programında bazı ziyaretlere "özel" kaydı düşülmüştü. Heyetin kaldığı Watergate Oteli'nde salı sabahı gerçekleşen kahvaltılı söyleşinin 3 önemli konuğu vardı 
     CIA'nın Ortadoğu uzmanı Graham Fuller, ABD'nin eski Ankara Büyükelçisi Morton Abramowitz ve Türkiye analisti Alan Makovsky Erdoğan'ı ziyaret ettiler. Görüşme medyaya kapalı gerçekleşti. 
     Ertesi gün Rand Corporation'daki toplantıya da gazeteciler çağrılı değildi. Graham Fuller'in eski Sovyet cumhuriyetlerine yönelik "yeşil kuşak" projesi ve 1990'larda Körfez Savaşı döneminde Kuzey Irak için geliştirdiği "Kürt kartı" senaryolarının 11 Eylül ertesi Afganistan ve olası Irak operasyonları bağlamında güncelleştirilmeye çalıştığı yadsınamaz bir gerçek. 
     Tayyip Erdoğan'ı ziyaret sırasında 3 Amerikalı uzman, AK Parti liderinin Irak ve İran'a nasıl baktığını öğrenmek istediler. 
     ABD Başkanı Bush'un aynı gece Kongre'de yaptığı konuşmada "kötülükler ülkesi" olarak 3 adres veriliyordu Kuzey Kore, Irak ve İran. 
     Washington'dan ayrılmadan önce gazetecilerle yaptığı söyleşide Graham Fuller'in görüşmede Irak senaryosunun açıp açmadığını Tayyip Erdoğan'a sordum. "Irak'la ilgili tutumumuzu merak ediyorlar" demekle yetindi. 
     Ilımlı İslam mesajı anlaşılan yine önem kazanıyor. 
     Tayyip Erdoğan'ın önemsediği bir başka ziyaret Georgetown Üniversitesi'nde siyasal İslamcı görüşleriyle tanınan ve "Hıristiyan Müslüman diyalogu" kürsüsü bulunan Prof. Esposito'ya yapıldı. Abdulah Gül, derse girdi. 
     İlginçtir. 11 Eylül'den önceki salı günü Erbakan Esposito'nun konuğuymuş. Hoca, Arap dünyasının geliştirdiği teknolojiyle Batı'nın hakkından geleceğine dönük "uçuk" şeyler anlatmış. Ertesi hafta ikiz kulelerin vurulduğunu öğrenciler, tuhaf bir rastlantı olarak aktardılar. 
     Tayyip Erdoğan'la Washington'da akşam yemeğinde buluşan 2 Amerikalı daha vardı Princeton'dan Heath Lowry ile Lehigh Üniversitesi'nden Henry Barkey. 
     Bülent Ali Rıza'nın başkanı olduğu Stratejik Araştırmalar Merkezi'ndeki CSIS dinleyiciler arasında Kongre'nin Türkiye raportörü Carol Migdalovitz dikkat çekiyordu. CSIS'e 7, Ortadoğu Enstitüsü'ne ABD Dışileri'nden 11 uzman katıldı. 
     Tayyip Erdoğan'ın "Bizi takibe almışlar" sözü bu ilginin ürünü olmalı. Yönetimle temasa gelince... AKP heyeti Dışişleri Bakan Yardımcısı Marc Grossman'dan randevu beklemiş. Abdullah Gül, Türkiye'den gelirken İsmail Cem'in kendilerine "Yönetimle görüşseniz, iyi olur" dediğini açıkladı. Ancak Washington'da ziyaretin çıtası Grossman'ın da altına düşünce Erdoğan ve Gül buna 'hayır' demişler. 
     Yarın Erdoğan'ın kadrosu ve değişim mesajını aktaracağız. 
     
     







Yine hukuk... 


Rüzgar gülü... 


Durmuş'un mektubu 


Yıldızı parlayanlar Milliyetçi duyguyla bayrak sevgisi... 


TV programı öneriyorum 


Gençlerin üniversite kaygısı 


Teknoloji krizden çıkışa yardım edebilir mi 


Yeni Bush doktrini 


Uluslararası bir davadan çıkan dersler 


Misafirin hası... 


Siyasal İslam Amerika ve Türkiye 


O yılan bir gün seni de sokar 


Kapalı kapılar ardında Erdoğan 


Irak'a ihracat hem kolay hem zor 


Erkek ne zaman erkek olur 


Sokaklar işsizlerle doldu 


</TEXT>
</DOC>
