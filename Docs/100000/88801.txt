<DOC>
<DOCNO> 88801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/09/spor/spo10.html </URL>
<DATE> 2002/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Serena'nın fendi Venüs'ü yendi 
</HEADLINE>
<TEXT>

Roland Garros’da tek bayanların şampiyonu, kardeşi Venus’u set vermeden deviren Birleşik Amerikalı Serena Williams oldu 
     TENİSTE yılın ikinci Grand Slam turnuvası olan Roland Garros’da tek bayanlar şampiyonluğunu, finalde kardeşi Venus Williams’ı 7 - 5 ve 6 - 3’lük setlerle yenen Birleşik Amerikalı Serena Williams kazandı. Turnuvanın üç numaralı favorisi Serena, iki numaralı seribaşı Venus karşısında 91 dakika süren mücadeleyi set vermeden noktalayarak, mutlu sona ulaştı. 
     20 yaşındaki bayan raket, böylece kardeşi Venus’ten geçtiğimiz yılın ABD Açık finalinin rövanşını da alırken, 1999 ABD Açık’tan sonra ikinci Grand Slam şampiyonluğuna da imzasını atmış oldu. Maçın bitiminde Venus Williams’ın, tribündeki babasından fotoğraf makinesini alarak, şampiyon olan kardeşi Serena’nın fotoğrafını çekmesi ilginç bir tablo oluşturdu. 
     



 SPOR 

































</TEXT>
</DOC>
