<DOC>
<DOCNO> 59064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/yazar/okur.html </URL>
<DATE> 2001/12/26/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Buyurun tartışmaya 
</HEADLINE>
<TEXT>

     İstanbul Yaklaşımı’nın sonuçlarını içeren "Finansal Yeniden Yapılandırma" yasa taslağı bugün Plan Bütçe Komisyonu’na gelecek. Amacımız, bu yasa taslağının detaylarını aktarmak değil. Sermaye piyasasını ilgilendiren bir konuda ne yapıldığı Taslağı hazırlayan BDDK. Madde taslağına son şeklini verecek olan ise Meclis. Bakın, son dakikada neler yapılmış 
     1- Kurul, bankaların kredi portföylerini inceleyerek tahsili şühpeli alacaklar için ayrılacak karşılıklardan, kur riskinden veya faaliyetlerinden kaynaklanan zararların belirlenmesi için bağımsız denetim yapmaya almış bir kuruluşu denetim yapmakla görevlendirir. 
     2- Görevlendirilen bağımsız denetim şirketi tarafından hazırlanan bilanço ve gelir tablolarının gerçeği tam ve doğru yansıttığına dair rapor, ikinci bir denetim şirketi tarafından incelenir. 
     3- Yapılan denetimler sonucu şirketin bilanço kar ve zarar cetveli, bağımsız denetim kuruluşunun görüşü, sermaye yeterliliği rasyosu ilan edilir. Yüzde 8 olan sermaye yeterlilik rasyosu, eksik sermaye ile ilgili gelişmelerin ilanından sonra on beş gün içinde banka genel kurulu toplantıya çağrılır. 
     4- Genel kurul toplantısı esas sermayenin yarısına sahip olan pay sahiplerinin katılımıyla gerçeklesir. Kararlar, çogunlukla verilir. Genel kurulda sermaye artırım kararının alınmasını izleyen on beş gün içinde ortaklar taahhüt ettikleri sermayeyi nakden öderler." 
     
SPK’ya geçit yok      Buraya kadar her şey tamam. Ancak beşinci maddeye gelince biz durup soluklanıyoruz. Deniliyor ki "Ortakların bankaya koydugu sermayeye bağlı olarak kurul, TSMF tarafından 
     a Sermaye yeterliliğine ilişkin düzenlemeler uyarınca sermaye yeterliliği standart oranı yüzde dört ve daha düşük olan bankalar için hisse senedine dönüştürülebilir tahvil karşılığı ve yedi yıl vadeli olmak üzere kredi sağlanması, 
     b Sermaye yeterliliği standart oranı yüzde dörtten daha düşük bankalar için bu oranın yüzde dörde ulaşması için gerekli sermayeye ortaklarla birlikte eşit miktarda katılmasını, bu oranın yüzde 8’e ulaşması için hisse senedine dönüştürülebilir tahvil karşılığı ve asgari yedi yıl vadeli sermaye benzeri kredi sağlanması, 
     c Sermaye yeterliliği standart oranının yüzde dörde ulaşması için bankaya sermaye olarak konulması şartıyla hakim hissedarlara ait varlıkların teminat olarak alınması karşılığında hissedarlara kredi verilmesini, 
     d Mevduat kabulüne yetkili bankalardan, bilanço büyüklüğü sektördeki payı itibarıyla en az yüzde bire ulaşılması kaydıyla, birleşen veya devrolan ve bu maddede belirlenen şartları taşıyanlara ilave kaynak sağlanmasını, temine ilişkin işlemleri yapmaya ve bu işlemlere dair esas ve usulleri belirlemeye yetkilidir. 
     e Bu madde uyarınca yapılacak genel kurulda, sermaye azaltım ve artırımına, sermayenin tescili ve hisse senedine dönüştürülebilir tahvil ihracına ilişkin işlemlerde TTK ve Sermaye Piyasası Kanunu hükümleri uygulanmaz. 
     Şimdi diyeceksiniz ki bunda ne var Sıkı durun Çünkü hisselerine el konulmuş banka ortaklarını doğrudan ilgilendiriyor. Önce tartışmaya açalım, sonra detaya girelim. 
     
     







Fikir suçu 


Marmaris’e veda 


16.2 milyar dolarlık gezi 


11 Eylül rüzgarında Türkiye'nin Avrupa yolu... 


Arjantinleşmemek 


Ulusal buluş yarışması 


Ça ça yerine tango 


"Aşka Davet" hem de bugün 


AB için tam hız... 


Kur bir Vakıf, bak keyfine.. 


Buyurun tartışmaya 


Türk ekonomisi nasıl battı, kim batırdı 


Romantik ve hasbi Fenerbahçelilik... 


Batan bankaların denetçileri kim 


Suyun çocukları Sudan Kalp şiiri 





Vergi iadesi kalkarsa vergi kaçağı daha çok artar 





</TEXT>
</DOC>
