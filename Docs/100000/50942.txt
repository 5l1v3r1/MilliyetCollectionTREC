<DOC>
<DOCNO> 50942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/son/sonspo17.html </URL>
<DATE> 2001/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yendiler ama maçın tekrarını istiyorlar... 
</HEADLINE>
<TEXT>

     Yunanistan Birinci Futbol Ligi lideri Olimpiakos Pire, futbolcuları Stelyo Yannakopulos'un, Aegaleo ile pazar günü yaptıkları maçın bitimine 7 dakika kala penaltı yaptırdığını itiraf etmesi üzerine, 4-3 galip geldikleri maçın tekrarını istiyor. 
     Olimpiakos Kulübü Başkanı Socrates Kokkalis, günlük spor gazetesi Protatlitis'e yaptığı açıklamada, takımının haketmediği puanlara ihtiyacı olmadığını, bunun için yetkililere maçın tekrar oynatılması için çağrıda bulunduklarını bildirdi. 
     Ortasaha oyuncusu Stelyo Yannakopulos, kendine ait internetteki sitesinde, maç 3-3 berabereyken penaltıya neden olan hareketi kasıtlı yaptığını itiraf ederek, ''Bu önceden planlanmış değildi, herşey o anda gelişti. O anı hatırlamak dahi istemiyorum'' dedi. 
     Bir yetkili ise bu konuda henüz resmi bir talepte bulunulmadığını açıkladı. 
     Geçen yılın şampiyonu Olimpiakos, 5 haftası geride kalan ligde AEK Atina'nın 1 puan önünde 13 puanla lider durumda. Aegaleo ise 14 takımlı ligde 1 puanla son sırada bulunuyor. 
     






</TEXT>
</DOC>
