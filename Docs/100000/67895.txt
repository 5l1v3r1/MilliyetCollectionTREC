<DOC>
<DOCNO> 67895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/16/dunya/adun.html </URL>
<DATE> 2002/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Görevimiz tehlike 
</HEADLINE>
<TEXT>

Afganistan’a giden Türk birliğinin işi zor. Afgan bakanın linç edildiği K bil’de dün de futbol maçında arbede çıktı 6’sı barış gücü askeri, 56 kişi yaralandı 
     DIŞ HABERLER SERVİSİ 

     Uluslararası Güvenlik Destek Gücü’nde ISAF görev yapmak için dün Afganistan’a doğru yola çıkan 267 kişilik Türk birliği, "mayın tarlası"nı andıran son derece tehlikeli ve zor bir ortamda görev yapacak. Afganistan’da son iki gün içinde meydana gelen olaylar, ülkede durumun her an kontrolden çıkmaya hazır olduğunu gösterdi. Bunun son örneği, Taliban baskısından kurtulan Afganistan’da işlerin artık normale döndüğünün kanıtı olarak sunulan bir futbol maçında yaşandı. Afgan takımı "K bil Birlik" Kabul United ile ISAF arasında yapılan maçı seyretmek için stadın kapılarına yığılan on binlerce K billi içeriye erken girmek isteyince arbede çıktı, havaya uyarı ateşinin de açıldığı olaylarda 56 kişi yaralandı. 
     Önceki gün ise K bil Havaalanı’nda günlerdir bekleyen öfkeli hacı adayları, kendilerini hacca götürecek uçak bulunamamasından sorumlu tuttukları Hava Ulaştırma ve Turizm Bakanı Abdül Rahman’ı, uçağına girerek linç etmiş, cesedini uçaktan atmışlardı. 
     Kandahar’daki Amerikan hava üssüne önceki akşam düzenlenen saldırıda ise 2 ABD askeri yaralandı, üste patlamalar meydana geldi ve yangın çıktı. 
     
     Barış gücü ateş açtı 
     Dünkü olay ise sabahın erken saatlerinden itibaren K bil Birlik - ISAF maçını seyretmek için toplanan on binlerce kişinin K bil Stadı’nın kapılarını zorlamasıyla başladı. Afgan polisi, cop, sopa ve dipçikle müdahale etti. Seyircilerin buna taşla karşılık vermesi üzerine devreye Alman ve Avusturyalı uluslararası güç askerleri girdi. 
     Askerler, kalabalığın üzerine göz yaşartıcı bomba atarken, bir yandan da havaya uyarı ateşi açtı. Olaylar sırasında en az 50 Afgan seyirci ile 6 barış gücü askeri, aldıkları taş, sopa, kırbaç ve dipçik darbeleriyle yaralandı. Bazı Afganlar ise stada duvardan atlayarak girdi. 
     Olaylara rağmen maç yarım saat gecikmeyle de olsa oynanabildi. Maç, teknik direktörlüğünü eski İngiliz milli takım teknik direktörü Lawrie McMenemy’nin yaptığı ISAF takımının 3 - 1’lik galibiyetiyle bitti. 
     
Mamak’ta duygusal veda      Uluslararası Güvenlik Destek Gücü ISAF bünyesinde görev yapacak 267 subay ve askerden oluşan Türk Bölük Timi, dün Afganistan’a gitti. 
     Ankara - Mamak’taki 28. Mekanize Tugay Komutanlığı’nda yapılan uğurlama töreninden sonra askerler, aileleri ile vedalaştı. Bazı askerlerin anne ve nişanlılarına sarılmaları sırasında duygusal anlar yaşandı. 
     Türk birliği 14 subay, 21 astsubay, 232 er ve erbaştan oluşuyor. Askerler, Türk Hava Kuvvetleri’ne ait nakliye uçakları ile dünden itibaren kademeli olarak Afganistan’a gitmeye başladı. 
     



 DÜNYA 










</TEXT>
</DOC>
