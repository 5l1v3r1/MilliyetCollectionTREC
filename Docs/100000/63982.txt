<DOC>
<DOCNO> 63982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/24/son/soneko17.html </URL>
<DATE> 2002/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş "Uluslararası desteğin nedeni kararlılığımız.." 
</HEADLINE>
<TEXT>

     Devlet Bakanı Kemal Derviş, Türkiye ekonomisinin itibarının içerde ve dışarda yükselmesinin en önemli belirleyicilerinden birinin, kamu dengesini iyileştiren ''mali disiplin'' olduğunu bildirdi. 
     Derviş, Türkiye'ye dönük uluslarararası mali desteğin en önemli nedeninin ise ''ekonomi politikalarının kararlılıkla uygulanmaya devam edileceği'' inancı olduğunu vurguladı. 
     Derviş, yaptığı yazılı açıklamada, kararlı maliye politikalarının, kamu maliyesinde hızla toparlanma sağlanacağı mesajı verilmesi açısından büyük önem taşıdığına dikkati çekti. 
     Geçen yıl sergilenen ve 2002 yılında da süreceği taahhüt edilen bu disiplin sayesinde, iç piyasalarda istikrarın sağlanması yolunda önemli aşama kaydedildiğini ve dış piyasalarda da, Türkiye'nin kredibiletisinin yükseldiğini ifade eden Derviş, şunları kaydetti 
     ''Uluslararası mali kuruluşların yöneticilerinin Türkiye'nin ekonomik programına desteklerini 2002 yılından itibaren, daha orta vadeli ve kapsamlı bir program çerçevesinde artarak devam ettirme niyetleri ve bunu icra kurullarına götürme kararlarının en önemli nedeni de, 2001 sonlarından bu yana süren diyalog sürecinde, bu kuruluşlarda yerleşen 'ekonomi politikalarının kararlılıkla uygulanmaya devam edileceği' inancıdır.'' 
     






</TEXT>
</DOC>
