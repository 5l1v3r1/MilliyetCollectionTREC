<DOC>
<DOCNO> 56634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/son/soneko14.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğaza tüp geçit Maliye Bakanlığından vize aldı 
</HEADLINE>
<TEXT>

     İstanbul'da inşa edilmesi planlanan ve kısa adı Marmaray olan demiryolu tüp geçişi ve Gebze-Hadarpaşa, Sirkeci-Halkalı banliyö hattı yapım projesinin uygulamaya alınması konusunda, Maliye Bakanlığı vizesi alındı. 
     Japon uluslararası işbirliği bankası JBIC tarafından finanse edilecek mühendislik, müşavirlik ve kontrolörlük hizmetlerini üstlenen firma grubunun Maliye Bakanlığı'ndan aldığı vizenin ardından, sistemin yapımıyla ilgili çalışmalara geçilmesi bekleniyor. 
     
     Yapılacak işler 
     Japon JBIC'dan sağlanan 50 milyon dolarlık krediyle gerçekleştirilecek mühendislik, müşavirlik ve kontrolörlük işi kapsamında, personel eğitimi, sistemin işletme ve bakım testlerinin yapılması ile diğer işler yeralıyor. 
     Sistemin yapımını üstlenen Pasiic Consult Int. Yüksel PRoje, Oriental Consult Co.Ltd, Japon Railway Technical Services firmalarının yeraldığı ''Avrasya'' konsorsiyumu ayrıca, Marmaray sistemi kapsamında yeralan inşaat işleri için, ihale dökümanlarını hazırlayacak. Banliyö hatlarının iyileştirilmesine ait uygulama proje ve ihale dosyalarının hazırlanması da sözkonusu firma grubu tarafından planlanan sürede tamamlanacak. 
     
     70 bin yolcu taşıyacak 
     Dünyanın en büyük metrolleri arasında yeralan, İstanbul'da saatte 70 bin yolcuya taşıma hizmeti verecek olan sistemin inşaat harcamaları 
     ile birlikte, yaklaşık 1.2 milyar dolara malolması planlanıyor. 
     Mühendislik ve kontrolörlük hizmetinde görev alacak Japon firmalarının, kredi sağladıkları için sistemin yapımında da yeralmaları bekleniyor. Yaklaşık 70 kilometre uzunluğundaki sistemin 2005 yılı sonunda devreye alınması öngörülüyor. 
     Yapılan hesaplamalara göre, toplam yatırım mmaliyetinin 650 milyon dolarlık bölümü boğaza inşa edilecek 1.3 kilometre uzunluğundaki boğaz tüp geçiş için, maliyetin geri kalan kısmı ise banliyö hatlarının inşaası için kullanılacak. Proje kapsamında çok sayıda tünel ve istasyon bulunuyor. 
     






</TEXT>
</DOC>
