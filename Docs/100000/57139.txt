<DOC>
<DOCNO> 57139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/yasam/yas07.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüzüklerin Efendisi korumaya alındı 
</HEADLINE>
<TEXT>

Merakla beklenen filmin, VCD korsanlarının eline düşmemesi için her yola başvuruldu... 
     BİRSEN ALTUNTAŞ 

     Tüm dünyada milyonlarca satan Yüzüklerin Efendisi The Lord Of The Rings kitabının ilk sinema versiyonunun galası dün gece Mydonose Showland'de yapıldı. Milliyet'in medya sponsoru olduğu, başrolünü Elijah Wood'un oynadığı filmin galasına yaklaşık 2 bin kişi katıldı. Mankenler Çağla Şıkel ve Eyşan Özhim'in de katıldığı galada, film tüm izleyenlerin beğenisini topladı. 
     Olası bir kopya işlemine karşı çekimleri ve dağıtım aşaması büyük bir güvenlik ağıyla sağlanan Yüzüklerin Efendisi'nin galasında da filmin gösterildiği salona kameraların dışında fotoğraf makineleri ve ses kayıt cihazları dahi alınmadı. 
     Türkiye dağıtımcılığını Umut Sanat'ın üstlendiği film, 21 Aralık'ta 48 sinemada orijinal Türkçe altyazılı , 17 sinemada da Türkçe dublajlı olarak vizyona girecek. Üç kitaptan oluşan Yüzüklerin Efendisi'nin, çekimleri iki yıl içinde tamamlanan diğer iki sinema versiyonu da 2002 ve 2003 yıllarında seyirciyle buluşacak. 
     



 YAŞAM 





















</TEXT>
</DOC>
