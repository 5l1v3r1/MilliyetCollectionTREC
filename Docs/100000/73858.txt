<DOC>
<DOCNO> 73858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/son/sontur08.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Mersin'de Nevruz kutlayanlar polisle çatıştı 
</HEADLINE>
<TEXT>

     Mersin'de, Nevruz Bayramı nedeniyle izinsiz gösteri yaparak ateş yakan kalabalık bir grup, polise taş ve sopalarla saldırdı, çok sayıda işyerinin camları kırıldı. 
     Mersin'in Şevket Sümer Mahallesi, 5980 Sokak'taki semt pazarında toplanan, kadın ve çocukların da aralarında bulunduğu kalabalık bir gruba, polis dağılmaları çağrısında bulundu. Çağrıya taş ve sopalarla karşılık veren ve bölücü içerikli sloganlar atan gruba müdahale eden güvenlik güçleri, havaya ''uyarı ateşi'' açtı. Bu arada, göstericilerin attıkları taş ve sopalarla çevrede bulunan çok sayıda işyerinin camları kırıldı. 
     HADEP İçel İl Teşkilatı'nın kadın kolları tarafından organize edildiği belirtilen gösteride çıkan olay üzerine Emniyet Müdürlüğü'nce bölgeye takviye ekipler gönderildi. 
     






</TEXT>
</DOC>
