<DOC>
<DOCNO> 78914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/son/sonspo03.html </URL>
<DATE> 2002/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan basını, Ataman ve Siena'sını alkışlıyor... 
</HEADLINE>
<TEXT>

     Tarihinde ilk kez bir Avrupa kupasında finale kalan ve antrenörlüğünü Ergin Ataman'ın yaptığı Montepaschi Siena Basketbol Takımı'nı İtalyan basını alkışlıyor. 
     Avrupa Raimundo Saporta Kupası'nın yarı finalinde İsrail'in Hapoel Jerusalem takımını eleyerek finale yükselen Montepaschi Siena'ya övgüler yağdıran İtalyan basınında, ''Ataman sözünü tuttu'' denildi. 
     La Gazzetta dello Sport Gazetesi, ''Siena sözünü tutuyor'' başlığı altında verdiği haberinde, ''Yıldırım gibi bir başlangıçla herşey kolay. 29 sayılık avantajını korumaya giderken 23 sayı fark attı. 
     Ataman'ın yazın yaptığı tahminler onaylandı'' yorumunu yaptı. 
     Gazete, 30 Nisan tarihinde Lyon'da yapılacak final maçı için ''Toscanalılar Siena kentinin bulunduğu bölgenin adı ilk kez final oynayacaklar. 1965'ten bu yana basketbolda en azından bir Avrupa kupasında İtalyan takımları temsil ediliyor. Siena, final oynayacak 15. kent olacak'' ifadesi kullanıldı. 
     Diğer gazetelerden Tutto Sport, ''Tarihi bir final. Ataman'ın takımı ilk kez Avrupa'da kupa avında'', La Nazione ''Siena korkudan daha güçlü'', Corriere dello Sport ''Siena düşlüyor İşte ilk Avrupa finali'' başlıklarını attı. 
     Siena'nın 30 Nisan'da Fransa'nın Lyon kentinde yapılacak maçtaki rakibi Wloclawek Polonya veya Pamesa Valencia İspanya olacak. 2 takım bu akşam Polonya'da rövanş maçını yapacak. Pamesa Valencia, ilk maçı 77-65 kazanmıştı. 
     

     
</TEXT>
</DOC>
