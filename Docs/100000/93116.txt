<DOC>
<DOCNO> 93116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/01/son/sondun13.html </URL>
<DATE> 2002/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, UCM'ye karşı çıkıyor... NATO'dan acil toplantı kararı... 
</HEADLINE>
<TEXT>

     ABD'nin bugün işlerlik kazanan Uluslararası Ceza Mahkemesi'ne katılmaması ve Bosna'daki İstikrar Gücü'nün SFOR görev süresinin uzatılmasını BM Güvenlik Konseyi toplantısında veto etmesi üzerine NATO büyükelçileri acil toplantı yapma kararı aldı. 
     NATO Sözcüsü Yves Brodeur, Reuters ajansına açıklamasında, NATO nezdindeki daimi büyükelçilerden oluşan Kuzey Atlantik Konseyi'nin TSİ 16.00'da toplantıya gireceğini bildirdi. 
     NATO Sözcüsü, ''Bu bilgi toplantısı olacaktır. Karar alınacak merci burası değil'' dedi. 
     Sözcü, NATO'nun Bosna'daki yükümlüğünün, ''ABD-UCM'' sorunu ve diplomatik gerginlik yüzünden sapmaya uğramaması gerektiğini bildirdi. 
     BM Güvenlik Konseyi karşısında ABD, Bosna misyonunun şimdilik sadece 3 gün uzatılmasını bir pazarlık şartı olarak ortaya attı. ABD, UCM'de kendisi için ''fiili dokunulmazlık teminatı'' istiyor. 
     Öte yandan, Bosna Dışişleri Bakanlığı Sözcüsü Emir Kapetanovic, ABD ile diğer BM ülkeleri arasında Uluslararası Ceza Mahkemesi konusundaki görüş ayrılıkları yüzünden Bosna'daki BM barış misyonu UNMIBH ile Bosna'daki İstikrar Gücü'nün SFOR görevinin sona erebileceğinden dolayı, ülke güvenliği açısından, kaygılı olduklarını söyledi. 
     Kapetanovic yaptığı açıklamada, ''Eğer uluslararası güçler Bosna'yı terk ederse bu durum ülkemizin güvenliği açısından son derece kaygı verici olur'' dedi. 
     





</TEXT>
</DOC>
