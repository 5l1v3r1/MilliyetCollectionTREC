<DOC>
<DOCNO> 95784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/15/son/sondun07.html </URL>
<DATE> 2002/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Suriye'nin Irak için silah satın aldığı iddia edildi 
</HEADLINE>
<TEXT>

     İsrail'de yayımlanan Haaretz gazetesi, Suriye'nin Irak'a teslim etmek üzere silah satın aldığını iddia etti. 
     Gazetenin internet sitesinde yer alan, ismi açıklanmayan kaynaklara dayanılarak verilen haberde, BM Güvenlik Konseyi Dönem Başkanı Suriye'nin, BM'nin Irak'a yönelik silah ambargosuyla ilgili kararını ihlal ettiği belirtildi. 
     Haberde, Suriye'nin, satın aldığı silahlarla birlikte askeri teçhizatı, liman kentlerinden kamyonlarla Irak'a sevkettiği öne sürüldü. 
     Suriye'nin, büyük bölümü Doğu Avrupa ülkelerinden satın alınan silahların yanı sıra Rus yapımı jet ve tank motorları ile Çek yapımı uçaksavarların yanı sıra, Ukrayna'dan alınan 80 adet Mig 21 motoru, Bulgaristan ve Belarus'tan alınan tank parçaları ve Rusya'dan alınan askeri aracı aynı güzergah üzerinden Irak'a gönderdiği kaydedildi. 
     





</TEXT>
</DOC>
