<DOC>
<DOCNO> 61985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/13/guncel/gun04.html </URL>
<DATE> 2002/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahkeme karar verdi 
</HEADLINE>
<TEXT>
Bu can ancak 1.5 milyar 
Sele kapılarak ölen lise öğrencisi için açılan davada belediye mahk m oldu. Ancak mahkeme, 55 milyarlık tazminat davasında 1.5 milyar lira ödenmesine karar verdi 
     İZMİR DHA 

     İzmir'in Gültepe semtinde, üç yıl önce okul önünde sel sularına kapılarak yaşamını yitiren Nene Hatun Lisesi hazırlık sınıfı öğrencisi Mehmet Şencan'ın 14 annesinin açtığı davada, belediye ve İZSU'yu suçlu bulan mahkeme, 55 milyar liralık tazminat davasında 1.5 milyar ödenmesine hükmetti. 
     İzmir 4. İdare Mahkemesi'nde 3 yıldır süren davada kararı açıklayan mahkeme, İZSU Genel Müdürlüğü'nün, 2560 sayılı kanunla kendisine verilen görevleri yapmadığını belirtti. İbrahim Aydoğdu başkanlığındaki mahkeme kararında, "İZSU'nun, olay yerinde yeterli kapasitede kanalizasyon şebekesi kurmadığı, yüksek nüfuslu büyük bir kent olan İzmir için yeterli altyapıyı sağlayamadığı" da belirtildi. Mahkeme, İZSU'nun kusur ve ihmali nedeniyle vatandaşa verdiği zararı tazmin etmekle yükümlü bulunduğu, annenin çektiği üzüntü ve acının maddi olarak giderilmesinin mümkün olmadığı için 1 milyar lira manevi, 550 milyon lira maddi tazminatın faiziyle birlikte tahsil edilmesine karar verdi. 
     Anne Münevver Akziypak'ın avukatı Emin Keleş de, ödenecek tazminatın düşük olması nedeniyle karara itiraz edip Danıştay'a temyiz başvurusunda bulundu. Keleş, dilekçesinde "Alınan karar birçok sel mağduruna örnektir. Ancak tazminat miktarı çok düşük. Bir canın bedeli 1 milyarla ölçülemez. Hiçbir para, ilgililerin kusur ve ihmalleri sonucu okul önünde hayatını kaybeden Mehmet'i geri getiremeyecektir" dedi. 
     Güzelyalı'da oturan anne ise, "Bir insanın hayatı 1.5 milyar liraysa, ben bu parayı, kararı verenlere iade ediyorum. Verilen karar adil değil. Benim canım gitti. Her selde ağlıyorum. Kızımla birlikte psikolojik tedavi görüyoruz" diye konuştu. 
     



 GÜNCEL 

























</TEXT>
</DOC>
