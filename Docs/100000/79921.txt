<DOC>
<DOCNO> 79921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/23/yasam/yas05.html </URL>
<DATE> 2002/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ablası için savaşı kazandı 
</HEADLINE>
<TEXT>

Nazlıcan’ın minik yüreğindeki tüm sorunlar giderildi.. Artık o, cinayet kurbanı ablası Avşar’ın yerine, hayatı doyasıya yaşayacak 
     AYŞEGÜL AYDOĞAN İstanbul 

     Susurluk’ta öldürülen Avşar Çaldıran’ın minik kızkardeşi Nazlıcan 3 , Memorial Hastanesi’nde 5 saat süren başarılı bir ameliyatla çok daha sağlıklı bir hayata ilk adımlarını attı. 
     Mavi hastalık olarak bilinen fallot tetrolojisi’ yüzünden kalbinde dört ayrı bozukluk bulunan Nazlıcan, geçen yıl bir hazırlık ameliyatı geçirmiş, kalbine suni bir damar takılmıştı. Dünkü ameliyatta ise Nazlıcan’ın minik kalbi durdurularak kalp akciğer makinasına bağlandı. İki karıncık arasındaki delik suni yama ile kapatıldı, yer değiştirmiş aort atardamarı olması gereken yere getirildi. Gelişmemiş akciğer ana atardamarı genişletildi. Başarılı geçen ameliyat sonrası açıklama yapan Doç. Dr. Barbaros Kınoğlu, yoğun bakıma alınan Nazlıcan’ın tüm hayati parametrelerinin iyi olduğunu söyledi. 
     
Allah bize bağışladı’      Nazlıcan’ın yaklaşık 48 saat yoğun bakımda kalacağını da sözlerine ekleyen Doç. Dr. Kınoğlu, minik kızın da bundan sonra yaşıtları gibi normal hayatını sürdürebileceğinin müjdesini verdi. 
     Bu müjdeli haber, Nazlıcan’ı heyecan içinde hastanede bekleyen anne, babası ve akrabalarına da derin bir oh’ çektirdi. Ameliyat öncesinde umutlu olmaya çalıştığını, Allah’ın kalan tek çocuğunu kendisine bağışlaması için dua ettiğini söyleyen anne Nihal Çaldıran, duygularını şöyle anlattı 
     "Bugün Nazlıcan’ın değerini daha çok anladım. Geçen yılki ameliyatta olaylar nedeniyle ne olup bittiğini tam anlayamıştım. Nazlıcan’a artık daha bağlıyım." 
     



 YAŞAM 
















</TEXT>
</DOC>
