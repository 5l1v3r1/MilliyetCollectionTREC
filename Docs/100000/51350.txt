<DOC>
<DOCNO> 51350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/dunya/dun03.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs’a rağmen dostluğa devam 
</HEADLINE>
<TEXT>

Ege'nin iki yakasının Dışişleri bakanları Cem ve Papandreu birbirlerine 'dostum' diye seslendiler 
     YORGO KIRBAKİ Atina 

     Dışişleri Bakanı İsmail Cem'in iki günlük Atina ziyaretinde, yeni protokoller imzalanması ve yeni güven artırıcı önlemlerin açıklanmasıyla Türk - Yunan yakınlaşmasına devam kararı alındı. Ancak Kıbrıs Rum Kesimi'nin AB üyeliği konusundaki görüş ayrılıklarının giderilmesi yolunda ilerleme sağlanamadı. 
     İki bakanın görüşmelerden sonra düzenlediği basın toplantısında konuşan Cem, Kıbrıs'ta iki tarafın da kabul edebileceği bir çözüm bulunması gerektiğini vurguladı. Yunanistan Dışişleri Bakanı Yorgo Papandreu ise, "Biz AB çerçevesinde bir çözümden yanayız. Helsinki Zirvesi kararları ortada. Kıbrıs'ın AB üyeliği için sorunun çözümü şart değil. Önümüzdeki 2 yıl içinde karar almak zorundayız" dedi. Papandreu, Kıbrıs sorununun Türk - Yunan ilişkilerini etkilediğini ve bu soruna çözüm bulunmadıkça "hep bir diken olarak kalacağını" söyledi. 
     
     Dostum İsmail’ 
     Ancak iki bakan, Kıbrıs konusundaki karşılıklı açıklamalar yüzünden son günlerde gerilen Türk-Yunan ilişkilerini düzeltmek için de birbirlerine "Dostum" diye seslenmeyi ihmal etmedi. Cem ve Papandreu "Çalışmamız fakültelerde ders konusu olabilir" diye konuştu. 
     



 DÜNYA 












</TEXT>
</DOC>
