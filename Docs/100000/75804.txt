<DOC>
<DOCNO> 75804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/01/son/soneko13.html </URL>
<DATE> 2002/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı "Sanayileşme sarhoşu olup tarımı unuttuk" 
</HEADLINE>
<TEXT>

     Antalya'nın Serik İlçesi'nde bir serayı gezen işadamı Sakıp Sabancı, ''Sanayileşme sarhoşu olup tarımı unuttuk. Tarım Bakanlığı bir an önce bu seraları görmeli'' dedi. 
     Serik'e bağlı Belek Beldesi'ndeki Gloria Verde Otel'de tatil yapan işadamı Sakıp Sabancı, Serikli işadamı Nuri Özaltın'ın serasını ziyaret etti. Nuri Özaltın'dan seradaki ürünlerin yurtdışına ithal edildiğini öğrenen Sabancı, ''İşte Türkün gücü bir kez daha ortaya çıktı'' diye konuştu. 
     İşadamı Sabancı, sanayileşme ve tarımla ilgili değerlendirmesinde ise ''Sanayileşme sarhoşluğu ile tarımı unuttuk. Tarımda ekim yapan 3-6 ay sonra sonuç alır. Ama sanayide 5 yıl sonra sonuç alırsınız. Bu 
     yüzden en kısa zamanda tarıma destek vermemiz gerekiyor'' ifadesini kullandı. Sakıp Sabancı, Tarım ve Köyişleri Bakanlığı'nın, Serik'teki seraları bir an önce görmesini istedi. 
     






</TEXT>
</DOC>
