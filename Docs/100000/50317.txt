<DOC>
<DOCNO> 50317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/spor/aspo.html </URL>
<DATE> 2001/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
T.C. Bursaspor 5 Galatasaray 0 
</HEADLINE>
<TEXT>

Ne AC Milan’lar, ne FC Arsenal’ler dayandı... Avrupa’nın Aslanı, Bursaspor önünde dağıldı 
     Defans çöktü 
     AVRUPA’DA üst üste destanlar yazan Galatasaray, Bursa’da hezimete uğradı. PSV maçının yorgunluğu ve beş eksikle sahaya çıkan Sarı - Kırmızılı ekip, sağnak yağmurun ağırlaştırdığı zeminde birbiri ardına gelen gollerle devrildi. Defansını baştan aşağı değiştirmek zorunda kalan Cim - Bom her hattıyla döküldü ve tarihinin en ağır yenilgilerinden birini alarak maçı tamamladı. 
     
     Yağmur gibi goller 
     GOL yağmuru 13. dakikada başladı. Ömer’in serbest vuruşunda baraja çarpan top köşeden filelere gitti. 34. dakikada Murat Sözkesen ilk yarı skorunu belirledi. Bursaspor ikinci yarıda çizgi halinde oynayan rakip defansın boşluklarından iyi faydalandı. 58’de Okan, 75’te de Murat Sözkesen’le farkı dörde çıkardı. 90. dakikada yine Okan’ın golüyle perde kapandı. 
     
Tokat’tan başarılı yönetim      LİGİMİZİN tecrübeli ismi Metin Tokat, her zamanki gibi çok koştu. Pozisyonları yakından takip etti. Kartlarını yerinde kullandı. Sonuca etki edecek yanlış düdüğü yoktu. Klasına yakışır bir yönetim gösterdi. 
     

</TEXT>
</DOC>
