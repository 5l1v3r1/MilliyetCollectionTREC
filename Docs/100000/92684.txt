<DOC>
<DOCNO> 92684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/son/sonspo15.html </URL>
<DATE> 2002/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız basını "Türk futbolcuların gizli silahı peynir" 
</HEADLINE>
<TEXT>

     Fransa'da yayınlanan Le Monde Gazetesi, ''Türk futbolcuların gizli silahı'' başlığıyla verdiği haberde, Türk basınında çıkan haberlere atıfta bulunarak, A Milli Futbol Takımı'nın en fazla gıda olarak peynir tükettiğini bildirdi. 
     Le Monde, Türk Milli Takımı'nın, Senegal'e ''altın golü'' atarak Dünya Kupası yarı finaline katılmasının sırrı nedir '' biçiminde yönelttiği sonudan sonra Türk gazetelerde, A Milli Takım'ın 1 ton peynir tükettiği yolundaki haberlere dikkati çekti. 
     Gazete, A Milli Takım'ın peynir dışında, Türkiye'de mercimek, kuru fasulye ve nohut gibi çeşitli baklagilleri de beraberinde getirdiğini hatırlatırken, A Milli Takım'ın zaferinden sonra ise, bir pastane zincirinin sahibinin cömertliği sayesinde, özel uçakla futbolculara İstanbul'dan taze baklava gönderdiğini bildirdi. 
     Le Monde haberinde, Türkiye'de halkın siyasal ve ekonomik sıkıntılardan sıkıldığını belirtti ve halkın A Milli Futbol Takımı'nın başarısıyla bu sıkıntıları unutmaya çalıştığı ifade edildi. Haberde, Türk iç siyasetindeki idam ve AB tartışmalarına da geniş yer verildi. 
     





</TEXT>
</DOC>
