<DOC>
<DOCNO> 79245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/yazar/uras.html </URL>
<DATE> 2002/04/19/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
ABD’de hekimlerin derdi tıbbi hata sigortası’ 
</HEADLINE>
<TEXT>

     ABD’de sağlık sorunu olanlar, tedaviden memnun kalmadıklarında hekim aleyhine mahkemeye başvuruyorlar. Dava jüriye giderse, genellikle yüksek tazminat kararı çıkıyor. Bu iş çok yaygın. Tedaviden memnun kalanı zaten yok... Mutlaka bir şikayeti vardır. Ek olarak mahkemelerin karara bağladıkları tazminatların yüksekliği dava açılmasını teşvik ediyor. New York Times gazetesinde, Joseph B. Treaster imzalı bir yazıda, jürilerin verdiği tazminat kararlarında, ortalama rakam 1994’te 1 milyon dolar dolayında iken, 1998’de 2 milyona, 2000 yılında 3.5 milyon dolara yükseldiği belirtiliyordu. 
     Sayın okuyucularım bunun anlamı şu Ameliyat olan kişi hekim hatası nedeniyle mahkemeye başvuruyor. Hata nedeniyle bundan sonra çocuk yapamayacağım veya elimi eskisi gibi kullanamayacağım, diyor. Jüri hekimi 3.5 milyon dolar tazminat ödemeye mahkum ediyor. ABD’de çok yaygın olan bu tazminat riskinden kurtulabilmek için hekimler İngilizcesi "malpractice" olan tıbbi hata sigortası yaptırıyor. Geliniz görünüz ki, yıllık primi çok yüksek. Tek başına çalışan bir kadın doğum uzmanının yıllık sigorta primi 100 bin dolar. Her yıl da yüzde 20 dolayında artıyor. Hekimlerin yüksek prim miktarı, sigorta şirketlerinin ödemek zorunda kaldıkları yüksek tazminatları karşılamıyor. ABD’de her yıl "tıbbi hata sigortası" yapan şirketler sapır - supur dökülüyor. 
     Treaster, ilginç bir örnek veriyor. Bir arada tıbbi hizmet veren 6 hekim, hekim başı en çok 2 milyar dolarlık tazminatı kapsayacak bir "tıbbi hata sigortası" yaptırmak istediklerinde, sigorta şirketi yıllık 382 milyon dolar prim talep etmiş. 
     Doktorlar bu sigorta primini, hastalardan aldıkları ücrete yansıtmak zorunda olunca, teşhis ve tedavi ücretleri artıyor. 
     New York valisinin doktor ücretlerinin artışını önlemek için sigorta şirketlerinin prim artırmalarına engel olması nedeniyle sigorta şirketlerinin battığı söyleniyor. Batan bir tek sigorta şirketinin 400 bin hekimi sigortasız bırakması, sorunun önemini ortaya koyuyor. 
     
Sigorta şirketleri kaçıyor      Anlatıldığına göre, "tıbbi hata" nedeniyle davaların artması, davalarda hekimlerden istenilen tazminat rakamlarının büyümesi, sigorta primlerinin yükselmesi karşısında hekimler tek başlarına hizmet verecek yerde bir hastane şemsiyesi altına girmeye, riskli teşhis ve tedavilerden kaçınmaya başlamış. 
     Bu arada özellikle doğum uzmanlarının riskli doğumları, beyin cerrahlarının riskli müdahaleleri reddettikleri belirtiliyor. 
     Türkiye’de de Garanti Sigorta "Hekim Mesleki Sorumluluk Sigortası Poliçesi" ile "tıbbi hataları güvence altına alıyor." Bu poliçe için hekimler yılda 75 milyon lira prim öderler ise, 25 milyar liraya kadar olan tazminat taleplerini sigorta şirketi karşılıyor. 
     Ama bizde sağlık sorunu olanlar "tıbbi hatalar" konusunda bilinçli değil, duyarlı değil. Bilinçli olsalar, duyarlı olsalar hangi mahkeme ne sürede onların şikayetini ele alacak, değerlendirecek O nedenle bizim bu konuda da işimiz Allah’a kalmıştır efendim 
     
     







Özal'ın misyonu 


Genç kuşaklarla neler değişti, neler değişmiyor... 


Yağma Hasan 2 


Okuyan Ameliyat yapmayan yanar 


Türkiye'nin geri dönüşü olmayan Avrupa yolu 


Son mühendis 


Kolej zamları korkutuyor 


Ekonomi canlanıyor mu 


Pırıl pırıl gençler... 


Peki ama Ben ne yapıyorum ’ 


Borsada başkanlık’ yarışı 


Türkiye Jokey Kulübü 


Silifke'nin kalesi... 


Baleden başörtüsüne Cumhuriyet 


Jan Nahum çok mu hayalci 


Fantezi Savaşlar Çağı 


ABD’de hekimlerin derdi tıbbi hata sigortası’ 


</TEXT>
</DOC>
