<DOC>
<DOCNO> 79579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/yasam/ayas.html </URL>
<DATE> 2002/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçan Hollandalı 
</HEADLINE>
<TEXT>

"Trial to the Nile 2002" rallisi için İstanbul’da bulunan Do ve Ans Meeus çiftinin tam 18 Jaguar marka arabası var ve 40 yıldır katılmadıkları ralli kalmamış 
     TAHSİN AKSU İstanbul 

     DÜNYANIN çeşitli ülkelerindeki lüks klasik otomobil tutkunları arasında neşeli bir mücadeleye sahne olan "Trial to the Nile 2002" rallisi İstanbul’da mola verdi. Almanya’nın Mainz şehrinde startı verilen ralliye katılan dünyanın sayılı işadamları ve tanınmış eski ralliciler İstanbul Conrad Otel’de konakladılar. Bentley, Porsche, Rolls Royce ve Morgan marka klasik otomobillerin pilotları dostluğun kazanmasını istedi. 
     RALLİNİN en ilginç çifti ise, 1955 model Jaguarıyla katılan 40 yıllık evli Hollandalı Do 67 ve Ans 65 Meeus... Evlendikleri günden beri dünyayı dolaşan Meeus çifti, 250 TIR’lık dev bir filoya sahip. En büyük tutkuları ise Jaguar’ları. 1920 - 2001 yılları arasında üretilen tam 18 Jaguar’ları var. Birçok ralli için Türkiye’ye uğrayan çift, "40 yıldır ralli yapıyoruz. Dünya üzerinde konakladığımız en güzel şehir Trabzon" diyorlar. 
     
Kahire’de son bulacak      "Trial to the Nile 2002" Almanya’nın Mainz şehrinde start aldı. Bugün İstanbul’dan ayrılacak 100 otomobil, Ankara ve Kapadokya’da verecekleri molanın ardından Suriye’ye doğru yola çıkacak. Yarış, zorlu Sina Çölü’nün aşılmasından sonra Mısır’ın başkenti Kahire’de son bulacak. 
     



 YAŞAM 















</TEXT>
</DOC>
