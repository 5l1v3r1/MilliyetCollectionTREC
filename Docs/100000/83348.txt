<DOC>
<DOCNO> 83348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/11/ekonomi/eko03.html </URL>
<DATE> 2002/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğan Medya, reklam gelirlerini 85 artırdı 
</HEADLINE>
<TEXT>

Martta reklam gelirleri yüzde 80 yükselen DMG’nin nisan ayı gelirlerinde de yüzde 85 artış gerçekleşti 
     REUTERS 

     Doğan Medya Grubu’nun DMG reklam gelirleri, nisanda, geçen yılın aynı ayına göre dolar bazında yüzde 85 arttı. DMG Reklam Stratejileri Koordinatörü Nilüfer Yılmaz, "Mart ayında 2001’e göre yüzde 80 oranında artan DMG reklam gelirleri, nisanda da yüzde 85 arttı. Bu yıl, markaya yönelik imaj reklamları yatırımlarına da ağırlık verilmesi bu büyük artışta etkili oldu" dedi. 
     Nisanda en fazla hareketlilik gösteren sektörlerin sigorta, inşaat, finans, iletişim ve beyaz eşya olduğunu, birçok sektörde yeni ürün ve hizmetlerin piyasaya sürüldüğünü ifade eden Yılmaz, daha sonra şöyle konuştu 
     
     Yüzde 40 büyüme bekleniyor 
     "Bir borsacı gibi hareket eden kuruluşlar, ekonomik yükselişin en başında reklama yatırım yapmaya başladı. Bu hareketlilik ekonominin ve tüketimin gelecek aylarda daha iyi olacağının göstergesi. Kredi kartı ve tüketici kredilerindeki faiz düşüşü, tüketime olumlu yansıdı. Ertelenmiş tüketim, önümüzdeki aylarda daha da canlanacak ve bu reklam yatırımlarına da yansıyacak. Bu yıl pazarda yüzde 40’a yakın büyüme bekliyoruz. İlk dört ayın hareketliliği, bu oranda bir büyümenin gerçekleşebileceğini gösteriyor." 
     
Bimaş, reklam gelirlerini ikiye katladı      Bimaş Genel Müdürü Zühtü Sezer, nisanda Bimaş’ın TV reklam gelirlerini ikiye katladığını söyledi. Sezer, "Kanal D ve ATV’nin izlenme oranı artışı ile ekonominin büyüme eğilimi birleşince gelirlerimizde rekor artış oldu. Mart gelirleri dolar bazında yüzde 180 büyümüştü. Nisanda da geçen yıla göre yüzde 115 arttı. Artış, finans, telekom, hızlı tüketim ve otomotivin TV reklamlarındaki artıştan kaynaklandı" dedi. 
     



 EKONOMİ 




















</TEXT>
</DOC>
