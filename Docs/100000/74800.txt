<DOC>
<DOCNO> 74800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/magazin/mag00.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Artık Erdal için ter dökecek .. 
</HEADLINE>
<TEXT>

Çağla Şıkel, Acarkent’ten bir ev karşılığında Erdal Acar’la anlaştı. Karşılığında sitedeki spor kompleksinin tanıtımında görev alacak 
     YAŞAR ÇAKMAK 

"Ben de isterim" dedi      ÜNLÜ manken Çağla Şıkel, Acarkent’ten bir daire sahibi oldu. Şıkel, geçtiğimiz günlerde İzmir’de dünyaevine giren ünlü mankenler Yüksel Ak - Şenol İpek çiftine, Erdal Acar tarafından hediye edilen stüdyo daireyi çok beğenince aynısından istedi. Ve ünlü playboy Erdal Acar ile barter anlaşması yaptı. 
     
Süper indirim kaptı      ANLAŞMAYA aracılık eden ünlü koreograf Uğurkan Erez, şöyle konuştu "Çağla’nın aldığı dairenin fiyatı 100 - 120 bin dolar civarında. Ama Çağla 50 bin dolara anlaştı. 10 bin dolar peşin ödedi. Ayda beş bin dolar taksit verecek. Barter anlaşmasına göre Çağla, bir yıl Acarkent’teki spor kompleksi Colessium’un tanıtımlarında modellik yapacak." 
     
"O kadar ucuz değil"      ÜNLÜ playboy Erdal Acar ise 100 bin dolarlık daireyi Şıkel’e 80 bin dolara sattıklarını açıkladı. Acar, "Çağla Hanım, 20 bin dolar karşılığında bir yıl Colessium’un tanıtımlarında görev alacak. 80 bin doları da ayda 8.600 dolarlık taksitlerle ödeyecek" dedi. 
     



 MAGAZİN 
















</TEXT>
</DOC>
