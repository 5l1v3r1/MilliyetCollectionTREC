<DOC>
<DOCNO> 61619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/son/sontur01.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Terörizmin finansmanının önlenmesine ilişkin tasarı kabul edildi 
</HEADLINE>
<TEXT>

     Terörizmin finansmanının önlenmesine ilişkin uluslararası sözleşmenin onaylanmasına dair tasarı, TBMM Genel Kurulu'nda kabul edildi. 
     Terörizmle etkili bir şekilde mücadele edilebilmesi için terörizmi besleyen mali kaynakları ortadan kaldırmak amacıyla hazırlanan ve 9 Aralık 1999 tarihinde BM Genel Kurulu'nca kabul edilen ''Terörizmin Finansmanının Önlenmesine Dair Uluslararası Sözleşmenin Onaylanmasının Uygun Bulunduğuna Dair Kanun Tasarısı'', tüm partilerin desteğiyle kabul edildi. 
     Sözleşme, terörizme mali destek sağlamayı ayrı bir suç olarak düzenliyor. Bu suç tanımında, terörizme mali yardımın doğrudan olabileceği gibi dolaylı olabileceğine de yer veriliyor. Sözleşme, taraf devletlere, kendi topraklarında olduğu kadar kendi toprakları dışında da terörizmin finansmanı suçunun işlenmesine yönelik olarak yapılan hazırlıkları önlemede işbirliği yapma yükümlülüğü getiriyor. 
     Türkiye, Sözleşmenin uygulanması ve yorumlanmasından doğacak uyuşmazlıkların iradesi dışında tahkime ve Uluslararası Adalet Divanı'na götürülmesini kabul etmedi. 
     






</TEXT>
</DOC>
