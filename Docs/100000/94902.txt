<DOC>
<DOCNO> 94902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/son/soneko25.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF uzmanları çalışmalarını Ankara'da sürdürüyor... 
</HEADLINE>
<TEXT>

     Uluslararası Para Fon'u IMF Türkiye Masası Şefi Juha Kahkonen dışındaki IMF Türkiye Masası uzmanları, 3. gözden geçirme çerçevesinde çalışmalarını Ankara'da sürdürüyor. 
     Edinilen bilgiye göre, IMF uzmanları, Hazine Müsteşarlığı'nda, diğer ekonomi kurumlarından gelen uzmanlarla birlikte, ekonomideki son gelişmeler ve gerçekleşmeler konusunda bilgi alıyorlar. 
     Kahkonen'in, yarın sabahtan itibaren, Hazine'deki çalışmalara katılması bekleniyor. 
     Yaklaşık 2 hafta Türkiye'de kalacak olan Kahkonen başkanlığındaki heyet, Türkiye'de bulunduğu süre içinde, 2002 bütçe politikasında bugüne kadar ki gerçekleşmeler ile yılın ikinci yarısı ve 2003 yılının genel görünüşüne odaklanacak. Türk ekonomi bürokratlarıyla yapılacak görüşmelerde, KİT'lerin performansı, vergi reformu, vergi yönetimi, kamu borç yönetimi konuları da ele alınacak. 
     Heyetin gündeminde, bu yıl için yüzde 35 olan resmi enflasyon hedefine ulaşılması ile özelleştirme konuları da öncelikler arasında bulunuyor. 
     IMF heyetinin Türkiye'deki incelemelerini tamamlamasının ardından, IMF İcra Kurulu'nun Ağustos ayı başında toplanarak, 1.1 milyar dolar tutarındaki kredi dilimini serbest bırakması bekleniyor. 
     





</TEXT>
</DOC>
