<DOC>
<DOCNO> 52683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/son/sontur19.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Belediyesi Eski Genel Sekreteri için gıyabi tutuklama 
</HEADLINE>
<TEXT>

     İGDAŞ soruşturması kapsamında, eski İstanbul Büyükşehir Belediyesi Genel Sekreteri Mustafa Açıkalın hakkında gıyabi tutuklama kararı verildi. 
     Alınan bilgiye göre, soruşturmayı yürüten Cumhuriyet Savcısı Abdülaziz Özatlan, Açıkalın'ın tutuksuz yargılanmak üzere serbest bırakılmasına itiraz etti. 
     İtirazı değerlendiren İstanbul 6 No'lu DGM, Açıkalın için gıyabi tutuklama kararı çıkarttı. 
     Eski İstanbul Büyükşehir Belediyesi Genel Sekreteri Mustafa Açıkalın, ''cürüm işlemek amacıyla teşekkül oluşturmak'', ''kamu kurumunu dolandırmak'' ve ''evrakta sahtecilik yapmak'' suçlarından sevk edildiği İstanbul DGM'ce, 3 gün önce tutuksuz yargılanmak üzere serbest bırakılmıştı. 
     Aynı soruşturma kapsamında ifadesi alındıktan sonra tutuksuz yargılanmak üzere bırakılan eski İstanbul Büyükşehir Belediyesi İştirakler Daire Başkanı Necmi Kadıoğlu hakkında da savcı Özatlan'ın itirazı üzerine geçtiğimiz hafta gıyabi tutuklama kararı çıkartılmıştı. 
     






</TEXT>
</DOC>
