<DOC>
<DOCNO> 63683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/guncel/gun02.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Gökçek’ten doğal terör’ 
</HEADLINE>
<TEXT>

Ankara Büyükşehir Belediye Başkanı, doğalgaz abonelik bedeline yüksek oranda zam yaparak, indirimin acısını vatandaştan çıkardı... 
     YILDIZ YAZICIOĞLU Ankara 

     Ankara Büyükşehir Belediyesi Başkanı Melih Gökçek, doğalgaz satışının kar marjında yaptığı indirimi yine vatandaşa fatura etti. Gökçek, doğalgaz aboneliği için istenen 300 dolarlık ücreti 500 dolara çıkardı. Araştırmacılar ve öğrenciler için en önemli başvuru adresi olan Milli Kütüphane’den de, abonelik ücreti olarak 132 bin dolar yaklaşık 180 milyar lira talep edildi. Kültür Bakanlığı Müsteşarı Fikret Üçcan, "Kütüphanemiz kışın hizmet veremez hale geldi" dedi. 
     Ankara’da doğalgaz sayacı takılması için 300 dolar yaklaşık 400 milyon lira olarak ve 4 taksit olarak ödenebilen abonelik ücreti, bundan böyle 500 dolar yaklaşık 670 milyon lira olacak. 15 Şubat’tan itibaren zamlı ücret alacaklarını söyleyen Gökçek ise, henüz taksitlendirme konusunu görüşmediklerini dile getirirken, zam kararı için de hükümeti suçladı. Kar marjlarının yüzde 45’in altına indirilmesiyle zor durumda kaldıklarını savunan Gökçek, "Yeni yatırımlar için kaynağımız yok" dedi. 
     
İETT de boş durmadı      İstanbul Büyükşehir Belediyesi’ne bağlı İETT’de, 65 yaşını dolduranlar, özürlüler, basın kartı sahipleri, belediye ve İl Genel Meclisi üyeleri, PTT memurları ve muhtarlara uygulanan ücretsiz tarife kaldırıldı. Ayrıca öğretmen, h kim, savcı, diyanet ve orman muhafaza memurlarına uygulanan indirimli tarifeye de son verildi. İETT bundan böyle, maluller, yaşlılar, öğrenciler ve basın kartı sahiplerine indirimli tarife uygulayacak. 
     
Hoca’nın gazı resmen geldi      SEÇKİN ÜREY Bazargan 

     İran doğalgazının Türkiye’ye satışı dün İran’ın Bazargan şehrindeki ölçüm istasyonunda yapılan törenle resmen başladı. Başbakanlığı sırasında Necmettin Erbakan’ın 1996’da imzaladığı anlaşma uyarınca Türkiye, İran’dan bu yıl 4 milyar metreküp gaz alacak. Gaz alımı 2007 yılında yıllık 11 milyar metreküpe ulaşacak. Enerji Bakanı Zeki Çakan ve İran Petrol Bakanı Dijan Zanganeh’in katılımı ile gerçekleşen tören Bazargan ölçüm istasyonunda yapıldı. 
     



 GÜNCEL 

















</TEXT>
</DOC>
