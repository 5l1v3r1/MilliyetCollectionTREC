<DOC>
<DOCNO> 86705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/yazar/kohen.html </URL>
<DATE> 2002/05/29/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
Yeni bir dünya kurulurken Türkiye... 
</HEADLINE>
<TEXT>

     ON dokuz NATO ülkesi ile Rusya liderlerinin dün Roma’da imzaladığı deklarasyon ile Soğuk Savaş’ın son kalıntıları da gömüldü ve "yeni bir dünya düzeni"nin temelleri atıldı. 
     Şimdiki hali ile dahi, dünya dünün dünyası değil artık. Eski düşmanlıkların yerini yeni dostluklar alıyor. Eski tehditler, örneğin iki askeri blok arasındaki savaş k busu gibi senaryolar, geride kalıyor... 
     NATO şimdiye kadar iki ana sütun üzerinde bina edilmişti ABD ve Avrupa. Şimdi buna üçüncü bir sütun ekleniyor Rusya. 
     Ve böylece NATO Genel Sekreteri Lord Robertson’un dediği gibi, Atlantik İttifakı şimdi Amerika kıtasının kuzeybatısındaki Vancouver’den, Asya kıtasının Pasifik sahilindeki Vladivostok’a kadar uzanıyor... 
     
     TÜRKİYE bu tarihi gelişmeden nasıl etkilenecek 
     n Önce NATO’nun kabuk değiştirmesinden başlayalım 
     Soğuk Savaş döneminde Türkiye NATO içinde Sovyet bloku karşısında bir nevi "ileri karakol" işlevini üstlenmişti. Artık böyle bir misyonun gereği ve geçerliliği yok. Ancak bugünkü konjonktürde de Türkiye’nin NATO içinde önemi azalmış değil. Olsa olsa işlevi - tıpkı NATO’nun kendisi gibi - değişiyor, güncelleşiyor. 
     Yeni ortamda Türkiye’nin yapabileceği çok şey var Terörizmle mücadeleden bölgesel kriz yönetimine ve barış gücü misyonlarına kadar... Yani Türkiye, şimdi de NATO’nun değişen yapısında ve stratejisinde, esaslı "pivotal" bir konuma sahip... 
     n Gelelim yeni düzenin Rusya ile ilişkileri nasıl etkileyeceğine 
     Kuşkusuz Moskova ile NATO arasındaki yeni organik bağ ve genelde Rusya - Batı yakınlaşması, Türkiye’yi birçok bakımdan rahatlatacak bir gelişmedir. 
     Rusya diğer NATO müttefikleri için olduğu gibi Türkiye için de artık bir düşman değil, bir dost. Aslında iki ülke bir süreden beri bu yönde önemli adımlar atıyordu. Şimdi yakın ilişkiler için gerekli ortam daha da müsait. 
     Rusya’nın eskisi gibi tehdit oluşturmaması, askeri stratejilerin ona göre belirlenmesine yol açacak. İki ülke siyasal ve ekonomik alanlarda birbirlerine rakip olarak değil, ortak olarak bakmaya başlayacak. Kafkasya’da, Orta Asya’da birlikte çalışabilecek, bazı büyük projeleri ortaklaşa gerçekleştirebilecek... Daha şimdiden Moskova’nın Bakü - Ceyhan boru hattı konusundaki eski olumsuz tavrını değiştirmekte olduğu görülüyor ... 
     
     NİHAYET yeni durumun Türkiye ile Avrupa arasındaki ilişkileri nasıl etkileyeceğine de kısaca bakalım 
     n Avrupa bu arada AB camiası NATO - Rusya Konseyi’nin de içinde. Ama AB ayrıca siyasal, hatta askeri bir varlık göstermek çabasında. Bu arada Rusya ile de özel ilişkiler kurmak istiyor. Putin ile AB liderlerinin bu hafta bir araya gelmeleri bunu gerçekleştirmeyi amaçlıyor ve Rusya da AB ile doğrudan organik bağlar kurmayı arzuluyor ... 
     AB, NATO içinde veya dışında, her zaman ABD ile aynı görüşleri paylaşmıyor. Bush’un son gezisinde de bu açıkça görüldü. Ayrıca AB kendi güvenlik ve savunma sistemini kurmaya uğraşıyor AGSP gibi ... 
     Bu yeni oluşum karşısında Türkiye’nin AB ile bütünleşmesinin önemi bir kez daha ortaya çıkıyor. Ankara’nın üyelik için gerekli adımları zamanında atması, - ona sık sık sözü edilen birçok olanağın yanı sıra - bir de daha dengeli ve kişilikli bir dış politika izlemek avantajını verecektir. 
     İşte yeni bir dünya kurulurken Türkiye’nin önündeki fırsatlar... 
     
     







Üçlü koalisyon 


Pembeyle erguvan karışımı bodur zakkumlar ve Yuvarlakçay'daki çınar 


Kısa bilanço... 


Ecevit’in formülü 


Siyasi öfke değil, siyasi duyarlılık 


Önümüz kesilirse Tayyip öne çıkar 


TSK ve sağduyu 


Burs ve yurt sorunu neden çözülmüyor 


Avrupalı patronların İstanbul seferi 


Kitapların zaman tüneli 


Yeni bir dünya kurulurken Türkiye... 


Hangisi daha milliyetçi hareket 


Büyük yarış 


Yeni bir başbakan 


Türk seçmeni üzerine çeşitlemeler 


Gidelim buralardan 


Herkesin malı kendine 


Tarım şehri Konya sanayi şehri oluyor ...hatta oldu bile 


</TEXT>
</DOC>
