<DOC>
<DOCNO> 60602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/04/son/sontur15.html </URL>
<DATE> 2002/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da vapur seferleri başlatıldı 
</HEADLINE>
<TEXT>

     İstanbul'da sabah saatlerinden itibaren etkili olan kar yağışı nedeniyle iptal edilen Şehir Hatları İşletmesi vapur ve İstanbul Deniz Otobüsü İDO seferleri başladı. 
     Alınan bilgiye göre, kar yağışı nedeniyle sabah saatlerinde iptal edilen Şehir Hatları İşletmesi'nin vapur seferleri, saat 12.30'dan itibaren tekrar başladı. Yetkililer, arabalı vapur da dahil olmak üzere seferlerin normal yapıldığını ve herhangi bir problem olmadığını söylediler. 
     İstanbul Deniz Otobüsleri'nin Kartal-Yalova, Yenikapı-Yalova, Bostancı-Bakırköy, Kadıköy-Eminönü Karaköy ile Eminönü-Üsküdar deniz otobüsü seferleri de başladı. 
     İETT ve tramvay seferlerinin de hava şartlarının elverdiği ölçüde devam ettiği bildirildi. 
     Öte yandan, Sabancı ve Mimar Sinan üniversitelerinde de eğitime 1 gün ara verildi. 
     






</TEXT>
</DOC>
