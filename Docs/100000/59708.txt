<DOC>
<DOCNO> 59708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/30/yazar/sazak.html </URL>
<DATE> 2001/12/30/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Bir sinema şöleni Yüzüklerin Efendisi 
</HEADLINE>
<TEXT>

     Tolkien'in "Yüzüklerin Efendisi" adlı büyülü romanının ilk cildi yayımlandığında London Times, dünyanın bundan böyle iki tip insana bölüneceğini yazmış "Yüzüklerin Efendisi'ni okumuş olanlar ve okuyacak olanlar." 
     Bu değerlendirmeden 40 yıl sonra bu kez Tolkien'in romanını sinemaya uyarlayan Peter Jackson'un filmi için benzer sınıflandırmaya gitmek abartılı olmayacak "Yüzük Kardeşliği filmini görenler ve görecek olanlar." 
     J.J.R. Tolkien, düşlerindeki evreni "Orta - Dünya"nın iyilik ve kötülüklerini, dostluk ve düşmanlıklarını güç simgesi bir yüzüğe sahip olma uğruna savaşlarla, hırs ve ihanetlerle tüketilen binlerce yıllık bir serüven şeklinde anlatırken bir çağ masalı yazmış. 
     Tolkien'in etkileyen 20'nci yüzyılın ilk yarısında sanayi devrimiyle küreselleşme gibi artık refaha ereceği düşünülen insanlık tarihi iki dünya savaşıyla ortaçağ karanlığına adeta yeniden sürükleniyor. Kentleşme, makineleşme, doğayı havayı, suyu kirletiyor, ormanı, yeşili yok ediyor. İnsanın içindeki güzelliği, dürüstlük ve güveni öldürüyor. 
     Film bu simgesel anlatımı müthiş bir başarıyla perdeye aktarıyor 
     Sihir ve geleneklerle dolu Orta - Dünya'da mitolojik bir savaşta sıkışıp kalan iyilerin temsilcisi küçük adam Frodo Baggins. Ve öteki Hobbitler, İnsanlar, Elfler, Cüceler, Büyücüler, Dev Troller ve Zalim Orklar. Savaş makinesi Uruk -Hailer. 
     Yüzüklerin Efendisi, Yeni Zelanda'da çekilmiş. 
     Yönetmen Peter Jackson, Tolkien'in büyülü dünyasını gerçeğe dönüştürmek üzere inanılmaz güzellikte doğal mekanlar kullanmanın yanı sıra, fantastik sinemanın yapaylıktan uzak set teknikleri ve efekt zenginlikleriyle "dijital bir evren" yaratmış. 
     Bu görsel şölende seyirciyi en çok etkileyen sahnelerden biri de Elf prensesi güzel Arwen'in yaralı Frodo'yu, kara süvarilerden kaçırdığı atla takip sahnesi. 
     Soluk soluğa izlenen büyülü serüvenin yemyeşil doğa sahneleri huzur verici güzellikte. 3 saate yakın filmdeki bu tür bölümler birer düşünme molası niteliğinde. 
     Filmin çekimi tam 274 gün sürmüş. Yönetmen Peter Jackson projeyi 7 yılda oluşturmuş, Tolkien'in yapıtının senaryolaştırılması 3 yıl sürmüş daha sonra ekip Yeni Zelanda'da toplanarak, 'öykünün epik doğasının hakkını vermek için tek bir öykü gibi' 3 bölüm birden çekilmiş. Filmin yönetmeni, kitabı hiç okumamış olanların da Tolkien'in kahramanlarından etkilenmeleri için büyük çaba harcadıklarını anlatıyor. 
     Sonuçta ortaya bir çağ masalı çıkmış. 
     Bir yüzükle simgelenen şeytanlık ve o güce sahip olmak üzere sergilenen dostluklar, düşmanlıklar. İnsanlık tarihi kadar eski çatışmalar. 
     İyilikle kötülüğün savaşı 21'inci yüzyılın da gerçeği olduğunu göre "Yüzüklerin Efendisi"ni kaçırmayın. Perde ve ses kalitesi yüksek bir sinemada mutlaka seyredin. 
     
     







Rezervasyon 


Yılbaşında mali denetim 


İyi ki bu dünyaya geldik 


Mücevher kitaplar 


Kırlangıcın öyküsü 


En başarılı okullar .. 


Play it again, Sam 


Süleyman Nazif'ten bugüne uyarlama 


Bir sinema şöleni Yüzüklerin Efendisi 


Güle güle 2001 Sabıkasız girdim, sabıkalı çıkıyorum 


Zürafa burcu için süper bir yıl olacak 


İyimserlik iyi de.. 


Banka kurtarmaktan "bıktık - usandık" 


Demirel’in üniversitesi ve bir gün 


</TEXT>
</DOC>
