<DOC>
<DOCNO> 71200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/guncel/agun.html </URL>
<DATE> 2002/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yasak’ yönetmeni ağlattı 
</HEADLINE>
<TEXT>

Büyük Adam Küçük Aşk’ın yasaklanması sinamacıları ayağa kaldırırken, yönetmeni destek konuşmaları sırasında gözyaşlarına h kim olamadı 
     BİRSEN ALTUNTAŞ 

     Türkiye’yi Oscar Ödülleri’nde temsil eden "Büyük Adam Küçük Aşk" filminin vizyondan çıktıktan aylar sonra polise hakaret ettiği gerekçesiyle yasaklanması, sinemacıları ayağa kaldırdı. Sinema Eserleri Meslek Birliği’nde basın toplantısı düzenleyen ve yasağın kaldırılması ile ilgili hukuk mücadalesine başlayacağını açıklayan filmin yönetmeni Handan İpekçi’ye bütün sinema örgütleri ve sanatçılar destek verdi. 
     Kültür Bakanlığı’na kızgın olmadığını ancak Bakan İstemihan Talay’a filmi izlemediği için kırgın olduğunu anlatan İpekçi, zaman zaman kendisine yapılan destek konuşmaları sırasında gözyaşlarına h kim olamadı. Yıldız Kenter, 3 kere evi soyulduğu zaman bir polisin, "Dua edin de tecavüz etmemişler’ dediğini hatırlatarak, Bu zihniyetteki bir polise nasıl güvenirsin. Filmdeki üniformayı küçük kızın itmesine tepki gösteriyorlar, hangimiz polis üniformasından korkmadık" diye konuştu. 
     Toplantı sırasında Rutkay Aziz ile aynı zamanda filmin yasaklandığı Denetleme Kurulu’nda görev yapan yönetmen Yılmaz Atadeniz arasında tartışma yaşandı. Selda Alkor’un yazılı bir açıklama göndererek Denetleme Kurulu’ndan istifa ettiğini belirtmesi üzerine istifa etmenin değil, mücadele etmenin çözüm olduğunu savunan Atadeniz’e Aziz tepki gösterdi. Aziz, kurulun tamamen kaldırılmasını istedi. 
     



 GÜNCEL 















</TEXT>
</DOC>
