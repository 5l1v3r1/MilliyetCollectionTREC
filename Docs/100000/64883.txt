<DOC>
<DOCNO> 64883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/ekonomi/eko05a.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı, 2002’den umutlu 
</HEADLINE>
<TEXT>

Yabancı Sermaye Derneği’nin Barometre - Aralık 2001’ anketine göre, Türkiye’deki yabancı yatırımcılar, ekonomide büyüme, enflasyon ve faiz oranlarında düşüş bekliyor 
     EKONOMİ SERVİSİ 

     Türkiye’deki yabancı yatırımcıların yüzde 76’sı 2002’nin ilk altı ayında ekonominin büyümeye geçeceği beklentisinde. Yabancı Sermaye Derneği YASED ’in üyeleri arasında yaptığı Barometre - Aralık 2001’ anketinin sonuçları açıklandı. Anket göre derneğin üyesi olan yabancılar, 2002’de ekonominin tekrar büyümeye geçeceğini, enflasyon hızının yavaşlayacağını, döviz kurunun enflasyondan daha yavaş artacağını, faiz oranlarının da düşeceğini tahmin ediyor. 
     YASED üyelerinin 2002 büyüme tahmini yüzde 3.3 olurken, yıl sonu tüketici fiyatları enflasyonu beklentisi yüzde 47, toptan eşya fiyatları enflasyonu beklentisi de yüzde 45 oldu. YASED üyeleri, 2002 yıl sonu dolar kurunu 2 milyon 94 bin lira olarak tahmin ediyor. 
     
     En iyimser tablo 
     YASED Başkanı Faruk Yöneyman, 70 şirketin katıldığı anket sonuçlarına göre, son iki yılın en iyimser tablosunun ortaya çıktığını söyledi. Doğrudan yabancı yatırım konusunda Türkiye’nin görüşlerinin değişmekte olduğunu belirten Yöneyman, "Endüstri Bölgeleri Yasası çıktı. Yatırım ortamının geliştirilmesi kanun taslağı Bakanlar Kurulu’nda. Enflasyon muhasebesi konusunda ise adım atılmadı" dedi. Yöneyman, Hükümetin gündeminde bulunan Yatırım Ajansı projesinin hayata geçirmesi ve yatırım sahalarının önceliklerini ortaya koyması gerektiğini belirtti. 
     
Finansal ortam iyileşecek’      YASED üyelerinin yüzde 90’ı, 2002’nin ilk yarısında ekonomik istikrarın, anketin yapıldığı tarihten Aralık 2001 önceki altı aya kıyasla daha iyi olacağını düşünüyor. 
     Finansal ortamın iyileşmesi konusunda da yabancı yatırımcılar iyimser. Ankete katılanların yüzde 79’u finansal ortamın 2002’nin ilk yarısında daha iyi olacağı beklentisinde. Yasal çerçeve, fikri mülkiyet hakları, imtiyaz ve uluslararası tahkim ve rekabeti koruma açısından daha iyi olacak’ beklentisi olmamakla birlikte, kötü olacağı da düşünülmüyor. Bu konularda büyük çoğunluk bir değişiklik olmayacağı beklentisinde. 
     
     



 EKONOMİ 














</TEXT>
</DOC>
