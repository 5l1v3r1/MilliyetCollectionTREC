<DOC>
<DOCNO> 68063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/17/magazin/yazdud.html </URL>
<DATE> 2002/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Diva ile Süper Star’ın ortaklığı 
</HEADLINE>
<TEXT>

Hanımların tutkusu People, Kenan Doğulu efsanesi, Polo 13’de Birebir’in başarısı, Zevk-i Sefa’da Fatih Ürek ve... 
     Hafta içi canım ıspanak istedi. Levent’in gözde restoran-barlarından People’a gittim. People’ın dünya çapındaki başaşçısı Gazi Usta’ya rica ettim. Adam sütle ıspanağı haşlıyor. Ispanak diri kalıyor, sonra süzgeçten geçirip eziyor. Ardından da yemeğini yapıyor. Aslında tarifi eksik vermiş bana, habire People’a gideyim diye. Çok lezzetli bir şey. Ispanak püresinin ardından tadımlık bir de mönüye yeni eklenen ördek geldi. Aslında bütün yemekler lezzetli. Nitekim 
     o gece baktım da sosyetenin 
     hoş hanımları People’ı tercih etmişlerdi İnci Gazioğlu, Buket Taşdelen, Gül Dürüst, Miami’den yeni dönen Nilgün Özköseoğlu yemeklerin lezzetinden söz ediyorlardı. Tabii sadece bu konuyu konuşmadılar, evli olanlar eşlerini yurt dışına tatile yollamışlar, biraz da onları çekiştirdiler. Aynı gece Ali Bars, Dilruba Sarıyer de vardı. Buranın ortağı sevgili Ari karısı Lara’nın doğum gününü kutluyordu. 
     Selim Hamamcıoğlu, Nil Bentürk, Mustafa Sirmen, başka masada Dilruba’nın eski sevgilisi ve rahmetli Kemal Sunal’ın oğlu Ali, son model Ferrari’si ile hava atan Yılmaz Bektaş’ da müşteriler arasındaydı. Bu arada People’ın halkla ilişkilerine çok eskiden Şaziye’den tanıdığım sevgili Handan Taşkın başladı, hayırlı olsun. 
     
Ajda Catwalk, Polo 13 ve Şaziye’de Kenan fırtınası      Bizim Seba Sitesi’nden demirbaş’ arkadaşlarım Filiz Yolaçan, Aşkım Sağıroğlu, Linda ve kocası Melih, yakın arkadaşlarımız Aziz ve karısı Şengün ile birlikte bana kardeş kadar yakın olan sevgili Cenk Eren’i izlemeye Polo 13’e gittik. Filiz, Linda ve Melih ilk kez izliyorlarmış, Cenk’e bayıldılar. Yalnız Cenk’e mi Sedat, Cengizhan ve Metin’den kurulu Birebir Show’ da müthiş. Herkes gülmekten masalara yığılıp kaldı. Seda Sayan, Banu Alkan, Ebru Gündeş, Zerrin Özer, Nükhet Duru, Tarkan taklitleri ile Birebir’ Polo 13’e müthiş renk getirmiş. O gece Cenk çok şık Ferre takımla sahneye çıktı. Repertuvarını yenilemiş. Ayrıca 
     ne isterseniz söylüyor. Üstelik söylerken yaşıyor. Esmeray’ın Unutama Beni’si, Kayahan’ın Sabahlar Uzak’ı, İlhan Şeşen’in Ellerimde Çiçekler’i ve son günlerde dillerden düşmeyen Neler Oluyor Bize’si, Ebru Gündeş’in Telafi’si, Selami Şahin’in Özledim’i... 
     O gece tabir-i caiz ise koptuk. Vokaller Görkem ve Melih de güzel şarkılar okuyor. Orkestra tabanca gibi. Polo 13’de uzun süredir görmediğim sevgili arkadaşım, Milli Takım menajeri Can Çobanoğlu, Nevin Serengil, bizim Süslü Celal Altınel ile flört eden Hamira Baran, bir süredir sesi soluğu çıkmayan şarkıcı Asya ve iş adamı eşi Şevket Kaygusuz, Paella’da başarılı programlar yapan, ekrandan tanıdığınız sevgili Bülent Çarıkçı, Selçuk ve Hakan Ural vardı. Hakan, elinde telefon, durmadan mesaj çekiyordu. Çok üstüne gittim, sonunda Çağla Şıkel’in adını aldım. Polo 13’ün başarılı işletmecisi Ali Sayar Bodrum’la ilgili projelerine başlamış. Yakında sürprizleri olacak. Telefon numarası 0212 281 05 27. Polo 13 çıkışı can dostum İzzet Çapa aradı, Ajda Catwalk’da Bülent 
     Ersoy’un olduğunu söyledi. Biliyorsunuz Bülent Hanım’ı silmiştim ama delidir, ne yapsa yeridir’ diye düşündüm. Sırdaşım İsmail Akkaya’nın da araya girmesiyle barıştık. Ölümlü dünya. Kuran’da bile küslüğe yer yok, mendil kuruyuncaya kadar. 
     15 dakika uğradım ama ayrı bir masaya oturdum. Ajda’nın performansı yine muhteşemdi. Bülent Ersoy da bir döktürdü ki aman Allah İsmail bir haber iletti anlaşma sağlanırsa Ajda Catwalk’a üçüncü ortak gelecek Bülent Ersoy. Her çarşamba, perşembe, cuma ve cumartesi Türk Sanat Müziği’nin Diva’sı ile popun Süper Star’ı aynı sahneyi paylaşacaklar. 
     Bülent Ersoy fasıl yapacak, sazın arasına oturup okuyacak. Daha sonra 
     Ajda normal programını sahneleyecek. Tekrar Bülent Ersoy çıkıp Türk Sanat Müziği okuyacak, finali de birlikte yapacaklar. Bence muhteşem olur. Bekleyelim ve görelim. 
     O gece Nilgün-Ülkan Delikan, Erhan Yazıcıoğlu ve eşi, ünlü estetikçi Dr. Onur Erol, Sema-Levent Kızıl, Yüksel Mermer, Arzu-Osman Erkal, Arzu-Mesut Erdem’i gördüm. Ajda Catwalk’un telefon numarası 0212 231 03 56. Catwalk sonrası ben, sırdaşım ve ünlü makyöz Hakan Aydın finali Baltalimanı Şaziye’de yaptık. Sevgili Kenan Doğulu, Şaziye’nin patronu sevgili Aykut Kutluel ve yıllardır işletmeciliğinden ödün vermeden başarısını sürdüren Nedim Binler’e olan sözümü sonunda yerine getirdim. Zar zor 
     yer yapabildiler. Aykut habersiz geldiğim için biraz kızdı. Bana göre Kenan Doğulu bir ekol. Adam efsane yahu. 
     Yazın Bodrum Şaziye’de izlemiştim. Kimse kızmasın, ben Kenan’ın sahnesini Tarkan’da görmedim. Gençler zaten kafayı bulmuş, Kenan’ın sahneye çıkmasıyla herkes sandalye ve masaların üstüne zıpladı. Kenan’ı zor gördük. İlk şarkısı Valla Kime Ne’ ile büyük alkış topladı. Ardından Ex Aşkım’, Ellerimde Çiçekler’, Roma’yı da Yakarım’, Kurşun Adres Sormaz ki’, Elveda Meyhaneci’ geldi. Kenan finalde, perşembe geceleri sahne aldığı Ortaköy’deki The Mix’de Yeşim Salkım ve sevgilisi olduğu 
     iddia edilen Selhan Aloğlu’nun dansettiği parça olan Boşveer’ ile yaptı. Kenan’a, 8 yıldır arkasında çalan Tarık Sezer, Tahsin Erdensoy, Hami Barutçu, Turan Üğrük, Atılay Durmaz, Turgut Alpbekoğlu eşlik ettiler. Vokallerde ise Murat Çeken, Cem Öcal 
     ve Sıla Gençoğlu vardı. Tonmaister Tankut da işini iyi biliyor, ses pürüzsüzdü. Şaziye, Mustafa Toner tarafından dekore edilmiş, çok da şık olmuş. Şef Abdurrahman Kılıç, Ecevit Yılan, Sebahattin Sülük işi 
     iyi idare ediyorlar. 
     Bizim masaya garson 
     Bekir Karakaya baktı. Program sonrası Kenan’la kuliste sohbet ettik. Kenan hem sahnede hem özel yaşamında çok 
     şık. Armani, 
     Ferre, Moschino giyiyor. Abiye kıyafetlerde de İlhan Şerif’i 
     tercih ediyor. 
     Bizim gittiğimiz gece Volkan Büyükhanlı, 
     Esra Tokar, iş adamı ve müteahhit Murat Polat, Alp Kaya, Gökhan İleri, Ayyıldız’ın veliahtı Murat Erdoğan, tiyatrocu Oktay Kaynarca, şovmen Cem Özer vardı. Şaziye’de masada oturursanız kişi başı 35 milyon ödüyorsunuz. Bar ise 25 milyon lira. Telefon numarası 0212 229 35 06. 
     
Kral Toto ve Şenay Düdek farkı      Efendim, salı akşamı Kral TV 2001 Video Müzik Ödülleri’ni izlemişsinizdir. Bendeniz rahatsızlığım nedeniyle evdeydim, ekranda gördüm. Fanatik okuyucularım bilirler 
     6 Şubat Çarşamba günkü köşemde Kral Toto’ oynamıştım. Türk Halk Müziği’ dalında yanıldım. Ha, bir de En İyi Çıkış Yapan Kadın Şarkıcı’ olarak Işın Karaca’yı göstermiştim. Ne var ki 
     9 Şubat Cumartesi gecesi Maçka’daki Zevk-i Sefa’da program yapan sevgili Fatih Ürek’e gittiğimde fikrimi değiştirdim. Seyirciler arasında sevgili Petek Dinçöz de vardı. Fatih benimle birlikte olan sevgili Cenk Eren ile Petek’i sahneye davet etti. Bir ön masamda oturan sevgili Erkan Özarman, Ege, yine seyirciler arasında olan müzik prodüktörü Erol Köse ve Zevk-i Sefa’yı dolduran yüzlerce insan Petek’i müthiş bir keyifle izledi. Kız şarkı söylüyor, dansediyor... Işın Karaca gibi iyi yorumcu değil ama gerçekten 2001’de Petek, Işın’dan daha büyük çıkış yaptı. Hangi dergiyi alsanız Petek, hangi kanalı açsanız yine Petek. O zaman dedim ki Bu En İyi Yorumcu ödülü değil, Petek alacak". Önümdeki viski kadehini Petek’e doğru kaldırarak "12 Şubat Salı akşamı kazanacağın heykelin şerefine içiyorum" dedim. Buna Erkan Özarman, Fatih Ürek, Cenk Eren ve halk da şahit. Yine dediğim oldu. Dedim ya, Kral Toto’da bir fire verdim Türk Halk Müziği. Bence ödül bir duayenin, Belkıs Akkale’nin hakkıydı. Ancak dedikodulara bakılırsa Burçin’in, kasetini, Kral TV ailesine yakın bir müzik şirketinden çıkarması ödülü almasında etken olmuş. Bilmem tabii. Ben yalnızca Şenay Düdek farkını ortaya koymak istedim. Ne dediysem 
     o yani. Evet, bu kadar megalomanlıktan sonra kalın sağlıcakla, en kötü gününüz benimkinden 
     iyi olsun efendim. 
     
     



 MAGAZİN 










</TEXT>
</DOC>
