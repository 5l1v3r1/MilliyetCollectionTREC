<DOC>
<DOCNO> 83234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/son/sondun26.html </URL>
<DATE> 2002/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazzeye götürülen 26 Filistinli yargılanmayacak 
</HEADLINE>
<TEXT>

     Beytüllahim'deki Milad Kilisesi'nden ayrılan ve varılan anlaşma çerçevesinde Gazze Şeridi'ne gelen 26 Filistinlinin yargılanmayacağı bildirildi. 
     Filistin güvenlik servislerinden üst düzeydeki bir yetkili, İsrail ile Gazze Şeridi arasındaki Erez geçiş noktasında yaptığı açıklamada, kilisedeki kuşatmayı kaldırmak amacıyla daha önce İsrail ile Filistin arasında varılan anlaşma gereği, bu kişilerin Gazze'ye götürüldüğünü ve kendilerinden şiddetten vazgeçtiklerine dair yazılı bir belge alınacağını belirtti. 
     Yetkili, bu kişilerin gözaltına alınmayacaklarını ve yargılanmayacaklarını kaydetti. 
     Adını açıklamak istemeyen bir başka yetkili ise 26 Filistinlinin Gazze'de Filistin yönetimine ait bakanlık binasına getirileceğini ve burada tutulacaklarını söyledi. Yetkili, Filistinlilerin burada ne kadar tutulacağını açıklamadı. 
     





</TEXT>
</DOC>
