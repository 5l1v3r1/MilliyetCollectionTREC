<DOC>
<DOCNO> 90689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/yazar/temelkuran.html </URL>
<DATE> 2002/06/19/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Çılgın şoför İhsan ve AB 
</HEADLINE>
<TEXT>

     Hani bazı günler olur, hiçbir şey sana ilişmesin istersin. Gün, su gibi akıp gitsin, dersin. Zamandan sıvışmak istersin hemen. Öyle bir günde taksi durur, binersin. "Beşiktaş" der ve başka da bir şey konuşmak istemezsin. Ama işte aniden 
     "Beşiktaş mı Çok sıradan Niye Los Angeles değil mesela " 
     Hoppala 
     "Şimdi Alman kanalı ZDF’ye röportaj verdim de. Sıradan şeylere aniden dönemiyor insan. Beşitaş’mış Hıh " 
     
Gırgır olsun diye "English"      Meğer "Çılgın Taksi Şoförü İhsan"a rastlamışız. İhsan, şimdiye kadar beş yabancı kanala röportaj vermiş, www.besttaxidriver.com adlı, İstanbul’u, Türkiye’yi ve kendini tanıtan 170 sayfalık bir internet sitesini tek başına kurmuş, arabasında ABD’liler, İngilizler ve Almanlar için ayrı ayrı birer "konuk defteri" bulunduran, kendi kendine şahane İngilizce öğrenmiş, geceleri hayatını yazan, ellisine merdiven dayamış, Erzincanlı bir beyefendi. Şaşkınlığı hemen kenara koyup gırgır olsun diye İngilizce sürdürüyoruz konuşmayı. Şöyle şeyler söylüyor İhsan 
     "Gülüyorlar bana. Bütün dünyadan insanlar bana saygı duyarken kendi taksi durağımda alay ediyorlar. İngilizce çalışırım gülerler, Türkiye’yi tanıtan internet sitesi yaparım dalga geçerler. Onlar istiyor ki, kimse bir şey yapmasın, böyle sıradan insanlar olalım, bitsin gitsin hayat." 
     Adını "Çılgın Şoför"e çıkaran neşeli hali gidiyor, kırgın duruyor. 
     "Sıradanlığın faşizmi denir buna" diyorum ben. Beşiktaş’a geliyoruz. 
     
Taksi durağında MHP      İnsanın aklına aniden bu AB tartışmaları geliyor. MHP’lilerin dalgalandırdığı "Onurumuzu kırdırmayız", "Bizi bölecekler" falan gibi "taksi durağı ölçeğinde" manalı olabilecek ölçek, taksi durağını aşınca mesnetsizleşecek "fikirler" yani. Tıpkı hayatını genişlettiği için İhsan’la alay eden taksiciler gibi. "El ele tutuşalım, taş gibi duralım, mıh gibi susalım, aman sakın enteresan bir şey olmasın. Safları sıklaştırıp birbirimize kapanalım. Böyle sıradanlaşarak aynılaşalım. Sıradan olmayanlara hain, manyak’ diyelim" gibi bir akıl daralması yani. Niye böyle diyorlar AB karşıtları ve İhsan’ın taksi durağı yani, niye böyleler 
     "Taksi durağının birlik ve bütünlüğünü" savunanlar ve bundan başka söyleyecekleri bir şey olmayanlar, kendilerini dünyaya kapatmak zorundalar. Ancak böyle var olabilirler. Çünkü onlar, bu taksi durağı ölçeğinden çıkınca bir kıymet taşımayacaklarını biliyorlar. Bir manası olmayacak fikir sandıkları şeylerin, farkındalar. 
     
Mesnetsizleşme korkusu      Daha düz bir cümleyle MHP, Türkiye’nin AB üyesi olması halinde kendi siyasi varlığının "mesnetsizleşeceğinin" son derece farkında. Tıpkı taksi durağındakiler gibi, siyasi etkisini ve iktidarını ancak "biz bizeyken" koruyabileceğini biliyor. "Dışarıda canavarlar var. Sizi yerler" cümlesi üzerinde duran bir siyasi varlık, o "dışarıya" çıkıldığında ve canavarlar kimseyi yemediğinde, ölür. MHP varlığını tehdit eden bu süreci görüyor. Tıpkı taksi durağındakiler gibi MHP de, mesnetsizleşmek ve kıymetsizleşmekten, "dışarıya" karşı korku ve tedirginlik hislerini besleyerek korunmaya çalışıyor. 
     Ama sonunda ne oluyor Kim eğleniyor İhsan Taksi durağındakiler dünyayı hala taksi durağı kadar sanıyor. Dışarıda kıymetsiz olma korkularından İhsan’la alay ederek kurtulmaya çalışıyor... 
     
     







Bir karar, iki haber 


İşte bu kadar... 


N zım anıldı 


Ecevit - Çiller diyaloğu 


Esas kriter ulusal çıkarlar olmalı... 


Hadi gidine gidine, Türkler geliyor 


H l tatil planı yapmadınız mı 


Bonoyu iyimserler alır 


Turizm ve deprem gıcığı 


İyi senaryo... 


Ezilenlerin şampiyonası... 


EGS Holding cephesinde son durum 


AB’nin kilidi Kıbrıs ne olacak 


Bunu onlara etmeyecektiniz 


Hav hav, hav, hav, hav hav, hav 


Çılgın şoför İhsan ve AB 


Tapu dairesine başvurun 


Devlet maaş ve faiz ödemekten başka bir iş yapamıyor 


</TEXT>
</DOC>
