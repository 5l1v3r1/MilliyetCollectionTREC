<DOC>
<DOCNO> 92490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/son/sontur07.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Terör örgütü, Kuzey Irak'ta haraç toplayamaya çalışıyor... 
</HEADLINE>
<TEXT>

     Terör örgütü PKK KADEK'in, Kuzey Irak'ta ''zorla para ve yiyecek maddesi toplama'' eylemlerine giriştiği bildirildi. 
     Terör örgütünün, uyuşturucudan sağladığı gelir ile ''yardım'' paralarının geçen yılın ilk 5 ayına göre yüzde 55 oranında azalması, başta Danimarka olmak üzere bazı ülkelerin finans kaynakları üzerinde başlattıkları incelemelerin derinleştirilmesi nedeniyle maddi sıkıntı yaşadığı öğrenildi. 
     Avrupa'da yaşadığı sıkıntıyı aşmak amacıyla Kuzey Irak'tan komşu ülkelere malzeme götüren kaçakçılardan ''haraç'' alan teröristlerin, Kandil Dağı civarındaki köylerden zorla yiyecek maddesi topladığı, KDP ve KYB bölgelerinde de benzer girişimlerde bulunduğu kaydedildi. 
     Terör örgütünün, Güney Kıbrıs Rum kesiminde de faaliyetlerini arttırdığı, Lazaros Mavros ile Gallenos adlı kişilerin öncülüğünde Lefkoşa ve Limasol'da para toplayan terör örgütünün, yasadışı gelirlerini Rum bankalarına yatırdığı ve gemilerle getirdiği yaklaşık 200 teröristi, bu bölgede kurulan 4 kampta eğittiği bildirildi. 
     





</TEXT>
</DOC>
