<DOC>
<DOCNO> 62509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/spor/spo03.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Cansun'a kilit 
</HEADLINE>
<TEXT>

Galatasaray yönetimi, borsadan gelecek 20 milyon doların transfer yerine banka borçlarına ödenmesini karara bağladı 
     GALATASARAY yönetimi ilginç bir kararla Başkan Mehmet Cansun’a adeta kilit vurdu. Hisselerin borsada satışından gelecek olan 20 milyon doları Mehmet Cansun’un transfere harcanmasından çekinen yöneticiler bu paranın sadece banka borçlarına harcanması taleplerini karar defterine işlettiler. Kriz ortamında yaratılan bu kaynağın yanlış harcanmaması için böyle bir karar alındığı belirtildi. 
     MEHMET Cansun’un para harcama konusunda çok hovarda olduğunu düşünen yönetim kurulu üyeleri borsadan gelecek olan paranın kulübün şu anda içinde bulunduğu borç krizinde en büyük kurtarıcısı olduğunu düşünüyor. Yöneticiler, bu yüzden 20 milyon doların her kuruşunu giderek faizleri ağırlaşan banka borçlarına yatırmayı hedefleyerek, Cansun’un seçim yatırımı yapmasını engellediler. 
     
     Tuncay’da sona doğru 
     SAKARYASPOR Asbaşkanı Ömer Yazıcı, transferi yılan hikayesine dönen Tuncay’ı Galatasaray’a vermek istediklerini söyledi. Yazıcı, Sarı - Kırmızılı takımın 1 milyon dolar ve bir hazırlık maçı teklif ettiğini belirterek, "Ayrıca Tuncay da sezon sonuna kadar bizde oynayacak. Bu öneri bize çok cazip geldi. Hafta sonuna kadar transferi sonuçlandırmaya çalışacağız" dedi. 
     
Nasıl oynadılar      GALATASARAY 

</TEXT>
</DOC>
