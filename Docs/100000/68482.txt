<DOC>
<DOCNO> 68482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/19/son/soneko15.html </URL>
<DATE> 2002/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da restoran sahipleri yüksek KDV için kazan kaldırdı 
</HEADLINE>
<TEXT>

     Fransa'da restoran sahipleri, katma değer vergisinin kdv yüksek olduğu gerekçesiyle ülke genelinde eylem yapmak için hazırlanıyorlar. 
     Fransa Restoran Sahipleri Sendikası, üyelerine yaptığı çağrıda, yüzde 19.6'lık kdv'yi ödememeleri çağrısında bulundu. Sendika yüzde 19.6 yerine, üyelerinden yüzde 5.5 oranında katma değer vergisi 
     ödemelerini istiyor. 
     Restoran sahipleri, yüksek kdv yüzünden yemek fiyatlarının da uç rakamlara çıktığını iddia ederek, fast food satan kafetaryalara karşı haksız rekabetle savaştıklarını düşünüyorlar. 
     Sendika ise üyelerine yaptığı çağrıda, hükümete mektup göndererek, KDV oranlarının düşürülmesi için baskı yapılmasını istedi. 
     Fransa'da restoran sahipleri sendikasının 80 bin üyesi bulunuyor. 
     Fransa Maliye Bakanı Laurent Fabius, bir televizyon kanalına yaptığı açıklamada, KDV oranının restoranlar için düşürülmesinin, devlete 3 milyar euro tutarında ilave yük getireceğini bildirmişti. 
     Fransa'da her yıl 3 bin restoranın, iflas yüzünden iş yerini kapatmak zorunda kaldığı vurgulanırken, restoran sahipleri, kdv oranlarının düşürülmesinin, müşteri için de olumlu olacağına dikkati çekiyorlar. 
     






</TEXT>
</DOC>
