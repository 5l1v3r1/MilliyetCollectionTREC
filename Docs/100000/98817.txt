<DOC>
<DOCNO> 98817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/yasam/yas08.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin kafayı havaya taktı 
</HEADLINE>
<TEXT>

Çin Hükümeti, 2008 Olimpiyatları’nın tertemiz ve yağmursuz bir havada geçmesi için kolları sıvadı 
     DIŞ HABERLER SERVİSİ 

     Başkent Pekin’in 2008 Olimpiyatları’nın evsahibi olmasıyla, Çin yönetimi de kentin kirli havasını temizlemek ve herkesin keyfini kaçıracak olası yağışlar ile sisi’ engellemek için hummalı bir faaliyete girdi. 
     
     Ağaçtan set yapacaklar 
     Bu amaçla, 1950’lerden bu yana ülkenin kuzeyinde kuraklıkla başa çıkmak için uçaklar, roketler, hatta yerde kurulu dev fırınları kullanarak yağmur yağdırmayı veya yağışı engellemeyi çeşitli defalar başaran Çinli bilim adamları görevlendirildi. 
     Merkezi Pekin’de bulunan İklim Üzerinde Yapay Etkileri Çalışma Enstitüsü, benzer teknikler le Olimpiyatlar’a yağmur bulutları nedeniyle gölge düşmesini’ engellemeye çalışacak. Plana göre ayrıca, havayı kirleten tüm sanayi tesisleri de 2008’e kadar kent dışına çıkarılacak, kentin çevresi de Gobi Çölü’nün kum ve tozunu taşıyan rüzgarlara karşı ağaçlardan bir yeşil kuşakla’ çevrilecek. 
     



 YAŞAM 






















</TEXT>
</DOC>
