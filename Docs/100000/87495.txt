<DOC>
<DOCNO> 87495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/02/yasam/yas04.html </URL>
<DATE> 2002/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçük Merve’nin ne suçu vardı 
</HEADLINE>
<TEXT>

Hakan Ay, şartlı salıverme ile 10 gün önce hapisten çıktı. Ve ilk işi, henüz 5 yaşındaki Merve’yi vahşice katletmek oldu... 
     MESUT IŞIK Gebze Kocaeli DHA 

     Gebze’de 10 gün önce Şartla Salıverilme Yasası’ndan yararlanıp tahliye edilen Hakan Ay 19 , komşusunun kızı 5 yaşındaki Merve Duruca’yı boğarak öldürdü. 
     Vahşi cinayet, Beylikbağı Ulus Mahallesi 2 bin 118. Sokak’ta geçen pazartesi evlerine 100 metre uzaklıktaki bakkala giden minik Merve’nin ortadan kaybolması sonrası ortaya çıktı. Polis, jandarma ve aile fertlerinin her yerde aradığı minik Merve’nin izine rastlanamadı. Ancak korkunç haber bir ihbarla geldi. Elif ve Osman Duruca çiftinin komşuları Fatma ve Cemal Ay çifti, önceki gün polise Merve’yi oğullarının öldürdüğünü söyledi. 
     
Tecavüz şüphesi      Ay çiftinin evlerinde yapılan araştırmada, minik Merve’nin cesedi bir gardrobun üzerinde, halıya sarılı ve çürümeye yüz tutmuş halde bulundu. 
     Küçük kızın boğularak öldürüldüğü saptanırken, Ay’ın anne ve babası gözaltına alındı. Ay’ın gasp suçundan girdiği cezaevinden 10 gün önce aftan yararlanıp serbest bırakıldığı, Ay çiftinin de oğullarının işlediği cinayeti öğrenir öğrenmez komşularına Cenazemiz var’ diyerek memleketleri Ordu’ya gittikleri anlaşıldı. Af çiftinin yakınlarının yanına bıraktığı oğulları Hakan güvenlik güçlerince Ordu’da yakalanırken, mahalle sakinleri ailenin Gebze’deki evini yakmak istedi. 
     Öfkeli vatandaşlara güçlükle engel olan polis, küçük Merve’nin cesedini de tecavüz olasılığı nedeniyle Adli Tıp Kurumu’na teslim etti. 
     
Türk Karayavuz’da yanlış tahliye olabilir      DHA 

     Niğde Cezaevi’nde incelemelerde bulunan Adalet Bakanı Hikmet Sami Türk, Alanya’da 7 yıl önce 4 arkadaşıyla tecavüz ettiği 4 turistten 2’sini öldürüp Af Yasası kapsamında serbest bırakılan Hakan Karayavuz’un yeniden tutuklanıp tutuklanmayacağı sorusu üzerine, "Cezasının süresinin yanlış hesaplanma olasılığı var. Cumhuriyet Savcılığı’nın harekete geçmesi söz konusudur. Ancak, hesaplamaları doğru yapılanların tekrar cezaevine dönmesi söz konusu değil" dedi. 
     Karayavuz’un tahliyesine itiraz edeceklerini belir-ten Alanya Cumhuriyet Başsavcısı Selami Hatipoğlu da "Karar pazartesi elimize geçecek. Mahkemenin tecavüz suçlarının ceza birleştirme kapsamı dışında tutulması yolunda karar vermesi halinde de, Kara-yavuz 7 yıl daha hapis yatacak" diye konuştu. 
     



 YAŞAM 
















</TEXT>
</DOC>
