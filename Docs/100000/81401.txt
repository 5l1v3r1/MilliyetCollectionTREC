<DOC>
<DOCNO> 81401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/01/yasam/yas03.html </URL>
<DATE> 2002/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk gencinin midilli aşkı mahkemede bitti 
</HEADLINE>
<TEXT>

İngiltere’de, bir midilliyi taciz ederken’ basılan Tuncay Özcan hem ülkenin diline düştü, hem ceza aldı, hem de eşinden oldu 
     NEVSAL ELEVLİ Londra 

     İngiltere’de yaşayan bir Türk, önceki gün, bir midilliyi taciz etmek’ suçlamasıyla yargıç önüne çıktı. İngiltere’de yayımlanan The Sun gazetesinin haberine göre bir restoranda aşçılık yapan 24 yaşındaki Tuncay Özcan’ı mahkemeye getiren olaylar şöyle gelişti 
     Özcan, bir gece Southampton kentindeki bir merada otlayan atların arasında gözüne kestirdiği Rose adlı midilliyi 60 santimlik bir halatla ağaca bağladı. Bu sırada köpeğini gezdirmekte olan bir adam, arazideki hareketlenmeyi fark etti ve neler olduğunu görebilmek için arabasına geri gidip farları yaktı. 
     
     Basılmanın paniğiyle... 
     Bir eliyle midilliyi taciz edip diğer eliyle de mastürbasyon yaparken basılan Özcan, daha rahat koşabilmek için, cüzdanı ve kimliğinin de içinde bulunduğu giysilerini attı. Üzerindeki yeşil şortla kaçmaya başladı. Panikle olay yerinden kaçıp soluğu karısının da bulunduğu evinde alan Tuncay Özcan, eşine saldırıya uğradığını söyledi. Hatta, yalanına gerçeklik payı’ katmak için acil yardım hattını arayıp, "3 adam önümü kesip benden para istedi" bile dedi. 
     
     DNA ele verdi 
     Bu sırada, görgü tanığının ihbarı üzerine olay yerine gelen polis, ağaca bağlı midillinin arkasında Özcan’ın küme halinde yığılmış giysilerini buldu ve ceplerindeki cüzdandan Özcan’ın kimliğini tesbit etti. 
     Özcan’ın ihbarına inanmayan ve iki veriyi birleştiren polis yetkilileri, ayrıntılı DNA araştırları sonucu Türk gencini tutukladı. 
     
     At binmeyi çok sever ’ 
     Southampton Ağır Ceza Mahkemesi’nde önceki gün görülen davada, 3 yaşındaki midilliye yönelik tacizi karşısında utançla başını eğen Özcan’ın avukatı David Jenkins, müvekillinin, büyüdüğü Türkiye’de atlara yakınlaşmaya’ başladığını ve at binmeyi çok sevdiğini söyledi. 
     Yargıç David L. Griffiths ise Özcan’a, "Bunu neden yaptığını hala anlayamadım. Görünen o ki içkinin bunda payı bulunuyor, ama bence yatan bazı sorunların var" dedi. 
     Utanç gecesi’ yüzünden evliliği de sona eren Özcan, 12 ay kamu hizmetinde çalışmakla cezalandırıldı. 
     Sakin ve sessiz bir midilli olan Rose ise saldırıdan sonra sinirli ve ürkek bir karaktere büründü. 
     



 YAŞAM 



















</TEXT>
</DOC>
