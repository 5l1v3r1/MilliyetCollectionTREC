<DOC>
<DOCNO> 83870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/yazar/cemal.html </URL>
<DATE> 2002/05/14/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Tik tak çalışan saatli bomba 
</HEADLINE>
<TEXT>

     Kıbrıs’ta Rum yönetimi, Türkleri azınlık olarak görmekten vazgeçecek mi Türk tarafının siyasal eşitliği Rum yönetimince kabul edilecek mi 
     İşin özü bu. 
     Türkler azınlık mı 
     Eşit mi 
     1963’le 1974 arasında Türkler azınlıktı. Devlet yönetiminde sadece tabi olan taraftı Türkler... 
     O yıllarda Kıbrıs’ın tümüyle Helenleştirilmesi ve Yunanistan’la birleştirilmesi için Türklere her türlü baskı ve zulüm reva görüldü. 
     Ve böyle gelindi 1974’e... 
     Şimdi bütün bu yaşananlardan sonra Türk tarafına, sanki hiçbir şey olmamış gibi "Gel, sen yine azınlık ol " denebilir mi 
     Rum yönetiminin havası bu. 
     Anlaşılan o ki Glafkos Klerides hala değişmek niyetinde değil. Rum lideri için Kıbrıs’ta çözüm Türk tarafının teslim bayrağını çekmesinden, uslu bir azınlık olarak kaderine razı olmasından geçiyor. 
     Böyle bir çözüm hakça olur mu 
     Yürür mü, kalıcı olabilir mi 
     Türk Dışişleri’nden üst düzeyde bir yetkili dün şöyle diyordu 
     "Denktaş, 29 Nisan’da ayrıntılı önerileri kapsayan bir kağıt verdi Klerides’e. Ama ondan kağıdın kabul edilemez olduğu yanıtını aldı. Neden, niçin Hiçbir şey söylenmedi. Anlaşılan Rum tarafı kımıldamak niyetinde değil. Çünkü Avrupa Birliği üyeliğini çantada keklik görmeye devam ediyorlar." 
     Aynı yetkili şunları ekledi 
     "Rum tarafının gözünde çözüm hala Kıbrıs Türkü’nün teslim olması... Ya şimdi teslim alırız, ya da AB’ye kendi başımıza girdikten sonra teslim alırız Türkleri diye düşünüyorlar." 
     Bu bir çıkmaz sokak. 
     Siyasal eşitliği reddederek, Türkleri azınlığa indirgeyerek Kıbrıs’ta çözüm olmaz. Avrupa Birliği bu noktada durup daha derinlemesine düşünmelidir. 
     Çünkü kendi tavrıdır, bugüne kadar Rum tarafını cesaretlendiren. Çünkü, "Merak etme, çözüm olmasa da seni içeri alacağım" diyen kendisidir Rum tarafına. 
     Özellikle AB’nin bu tutumu yüzünden Rum yönetimi AB üyeliğini çantada keklik görmeye başladı ve daha katı, esneklikten yoksun bir raya oturdu. 
     AB şimdi kendisine dönüp sormalı 
     Bölünmüş bir Kıbrıs’ı içeri alacak mı 
     Bu yakınlarda Kıbrıs’la ilgili olarak Floransa’da katıldığım bir toplantıda, haftalık Alman gazetesi Die Zeit’in yayımcısı ve yazarı Theo Sommer’in, "Bölünmüş bir Kıbrıs’ın AB’ye alınmasının nasıl bir trajedi yaratabileceğini tahmin ediyorum" dediğini anımsıyorum. 
     Tutumunu değiştirmeli AB 
     Çünkü bu tutumuyla Doğu Akdeniz’de, Ege’de istikrarsızlığa yatırım yapılıyor. Türkiye’yi başka sulara itmek isteyenlerin değirmenine su taşınıyor. 
     Dikkat edin 
     Kıbrıs, saatli bir bomba Tik tak çalışan, sesi gün geçtikçe daha çok duyulan bir bomba... 
     Bugün Kıbrıs’a Kofi Annan geliyor. Bir BM Genel Sekreteri’nin 1978’den beri adayı ilk ziyareti olacak. Dileriz, bu bombanın tik tak sesleri onun kulağına da çalınır. 
     
     







Ecevit’in 14 Mayıs’ı 


Umutsuz Ecevit 


Üç parti, üç nokta 


Tik tak çalışan saatli bomba 


Yardımcılar nerede 


Demokrasinin miladı 14 Mayıs 


Hacettepe yeniden doğuyor 


Kıbrıs’a neden örnek olmasın 


Koalisyon liderlerine Einstein çözümü 


BÖYLE TEZG H GORÜLMEDİ 


14 Mayıs ve Ecevit 


Servet, stok ve sicil affı geliyor 


Turgay Ciner Eti Holding ortağı oldu 


</TEXT>
</DOC>
