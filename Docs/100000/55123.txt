<DOC>
<DOCNO> 55123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/02/guncel/gun04.html </URL>
<DATE> 2001/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tamamen duygusal’ 
</HEADLINE>
<TEXT>
BİR TANK HİK YESİ 
İhale açmadan 2.5 milyar dolarlık tank projesini İsrail’e veren Türkiye ABD’nin "girişimleri" sonucu pes etti ve ihaleye çıkma kararı aldı 
     UTKU ÇAKIRÖZER Ankara 

     Türkiye, eski tanklarını modernize ettirmek için 16 ay pazarlık ettiği İsrail ile görüşmeleri durdurdu. 2.5 milyar dolarlık projede, ihale açmadan İsrail’i seçen Milli Savunma Bakanlığı MSB , ABD hükümeti ve Türk kamuoyunun baskısı sonucu uluslararası ihaleye çıkma kararı aldı. 
     
1999’daki anlaşma      ABD ve İsrail hükümetlerini birbirine düşüren tank projesinin perde arkasında ise ekonomik açıdan zor günler yaşayan Türkiye için ibret alınacak silah pazarlıkları yaşandı. 
     ABD’nin önde gelen tank üreticisi General Dynamics GD , 1999’da İsrail hükümeti ile "Türkiye’ye yeni tankları ABD satsın, eski tankları da İsrail yenilesin. İki taraf birbirinin işine karışmasın" yönünde ortak hareket anlaşması yaptı. Anlaşmanın bir kopyası Türk hükümetine bile gönderildi. 
     
Rüzg r İsrail’e doğru esti      Yeni tank alımı için ihale açan Türkiye, eski tankların yenilenmesi işi için Haziran 2000’de ihale açmaksızın İsrail’le masaya oturdu. 2.5 milyar dolarlık projenin İsrail’e verilmesine itiraz eden HEMA, FNSS gibi yerli savunma şirketleri, 15 ay boyunca seslerini MSB ve Genelkurmay’a ulaştırmayı başaramadı. Ancak 2001’de yaşanan ağır ekonomik kriz 7 milyar dolarlık yeni tank alımını Türkiye’nin gündeminden çıkarınca, Türk tank pazarı bir anda İsrail’e kaldı. 
     
Bakanlık uyandı      Devreye giren Amerikan devi GD, pastadan pay almak için stratejik ortağı aleyhinde büyük bir kampanya başlattı. GD, ABD’nin Ankara Büyükelçisi Robert Pearson’ı Genelkurmay Başkanı ve Milli Savunma Bakanı’na mektup yazdıracak kadar etkili oldu. Washington’ı devreye girmesi ile Türk kamuoyu İsrail’le pazarlıkları sorgulamaya başladı MSB de İsrail şirketinin, "Türkiye’den fahiş fiyat istediğini," "yerli sanayiye az pay verdiğini" fark etti. 
     Yerli firmalara 16 ay boyunca "alım çok acil, onun için ihaleye çıkmayacağız" savunmasını yapan bakanlık, önceki gün "uzun süredir netice alınamadığı" gerekçesiyle İsrail ile görüşmeleri bitirdi. 
     MSB, ilk aşamada 170 tankın yenilenmesi için 15 Aralık’ta yerli ve yabancı firmaların katılacağı uluslararası ihaleye çıkacak. 
     



 GÜNCEL 

















</TEXT>
</DOC>
