<DOC>
<DOCNO> 55258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/03/siyaset/asiy.html </URL>
<DATE> 2001/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
SOHBET ODASI 
</HEADLINE>
<TEXT>

11 Eylül dünya için milattır"11 Eylül'den sonra eski katılıklar törpülenecek" diyen Tul Gümüştekin, modern dünyada Türkiye'nin yerleşeceği tek yerin AB olacağını söylüyor 
     DERYA SAZAK 

11 Eylül'e dönersek, Batı açısından bu olayın kendi dünyaları dışındaki toplumları anlamak yönünde milat oluşturduğunu düşünüyor musunuz Yoksa nüfusunun çoğu Müslüman diye Türkiye'yi içlerine almakta direnecekler mi 
     Tul Gümüştekin Size 11 Eylül ertesi, 74 yaşındaki komşumla aramızda geçen konuşmayı anlatayım. "Moralim bozuk dedi" ve İkinci Dünya Savaşı'nda içine işleyen şu olayı aktardı "Sınıfımızda Musevi çocuklar vardı, bir gün hiçbiri okula gelmedi. Hiçbirimiz bunu konuşmadık, bastırdık. 11 Eylül'le bastırdığımız her şeyi, suçluluk duygularını tekrar yaşıyoruz." 11 Eylül'den sonra dünya eskisi gibi olmayacak. Türkiye'nin yerleşebileceği tek yer var, AB. 
     
     Artık 'vermek' önemli 
ABD de benzer şekilde etkilendi mi 
     Benim iş yaşamındaki gözlemim şu oldu New York'ta agresif çalışan, bitişik odada çalışanı yok etmek için her türlü enstrümanı kullanan bir yapı vardı. Hepsi dolar milyoneri olmaya çalışan çılgın bir gençlik ve ürkütücü iş koşulları. İkiz Kuleler vurulunca o insanlar kaybedilmiş yılları aramaya başladı. Sadece kazanmak, almak değil topluma bir şeyler vermek yönünde bilinç oluştu, bu çok önemli. 
     
     Nerede yanlış yaptık 
11 Eylül'den küresel bir ders mi çıktı 
     Evet, başka toplumlara ne verebiliriz, yanımda oturan insanın acaba neye ihtiyacı var ABD ve Avrupa'daki yönetimler de biz nerede hata yaptık sorgulaması içindeler 'Ben bu adama ne yaptım da benden nefret ediyor, eğer ben yapmadıysam global politikaları düzenleyenler bir yerde hata yaptı acaba bunu yeniden gözden mi geçirmeliyiz ' 
     
     Kadın süs değil 
Sizce 11 Eylül Batı'nın bakışını değiştirdi mi 
     Avrupa'da da ciddi bir Müslüman nüfus var. Türkiye, AB'yi 'Hıristiyan kulübü' olmaktan kurtarabilecek tek ülke laik ve modern kimliğiyle öne çıkıyor. 
     Afganistan'da yaşananlar da Batı'yı mahcup etmiş olmalı, Afgan kadın burkasını açtı diye sevinenler, o insanların ABD başta yanlış tercihler nedeniyle Taliban'ın baskısına uğradığını şimdi anlıyor. Asıl özgürlüğü ekonomik bağımsızlığın sağlayacağı gözden kaçırılmamalı. 
     
Simgesel değil, sosyal ve siyasal kazanımlar önemli diyorsunuz. 
     Türkiye'deki kadın nüfus hangi oranda Meclis'te temsil ediliyor Hükümette kadın bakan var mı Nerede eşitlik 
     
Derviş de şikayetçi, Bakanlar Kurulu'na girince 'içim daralıyor' diyor. 
     O da haksız bir değerlendirme kadın iç açmak için orada olmamalı. Yetenekleri ve becerisiyle kabineye girmeyi hak ediyor. Yoksa kadın bir süs değil. 
     
     Avantajımız genç nüfus 
Biraz da gençliği konuşalım. Üniversiteyi bitirip hayata atılanlar iş bulamıyor, 25 - 30 yaş kuşağı işsiz kaldı ABD, Kanada elçilikleri önünde vize kuyrukları oluştu. Brüksel'de yaşayan genç biri olarak buna ne diyorsunuz 
     Yalnız gençlik değil her yaş grubunda bir endişe var. Maalesef işsiz kalma korkusu çok yoğunlaştı. Şirketler kapanıyor. Küresel durgunluk dalga dalga geliyor. 20 yıl sonra dinamizm kazanacak sektörlere yönlenmek gerekiyor. Gençlerin önüne yeni hedefler koymalıyız. Çünkü yaşlı Avrupa'da karşısında, en büyük avantajımız genç nüfusumuz. 
     
Avrupa devletinde Türkiye de olmalı"Avrupa devleti doğuyor" diyen Gümüştekin Türkiye’nin hedefe hızla yaklaştığını belirtiyor 
Ankara'nın sorunu siyasi kriterler mi, ülke ekonomisi mi, Brüksel'den nasıl görünüyor 
     Siyasi kriterler öncelikli, Kopenhag şartlarına uymak şart. Başka türlü müzakereye başlayamazsınız. Anayasa değişikliği olumlu ama uygulama yasaları yok. 2002 AB için de zor bir yıl. 1 Ocak'tan itibaren euroya geçiliyor. 
     
Pratikte euro nasıl kullanılacak 
     Avrupa'da ortak para birimini kabul eden ülkelerde milli paralar tedavülden kalkıyor. 6 aydır bankalar tamamen euroya döndüler. 
     
Ortak para, Avrupa ordusu derken... 
     Yeni bir Avrupa devleti doğuyor. Türkiye gümrük birliği süreciyle AB'ye çok yaklaştı, Ulusal Program'la şimdi siyasi standartlarda uyum sağlanıyor. Fena yol kat etmedik. Ancak 2002'nin aşılmaması gerekiyor. 
     
     Önemli olan efor 
2010'dan sonraya mı atılır 
     Hayır, genişleme süreci 2007'de sona erer, Türkiye'nin 2005'ten sonraya kaldığını hissedebiliyorum ama daha sonrasını görmek çok zor. Siyasi olaylar ve konjonktür çok şeyi değiştirebiliyor, 11 Eylül'ü kim tahmin edebilirdi Belki yeni fırsatlar açıldı ama önemli olan bir ülkenin kendi eforu. 
     
Ödüllü AB savaşçımızGenç Yönetici ve İşadamları Derneği GYİAD tarafından düzenlenen Avrupa Birliği - Türkiye İlerleme Raporu konulu konferansta sizi başkanlık yaparken izledik. 
     Tul Gümüştekin 10 yıldır Brüksel'deyim, bir hukukçu olarak AB süreci beni heyecanlandırıyor. 2 önemli hukuk firmasında avukatlık yaptım. AB komisyonunda stajyer olarak çalıştım. 1999 Helsinki zirvesinden sonra özellikle Türk özel sektörünün AB yolunda danışmanlık ihtiyaçlarına hitap edebilecek kendi işimi kurdum. Bir Belçika şirketi, Brüksel, Washington ve İstanbul'da konumlanmış durumda. AB konusunda uzman, Türkiye'nin tek uluslararası yabancı danışmanlık kuruluşuyuz. 
     
Bu uğraşılar, bir de ödül getirmiş. 
     World Economic Forum, Türkiye - AB ilişkilerini geliştirici çabalarım nedeniyle 2001'in gelecek vaat eden 100 ismi arasında bana da yer vermiş. Ödül töreni 2 Şubat'ta New York'ta olacak. 
     
     'AB cebime para koysun' 
AB fonları insan kaynağını geliştirmede yeterince kullanılıyor mu 
     Bence bu Türkiye'nin çok zayıf bir noktası AB'nin imkanlarından yararlanmanın yolu proje üretmekten geçiyor, yani AB gelsin benim cebime para koysun diye bir sistem yok, yoğun şekilde proje üretme yeteneğine sahip olmamız lazım. Maalesef, 2 sayfa yazı yazmak proje üretmek sanılıyor. 
     
     Zayıf hükümet sendromu 
Siyaseti izliyor musunuz 
     Kilitleme var, bir sürü yeni oluşum ve sivil toplumun güçlenmesi sonucu yeni arayışlar gelişiyor. Bu arayışlar bir şekilde rotasını bulacak. 
     
Türkiye dışarıdan nasıl görünüyor 
     Türkiye'de bir zayıf hükümet sendromu var. Türkiye'nin öneminin artması, birtakım fırsatlar verilmesi Ankara'daki o zaafiyeti kapatmıyor. 
     
     Bin Ladin için idam kalkmaz 
İstanbul'daki konferansta Karen Fogg'a Usame bin Ladin Avrupa'da yakalansa ABD'ye verir miydiniz diye sorulmuş, malum orada ölüm cezası var. 
     Evet, Karen "AB'nin prensipleri nelerse onlar uygulanır" dedi. Ölüm cezasını uygulamayacağını ABD taahhüt ederse verir. 
     
Ladin için ölüm cezası kaldırılır mı 
     Kaldırılmaz, zannetmiyorum. 
     
Peki Türkiye'de idam cezası kaldırılır mı 
     Zaten 18 yıldır idam cezası uygulanmıyor, kaldırılmalı. 
     
     İlerleme raporu moral bozmamalı 
AB'ye dönelim... İstanbul'daki konferans nasıl geçti 
     6 - 8 ay sonra geldiğimiz noktayı tartıştık. 29 Kasım 2001'e geldiğimizde, 11 Eylül felaketinden Afganistan savaşına kadar pek çok şeyin değiştiğini görüyoruz. Türkiye'de ekonomik krizin olumsuzlukları yaşanıyor. AB Ulusal Programı martta yayımlandı ve bir Anayasa değişikliği yapıldı. Bunlar önemli ama asıl bu gelişmeler AB vizyonunu değiştirdi mi, ona bakmak lazım. İstanbul konferansında şunu gördük. Avrupa vizyonu artık günlük hayatımıza girmiş. 
     
     2002 çok önemli 
AB ilerleme raporu düş kırıklığına yol açmamış mı 
     Kimilerine göre rapor ılımlı, bazılar da diyor ki, müzakere için hedef verilmiyor. Bu raporun amacı kritik etmek. Ulusal Program'da vaat edilenlerle yapılanları karşılaştırmak, eksikleri söylemek. Bunu hayal kırıklığı olarak yorumlamak niye Türkiye için 2002 kritik bir tarih. AB, 10 ülkeyle müzakere sürecini tamamlama hedefi koymuş. 
     



 SİYASET 










</TEXT>
</DOC>
