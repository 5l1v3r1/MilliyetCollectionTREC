<DOC>
<DOCNO> 61101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/guncel/gun07.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Garipoğlu tartaklandı Evcil yumrukladı... 
</HEADLINE>
<TEXT>

     İSTANBUL Milliyet 

     Kartal Özel Tip Cezaevi’nde Sümerbank davasından tutuklu yargılanan bankanın eski sahibi Hayyam Garipoğlu, cinayetten hükümlü bir kişi tarafından tartaklandı. Yine aynı cezaevinde kalan Erol Evcil ise infaz koruma memurlarına yumruk attı. Kartal Özel Tip Cezaevi sol blok A 7 koğuşunda kalan Garipoğlu, dün saat 15.30’da cezaevi idaresi ile görüştükten sonra dönerken, sağ blok B 3 koğuşunda kalan ve ziyaretçisinden dönen Kadir Kurt ile koridorda karşılaştı. Garipoğlu’na "Türkiye’yi yediniz, batırdınız" diye bağıran Kurt, saldırıp, tartakladı. 
     Önceki gün de, Nesim Malki cinayetini azmettirmekten tutuklu yargılanan Evcil, görüşmek için çağırdığı, ancak geç gelen koruma memurlarına küfür edip, yumruk attı. 
     



 GÜNCEL 


















</TEXT>
</DOC>
