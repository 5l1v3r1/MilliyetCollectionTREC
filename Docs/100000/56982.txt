<DOC>
<DOCNO> 56982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/yazar/zbirand.html </URL>
<DATE> 2001/12/13/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Lütfen, bu defa sesimizi duyuralım 
</HEADLINE>
<TEXT>

     Bilmem benimle aynı fikirde misiniz 
     Bugüne kadar uluslararası ilişkilerde başımıza ne geldiyse, derdimizi ve görüşlerimizi doğru dürüst anlatamamış olmamızdan geldi. 
     Sorumluluğu da tamamen bize ait. Zira anlatmadık. Bizim görüşlerimizi, hasımlarımız kendilerine göre anlattılar ve hemen altına da kendi fikirlerini koydular. 
     İsmail Cem ile Başbakan Ecevit mutlaka düşünmüşlerdir, ancak ben yine de içimde kalmasın diye anlatmak istiyorum. Zira mesleğim icabı yıllardır uluslararası tanıtım ve etkileme olayının içinde yaşıyorum. Başka ülkelerin hem iç, hem de dış kamuoylarını nasıl kontrolleri altına aldıklarını, nasıl etkilediklerini bire bir yaşadım. 
     Bu konuyu ortaya atmamın nedeni, 2002’nin Türkiye açısından son derece önemli geçeceğinin anlaşılmasıdır. 
     Kıbrıs’ta büyük bir pazar yaşanacak. 
     Avrupa Birliği ile ilişkilerde son derece dikkatli davranılması gereken bir aşamadan geçilecek. 
     Ekonomik krizin en kritik, adeta sırat köprüsü gibi bir bölümünde günler sayılacak. 
     Bütün bunların başarılı biçimde atlatılabilmesinin en önemli unsuru, hem Türk kamuoyu, hem de uluslararası kamuoyunun gelişmelerden iyi şekilde haberdar edilmesi, iyi anlatılmasıdır. 
     Bugüne kadar bir sistem yoktu. 
     Gelin bu yıl geçici bir sistem oluşturalım. 
     1. Başta Brüksel olmak üzere Atina, Londra, Bonn, Paris, Madrid ve Roma’ya birer sözcü niteliğinde büyükelçi yollayalım. Yanlarına birer yardımcı ve sekreter verelim. Bu insanların görevi, sadece bulundukları yerlerdeki medyayı aydınlatmak, bilgilendirmek olsun. Televizyonlara çıksınlar, demeçler versinler. Her gün veya gerektikçe açık veya özel brifigler düzenlesinler. Konferanslar versinler. 
     Bunun için de mutlaka aktif veya emekli büyükelçilerimizi kullanalım. Konulara hakimiyetleri yanısıra, Dışişleri tarafından bilgi alabilme olanakları bulunacağından dolayı, boş konuşmaktan kurtulurlar. 
     Yeni isimler, yeni buluşlara gerek yoktur. Bu tip görevleri defalarca başarıyla yapmış insanlarımızı görevlendirelim. 
     Sorarım size, Yalım Eralp’ten daha iyisini mi bulacaksınız 
     Murat Sungar, Ömer Akbel, Necati Utkan’dan daha etkili, daha çok sözünü dinletecek, daha deneyimli insan mı çıkarabileceksiniz 
     Washington’da M. Ali Bayer’den daha çok dinlenen kimi çıkarabileceksiniz 
     Ateşi yeniden keşfetmek yerine, bu insanlarımıza hiç değilse özel görev verin. Kimi emekli, kimi h l faal görevlerde bulunan ve isimleri çok iyi bilinen insanları sahaya sürün. 
     2. Bunların yanısıra, bir de konferansçılar komitesi oluşturun. 
     İçlerinde Şükrü Elekdağ, İlter Türkmen, Gündüz Akman, Özdem Sanberk, Cem Duna gibi diplomatlar, Atilla Kıyat gibi asker kökenliler, bilim ve iş çevrelerinden konuştukları zaman dinleten insanları devreye sokun. Bunlar da bütün Avrupa ve Amerika’daki Think Tank’leri, üniversiteleri dolaşsınlar. Konferanslar versinler. 
     3. Milletvekillerimizin arasından ağzı laf yapan, söylediği anlaşılan ve etkileme yeteneği olanlarla da bir başka grup kurun. Bu insanları da Avrupa ve Amerika’daki parlamentolara ve siyasi kurumlara yollayın. 
     4. İç kamuoyu için de başta Dışişleri Bakanı ve diğer ilgili bakanlar olmak üzere, medyaya bilgi aktarın. Köşe yazarlarıyla özel brifingler düzenleyin. Basını karanlıkta bırakmayın. 
     
Topyekun bir kampanyaya çıkalım      Bunları yaparsak çok kazançlı çıkarız. 
     Üstelik, bu hiç zor bir şey değildir. 
     Sadece iyi bir örgütlenme yeter. 
     Bırakın yabancı lobi şirketlerine milyonlarca dolar dökmeyi. Onlardan da yararlanalım, ancak kendi insanlarımızı kullanalım. 
     Ben bu sistemin son decere başarılı şekilde işleyeceğinden eminim. İş ki bürokrasiye boğmayın. Bütün kampanyanın başına da bir kişiyi geçirin, tüm sorumluluğu ona verin. 
     Hiçbir şey yapmaz ve seyrederseniz, sonradan ağlamayın. 
     
     







Muhammed Salih serbest 


Rektör kulisi 


Sezer ve DGM 


Sezer Cumhurbaşkanı, muhalefet lideri değil 


70 yıl önce memur kıyımı tartışmaları .. 


Cemaatin kedileri 


Nazım'ın dedesi de bir Osmanlı paşasıydı 


Koş, reel sektör koş 


Arafat'sız ne değişir 


Cumhurbaşkanlığı muhalefet makamı değildir 


Kırmızı biberin önlenemez yükselişi’ 


Meclis'i soyanlar neden yakalanamayacak 


Attila İlhan mektupları açıklayınca... 


Nema soygununa dur 


Kimlik numarasız vatandaş kalmadı 


Özgürlük’ satarak büyüyorlar 


</TEXT>
</DOC>
