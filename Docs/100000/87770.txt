<DOC>
<DOCNO> 87770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/guncel/gun09.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kavak kesimi tartışma yarattı 
</HEADLINE>
<TEXT>

     ÖMER ERBİL İstanbul 

     İstanbul Büyükşehir Belediyesi’nin, polenleriyle astım hastaları ve alerjisi olanlara büyük sıkıntılar yaşatan kavak ağaçlarını kesme kararı tartışma yarattı. Belediyenin 1 milyon kavak ağacını kesme kararı bir taraftan desteklenirken, diğer yandan tepki gördü. Prof. Dr. Burhan Aytuğ, kavaklar kesildikten sonra İstanbul’da sivrisineklerin çoğalacağını ileri sürdü. 
     İstanbul’da 200 bini büyükşehir belediyesinin sorumluluğunda, toplam 1 milyon kavak ağacı bulunuyor. Astım hastalarının derdi’ kavak ağaçlarının belediye tarafından 5 yıl içinde kesilerek yok edileceği açıklandı. Bunun üzerine bilim adamları ikiye bölündü. 
     
     Sivrisinekleri kurutur’ 
     İstanbul Üniversitesi Orman Fakültesi emekli öğretim üyelerinden Prof. Dr. Burhan Aytuğ, şunları söyledi "Fosseptik ve kirli suların olduğu yerlerde kavağın yüzeydeki kökleri bunları temizler ve yok eder. Sıtma alanlarının sivrisinekten kurtulması için birçok yerde kavak ağacı ekilmiştir. Sivrisineğin panzehiri değildir ama kurutmada yardımcı olur." 
     Orman Mühendisleri Odası Başkanı Prof. Dr. Kadir Erdin ise kavağın kent ağacı olmadığını savunarak, "Bataklığı kurutmak için kullanılacak farklı bitkiler var. Bunların kavak gibi polenleri yok" dedi. 
     



 GÜNCEL 

















</TEXT>
</DOC>
