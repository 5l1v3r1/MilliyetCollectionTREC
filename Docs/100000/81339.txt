<DOC>
<DOCNO> 81339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/01/ekonomi/aeko.html </URL>
<DATE> 2002/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Reel faiz yüzde 6 olmalı 
</HEADLINE>
<TEXT>

Devlet Bakanı Kemal Derviş, hiçbir ülkenin yüzde 20’yi aşan reel faiz oranıyla yaşayamayacağını belirterek, Bu oranları yüzde 6’ya çekmek zorundayız’ dedi 
     EKONOMİ SERVİSİ 

     International Herald Tribune ve Financial Times’ın düzenlediği Türkiye Yeni Dinamizm, Yeni Fırsatlar konferansında konuşan Devlet Bakanı Kemal Derviş, "Önümüzde yaz ayları var. Düşük enflasyon gündeme geliyor. Kaçırdığımız fırsatları yakalama şansı olacak" dedi. Enflasyonun düşürülmesinin mali olarak zayıf olan kişilere daha geç yansıyacağını kaydeden Derviş, şöyle dedi 
     
     Talep alevlendirilmemeli’ 
     "Yüzde 3 büyümeyi tutmak için talep alevlendirilmemeli. Talebin canlandırılmasının ucuz bir yöntemle yapılması lüksüne sahip değiliz." Önümüzdeki yıllarda enflasyon oranının yüzde 10 - 12’de olacağını belirten Derviş, yine de sıkı mali politikalara devam edileceğini kaydetti. Derviş, hiç bir ülkenin yüzde 20’yi aşan reel faiz oranlarıyla yaşayamayacağına dikkat çekerek, "Programımızda bu faiz oranlarını olması gereken yüzde 6 gibi bir reel düzeye geri çekmek zorundaydık. Meksika örneğine bakarsak reel faizin yüzde 10’u aşmaması gerekir" dedi. Derviş, enflasyonu aşağı çekmeden reel faizin yüzde 10’un altına düşürülemeyeceğini vurguladı. 
     
     Demokrasi zarif düzeyde’ 
     Derviş, Türkiye’nin yüzde 6 - 6.5’lik sürdürülebilir büyüme sağlayabileceğini bunun arz yönünün yabancı sermaye olacağını söyledi. Türkiye’nin ortalama bir ülke olarak bile 5 milyar dolar çekebileceğini belirten Derviş, "Müthiş bir ülke olursak, yıldızlı bir performansımız olursa bu 9 milyar dolarlık doğrudan yatırım anlamına gelebilir’’ dedi. Hisse senetlerinde hareketlilik görüldüğünü kaydeden Derviş, "Ortalama yüzde 1,5 gibi bir büyümenin buradan kaynaklanacağını biliyoruz" dedi. 
     Türkiye’de siyasal sistemin parçalanmış olduğunu, demokrasinin zarif bir düzeyde bulunduğunu kaydeden Derviş, İtalya’da da ekonomik bürokrasinin olduğunu, ancak stabıl davranılmasıyla iyi bir yatırım biçimi yaratıldığını vurguladı. Derviş, önümüzdeki beş - 10 yılda Türkiye’nin de aynı başarıyı gösterebileceğini söyledi. Yapısal reformlara da değinen Derviş, "Hiçbir hükümet bu kadar reformdan sonra geri dönüşe cesaret edemeyecek" dedi. 
     
"İhtiyaç fazlası işçi emekli olacak"      ANKARA Milliyet 

     Devlet Bakanı Kemal Derviş, kamuda emekliliği gelmiş ve artık ihtiyaç görülmeyen elemanların bütün hakları ve kıdem tazminatları ödenerek emekliye ayrılmasını sağlamayı amaçladıklarını söyledi. 
     Türk-İş Başkanı Bayram Meral’le Hazine’de görüşen Derviş, çıkışta basına çalışanlara daha iyi ve verimli çalışma alanları yaratmaya çalıştıklarını bildirdi. Derviş şöyle konuştu 
     "Aslında birçok kuruluşta gerçekten eleman fazlalığı var ama diğer kurumlarda da eleman açığı var. Dolayısıyla devlete ve işçiye bu esnekliği sağlamamız lazım. Gerçekten ihtiyacı olan kurumlara elemanları transfer edebilmemiz lazım. Bu konuda çalışmalarımız devam edecek." 
     
     Tek suçsuz kesim işçiler 
     Son 15 ayın zor geçtiğini fakat zor günlerin geride kalmaya başladığını ifade eden Derviş, "Yaşanılan bunalımda kabahati olmayan bir kesim varsa bu işçiler ve çiftçilerdir" dedi. 
     Meral ise yaptığı açıklamada emekliliğini doldursa dahi mesaisine ihtiyaç duyulan işçilerle ilgili resen emeklilik uygulamasının olmayacağını söyledi. Meral, Derviş’in birçok müessede 12 ay çalışan ancak geçici işçi olarak adlandırılan işçilerin kadroya geçmesi konusuna olumlu baktığını söyledi. 
     
Demokrasi, hoşgörü Kürt halkının hakları...’      ABD Dışişleri Bakanlığı eski Sözcüsü James Rubin, Türkiye’nin AB üyeliğini kendisi için istemesi gerektiğini belirterek, "Bu yalnızca Türkiye’nin yararına olmaz Ortadoğu’daki korkunç krizlerle uğraşırken hepimizin yararına olur" dedi. 
     "Türkiye Yeni Dinamizm, Yeni Fırsatlar" konferansında konuşan Rubin, "Bence AB’nin Türkiye için saptadığı hedefler hoşgörü, insan hakları, demokrasi ve Kürt halkının hakları gibi konularla bağlantılı" diye konuştu. Türkiye ile İsrail ilişkilerinin de çok derin olduğunu belirten Rubin, "Bu ilişkilerin derinliği Ortadoğu’da kendinde durdurucu bir güç olabilir. Türkiye’nin, barışı kurmak için değil de barışın gözcüsü olarak orada bulunması gerekebilir" dedi. Rubin, konferans için 15 bin dolar aldı. 
     
Dünya Bankası’ndan Türkiye’ye beş uyarı      Dünya Bankası Türkiye Direktörü Ajay Chhibber, Türkiye’nin h l resesyonda olduğunu ve işsizlikte de artış gözlendiğini ancak, iddialı ve agresif programına sadık kalarak ilerlenirse daha üst gelir grubuna dahil bir ülke olacağını söyledi. 
     Beş uyarıda bulunan Chhibber, Türkiye’nin Avrupa’daki en pahalı enerjiyi kullanan ülke olduğunu ve doğalgazda ihtiyacın üzerindeki alım kontratlarının sorun yaratabileceğini belirterek enerji reformunun tamamlanmasını istedi. Bankalardaki sermaye reformunun çok önemli olduğunu kaydeden Chhibber, sosyal sigorta uygulamalarında maliyetin de Avrupa’nın en üstünde olduğuna dikkat çekti. Chhibber, "Vergi reformu yapılmalı, harcamalar kısılmalı" dedi. Ayrıca, enflasyonla büyüme arasındaki açığın dış yatırımlar artırılarak kapatılabileceğini söyledi. 
     



 EKONOMİ 
















</TEXT>
</DOC>
