<DOC>
<DOCNO> 55285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/03/yasam/ayas.html </URL>
<DATE> 2001/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail’i kan tuttu 
</HEADLINE>
<TEXT>

Filistinli komandolar hafta sonu İsrail’i cehenneme çevirdi. Otobüsler havaya uçuruldu, otomobiller yaylım ateşe tutuldu. Saldırının bilançosu 31 ÖLÜ 
     DIŞ HABERLER 

     Kudüs’te önceki gece meydana gelen iki intihar saldırısıyla bir araçta patlayan bombayı, dün Hayfa’da bir otobüse yönelik intihar saldırısı izledi. İslami Cihad ve Hamas örgütlerinin üstlendiği ve barış sürecine ağır bir darbe indiren olaylar dizisi şöyle gelişti. 
     
Üç ayrı saldırı      Cumartesi akşamı, Batı Kudüs’te bir alışveriş merkezinin yakınlarında iki Filistinli intihar komandosunun düzenlediği iki saldırıyla, bölgeye yakın Rabbin Kook caddesinde patlayıcı yüklü bir otomobilin infilak etmesi sonucu saldırganlar dahil 12 kişi öldü, 170 kişi de yaralandı. Başbakan Ariel Şaron’un sözcüsü Raanan Gissin, saldırılara "aynı şiddette" karşılık verileceğini açıkladı. 
     
Otobüs uçurdular      Bu saldırıların şokunu atlatamayan İsrail, dün sabah yeni bir haberle sarsıldı. Hayfa’da bir otobüste meydana gelen patlamada, 16 kişi öldü, yaklaşık 40 kişi de yaralandı. Patlamanın gerçekleştiği otobüs tamamen tahrip olurken, yakından geçen bir diğer otobüste de ağır hasar meydana geldi. 
     
Yaylım ateşi      Saldırılar bununla da bitmedi. Gazze Şeridi’nde iki Filistinli İsrail araçlarını yaylım ateşine tutarak bir kişiyi öldürüp, 5 kişiyi de yaraladı. İsrail askerleri da saldırıyı düzenleyen iki Filistinliyi öldürdü. 
     Dün sabah Doğu Kudüs’te iki ayrı olay daha meydana geldi. İsrail mahallesi Gilo’da ve Saladin caddesinde meydana gelen olaylarda 4 İsrailli, Filistinlilerin açtığı ateş sonucu yaralandı. 
     



 YAŞAM 












</TEXT>
</DOC>
