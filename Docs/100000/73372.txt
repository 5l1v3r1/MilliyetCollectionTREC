<DOC>
<DOCNO> 73372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/yasam/yas00.html </URL>
<DATE> 2002/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İnternette kumar daha tehlikeli 
</HEADLINE>
<TEXT>

İnternette kumar oynamanın, diğer kumar türlerine göre daha fazla bağımlılık yarattığı ve psikolojik yıkımının daha şiddetli olduğu ortaya çıktı 
     DIŞ HABERLER SERVİSİ 

     Süründürüyor 
     AMERİKAN Connecticut Üniversitesi bilimadamlarının 389 internet kumarbazı üzerinde yaptığı davranış araştırmasına göre, internet üzerinden oynanan kumar diğerlerine göre daha kolay bağımlılık oluşturuyor. Dahası, bu bağımlılıktan kurtulmak diğer kumar bağımlılıklarına göre daha zor oluyor. 
     
     Bırakmak zor 
     ÖRNEĞİN, diğer kumar bağımlılarının yüzde 22’si bu bağımlılıktan kurtulmakta güçlük çektiklerini söylerken, internet kumarbazlarının yaklaşık yüzde 75’i aynı zorlukla karşı karşıya bulunuyor. Yani bu bağımlılıktan kurtulmakta üç kat fazla güçlük çekiyor. 
     
     Psikolojik etkisi 
     İNTERNETTE kumar oynayanların yaşadığı psikolojik bozukluklar da diğerlerine göre daha şiddetli oluyor. Buna göre psikolojik yıkım ya da bunalıma girme, depresyon gibi ruhsal bozukluklarla cinsel davranış bozuklukları internet kumarbazlarında en az üç kat daha fazla görülüyor. 
     



 YAŞAM 
























</TEXT>
</DOC>
