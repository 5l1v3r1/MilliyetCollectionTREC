<DOC>
<DOCNO> 88023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/spor/spo20.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Cavcav ve Yanal’dan kibar yanıt      GENÇLERBİRLİĞİ Başkanı İlhan Cavcav ve Teknik Direktör Ersun Yanal, Ankaragücü Başkanı Cemal Aydın’ın suçlamalarına yanıt verdiler. Cavcav, "Ersun Yanal’ı bizden çaldı, gibi ahlaka sığmayan bir açıklamayı yadırgıyorum. Hoca başka kulübe gitmiş olsaydı çalınmış olmayacak mıydı Bu kendi hatalarının günahını bize yükleyip kendilerini kamuoyuna karşı haklı gösterme çabasıdır" dedi. Ersun Yanal ise hakkında ortaya atılan iddiaların ve söylenenlerin çok çirkin olduğunu kaydetti. 
     
Malatya atakta      MALATYASPOR, Levski Sofya’nın 27 yaşındaki defans oyuncusu Martin Stankov ile prensipte anlaştı. Bu futbolcu bir yıllık opsiyonlu olarak 1 Temmuz’da imza atacak. Ayrıca geçen sezon Gaziantepspor’dan kiralanan Mert Korkmaz ve kulübü ile anlaşma sağlandı. Celil ile temaslarını sürdüren Malatyaspor, bu oyuncuyu alamaması halinde Denizlisporlu Timuçin’e teklif götürecek. 
     
Hedef Ayew      DİYARBAKIRSPOR, forvet arayışlarını sürdürürken, Teknik Direktör Hüseyin Kalpar’ın isteği doğrultusunda Ayew’i de listeye aldı. Kalpar’ın, Y.Yozgatspor’dan öğrencisi olan Ayew için gerekli girişimler II. Başkan Ozan İçkale tarafından başlatıldı. 
     
Göztepe kıpırdadı      GÖZTEPE yönetimi 8 futbolcusunu kaybettikten sonra büründüğü sessizliğine son verdi. Yönetim, Antalyaspor’un Bulgar oyuncusu Gosho Guintchev ile geçen sene Gençlerbirliği’nden devre arasında Çin’de bir takıma giden Tarık Daşgün ile masaya oturdu. 
     



 SPOR 











































</TEXT>
</DOC>
