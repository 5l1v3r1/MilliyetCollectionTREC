<DOC>
<DOCNO> 62029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/13/yasam/yas04.html </URL>
<DATE> 2002/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuni vakası artık bir sosyal sorun 
</HEADLINE>
<TEXT>

Japon haber sitesi japantoday.com Kuni için forum oluşturdu. Türkiye’den katılan bir kişi, "Şimdi her Japon kızı Türklerin gözünde birer Kuni" dedi 
     NURDAN AKINER 

     Japon TV kanalı Nippon TV'de yayınlanan "Denpa Shonen" isimli programın "Kim Bir Türk Erkeği İle Evlenmek İster " çağrısıyla İstanbul'da koca avına çıkan ama ülkesine eli boş dönen Kuni Nakazono için internetteki Japon haber sitesi "www.japantoday.com" bir forum oluşturdu. Foruma dünyanın her yerinden mesaj yağdı. 
     Rusya'dan Yuriy Chekalin rumuzlu bir kişi, "Kuni'yi rahat bırakın" derken, Hawkeye rumuzlu bir kişi de şu mesajla Kuni'yi 'ti'ye aldı "Belki de Kuni Türklerin fizyonomik yapısını araştırmak isteyen bir tıp öğrencisidir. Evlenirken ameliyat eldiveni mi giyecekti " 
     Turkish Girl rumuzuyla yazan bir vatandaşımız ise sitemini şu sözlerle iletti "Programda izleyecekleriniz gerçek bir Türkiye portresi değil. Yapılanlar hem Türkiye'nin hem de Japonya'nın imajını zedeledi. Şimdi her Japon kızı Türklerin gözünde birer Kuni." 
     
     Yeni düzenleme 
     Bu arada Kuni’yle ilgili Türk basınında çıkan haberler etkisini gösterdi. Japon televizyoncular programın görüntü ve sunuşlarını Türkiye'yi rencide etmeyecek şekilde düzenledi. 
     



 YAŞAM 





















</TEXT>
</DOC>
