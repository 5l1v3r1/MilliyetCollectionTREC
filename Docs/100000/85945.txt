<DOC>
<DOCNO> 85945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/son/sonspo20.html </URL>
<DATE> 2002/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş "Mondragon'u almaktan tutarsızlığı yüzünden vazgeçtik" 
</HEADLINE>
<TEXT>

     Beşiktaş Kulübü, Kolombiyalı kaleci Mondragon'un transferinden, ''tutarsız ve Beşiktaş ilkelerine uymayan davranışları nedeniyle vazgeçildiğini'' açıkladı. 
     Kulübün resmi internet sitesinden yapılan açıklamada, bu transferden, teknik direktör Mircea Lucescu'nun da isteği doğrultusunda vazgeçildiği kaydedildi. 
     Açıklama şöyle 
     ''Beşiktaş Futbol Yatırımları A.Ş. olarak, spor kamuoyunu günlerdir meşgul eden Faryd Mondragon'un transferinden, FC Metz ile imzalanmış bir anlaşmanın ve oyuncunun menajeriyle varılan mutabakatın mevcudiyetine rağmen, adı geçen futbolcunun sonu gelmeyen tutarsız davranışları ve Beşiktaş formasını giymek için yeterince istekli davranmadığı görüldüğünden, Beşiktaş ilkelerine uymayan bu davranış karşısında teknik direktörümüz sayın Mircea Lucescu'nun da isteği doğrultusunda vazgeçilmiştir.'' 
     





</TEXT>
</DOC>
