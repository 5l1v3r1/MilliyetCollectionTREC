<DOC>
<DOCNO> 90725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/son/sondun33.html </URL>
<DATE> 2002/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus Bakan "Kursk'u torpil batırdı" 
</HEADLINE>
<TEXT>

     Barents denizinde iki yıl önce batan Kursk denizaltısının karaya oturmasına bir torpilin yol açtığı belirtildi. 
     Felaketle ilgili oluşturulan resmi soruşturma ekibinin başkanı Ticaret, Bilim ve Teknoloji Bakanı İlya Klebanov, RTR televizyonuna yaptığı açıklamada, ''Yetkililerin şimdi felaketin tek bir olası nedenine baktıklarını, bunun bir torpil patlaması olduğunu'' söyledi. 
     Klebanov, komisyonun çarpışma ya da mayın seçeneklerini gözardı ettiğini belirterek, ''geriye tek bir seçenek kalıyor bir torpil patlaması'' dedi. 
     Rusya'nın barış zamanındaki en büyük deniz kazasında 118 denizci ölmüştü. Ağustos 2000'de karaya oturan nükleer denizaltı Kursk, ancak geçen yıl ekim ayında denizden çıkarılabilmişti. 
     Felaketin ardından çeşitli spekülasyonlar yapılmış, Rusya'nın en modern gemilerinden biri olan Kursk'un bir NATO denizaltısıyla çarpıştığı için batmış olabileceğini belirtilmişti. Böylece, NATO'nun ve başka yabancı ülkelerin gemileri aklanmış oldu. 
     Komisyonunun raporunun bu yıl içinde yayınlanması planlanıyor. 
     





</TEXT>
</DOC>
