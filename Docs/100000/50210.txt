<DOC>
<DOCNO> 50210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/son/sonspo05.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Efsane geri döndü...NBA'de Jordan şov... 
</HEADLINE>
<TEXT>

     ABD Profesyonel Basketbol Ligi'ne NBA , bu sabaha karşı yapılan 8 karşılaşmayla devam edildi. 
     3.5 yıl aradan sonra basketbola dönen yıldız oyuncu Michael 
     Jordan'ın 31 sayıyla oynadığı maçta Washington Wizards, Atlanta Hawks'ı 98-88 yenerek, sezonun ilk galibiyetini aldı. 
     Washington'da, Richard Hamilton 22, Chris Whitney ise sahadan 16 sayıyla ayrılırken, Popeye Jones, kaydettiği 9 sayının yanı sıra 13 ribaunda imzasını attı. 
     Atlanta Hawks'ta ise Jason Terry, 23 sayıyla en skorer isim oldu. 
     Salt Lake City'deki maçta ise geçen yılın şampiyonu Los Angeles Lakers, Utah Jazz önündeki 105-101'lik galibiyetiyle, sezonun 2. 
     maçını da galibiyetle kapadı. 
     Lakers'da, rakip potaya 39 sayı bırakan Kobe Bryant, maçın son bölümünde özellikle savunmadaki performansıyla takımına galibiyeti getiren isim oldu. 
     Büyük çekişmeye sahne olan maçta, Utah Jazz'da ise John Stockton 19, ''postacı'' lakaplı ünlü forvet Karl Malone ise 16 sayı ürettiler. 
     Ligde yapılan maçlar ve sonuçları şöyle 
     

Dallas Mavricks-Philadelphia 76'ers 99-92 Washington Wizards-Atlanta Hawks 98-88 Detroit Pistons-Memphis Grizzlies 90-80 Houston Rockets-Los Angeles Clippers 98-92 Milwaukee Bucks-Denver Nuggets 102-101 Los Angeles Lakers-Utah Jazz 105-101 Seattle Supersonics-San Antonio Spurs 114-108 Phoenix Suns-Golden State Warriors 107-101      






</TEXT>
</DOC>
