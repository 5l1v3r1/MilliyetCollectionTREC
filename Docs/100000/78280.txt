<DOC>
<DOCNO> 78280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/14/spor/spo03.html </URL>
<DATE> 2002/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
HATASIZIM 
</HEADLINE>
<TEXT>

İkinci yarı başında üç oyuncu birden değiştirdiği için eleştirilen Mircea Lucescu, "Önümüzdeki maçları düşünerek bu riski göze aldım" dedi 
     GALATASARAY Teknik Direktörü Mircea Lucescu, ikinci yarıya üç oyuncusunu birden değiştirerek çıkmasının hata olmadığını söyledi. Lucescu, "Dokuz kişi kalan bir takımın bu kadar agresif oynayacağı aklıma gelmedi. Önümüzdeki milli maçı ve Ankaragücü sınavını düşündüm ve üç oyuncuyu birden değiştirerek bu riski aldım. Benim amacım kadromdaki tüm oyuncuları oynatabilmekti" dedi. 
     HASAN ŞAŞ’IN sakatlığının kendisi için sürpriz olduğunu kaydeden Rumen hoca sözlerini şöyle sürdürdü Oyuna girenlerin de bu takımın bir parçası olduklarını düşünmelerini ve hissetmelerini istedim. Maçta önce zorlandık ama rakibimiz 9 kişi kalınca işimiz kolaylaştı. Artık her maç final maçı gibi. Şampiyonluğu ancak biz kaybedebiliriz. Rakiplerimizin maçıyla ilgilenmiyoruz." 
     



 SPOR 




























</TEXT>
</DOC>
