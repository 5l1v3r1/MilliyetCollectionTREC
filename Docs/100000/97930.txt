<DOC>
<DOCNO> 97930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/25/son/sondun37.html </URL>
<DATE> 2002/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Sobeyh "Filistin tönetimi'ne yardım sözleri yerine getirilmedi" 
</HEADLINE>
<TEXT>

     Filistin'in Arap Birliği'ndeki temsilcisi Muhammed Sobeyh, Arap ülkelerinin Filistin Yönetimi'ne verdiği mali yardım sözlerinin yerine getirilmesi çağrısında bulundu. 
     Sobeyh, Mısır'ın başkenti Kahire'de Arap Birliği binasında düzenlenen toplantıda, ''Araplar, Beyrut'taki zirvede söz verildiği üzere, Filistin Yönetimi'ne hızla mali yardımları göndermeli'' dedi. 
     Gazze'deki İsrail saldırısına ABD'nin tepkisinin yetersiz olduğunu belirten Sobeyh, ''ABD'nin, bu suçu ılımlı bir dille ele alması kabul edilemez'' diye konuştu. 
     Toplantıda, İsrail'in 9'u çocuk 17 kişinin ölümüne neden olan Gazze saldırısı ele alındı. 
     Arap Birliği'ne üye 12 ülke, 28 Mart'ta Beyrut'ta düzenlenen zirvede, Filistin Yönetimi'ne 6 ay süreyle ayda 55 milyon dolar yardım yapma kararı almıştı. 
     Birlik, geçen hafta Filistin Yönetimi'ne şimdiye kadar 200 milyon dolar verildiğini, 11 üye ülkenin hiç yardım yapmadığını bildirmişti. 
     





</TEXT>
</DOC>
