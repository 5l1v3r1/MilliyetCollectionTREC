<DOC>
<DOCNO> 73833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/son/sonspo07.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Kadıköy'de Gaziantepspor'a üstün... 
</HEADLINE>
<TEXT>

     Fenerbahçe, Birinci Süper Futbol Ligi'nde yarın karşılaşacağı rakibi Gaziantepspor'a İstanbul'da yaptığı maçlarda büyük üstünlük kurdu. 
     Sarı-lacivertliler, Gaziantepspor ile kendi sahasında yaptığı 15 maçta, 12 galibiyet, 1 yenilgi ve 2 beraberlik aldı. 
     Gaziantepspor ile ligde ilk kez 1979-80 sezonunda karşılaşan Fenerbahçe, rakibini İstanbul'da 1-0 yenerken, deplasmanda aynı skorla yenildi. 
     1980-81 sezonunda kendi sahasında Gaziantepspor'a 1-0 yenilen 
     Fenerbahçe, bu yenilgiden sonra rakibinin Birinci Lig'de mücadele ettiği 13 sezonda kendi sahasında Gaziantep ekibine yenilmedi. 
     
     Gol rekoru İstanbul'da kırıldı 
     Bu sezon 44 yaşına giren Birinci Futbol Ligi'nde şimdiye dek bir maçta en fazla gol Fenerbahçe ile Gaziantepspor'un yaptıkları bir maçta filelere gitti. 
     2 takım arasında 1991-92 sezonunda İstanbul'da yapılan maçı 
     sarı-lacivertli ekip 8-4 kazanırken, filelere giden toplam 12 gol, Birinci Futbol Ligi'nde şimdiye dek bir maçta atılan en fazla gol olarak tarihe geçti. Fenerbahçe, İstanbul'da Gaziantepspor filelerine 36 gol atarken, kendi kalesinde 12 gol gördü. 
     
     Geçen sezonki maç tarihe geçti 
     Fenerbahçe ile Gaziantepspor arasında ligde geçen sezon İstanbul'da yapılan maç, adeta nefesleri kesti. 
     Ligde 29. haftada Fenerbahçe Şükrü Saracoğlu Stadı'nda yapılan karşılaşmaya Fenerbahçe 61 puan ve averajla lider, Gaziantepspor ise 58 puanla 3. sırada başladı. Karşılaşmanın ilk yarasını Gaziantepspor 
     3-0 önde kapadı. İkinci yarıda çoşan Fenerbahçe, üst üste bulduğu 
     gollerle inanılmazı gerçekleştirip, sahadan 4-3 galip ayrıldı ve şampiyonluk yolunda önemli bir engeli geçti. Fenerbahçe ile Gaziantepspor, yarınki maçla birlikte, Birinci Süper Futbol Ligi tarihinde 32. kez karşı karşıya gelecek. Her iki takım arasında geride kalan maçlarda, galibiyet sayısında sarı-lacivertli ekibin 17-8 üstünlüğü bulunuyor. Taraflar 6 kez de eşitliği bozamadı. Fenerbahçe'nin ligde attığı toplam 64 gole, Gaziantepspor 38 golle karşılık verdi. 
     






</TEXT>
</DOC>
