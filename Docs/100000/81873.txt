<DOC>
<DOCNO> 81873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/son/sondun40.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de Belediye Meclisi'ne giren Türk sayısı 7'e yükseldi 
</HEADLINE>
<TEXT>

     İngiltere'de yapılan yerel seçimlerde aday olan 23 Türk'ten 7'sinin belediye meclis üyeliklerine seçildikleri kesinleşti. 
     Türklerin yoğun olarak yaşadıkları Londra belediyelerinden Enfield ve Harringay'de Belediye Meclisleri'ne seçildikleri sabah saatlerinde kesinleşen 5 adaydan sonra, İslington'daki Liberal Demokrat Parti adayı Meral Ece ile Hackney'deki İşçi Partisi'nin adayı Muttalip Ünlüer'in de meclis üyeliklerine getirildikleri kesinlik kazandı. 
     Bu arada oy kullanma oranının yüzde 35'lerde kaldığı yerel seçimlerde Burnley'de iki sandalye kazanan İngiltere Milliyetçi Partisi'nin üçüncü sandalyeyi de kazandığı açıklandı. 
     Parti yönetimi, Burnley'de aldıkları oy oranının yüzde 28'e yakın olduğunu iddia ederken, partinin ilk kez bir seçimde üç Belediye Meclisi üyeliği kazanması da büyük başarı olarak nitelendi. 
     Bu arada parti yönetimi, kendilerine verilen oyların siyasi sistemi protesto eden seçmenin oyları olduğuna dair iddiaları da reddetti. 
     Parti yöneticileri, aldıkları oyların partinin ortaya koyduğu başarılı politikaların sonucu olduğunu savundular. 
     





</TEXT>
</DOC>
