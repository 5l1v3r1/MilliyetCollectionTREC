<DOC>
<DOCNO> 83608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/12/son/sontur19.html </URL>
<DATE> 2002/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İki kardeş, ağabeylerini öldüren eniştelerini 9 yıl sonra öldürdü 
</HEADLINE>
<TEXT>

     İzmir'in Zeytinlik Semti'nde, dün akşam sokak ortasında öldürülen Mehmet Öznar'un, ağabeylerini öldürdüğü 2 eski kayınbiraderi tarafından öldürüldüğü belirlendi. Sanıklar, gözaltına alındı. 
     Alınan bilgiye göre, Ülkü Sineması karşısındaki Hamam Sokağı'nda, Mehmet Öznar'un öldürülmesi olayını araştıran Cinayet Büro Amirliği ekipleri, olayın faili oldukları gerekçesiyle Yunus Sevenler ile Yalçın Sevenler adlı kardeşleri, suç aleti bıçakla yakaladılar. 
     Sorgularında, Öznar'ın, ablalarının eski eşi olduğunu ve 1993 yılında ağabeylerini öldürdüğünü anlatan Sevenler kardeşler, 9 yıl bekledikten sonra, cinayeti işlediklerini itiraf ettiler. 
     Emniyette işlemleri tamamlanan sanıkların, adliyeye sevk edilecekleri bildirildi. 
     Mehmet Öznar 40 , sokakta tartıştığı iki kişi tarafından 16 yerinden bıçaklanarak öldürülmüştü. 
     





</TEXT>
</DOC>
