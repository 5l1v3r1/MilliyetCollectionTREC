<DOC>
<DOCNO> 52535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/ekonomi/eko17.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ladin’in örgütü bile STK olabilir’ 
</HEADLINE>
<TEXT>

     Dünya Ekonomi Forumu Başdanışmanı Claude Smadja, sivil toplum kuruluşu STK tanımında ayrımlar olması gerektiğini belirterek, Usame Bin Ladin’in örgütü El Kaide’nin de STK olabileceğini iddia etti. 
     10. Ulusal Kalite Kongresi’nde konuşan Smadja, "STK tanımı çok şeyi kapsıyor. Bölümlere yerleştirildiğinde bazıları kendi kendilerini tayin etmiş gruplar olarak ortaya çıkıyor. Bunlar farklı bir maske altında kendilerini STK olarak ilan etmekte. Hiçbir şey onları küreselleşmenin herkesi içine katan bir refah getireceğine inandıramaz. Dolayısıyla baskıcı bir grup haline geldiler. Bunların diğerlerinden ayrılması gerekir." 
     STK’ların dengeyi sağlayacak bir ağırlıkta ortaya çıktıklarını ifade eden Smadja, "STK’ların eylem ve baskıları şirketlerin sosyal sorumlulukları konusunda başarılı sonuçlar verdiğine" de değindi. Smadja bu konuda Shell’in Nijerya’daki faaliyetleri nedeniyle İngiltere’deki satışlarının düşmüş olmasını örnek gösterdi. 
     
     
     



 EKONOMİ 




















</TEXT>
</DOC>
