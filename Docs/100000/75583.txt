<DOC>
<DOCNO> 75583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/siyaset/siy04.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
MİT, Meclis’ten hukuk desteği istedi 
</HEADLINE>
<TEXT>

     ANKARA Milliyet 

     Milli İstihbarat Teşkilatı’nın MİT , TBMM İnsan Hakları Komisyonu ile yapılan görüşmede, telefon dinleme faaliyetlerinin hukuki altyapısının hazırlanması için destek istediği bildirildi. 
     MİT’ten dün yapılan açıklamada, Meclis Alt Komisyonu ziyaretiyle ilgili olarak "kamuoyunda yanlış izlenim bırakılabilecek bazı haber ve yorumlara yer verildiği" belirtildi. Gazetemizde dün yayımlanan habere ilişkin düzeltme de yapılan açıklamada, görüşmede üyelere uzmanlarca teknik bilgi verildiği kaydedilerek şöyle denildi 
     "MiT Müsteşarı, elektronik istihbaratın yanı sıra, hukuki alt yapılarının oluşturulması ve çeşitli istismarları önleyebilecek denetim mekanizmalarının kurulabilmesi halinde, MİT’in Meclis denetimine açık olmasından her zaman memnuniyet duyulacağını ifade etmiştir. MİT Müsteşarı, komisyon üyeleriyle görüşmesinde teknik konularda herhangi bir beyanda bulunmamıştır. Ayrıca, haberleşme özgürlüğünün anayasal güvencesi çerçevesinde, istihbarat kuruluşlarının kaçınılmaz ihtiyaçlarının karşılanmasında, hukuki yetki ve sorumluluklarının şekillendirilmesinin önemi üzerinde, karşılıklı bilgi teatisinde bulunulmuştur." 
     



 SİYASET 














</TEXT>
</DOC>
