<DOC>
<DOCNO> 90152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/16/yazar/pulur.html </URL>
<DATE> 2002/06/16/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Falih Rıfkı’yla Pazar Sohbeti... 
</HEADLINE>
<TEXT>

     BEDİİ Faik’in anılarının, üçüncü cildine "Falih Rıfkı Atay özel sayısı" da diyebiliriz. 
     Üstad anılarına şöyle başlıyor 
     "Ben DÜNYA’ya gelinceye kadar, çalıştığım hiçbir gazetede, kendimden önce, kendimden üstün bir kimsenin varlığını hissetmemiş, hatta kabul de etmemişimdir." X 
     "Tasviröde Cihat Baban, "Vatanöda Ahmet Emin Yalman, geçin onları bir kalem, ama "Dünya"da Falih Rıfkı Atay, işte orada durun 
     "Çünkü orada bir Falih Rıfkı Atay vardı ki, onun yazı kudreti önünde eğilmemek, şahsiyetinden fırlayan üstünlük karşısında büyülenmemek kabil değildi." 
     
     1. CİHAN Savaşı Suriye cephesi, Ordu Kumandanı, bizim Hasan Cemal’in dedesi Cemal Paşa. 
     Kumandan özel kalem müdürü de yedek subay teğmen Falih Rıfkı Atay’dır, Ordu Kurmay Başkanı da Orgeneral Ali Fuat Erdem... 
     Osmanlı ordusunun geleneğine göre, subaylara "yüzbaşı" oluncaya kadar "efendi" yüzbaşı olunca da "bey" diye hitap edilir. Cemal Paşa, özel kalem müdürüne havale ettiği her evraka "Falih Rıfkı Bey"e diye derkenar düşer, Ali Fuat Erdem de "beyöleri "efendi"ye çevirir. Sonunda Cemal Paşa, kurmay başkanını uyarır 
     "Askerlik kaidelerine bağlılığınızı takdir ediyorum ama, edebiyatçılara da itibar göstermenizi zorunlu sayıyorum." 
     
     "ZEYTİNDAĞI" Falih Rıfkı Atay’ın baş yapıtıdır. 
     Hüseyin Cahit Yalçın "Bir yazar, bütün ömründe, böyle bir kitap yazabilmişse, dünyaya beyhude gelmemiştir" derken, Nurullah Ataç, kitabı, Türkçe’nin "tam tadı" sayar 
     "Zeytindağı’nı okumamış Türk, Türkçeyi yarım tatmış sayılır." 
     
     BEDİİ Faik, evinde ziyaret ettiği bir politikacının kitaplarını ve duvarda asılı diplomalarını anlatınca, Falih Rıfkı Atay, fırsatı kaçırmaz 
     "Hayatımda bu kadar çok kitabı ve o kadar fazla diploması olduğu halde, onun kadar cahil kalmaya muvaffak olmuş, bir adam görmedim " 
     
     1950’li yıllar, Demokrat Parti iktidarda, bazı yazarlar, devrimleri korumak için toplanır ve ortak bir karar alırlar, lakin ertesi gün bunlardan biri kararı hiçe sayarak iktidarı övmeye başlar. 
     Falih Rıfkı Atay’ın tepkisi şudur 
     "Hayatında tesadüfen dahi, namuslu olamamıştır." 
     
     FALİH Rıfkı Atay’a göre, iki kişi, Hüseyin Cahit Yalçın’a benzediği için yanmıştır Biri "31 Mart" ayaklanmasında, Hüseyin Cahit Yalçın’a benzediği için gericiler tarafından vurulan milletvekili Aslan Bey, diğeri de Dr. Adnan Adıvar... Halide Edip, Hüseyin Cahit’e benzediği için, Adnan Adıvar’la evlenmiştir. 
     Falih Rıfkı Atay, Adnan Adıvar’ı daha talihsiz bulur 
     "Aslan Bey kurşunları yer yemez öldü halbuki doktor Adnan, her gün her saat ölmektedir." 
     
     BİR Falih Rıfkı anısı da bizden tabii "Bedii abi"den naklen, kendisi yazmamış... 
     1950 - 60 arası, yokluk günleri, ilaç bile bulunmuyor, siyaset kulislerinde marifetleriyle meşhur biri Avrupa’ya gidiyor ve Bedii Faik’le Falih Rıfkı’ya hazım ilacı gönderiyor. 
     Falih Rıfkı Bey ilaçları görünce adamı yaygın unvanıyla anıyor, Bedii Faik müdahale ediyor 
     "Ama beyefendi, sevimli adamdır " 
     Falih Rıfkı gülüyor 
     "Kuzum, sen, hiç sevimsiz pezevenk gördün mü " 
     







Geçti Bor’un pazarı sür eşeği Niğde’ye... 


Mülakat sorusu 


Çiller ittifaka karşı 


İstanbul Sanat ve Kültür Vakfı’yla 30 yıl... 


Kırmızı bisiklet 


Müziğin helali haramı olur mu 


Dünya bu kapağın altındadır 


Falih Rıfkı’yla Pazar Sohbeti... 


Datça Fazıl Say’ı bekliyor 


Şirketinizi Ecevit yönetsin ister miydiniz 


Devletl bedenleriniz sizin 


Çiftlik’ olarak mı kalacağız 'ülke' mi olacağız 


Altın Yüzük Şehirleri 


Zinciri boş bırakmak veya Kaloma 


</TEXT>
</DOC>
