<DOC>
<DOCNO> 82743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/spor/spo19.html </URL>
<DATE> 2002/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Jardel şokta      BREZİLYA Milli Takımı’na yine çağırılmayan Mario Jardel "Hayatımın ve kariyerimin en kötü günlerini yaşıyorum" dedi. Sporting Lizbon’da attığı 42 golle Avrupa krallığı yarışında açık ara önde bulunan Jardel, Romario’yu da kadro dışı bırakan Teknik Direktör Scolari’ye tepki göstererek, "Daha ne yapmam gerek. Umudum kırıldı" dedi. 
     
Türkçe hizmet      DÜNYA Kupası’na ev sahipliği yapacak G.Kore, organizasyon süresince ülkelerine gelen misafirlerine yönelik çalışmalarını sürdürüyor. Türkiye’nin Seul Büyükelçiliği’nden yapılan açıklamada, G.Kore tarafından geliştirilen BBB sisteminde mobil telefon kanalıyla başta Türkçe olmak üzere İngilizce, Çince, Japonca, Rusça, Fransızca, Almanca, İtalyanca, İspanyolca, Portekizce, Lehce, İsveççe ve Arapça’nın yer aldığı 13 dilde hizmet verilecek. 
     
Erkekler çeyrek finalde      29. Erkekler Avrupa Bahar Kupası’nda Türkiye, grubundaki üçüncü ve son maçında Kıbrıs Rum Kesimi’ni 3 - 0 yenerek çeyrek finale kaldı. Ay - Yıldızlı ekibimiz Çek Cumhuriyeti’nin Brno kentinde yapılan maçın setlerini 25 - 18, 25 - 17, 25 - 22 önde kapadı. Bayan voleybolcularımız ise özel maçta Küba’yı 3 - 0 mağlup etti. 
     
UEFA Kupası Finali      21.30 Feyenoord - B.Dortmund 
     TRT 1 - naklen 
     
Ceza yağmuru      PROFESYONEL Futbol Disiplin Kurulu, dört kulübe toplam 4 milyar lira ceza verdi. Kocaelispor - Galatasaray maçında çıkan olaylar yüzünden ev sahibine 1.5 milyar, Cim - Bom’a da 750 milyon lira ceza kesildi. Samsun - Antalya maçındaki olaylar nedeniyle Samsun 1 milyar, İstanbulspor - Rize maçındaki olaylar nedeniyle de Rize 750 milyon lira ile cezalandırıldı. 
     
Üç bronz garanti      SAMSUN’DA devam eden 14. Erkekler ve 13. Bayanlar Avrupa Tekvando Şampiyonası’nda sporcularımız üç madalyayı daha garantiledi. Bayanlar 59’da Zeynep Murat ile 72’de Arzu Er rakiplerini yenerek yarı finale yükseldiler ve bronz madalyayı garantilediler. Erkekler 78’de ise Bekir Aydın rakiplerine şans tanımadı ve yarı finali yakalayarak madalyayı garantileyen diğer bir sporcumuz oldu. Şampiyonaya iyi bir başlangıç yapan Kıvanç Dinçsalman çeyrek finalde elendi. 
     
Potada bugün      Erkekler Birinci Ligi 
     Play - Off 2. Turu 
     Ayhan Şahenk Salonu 
     19.30 Darüşşafaka - Pınar Karşıyaka 2 - 1 
     TRT 2 Canlı 
     Bayanlar Birinci Ligi 
     Play - Off finali 
     Caferağa Salonu 
     15.00 Fenerbahçe - BOTAŞ 2 - 1 
     



 SPOR 


























</TEXT>
</DOC>
