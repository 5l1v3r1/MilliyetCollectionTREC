<DOC>
<DOCNO> 84743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/18/son/sondun07.html </URL>
<DATE> 2002/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan Kongresi 1999 yılında "uçaklı saldırı" uyarısı yapmış 
</HEADLINE>
<TEXT>

     Amerikan Kongresi tarafından 1999 yılında hazırlanan bir raporda, teröristlerin Pentagon ya da CIA gibi binalara uçakla çarpabilecekleri uyarısında bulunulduğu bildirildi. 
     ABD'yi canevinden vuran 11 Eylül saldırılarından iki yıl önce Kongre Kütüphanesi araştırmacılarının hazırladığı ''Terör Psikolojisi ve Sosyolojisi'' başlıklı raporda, ''El Kaide örgütü üyelerinin, güçlü patlayıcı yüklü bir uçağı Pentagon, CİA ya da Beyaz Saray üzerine sürebileceği'' görüşü dile getiriliyordu. 
     Raporda, 1993 yılında New York'taki Dünya Ticaret Merkezi'ne karşı girişilen saldırının beyni olmakla suçlanan Remzi Yusuf'un ''bu eylemi CİA merkezine karşı yapmayı öngördüğü'' belirtiliyordu. 
     Beyaz Saray Sözcüsü Ari Fleischer, raporla ilgili görüşünü soran gazetecilere raporun, 20 Ocak'ta göreve geldikten sonra kendilerine sunulmadığını söyledi. Sözcü, ''O zaman ortalıkta dolaşan bu bilgi, demek kimseyi harekete geçirmemiş'' dedi. 
     George Bush yönetiminin, 11 Eylül'den bir ay önce teröristlerin uçak kaçırabilecekleri yolunda uyarıldığı ortaya çıkınca, Beyaz Saray gevşek davrandığı iddialarını reddetmişti. 
     





</TEXT>
</DOC>
