<DOC>
<DOCNO> 92557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/siyaset/siy04.html </URL>
<DATE> 2002/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortaklar da tepkili 
</HEADLINE>
<TEXT>

ANAP’lılar Seçim 2003’te olmalı’ derken MHP’liler Başbakan konuştukça ekonominin sarsıldığını söyledi 
     ANKARA Milliyet 

     Başbakan Bülent Ecevit’in, "Ufukta seçim göründü" sözlerini düzeltmesine rağmen, seçim beklentisi yoğunlaşırken, ANAP Grup Başkanvekili Nihat Gökbulut, Mesut Yılmaz’ın daha önce dile getirdiği 19 Ekim 2003’ün, seçim için en uygun tarih olduğunu söyledi. 
     
     Cin şişeden çıktı bir kere... 
     Gökbulut, "Türkiye’de iki şey ağızdan bir kere çıktı mı, artık geri dönüşü yoktur. Biri af, diğeri seçim. Tabiri caizse, cin şişeden çıkmıştır" diye konuştu. 
     Ekonomiyi sıkıntıya sokacak en önemli etkenin Başbakan’ın sağlığı ve açıklamaları olduğunu söyleyen MHP Grup Başkanvekili İsmail Köse ise şunları söyledi 
     
     MHP’den ilk ciddi çıkış 
     "Ekonomiye en fazla sıkıntı verecek olan Başbakan’ın sağlığıdır, konuşmalarıdır. Başbakan’ın sözleri yanlış anlaşıldı. Bu bakımdan seçim gündemde yoktur. Bu bir sorumluluk meselesidir." Böylece, MHP ilk kez ekonominin gidişatından Ecevit’i sorumlu tuttu. 
     



 SİYASET 














</TEXT>
</DOC>
