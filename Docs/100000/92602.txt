<DOC>
<DOCNO> 92602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/yazar/sazak.html </URL>
<DATE> 2002/06/28/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Seçim gözüktü 
</HEADLINE>
<TEXT>

     Başkent Üniversitesi hekimlerinin birkaç hafta daha dinlenmesini önerdikleri Başbakan Ecevit, ambargo’yu kırarak DSP Grubu’na katıldı ve milletvekillerine Ben erken seçime karşıyım ama seçim ufukta gözüktü, tatilde Anadolu’da çalışın’ diye seslendi. 
     Meclis’ten ayrılan Ecevit, 12.30’da Çankaya’ya çıktı. 
     Cumhurbaşkanı Sezer ile görüştükten sonra Köşk’ün kapısında gazetecilere, Sabahki konuşmamda seçimle ilgili yanlış şeyler söylemişim, benim kastım 2004 Nisan’ındaki normal tarihinden itibaren seçim olmayacağıdır’ diye düzeltmede bulundu. 
     Ufukta seçim gözüküyor mu 
     Uzun bir sefere hazırlanan kaptan limanda tayfa seçerken 3 arkadaşa rastlamış. Teker teker yeteneklerini sormuş. 
     Birincisi, binlerce mil ötesini görebildiğini söylemiş. İkincisi ıssız adada kuş uçsa duyabileceğini anlatmış. Kaptan üçüncüye Sen ne yaparsın’ deyince Canım sıkılır’ yanıtını almış. Tepkiyle Siz ikiniz gelin’ diye gemiye dönmeye hazırlanırken arkadaşları üçüncü tayfayı da almasını şart koşmuşlar. Tamam deyip, yola çıkılmış. 
     Bir hafta on gün sonra direğin tepesindeki denizci Kara gözüktü’ diye bağırmaya başlamış. Kaptan dürbünle bakmış, bir şey yok. İkinciye sormuş, Bir şey duyuyor musun ’ Evet, demiş Robinson kılıklı bir adam şu anda gözlüğünü düşürdü.’ İnanamamış kaptan son bir umutla üçüncüye dönmüş. Sen ne diyorsun 
     Ne dememi istersiniz bunları gördükçe canım sıkılıyor ’ 
     Türkiye’de hepimizin canı sıkılıyor. Haziran boyunca tek moral kaynağımız futbolda Brezilya engelini aşamayınca, kupaya uzanan eller havada kaldı. AB liginde umutlar sonbahara ertelendi. Standard and Poor’s Türkiye’nin ekonomik görünümünü pozitiften durağana’ çevirdi. 
     Hiç olmazsa Başbakan sağlığına kavuştu derken, dakika bir gol bir’, seçim gafı’ yaptı. 
     Aslında Başbakan’ın ilk söylediği daha doğruydu. 
     İdam konusunda ters düşen ve AB hedefinde uzlaşamayan koalisyon hükümeti, 7 Haziran’daki Çankaya zirvesinde fiilen’ sona erdi. 
     Koalisyon ortaklarının birlikte yasa yapma gücü kalmadı. Meclis bu yüzden tatil ediliyor. İSO toplantısında, Cengiz Solakoğlu, Hükümet sorunu halledilmeden Meclis’in tatile çıkması, toplumsal katliamdır’ demekte haklı. 
     Üçüncü dalga kriz geliyor. 
     Döviz, faiz yükseliyor, dış borcun çevrilmesine ilişkin kaygılar başladı. 
     Hükümet kendi içinde sorunlu, Başbakan sağlıksız ve hala seçim olmasın’ isteniyor. Dünkü DSP Grubu’nda on yıldır Ecevit’in yanında görmeye alıştığımız Hüsamettin Özkan’ın yokluğu da dikkat çekiciydi. Başbakan’ın, ekonomik büyümeye ilişkin sözleri Derviş’i de dışlayan’ sürecin başlangıcı şeklinde yorumlanıyor. Buna karşılık gruptaki muhalefet Ecevit’siz çözüm’ istiyor. 
     DYP lideri Tansu Çiller de, Ecevit’in milletle vedalaşma zamanı geldi’ diyerek muhalefeti sertleştirdi. 
     İnatlaşma sürerse seçim de çözüm olmayabilir. 
     Ufuktaki sorunlara baktıkça canımız sıkılıyor.’ 
     
     







En kötüsü, kararsızlık 


İSO da, Ankara'ya başkaldırıyor 


Ecevit’e mesaj 


Uzlaşma... 


İlle de dibe mi vurmak lazım 


Bilmek hakkı 


Yabancı kolejlerin geleceği 


Antepliyim ezelden, geçemem güzelden 


Lütfen beni yanlış anlamayın sayın Başbakan 


İlginç bir şirket öyküsü 


Serçe kartalla uçmaya kalkarsa... 


Seçim gözüktü 


Trilyon kazanan millilerimizin çocuklarına burs 


Mahsuscuktan hayat istasyonları 


Asgari ücret işçi için az’ işveren için çok’ 


</TEXT>
</DOC>
