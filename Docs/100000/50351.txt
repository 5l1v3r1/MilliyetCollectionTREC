<DOC>
<DOCNO> 50351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/yazar/guclu.html </URL>
<DATE> 2001/11/03/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
YÖK galiba bu defa gidici 
</HEADLINE>
<TEXT>

     Hükümetin 2002 programında YÖK'e ve üniversitelere yönelik ciddi yaptırımlar söz konusu. Hükümetin öncelikli hedefleri arasında, her yıl yüz binlerce genci mağdur duruma düşüren üniversite giriş sistemini değiştirmek de bulunuyor. 
     Gürüz tarafından oldu bittiye getirilerek değiştirilen üniversiteye giriş sisteminin, mesleki teknik okulları olumsuz yönde etkilediği dile getirilen 2002 programında, YÖK'ün söylemlerinin aksine mağduriyetleri giderici sistem değişikliğine gidileceği belirtiliyor. 
     YÖK'ün yeniden yapılandırılmasından, sınav sistemine kadar çok önemli değişiklikler öngören 2002 Hükümet Programı'nın yükseköğretime ilişkin hedeflerine önce bir göz atalım. Sonrasında da nelerin olup olamayacağını sorgulayalım 
     Yükseköğretime giriş sistemi, öğrencilerin ilgi ve kabiliyetlerine uygun yükseköğretim programlarına yerleştirilmelerini sağlayacak bir yapıya kavuşturulacaktır. 
     YÖK, bürokratik ve merkeziyetçi yapıdan kurtarılarak yükseköğretimin uzun vadeli planlamasını yapan, yükseköğretim kurumları arasında koordinasyonu sağlayan bir kurum olarak yeniden yapılandırılacaktır. 
     ÖSYM, kamu ve özel kesime yönelik üstleneceği sınavlarla ilgili olarak Sınav Yerleştirme Merkezi adıyla özerk bir kuruluş haline getirilmesi amacıyla düzenlemeler yapılacaktır. 
     Üniversitelerin finansman kaynakları geliştirilecek ve çeşitlendirilecek ve etkin bir harç, burs ve kredi sistemi oluşturulacaktır. 
     Üniversitelerde akademik terfilerde, bilimsel liyakat sistemi esas alınacak kadrosuzluk, akademik terfiyi engelleyici bir faktör olmaktan çıkartılacaktır... 
     
Yükseköğretim reformu gerçekten yapılır mı      12 Eylül'ün bir dayatması şeklinde anayasal kurum haline gelen ve yamalı bohçaya dönüşen Anayasa'da hala el sürülemeyen kurumlardan biri olma özelliğini taşıyan YÖK, bu kez gerçekten ciddi olarak ele alacak mı 2002 Hükümet Programı'na bakılacak olursa hükümetin niyeti ciddi gibi. Ama yine de beklemek gerekiyor. 
     Öyle bir kurum düşünün ki, başkanı kendisini cumhurbaşkanın, başbakanın, hükümetin, Meclis'in üzerinde görüyor. Üniversite özerkliği elbette çok çok önemli. Akademik konularda elbette dış etkilerden uzak olsun ama YÖK'ün bugün yaptığı tam anlamıyla devletin zirvesiyle mahalle kabadayısı gibi sürtüşmek. 
     Hükümetin gerçekleştirmek istediklerine bakıldığında, çok isabetli tespitler söz konusu. Yeni sınav sisteminin mesleki teknik okulları çökerttiği ve orta"ğretim başarı puanı nedeniyle haksızlık yarattığı doğrudur. YÖK'ün günlük kavgalar ve küslükler yaratarak uzun vadeli yükseköğretim planlaması yapamadığı da aşikardır. ÖSYM'nin YÖK'ten ayrılarak bağımsız bir yapıya kavuşturulması da çok önemli bir reformdur. Üniversitelerin finans kaynaklarının çeşitlendirilmesi, harç, burs ve kredi sisteminin yenilenmesinde de geç bile kalınmıştır. Yine aynı şekilde akademik terfilerde bilimsel liyakatin değil de, kadrolaşmanın öne çıkması konusunda da çok zaman yitirilmiştir. 
     Özetin özeti 2002 Hükümet Programı'ndaki hedefler, hükümetin belki de ilk kez sorunları kavradığını gösteriyor. Eminim kaleme alan, gündeme getiren Milli Eğitim Bakanı değildir. Çünkü o bunların çok uzağında. Asıl sorun, konulan hedefleri kimin gerçekleştireceğidir .. 
     
     







YÖK'ün 20 yılı 


Medeni yasa 


90 askerin siyasi anlamı 


Asker göndermenin nedenleri üzerine bir yazı... 


Ecevit çekilmez 


Sam Amca bizi niye çağırdı 


YÖK galiba bu defa gidici 


Cennet adasında iyimser hava... 


Aşk, teslim olmaktır 


Euro kampanyaları... 


Nereden nereye ... 


Ne o gerginsiniz yine... 


Türkiye küçüldükçe aileler genişliyor 


"Kaplanla yatağa girmek" 


Harpler bir şey getirmez, götürür 


</TEXT>
</DOC>
