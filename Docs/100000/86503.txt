<DOC>
<DOCNO> 86503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/yazar/bila.html </URL>
<DATE> 2002/05/28/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Ecevit Polemik yok 
</HEADLINE>
<TEXT>

     Başbakan Bülent Ecevit, bugün bir basın toplantısıyla kamuoyunun karşısına çıkacak. 
     Başbakan ne tür mesajlar verecek 
     Başkent Üniversitesi Hastanesi’nden taburcu olmadan önce telefonla konuştuğumuz Başbakan’a bu soruyu yönelttik. Ecevit, şu yanıtı verdi 
     - Biliyorsunuz hükümetimizin üçüncü kuruluş yıldönümü. Bu vesileyle hükümetin bugüne kadar yaptığı çalışmalar hakkında bilgi vereceğim. Bir polemiğe de yol açmamaya özen göstereceğim. Soruları yanıtlayacağım. 
     Başbakan, hükümetin icraatını kamuoyuna yeterince anlatamadığı düşüncesinde. Çok önemli ve köklü reform niteliğinde kararlar alıp uygulamaya geçtiklerini, ancak, kamuoyunda bunların genellikle başka tartışmalar nedeniyle gölgelendiği kanısında. Bu kanısını şöyle aktardı 
     - 57. hükümet ve Meclis, son yılların en üretken, en çalışkan hükümeti ve Meclis’i. Bunu sadece biz söylemiyoruz. Yabancı devlet adamları da söylüyor. Ama bu çalışmalarımızı yeterince kamuoyuna yansıtamadık. Çünkü sürekli polemikler ön plana geçti. Bu çok önemli reformlar, bu polemiklerin gölgesi altında kaldı. Bu nedenle hükümetin üçüncü kuruluş yıldönümü vesilesiyle yaptıklarımızı anlatmaya çalışacağım. 
     Başbakan Ecevit’in, özellikle Anayasa’da gerçekleştirilen demokratikleşme ve sivilleşme yönündeki değişiklikleri, ekonomik krizle mücadele sürecinde başta bankacılık sistemi olmak üzere alınan yapısal değişim kararları, yolsuzlukla mücadele ve bu bağlamda siyasetçinin elinin ekonomi ve bankalardan çekilmesi yönündeki önlemleri, Avrupa Birliği’ne tam üyelik yolunda atılan adımları konu edeceği söylenebilir. 
     Ecevitler, hastane sonrasında Başbakanlık Konutu’nu değil, Oran’daki kütüphane evlerine yerleşmeyi seçtiler. Bu tercihin nedenini de dün Rahşan Ecevit’e sorduk. Rahşan Hanım şu bilgiyi verdi 
     - Bülent’in tercihi o yönde oldu. Evde daha rahat ediyor, kendini daha iyi hissediyor. Kütüphane ev bilinen evimiz, biliyorsunuz giriş katında, ayrıca çok güzel bir bahçeye açılıyor. Yürüyüş için de uygun. O bahçe ilaç gibi. Bülent de, ben de çok seviyoruz. Evin koşulları dinlenmeye de, çalışmaya da uygun. Biliyorsunuz kütüphane gibi düzenlendiği için aynı zamanda büro gibi çalışmaya da uygun bir ortam var. Doktorlar da bir sakınca görmediler. 
     Ecevit’in doktorları da ihtiyatı elden bırakmıyorlar. 
     Başbakan’ın kontrolleri ve gerekli görülen tedavileri evden de devam edecek ve izlenecek... 
     
     







Necip Fazıl ve Türkeş 


Kiev’de Türk tadı 


Ecevit Polemik yok 


Diyarbakır kararlı 


Yaşamın kıyısında 


Tarih sayfaları arasında... 


Hocaların maaşı 57 


Nükleer savaş çıkar mı 


Sait Faik "rahmet" istedi... 


Komplo skandalı Başbakanlık Teftiş Kurulu’nda 


Çiller’in seçim stratejisi 


İlk 4 ayda sadece 12 bin otomobil satıldı 


Anadolu üreticisi yeni yapılanma arayışında 


Gümrükçü, başı dik dolaşana kadar 


</TEXT>
</DOC>
