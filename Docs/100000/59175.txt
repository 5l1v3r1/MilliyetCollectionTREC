<DOC>
<DOCNO> 59175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/son/sontur32.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Trafik kazası yaptı sonra trafik polisini bıçakladı 
</HEADLINE>
<TEXT>

     Ostim'de meydana gelen trafik kazasına karışan bir kişi, Ankara Emniyet Müdürlüğü'nde görev yapan bir polis memuru ile eniştesini bıçakla yaraladı. 
     Abdülkadir Yalçın ve Orhan Tosun adlı kişilerin kullandığı araçlar, Ostim Örnek Sanayi Sitesi girişinde hasarlı trafik kazası yaptılar. Olaydan sonra Orhan Tosun, Çankaya İlçe Emniyet Müdürlüğü'nde çalışan ağabeyi Osman Tosun'u arayarak kaza yaptığını bildirdi. Polis memuru Osman Tosun, eniştesi Hayrettin Çalı ile birlikte kaza yerine gitti. 
     Olay yerinde trafik ekibi beklerken Orhan Tosun ile Abdülkadir Yalçın arasında tartışma çıktı. Polis memuru Osman Tosun tartışmayı yatıştırmak isterken Abdülkadir Yalçın, üzerindeki bıçağı çıkararak önce polis memuru Osman Tosun'u sonra eniştesi Hayrettin Çalı'yı bıçakladı. 
     Her ikisi de karnından bıçaklanan kişiler, Hacettepe Hastanesi'ne kaldırıldılar. Hastanede 4 saat ameliyatta kalan polis memuru ve eniştesinin hayati tehlikesinin devam ettiği bildirildi. 
     Olaydan sonra kaçan Abdülkadir Yalçın, Cinayet Bürosu ekiplerince gözaltına alındı. 
     






</TEXT>
</DOC>
