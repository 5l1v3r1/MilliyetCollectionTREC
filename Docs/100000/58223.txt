<DOC>
<DOCNO> 58223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/21/siyaset/siy04.html </URL>
<DATE> 2001/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanlı bakan çok karamsar 
</HEADLINE>
<TEXT>

Antalya’daki Savunma Bakanları toplantısına katılan Papantoniou, "Aramızdaki sorunlar duruyor" dedi 
     İBRAHİM OKUMAMIŞ DHA 

     Güneydoğu Avrupa Savunma Bakanları’nın 6. toplantısı, Antalya’da başladı. 11 ülke bakanının katıldığı toplantının açılış konuşmasını Milli Savunma Bakanı Sabahattin Çakmakoğlu yaparken, Yunanistan Savunma Bakanı Yannos Papantoniou, otelde kalmayı tercih etti. 
     Papantoniou, Ege ve Kıbrıs sorununun Türkiye’nin takındığı tutum, iddia, tavır ve hareketler nedeniyle çözülemediğini ileri sürdü. 
     Türkiye’yle Yunanistan arasındaki sorunların uluslararası hukuka uygun ve karşılıklı saygı çerçevesinde çözülebileceğini ifade eden Papantoniou şunları söyledi "Ekonomik, ticari, finansal ve turizm konularında olumlu gelişmeler var. Ama korkarım ki hala asıl sorunları çözülmüş durumda değil. Bunlar çözülmediği sürece iki ülke arasındaki ilişkilerin gelişimi sınırlı kalmaya devam edecektir." 
     



 SİYASET 
















</TEXT>
</DOC>
