<DOC>
<DOCNO> 66007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/son/sondun06.html </URL>
<DATE> 2002/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızını zorla Türkiye'ye kaçırmak isterken yakalandı 
</HEADLINE>
<TEXT>

     Kızını, aile geleneklerine uymadığı ve Avusturyalı bir erkek arkadaş edindiği için zorla Türkiye'ye kaçırmak isteyen Necdet C. ile oğlu Nevzat C, Avusturya sınırında tutuklandı. 
     Avusturya'nın Graz kenti yakınındaki Schaerding kasabasında yaşayan ve Avusturya vatandaşlığına geçen Necdet ile eşi Şehrazat C, kızları Gülşah'ı 19 , aile geleneklerine uymadığı ve Avusturyalı bir erkek arkadaş edindiği için Türkiye'ye götürerek evlendirmek istediler. Gülşah'ın karşı çıkması üzerine şiddete başvuran baba Necdet C, ikna edemediği kızını, oğlu Nevzat ile birlikte kaçırmaya karar verdi. 
     Gülşah'ı ilaç içirerek uyuttuktan sonra otomobille Türkiye'ye kaçırmak isteyen baba Necdet C, Avusturya sınırında Gülşah'ın uyanıp polise sığınması üzerine, oğlu Nevzat ile tutuklandı. 
     Olayla ilgili soruşturma başlatan Avusturya sınır polisi, 19 yaşındaki Gülşah C'nin yapılan doktor muayenesinde vücudunda dayak izleri saptandığını, kaçırma sırasında kullanılan uyuşturucu spreyin de yaralanmasına neden olduğunu bildirdi. 
     Gülşah'ın bölgedeki Wagna hastanesinde tedavi altına alındığını belirten bir polis yetkilisi, baba Necdet C. ile suç ortağı oğlu Nevzat C'nin tutuklanarak Jakomini cezaevine gönderildiklerini kaydetti. 
     






</TEXT>
</DOC>
