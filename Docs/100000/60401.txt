<DOC>
<DOCNO> 60401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/son/sonspo02.html </URL>
<DATE> 2002/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'den Afrika Kupası'na 14 futbolcu çağrıldı 
</HEADLINE>
<TEXT>

     Mali'nin çeşitli kentlerinde düzenlenecek Afrika Futbol Şampiyonası'na, Birinci Süper Lig'de forma giyen 14 Afrikalı futbolcu da çağırıldı. 
     Fas, Kamerun, Mısır, Tunus, Kongo, Mali, Senegal, Burkina Faso, Liberya, Gana, Nijerya, Togo, Zambiya, Fildişi Kıyısı, Cezayir, Güney Afrika Cumhuriyeti'nin mücadele edeceği şampiyona, 19 Ocak-10 Şubat tarihleri arasında yapılacak. 
     Afrika Futbol Şampiyonası'na, Birinci Süper Lig'de mücadele eden 7 takımdan 14 futbolcu çağırılırken, ligin alt sıralarından kurtulma mücadelesi veren ekiplerin oyuncularının gidecek olması, özellikle Bursaspor, Gençlerbirliği ve Çaykur Rizespor'u endişelendiriyor. 
     Birinci Süper Lig'den şampiyonaya katılan futbolcuların takımlarının tur atlamaları, yarı final ya da finale çıkmaları durumunda Afrikalı oyuncular, 3 ile 5 hafta arasında takımlarında yer alamayacaklar. 
     Türkiye'den, Kamerun Milli Takımı'na Birinci Süper Lig'den 4 oyuncu kadroya çağırılırken, Tunus, Mısır, Burkina Faso ve Kongo takımlarına da 2'şer futbolcu davet edildi. 
     Şampiyonada, Bursaspor'dan 4, Çaykur Rizespor ve Gençlerbirliği'nden 3, Beşiktaş, Samsunspor, İstanbulspor ve Denizlispor'dan da 1'er oyuncu mücadele edecek. 
     Birinci Süper Lig'de mücadele eden ve Afrika Futbol Şampiyonası'nda forma giyecek oyuncular ile takımları ve ülkeleri ise şöyle 
     Bursaspor 
     Bouazizi Tunus , Patrick Kifu Kongo , Mamadou Burkina Faso , Mosheou Güney Afrika Cumhuriyeti . 
     Gençlerbirliği 
     El Saka, Ahmed Hassan Mısır , M'Bayo Kongo . 
     Çaykur Rizespor 
     Hamidou, Alnoudji Kamerun , Chikeleu Nijerya . 
     Beşiktaş 
     Baya Tunus . 
     Samsunspor 
     Alloum Buker Kamerun . 
     İstanbulspor 
     Saidou Kamerun . 
     Denizlispor 
     Abdoulaye Burkina Faso . 
     






</TEXT>
</DOC>
