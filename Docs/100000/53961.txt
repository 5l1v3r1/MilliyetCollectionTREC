<DOC>
<DOCNO> 53961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/25/ekonomi/aeko.html </URL>
<DATE> 2001/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçülme TEKEL’de başladı 
</HEADLINE>
<TEXT>

24 yaprak tütün işletmesi kapatılıp, 6 bin işçi emekli edilecek. Küçülme önlemleriyle 30 trilyon lira tasarruf sağlanacak... TEKEL Genel Müdürü Akbay, yasa değişikliği sonrasında kurumun halka arz yoluyla özelleştirilmesinin en akılcı yol olacağını söyledi... 
     HARUN GÜREK Ankara 

     IMF’nin sağlayacağı ek mali yardımın koşulu olan küçülme önlemleri KİT’lerde uygulanmaya başlandı. TEKEL, 24 yaprak tütün işletmesini kapatıyor. TEKEL Genel Müdürü Mehmet Akbay, küçülmenin 30 trilyon liralık tasarruf sağlayacağını açıkladı. 
     Özelleştirmeden sorumlu Devlet Bakanı Yılmaz Karakoyunlu ile Türk - İş yöneticileri arasında ekimde yapılan anlaşmaya uygun olarak Adıyaman, Besni, Kahta, Batman, Kozluk, Beşiri, Sason, Kurtalan, Bitlis, Muş, Erbaa, Taşova, Gümüşhacıköy, Geyve, Manisa, Saruhanlı, Hatay, Yayladağ, Bursa, Sinop, Trabzon, Akçaabat ve Şebinkarahisar’daki yaprak tütün işletmelerinde üretime ara verildi. 
     
30 sentlik iş 1 dolara çıkıyor      Mehmet Akbay’ın verdiği bilgilere göre, bu işletmelerde çalışan 2 bin işçiden 500’ü liderlerin aldığı küçülme kararı doğrultusunda 50 yaşın üzerinde olduğu için re’sen zorunlu emekli edilecek. Kalan işçiler, TEKEL sigara, içki fabrikaları ile bakım tesislerine nakledilecek. Bugüne kadar 800 işçinin nakli gerçekleştirildi. 
     Yaprak tütün işleme maliyetinin özel sektörde 30 sent olmasına karşın, TEKEL işletmelerinde 1 dolara geldiğini açıklayan Akbay, bu işletmelerin, işçilerin naklinin tamamlanmasının ardından kademeli olarak kapatılacağını söyledi. 
     Kapatma işleminin TEKEL’in giderlerinde 30 trilyon liralık bir tasarruf sağlayacağını bildiren Akbay, TEKEL ve diğer işletmelerde 50 yaş üzeri emeklilik uygulaması sonucu işçi sayısının 36 binden 30 bine düşeceğini tahmin ettiklerini kaydetti. 
     
Krize rağmen 162 trilyon k r      TEKEL Genel Müdürü Mehmet Akbay, yaprak tütün işletmelerinin kapatılması ve re’sen emeklilik ile TEKEL’in k rlılığının daha da artacağını belirterek, özelleştirme konusunda şunları söyledi "Krize rağmen bu yıl 162 trilyon liralık bir k ra gidiyoruz. Komisyonda tekrar kabul edilen yasa ile desteklemenin kalkması da k rlılığı daha da artıracak. Tasarı, TEKEL’in statüsünün "kamu iktisadi kuruluşu"ndan iktisadi devlet kuruluşuna dönüştürülmesini öngörüyor. Böylece TEKEL, 233 sayılı Kanun Hükmünde Kararname’ye tabi olacak ve anonim şirkete dönüşecek. Bu durumda, TEKEL’in özelleştirilmesi için en sancısız ve en uygun yol alarak halka arz görünüyor. Çünkü, çok daha k rlı bir kuruluş haline gelecek." 
     



 EKONOMİ 



















</TEXT>
</DOC>
