<DOC>
<DOCNO> 82204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/05/yazar/bila.html </URL>
<DATE> 2002/05/05/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Durmuş Soyuyorlar 
</HEADLINE>
<TEXT>

     Sağlık Bakanı Osman Durmuş, hastaların kalp damarlarının içine konulan kafes olarak bildikleri stent tartışmalarında doktorların yaklaşımına katılmadığını bildirdi. 
     Kalp doktorları ve cerrahlarının, 450 dolarlık stentlerin her hastaya takılamayacağı, her hastanın durumuna göre değişik stentler kullanılması gerektiği, bu nedenle de fiyatların farklı oluşunun doğal olduğu görüşüne Sağlık Bakanı Durmuş itiraz etti. 
     Özellikle üniversite hastanelerinin, Bakanlığın belirlediği 535 dolarlık sabit fiyatla stent takma işlemini acil vakalar dışında durdurmaları üzerine Sağlık Bakanı Durmuş, şu değerlendirmeyi yaptı 
     "Stent, çelik ve tungsten adı verilen bir madenden yapılır. Milimetrik bir boru gibi düşünebilirsiniz. Stent, artık Türkiye'de de yapılıyor. Yerli üretim diye bir kalitesizlik düşünmek yanlıştır. Çünkü üretildiği tungsten de ithal ediliyor. Stent hastanın durumuna göre ölçüsü, boyu değişen bir malzemedir. Doktorun istediği ölçülerde stent kullanılır. Gördüğü işlev damarın tıkanmış noktasını açmak ve açık tutmaktır. Bu nedenle stentler arasında işlev açısından bir fark yoktur. Burada üretilenler de her hastamıza uygulanabilir." 
     Sağlık Bakanı Durmuş, stent tartışmalarının çıkar amaçlı olduğunu da belirterek şu yorumu yaptı 
     "Neden pahalı stent kullanılıyor Çünkü, maalesef bazı doktorlarımız bu malzemeleri kullandıkları için firmalardan yüzde 30 oranında pay alıyorlar. Bütün doktorlarımız için söylemiyorum ama bunu yapanlar olduğu biliniyor. O nedenle belli markaları kullanmak istiyorlar. Ayrıca yerli ve yabancı stentler arasında makul fiyat farkları olabilir ama Türkiye'de ithal stentler ve diğer malzemeler fahiş fiyatla satılıyor. O kadar fahiş fiyatla satılıyor ki, bu malzemeleri getirip satan firmaların kazanç oranları yüzde 400'ü, yüzde 500'ü buluyor. Buna soygun, derler. Devleti de vatandaşı da soyuyorlar. Geri ödeme kurumlarının Emekli Sandığı, SSK, Bağ - Kur itirazları bundandır." 
     Sağlık Bakanı Osman Durmuş'un değerlendirmesi böyle... 
     Doktorların, üniversite hastanelerinin hastaya göre farklı nitelikte ve dolayısıyla farklı fiyatta stent kullanmanın zorunlu olduğu görüşüne katılmıyor. 
     
     







Köyceğiz'deki pastoral senfoninin sonu... 


Fransız neşesi... 


Durmuş Soyuyorlar 


Ayrıcalık değil mi GS'li olmak .. 


Aşk öyküsü 


Kır çiçekleriyle... 


Medya ve çocuk 


Gözlerimle kucakladım İstanbul’u... Bir gece vakti... 


Kıssadan hisse... 


Ecevit'in sağlığı 


Kariyer, metal tepside sunulan kuru fasulye mi 


Toz gezegeni ABD’ye saldırdı 


Fransızlar Bugün Le Pen'i Haklıyorlar Ama... 


Derviş Türkiye’yi dünyayla ve ekonomiyle buluşturabilir mi 


Erguvan mevsimi geçiyor 


Bu kez mehtap küsmedi 


</TEXT>
</DOC>
