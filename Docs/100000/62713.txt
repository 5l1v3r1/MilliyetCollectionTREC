<DOC>
<DOCNO> 62713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/yasam/yas02.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Sinop Kalesi’nde çirkinlik abidesi 
</HEADLINE>
<TEXT>
Yangın merdivenli kalekondular 
Sinop Kalesi’nin surlarının arasına yapılan kalekonduların yolunu kısaltmak isteyen sahipleri, yangın merdiveni bile monte ettirmiş 
     ŞENOL ÇAKIR DHA 

     Kestirme yolu bulmuşlar 
     SİNOP’UN sembolü tarihi kale surları üzerine yapılan "kalekondular" bir türlü yıkılamıyor. Evlerine gidecek yolu kısaltmak isteyen 13 kalekondu sahibi, yeni giriş açmalarına izin verilmeyince, pratik bir yol buldu. "Yangın merdiveni" adı altında merdiven monte ettiren kalekonducular, binalarına bu yoldan girip çıkmaya başladı. Oy hesabıyla göz yumulan ve tapu da verilen kondular çirkinlik abidesi olarak duruyor. 
     
     Herkes birbirine atıyor 
     SURLAR üzerindeki üç katlı binaya yangın merdiveni yapanlardan biri de Dursun Turcel... "Çok yürümemek için yangın merdivenini kullanıyorum" diyor. Kaleyazısı Mahallesi Muhtarı Ömer Buruk da tarihi kale surlarıyla kimsenin ilgilenmemesinden yakınıyor. Belediye Başkanı Hamza İnce ise "Kültür Müdürlüğü yıkım kararı verirse ben belediye olarak görevimi yapar yıkarım" diye konuşuyor. 
     
Kaleye tiyatro sinema salonu      KÜLTÜR Bakanlığı’nca restorasyon çalışmaları sürdürülen Sinop Kalesi’nde, 9 bin kişilik tiyatro ve sinema salonu yapılması için çalışma başlatılacak. Yetkililer, salonun projesinin tamamlandığını belirterek, yapım çalışmalarına önümüzdeki aylarda başlanacağını söylediler. 
     



 YAŞAM 



















</TEXT>
</DOC>
