<DOC>
<DOCNO> 94754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/ekonomi/eko05.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyaset Türkiye’nin görünümünü bozdu 
</HEADLINE>
<TEXT>

S P Siyasal istikrarsızlık görünümü negatife çevirdi      Standard and Poor’s S P Türkiye’nin görünümünü durağandan negatife çevirdi. S P’den yapılan açıklamada, Türkiye’nin B eksi olan ülke notu ise teyit edildi. Görünümün, siyasal istikrarsızlığın sürebileceği ve IMF destekli ekonomik programı tehlikeye sokabileceği yönündeki kaygıları yansıttığı ifade edildi. 
     S P, son olarak 26 Haziran’da görünümü, pozitiften durağana çevirmişti. 
     
Deutsche Bank Özkan, Derviş, Cem senaryosu var      Deutsche Bank, Türkiye’de yaşanan siyasi gelişmelerin ardından bir erken seçime gidilmesinin kaçınılmaz olduğunu açıkladı. Bankanın yayınladığı gelişmekte olan ülkeler raporunda, erken seçimin, ekonomik programın gerekleriyle çakışabileceği belirtildi. Raporda, Özkan’ın DSP’den ayrılmasının, "Özkan, Derviş ve İsmail Cem yönetiminde yeni bir parti kurulması" senaryolarını güçlendirdiği kaydedildi. 
     
JP Morgan Piyasa seçimi kötümser karşılamaz      Yatırım bankası JP Morgan, Türkiye’de erken seçimin piyasalar tarafından eskisi kadar kötümser karşılanmama olasılığı olduğunu belirtti. Kuruluşun raporunda, erken seçim olasılığı güçlendiği tarihten sonra piyasalardaki gelişmelerin bu öngörüyü desteklediği belirtildi. JP Morgan, piyasaların seçim sonucunda İsmail Cem ve Kemal Derviş’in önderliğinde bir hareketin galip gelmesini beklediğini ileri sürdü. 
     
Fitch Hazine’nin manevra gücü var      Kredi derecelendirme kuruluşu Fitch’in Başanalisti Nick Eisenger, eylül sonu ya da ekime kadar siyasi belirsizliğe çözüm bulunmaması halinde Türkiye’nin kredi notunu düşürebileceklerini söyledi. CNBC - e’nin sorularını yanıtlayan Eisenger, Hazine’nin h l finansman açısından manevra yapacak yeri olduğunu vurguladı ve belirsizliğin ortadan kaldırılması için bir an önce seçime gidilmesi gerektiğini kaydetti. 
     



 EKONOMİ 
























</TEXT>
</DOC>
