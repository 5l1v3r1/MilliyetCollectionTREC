<DOC>
<DOCNO> 88348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/son/sonspo15.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA finalinin ilk adımında Lakers, New Jersey'i geçti 99 - 94 
</HEADLINE>
<TEXT>

     ABD Profesyonel Basketbol Ligi'nde NBA , 7 maçlık final serisinin ilk maçını, New Jersey Nets'i 99-94 yenen Los Angeles Lakers kazandı ve seride 1-0 öne geçti. 
     Son iki sezonun şampiyonu Lakers, kendi sahasındaki karşılaşmada, Shaquille O'Neal'ın 36 sayı ve 16 ribauntluk performansıyla galibiyete gitti. O'Neal, 36 sayının 14'ünü, son çeyrekte kaydetti. 
     Takımın bir diğer yıldızı Kobe Bryant'ın 22 sayı ve 6 asistle oynadığı karşılaşmada, Rick Fox, 14 sayı ve 8 ribaunt, Derek Fisher ise 13 sayıyla maçı tamamladı. 
     New Jersey Nets'te ise 23 sayı, 10 ribaunt ve 10 asistle, ''Triple-double'' yapan oyun kurucu Jason Kidd'in bu çabası yenilgiyi engelleyemedi. Kidd, 1993'ten bu yana, final serisinde ''Triple-double'' yapan ilk oyuncu olmayı da başardı. 
     Kenyon Martin'in 21 sayı ve 6 ribauntla tamamladığı maçta, Keith Van Horn 12 sayı, 6 ribaunt, Todd Macculloch ise 10 sayı ve 8 ribauntla sahadan ayrıldı. 
     Final serisinin ikinci karşılaşması, 8 Haziran Cumartesi günü sabaha karşı, yine Los Angeles'ta yapılacak. 
     





</TEXT>
</DOC>
