<DOC>
<DOCNO> 92075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/son/sontur29.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Yol vermeyince bıçaklandılar 
</HEADLINE>
<TEXT>

     Balıkesir'in Edremit İlçesi'nde 4 genç, ''kendilerine yol vermeyen'' otomobil sürücüsü ile 2 yakınını bıçakladı. 
     Alınan bilgiye göre, Edremit-Akçay Karayolu'nda 10 KN 001 plakalı otomobiliyle seyreden Erdoğan G, Zeytinli Kavşağı mevkiinde, önünde giden Edremitli İşadamı Murat Kılıç'ın kullandığı plakası belirlenemeyen otomobili sollamak istedi. 
     Kılıç'ın yol vermemesi üzerine otomobilden inerek diğer otomobili durduran Erdoğan G. 24 , kardeşleri Ahmet 22 ve Nihat G. 19 ile arkadaşı Emrah A. 18 , Kılıç ve otomobilde bulunan iki yakınıyla tartışmaya başladılar. 
     Tartışma sırasında gençlerin bıçaklı saldırısına uğrayan Murat Kılıç 29 ile Ahmet 45 ve Fazlı Kılıç 30 , çeşitli yerlerinden yaralandılar. 
     Olaydan sonra 4 genç gözaltına alınırken, Edremit Devlet Hastanesi'ne kaldırılan yaralılardan Fazlı Kılıç'ın durumunun ağır olduğu, olayla ilgili soruşturmanın sürdüğü bildirildi. 
     





</TEXT>
</DOC>
