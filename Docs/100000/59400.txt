<DOC>
<DOCNO> 59400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/spor/bbas.html </URL>
<DATE> 2001/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyük’ pay Efes Pilsen’in 83-45 
</HEADLINE>
<TEXT>

Lacivert - Beyazlı ekip, basketbolda Büyük Kolej karşısında en rahat maçlarından birini çıkardı, güle oynaya 38 farklık üstünlüğü yakaladı 
     BASKETBOL Erkekler 1. Ligi’nde Efes Pilsen, zayıf rakibi Büyük Kolej karşısında en kolay maçlarından birini oynadı, farklı skorla 10. maçında 9. galibiyetini alarak, zirvedeki yerini korudu. Skorda Kaya, Ömer, Stombergas ve Brown ile etkili olan Lacivert - Beyazlılar, ilk yarıyı da 46 - 26 önde kapadı. Başhakem Emin Moğulkoç ile birlikte görev yapan Özlem Serinel, 1. Lig’de düdük çalan ilk bayan hakem unvanını aldı. 
     
     Maçın karnesi 
     HAKEMLER Emin Moğulkoç, Özlem Serinel 
     EFES PİLSEN Kerem 5 4, Brown 6 15, Stombergas 6 11, Kambala 6 9, Mehmet 5 5, Kaya 6 14, Ender 5 3, Ömer 6 11, Arda 6 9, Alper 5 2 
     BÜYÜK KOLEJ Özgür 4 6, Murat 5 10, Gazi 6 13, Adem 5 9, Erkan 5 7 
     1. PERİYOT 27 - 10 E.Pilsen , 2. PERİYOT 46 - 26 E.Pilsen , 3. PERİYOT 72 - 37 E.Pilsen , MAÇ SKORU 83 - 45 E.Pilsen 
     
Dev maç için nefes nefese      BASKETBOL Ligi’nde yarın oynancak dev maç öncesi iki ezeli rakip Galatasaray ve Beşiktaş pusuya yattı. Ligde giderek yükselen form grafiği ile dikkatleri üzerine çeken iki takımdan Galatasaray’ın coachu Koray Mincinozlu, Beşiktaş’ı "çok tehlikeli" rakip olarak nitelerken, "Sakatımız yok. Hazırlıklarımız tamam. Ancak savunmamız henüz istediğim düzeye gelmedi" dedi. 
     BEŞİKTAŞ coachu Ahmet Kandemir ise en büyük handikaplarının 2.15’lik pivot Fatih’in sakatlanması olduğunu belirtti. Kandemir, "Oynayıp oynamayacağı bugün belli olacak. Galatasaray da son dönemde hem yaptığı transferlerle hem de takım içi bütünlükle çok ciddi bir rakip haline geldi. Her zamanki gibi oyunu hızlandırarak yüksek tempoyu yakalasarsak kazanırız" diye konuştu. 
     



 SPOR 























</TEXT>
</DOC>
