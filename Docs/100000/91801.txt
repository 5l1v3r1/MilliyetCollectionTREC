<DOC>
<DOCNO> 91801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/son/sonspo17.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İlhan Mansız'ın adı Kuşadası'nda ölümsüzleşecek.. 
</HEADLINE>
<TEXT>

     A Milli Futbol Takımı'nı yarı finale taşıyan golü atan İlhan Mansız'ın ismi, Kuşadası'nda ölümsüzleştirilecek. 
     Türkiye'ye ilk kez eski Kuşadası Belediye Başkanı Engin Berberoğlu tarafından Almanya'da keşfedilerek Kuşadasıspor'a transfer edilen İlhan Mansız'ın isminin, Kuşadası'nda bir caddeye verilmesi için Kuşadası Belediye Meclisi'ne öneride bulunuldu. 
     CHP Kuşadası İlçe Başkanı Bülent Tezcan, 1997'de Kuşadasıspor'a transfer edilen, daha sonra gittiği Samsunspor'da yıldızı parlayan genç oyuncunun isminin ölümsüzleştirilmesi için böyle bir girişimde bulunduklarını bildirdi. 
     Tezcan, belediye meclisinde konunun ilk toplantıda değerlendirilip ismin verileceğini kaydetti. 
     





</TEXT>
</DOC>
