<DOC>
<DOCNO> 50348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/yazar/cemal.html </URL>
<DATE> 2001/11/03/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Asker göndermenin nedenleri üzerine bir yazı... 
</HEADLINE>
<TEXT>

     Diyelim ki, Afganistan'a asker göndermedik, Amerika'yla aramıza mesafe koyduk. 
     Ve bir süre geçti, Amerika bu defa 11 Eylül ve şarbon saldırılarında Saddam Hüseyin parmağını açıkça yakaladı. Yani bu sefer de Irak Amerika'nın vurma menziline girdi. 
     Türkiye'nin durumu ne olurdu 
     Pek avantajlı olmazdı. 
     Niye 
     Çünkü, bu durumda Türkiye'nin söz hakkı olmayabilirdi. Washington, Irak'a vuracağı zaman Ankara'ya ne düşünüyorsun diye sormak gereğini duymazdı. 
     "Afganistan cephesinde benim safımda yer almadın o yüzden şimdi senin Irak'la ilgili kaygılarının neler olduğunu sana ne diye sorayım ki .." diyebilirdi. 
     Oysa şimdi durum farklı. 
     Türkiye'nin Irak'a ilişkin haklı kaygılarına bundan böyle Amerikan yönetiminin daha çok kulak vereceği söylenebilir. 
     Ecevit hükümeti asker gönderme kararını alırken, sanıyorum bu nokta, Ankara'da hem sivil hem askeri odaklarca göz önünde tutuldu. 
     Bir başka nokta 
     Çankaya Köşkü'ndeki 29 Ekim resepsiyonunda Genelkurmay Başkanı Orgeneral Kıvrıkoğlu, Türkiye'nin stratejik önemine işaret ederken şöyle dedi 
     "NATO, dünyada sorunlu bölge olarak 16 yer saptamış durumda. Bunlardan 13'ü Türkiye'nin çevresinde..." 
     Orgeneral Kıvrıkoğlu, bu örneği verirken Türkiye'nin 'Avrupa Güvenlik ve Savunma Politikası'nın içinde yer almasının, AB'de oluşturulan yeni savunma mimarisi açısından ne kadar önem taşıdığını anlatmak istiyordu. 
     Ama Türkiye eğer Afganistan'a asker göndermeseydi, Türkiye'nin altı çok sık çizilen stratejik önemi kağıt üstünde kalmış olmaz mıydı Kullanılmadığı için değerinden çok şey yitirmez miydi 
     Herhalde öyle olurdu. 
     Bir başka nokta 
     Ülkeler arası ittifakların, dostlukların al - ver dengesi vardır. 
     Örneğin Avrupa yan çizerken, hatta yer yer köstek olurken, Amerika'nın 1990'lı yıllarda Türkiye'nin PKK'ya karşı mücadelesindeki desteği biliniyor. Öcalan'ın paketlenip İmralı'ya sevkindeki rolü de malum... 
     Buna karşılık Amerika'nın 11 Eylül sonrası terörizme karşı yardım çağrısını Türkiye cevapsız bırakabilir miydi .. 
     Başka noktalar da akla geliyor 
     Şubattaki ekonomik kriz sonrası, Amerika yeşil ışık yakmasa, 15.5 milyar dolarlık IMF kaynağı Türkiye'ye sağlanabilir miydi Veyahut asker gönderme önceki gün kararı açıklanır açıklanmaz, dolar 23 bin lira birden niye düşüverdi 
     Ya da Amerika'nın Bakü - Ceyhan petrol boru hattı ve enerji coğrafyasında Türkiye'yi öne çıkaran stratejisi... Türkiye'nin Avrupa Birliği'ne adaylık statüsünün kazanılmasındaki desteği... 
     Tabii biliyorum. 
     Devletler arası ilişkilerde kimse kimsenin kara kaşı kara gözü için hareket etmez. Her ülke öncelikle kendi çıkarlarını ön plana alır. Amerika için de Türkiye için de bu böyledir. 
     Amerika Türkiye'yi desteklerken, Türkiye de Amerika'nın safında yer alıp Afganistan'a asker gönderirken bütün bu unsurları göz önünde tuttular. Dostluk ve müttefikliğin de gereğini yaptılar. 
     Bir de bir askeri kaynağın bana geçen günkü şu sözlerini not edin 
     "Kore'ye neden gittik Komünizme karşı mücadele için... Şimdi Afganistan'a gitmeyelim mi Köktendincilik, radikal İslam bizim için de tehlike değil mi " 
     
     







YÖK'ün 20 yılı 


Medeni yasa 


90 askerin siyasi anlamı 


Asker göndermenin nedenleri üzerine bir yazı... 


Ecevit çekilmez 


Sam Amca bizi niye çağırdı 


YÖK galiba bu defa gidici 


Cennet adasında iyimser hava... 


Aşk, teslim olmaktır 


Euro kampanyaları... 


Nereden nereye ... 


Ne o gerginsiniz yine... 


Türkiye küçüldükçe aileler genişliyor 


"Kaplanla yatağa girmek" 


Harpler bir şey getirmez, götürür 


</TEXT>
</DOC>
