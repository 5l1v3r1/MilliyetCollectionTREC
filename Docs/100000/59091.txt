<DOC>
<DOCNO> 59091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/son/sondun19.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyanların ünlü "Kibar Haydut" lakaplı soyguncusu öldü... 
</HEADLINE>
<TEXT>

     İtalya'da 1960 ve 70'li yıllarda banka soygunları yapan ''kibar haydut'' lakaplı Horst Fantazzini, yattığı cezaevinde 62 yaşında öldü. 
     Yetkililer, 30 yıldır sık sık cezaevine girip çıkan ve son olarak geçen hafta ülkenin kuzeyindeki Bologna'da bir bankayı soymaya çalışırken tutuklanan Fantazzini'nin, dün Dozza'daki cezaevinde kalp krizi geçirerek yaşama veda ettiğini bildirdi. 
     İtalya'nın kuzeyinde oyuncak tabancayla düzenlediği banka soygunlarında bayılan veznedarlara gül gönderdiği için kendisine ''kibar haydut'' lakabı takılan Fantazzini, 1973 yılında kaldığı cezaevinden kaçmaya çalışırken 3 gardiyanı öldürmüş, 2 kişiyi rehin almıştı. Bu olay, yönetmen Enzo Monteleone'nun 1999'da çektiği ''Kanun Kaçağı'' Outlaw adlı filme konu olmuştu. 
     Örnek mahkumların bir süre cezaevi dışında vakit geçirmesini öngören ceza sisteminden yararlanan ve anarşist bir babanın oğlu olan Almanya doğumlu Fantazzini, eski İtalya başbakanlarından Aldo Moro'yu öldüren anarşist hareket ''Kızıl Tugaylar''ı desteklemişti. 
     






</TEXT>
</DOC>
