<DOC>
<DOCNO> 97719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/son/soneko14.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Magic Life Sarıgerme'ye Seyahat Oscar'ı... 
</HEADLINE>
<TEXT>

     Avusturya'nın en büyük turizm acentalarından Verkehrsbüro'nun düzenlediği 2002 Seyahat Oscarları, Magic Life Sarıgerme, TUI Avusturya, Lufthansa ve Vitalhotel Therme Geinberg'e verildi. 
     Magic Life Sarıgerme'nin yanında dört Magic Life tesisi daha yurt dışı otel kulüp dalında dereceye girmeyi başardı. 
     Magic Life'den yapılan açıklamaya göre, seyahat oscarları, Verkehrsbüro'nun 120 şubesindeki toplam 550 çalışanının 2001 rezervasyon yılı içindeki tecrübeleri ve sorulara verdikleri cevaplar sonucunda belirlendi. 
     Yurtdışı Otel kulüp kategorisinde birinci sırayı alan Magic Life Sarıgerme müşterilerin en çok memnun kaldıkları tesis seçildi. Yurt içi otel kulüp sıralamasında Magic Life Sarıgerme'nin yanı sınra Türkiye'de üç, Tunus'ta ise bir Magic Life tesisi turizm oscarlarında dereceye girdi. 
     Magic Life Sirene City ikinci, Magic Life World üçüncü, Magic Life Africana dördüncü, Magic Life Seven Seas ise altıncı sırada yer aldı. 
     Yurtiçi otel kulüp kategorisinda ise Avusturya'daki Magic Life St. 
     Christoph Arlberg dokuzuncu oldu. 
     Tur operatörleri kategorisinde 51 tur operatörü arasında yapılan elemelerde ödülü TUI Avusturya, uçak şirketleri kategorisinde 45 uçak şirketi arasında yapılan değerlendirmede ise ödülü Lufthansa aldı. 
     





</TEXT>
</DOC>
