<DOC>
<DOCNO> 65857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/04/son/soneko14.html </URL>
<DATE> 2002/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş, Londra'da bankacı ve yatırımcılara hitap edecek 
</HEADLINE>
<TEXT>

     Ekonomiden Sorumlu Devlet bakanı Kemal Derviş New York'daki temaslarını tamamlayıp Türkiye'ye dönüşü öncesinde, yarın Londra'da bir toplantıya katılarak konuşacak. 
     Credit Swisse tarafından London Chancery Court Otel'de organize edilecek toplantı için yarın sabah erken saatlerde Londra'da olması beklenen Kemal Derviş, uluslararası bankacılık çevreleri ve yatırımcılara Türk ekonomisinin son durumunu anlatacak. 
     Derviş'in, yaklaşık bir saat sürmesi beklenen konuşması basına kapalı olarak gerçekleşecek. Bakan Derviş'in temaslarını tamamladıktan sonra 6 Şubat Çarşamba sabahı Türkiye'ye dönmesi bekleniyor. 
     Hazine Müsteşarı Faik Öztrak, Merkez Bankası Başkanı Süreyya Serdergeçti ve Bankacılık Düzenleme ve Denetleme Kurulu Başkan Yardımcısı Dr. Ceyla Pazarbaşıoğlu'nun da Bakan Derviş ile birlikte Londra'ya gelecekleri belirtiliyor. 
     






</TEXT>
</DOC>
