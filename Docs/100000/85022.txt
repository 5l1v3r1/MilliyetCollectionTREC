<DOC>
<DOCNO> 85022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/son/sondun06.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush Putin'e "Pootie-Poot" lakabını taktı 
</HEADLINE>
<TEXT>

     Amerikan Time dergisi, ''Rusya artık düşman değil'' görüşünü benimseyen ABD Başkanı George Bush'un, Rusya Devlet Başkanı Vladimir Putin'e ''Pootie-Poot'' lakabını taktığını yazdı. 
     Putin ile ''samimi dostluk'' kurma isteğini Beyaz Saray'ı devraldığından bu yana her fırsatta vurgulayan Bush'un oluşturduğu ortama ilişkin olarak dergiye konuşan Ulusal Güvenlik Danışmanı Condoleezza Rice, ''Bush ile Putin'in ve Rusya ile Batı'nın kurduğu ilişkileri görmek hayal bile edilemeyecek bir durumdu. Bu sadece soğuk savaş sonrasının değil, 300 yılın rüyası'' dedi. 
     Ancak Rice, Rusya ile yakın ilişkilerin bir limiti olduğunu da vurgulayarak, ''Ruslar ile hala çözülmesi gereken bazı zor konular var'' diye konuştu. 
     Bush, ''arkadaşım'' dediği Putin'i, Texas'taki çiftliğinde ağırlamıştı. Time dergisi, Putin'in Bush'a bir lakap takıp takmadığından ise bahsetmedi. 
     





</TEXT>
</DOC>
