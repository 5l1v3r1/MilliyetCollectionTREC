<DOC>
<DOCNO> 57133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/yasam/yas01.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Çeşme’nin Faslı Robinsonlar’ı... 
</HEADLINE>
<TEXT>

Yunanistan’ın Sakız Adası’na kaçmak isterken Çeşme açıklarında ıssız bir adaya düşen Faslı 4 mülteci, martı ve yağmur suyuyla hayatta kaldı 
     CESUR SERT İzmir DHA 

     Faslı beş gencin daha iyi bir yaşam uğruna çıktıkları umut yolculuğunda başlarına gelmeyen kalmadı. 
     Geçen yıl çok para kazanmak için’ Fas’tan İstanbul’a gelen Faslı gençler Rahman Kahraman 24 , Mehmet Rıza Mirzayan 24 , Muhammet Cabbar 23 , Abdul Nazır 25 ve Fatih Vahap 26 , garsonluktan temizlikçiliğe birçok iş denedi. 
     Yarı tok yarı aç geçinen, yatacak yer bile bulamayan Faslılar, sonunda kaçak yoldan Avrupa’ya gitmeye karar verdi. Daha önce Yunanistan’a giden arkadaşlarıyla telefonla irtibat kuran beş Faslı, Çeşme’den Sakız Adası’na geçmek üzere harekete geçti. Önce İzmir’e giden gençler, burada bir marketten küçük bir şişme bot aldı. Ve ardından, Çiftlik sahilinden Sakız Adası’na doğru denize açıldı. 
     
Can vererek kurtardı’      Ancak sert rüzg r ve dondurucu soğukla mücadele eden Faslılar, karşılarına bir de Yunan Sahil Güvenlik botu çıkınca, dönmek zorunda kaldı. 
     Bu andan sonra aksilikler faciaya dönüştü. Önce fırtınalı denizde botları patlayan Faslı beş genç, can yelekleriyle en yakın karaya çıkmayı başardı. Bu ada Çeşme’ye 3 mil uzaklıktaki ıssız Boğaz Adası’ydı.. Açlık, susuzluk ve soğuk nedeniyle ölümle pençeleşen gençlerden Mehmet Rıza Mirzayan, Çeşme’ye ulaşıp yardım istemek için yüzerek denize açıldı, ancak dalgalara yenilerek boğuldu. 
     
Sınır dışı edilecekler      Ve can veren Mirzayan, cesedi Çiftlik sahiline vurunca, diğer arkadaşlarının kurtulmasını sağladı. Ceset üzerine çevrede araştırma başlatan jandarma, dört Faslı genci adada bitkin halde buldu. 
     Çeşme’ye getirilen kaçaklardan Muhammet Cabbar, yaşadıklarını şöyle anlattı 
     "Sakız’a çıkacağımızı düşünürken Yunan Sahil Güvenlik Botu bizi batırmak istedi. En yakın kara parçasına kaçtık. 10 gün boyunca cebimizdeki çakmaklarla ateş yakarak ısınmaya çalıştık. Martı yakalayarak karnımızı doyurduk, yağmur suyuyla susuzluğumuzu gidermeye çalıştık. Balıkçı teknelerine el sallıyorduk fakat kimse gelip bizi kurtarmadı." 
     Kaçaklar, işlemleri tamamlandıktan sonra sınırdışı edilecekler. 
     



 YAŞAM 





















</TEXT>
</DOC>
