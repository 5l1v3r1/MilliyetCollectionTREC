<DOC>
<DOCNO> 65293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/guncel/gun03.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sürekli Aydınlık İçin 1 Dakika Karanlık’ eyleminin mimarı Yurttaş Girişimi’ni ekonomik kriz vurdu 
</HEADLINE>
<TEXT>
Kriz eylem durdurdu 
Banka soygunlarını protesto etmek için kampanya düzenlemeye karar veren Yurttaş Girişimi, ekonomik krizin vurduğu vatandaşın motivasyonunu yitirdiği’ gerekçesiyle eylemden vazgeçti 
     ÜMRAN AVCI İstanbul 

     "Sürekli Aydınlık İçin 1 Dakika Karanlık" eylemine imza atan "Yurttaş Girişimi", banka hortumlamaları gibi gündemi meşgul eden olayları protesto için yeni bir kampanya başlatmak istedi. Ancak gelen önerilere rağmen "ekonomik kriz altında ezilen vatandaşın motivasyonunu yitirdiğine" kanaat getiren girişim temsilcileri, kampanyadan vazgeçti. 
     
     Tarihe geçtiler 
     Susurluk skandalının ardından milyonlarca yurttaş, 1997 yılında başlatılan kampanyayla 37 gün boyunca ışıklarını yakıp söndürerek Türkiye tarihinin en büyük sivil eylemini gerçekleştirmişti. 
     Eyleme önayak olan Yurttaş Girişimi, bu defa da banka soygunları ve vergilerin hesabının sorulması için bir kampanya başlatma kararı aldı. 
     
     Öneri yağdı... 
     Bunun için internet sitesinden "Biz yurttaşlar, geç de olsa bu hortumlamanın, bu soygunun, yani vergilerimizin hesabını sormaya başlamalı mıyız " diyerek, vatandaşlara çağrıda bulunup kampanya önerileri istedi. Bunun üzerine birçok öneri geldi. Ancak Yurttaş Girişimi yeni bir eyleme başlamama kararı aldı. 
     
     Karınlar doymuyor... 
     Yurttaş Girişimi Sözcüsü avukat Ergin Cinmen, kampanyayı erteleme gerekçelerini şöyle açıkladı 
     "Yoğun şekilde gelen maillerden sonra İnsanlarda bir motivasyon var mı ’ diye çevreyi dolaştık. Ancak ciddi bir ekonomik bunalım var. İnsanlar karınlarını doyurmayı bekliyorlar. Yurttaş Gişimi üslubuyla şu aşamada böyle bir projeye girişmenin sonuç vermeyeceğini düşündük." 
     



 GÜNCEL 


















</TEXT>
</DOC>
