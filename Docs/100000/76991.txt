<DOC>
<DOCNO> 76991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/07/son/sonspo06.html </URL>
<DATE> 2002/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor 4 - Ankaragücü 4 maç bitti 
</HEADLINE>
<TEXT>

     Birinci Süper Lig'in 30. haftasında, Kocaelispor ile Ankaragücü arasında yapılan maç 4-4 sona erdi. 
     Kocaelispor, maçın ilk yarısını 3-2 yenik kapadı. 
     Maça, ev sahibi ekip ''Polis Teşkilatı'nın 157. kuruluş yıldönümü kutlu olsun'', konuk ekip ise, ''Polis Ata'mızın izinde, halkımızın hizmetinde'' ve ''Kocaelispor'a UEFA Kupası'nda başarılar dileriz'' pankartlarıyla çıktı. 
     Kocaeli Emniyet Müdürlüğü'nden 1'i kadın 3 polis, hakem İsmet Cengiz ile Kocaelispor Kaptanı Nuri Çolak ve Ankaragücü Kaptanı Hakan Kutlu'ya birer buket çiçek verdi. 
     Kocaelispor, Türkiye Kupası'nı kazanmanın verdiği moralle sahaya çıktığı maçın ilk yarısında önce yenik duruma düştü, sonra beraberliği sağladı. Ancak, uzatma dakikalarında gelen gole de engel olamadı. 
     Konuk Ankagücü ise defansta kontrollü başladığı maçın bu bölümündeki başarılı futbolunu 3 golle süsledi. 
     6. dakikada ev sahibi ekibin defansta yaptığı hatayı iyi 
     değerlendiren Adem, sol kanattan ceza alanına orta yaptı. Bu ortayla buluşan Augustine'nin yakın mesafeden yaptığı vuruşta, top filelerle buluştu 1-0 10. dakikada sağ kanattan gelişen ev sahibi takımın atağında, Lazarov'un pasıyla sağ kanatta buluşan Aleks'in vuruşunda, topu kaleci kornere çeldi. 11. dakikada rakibine sert giren konuk takım kaptanı Hakan Kutlu sarı kart gördü. 16. dakikada konuk ekipten İsmet, rakibine faul yapınca sarı kart gören ikinci oyuncu oldu. 22. dakikada ev sahibi takımın golü geldi. Soldan gelişen atakta Kaan Dobra'nın pasında topla sağ çaprazda buluşan Lazarov sert vurdu. Bu top, yan direğin içine çarparak filelere gitti. 1-1 33. dakikada sağ kanattan gelişen konuk ekip atağında, Hakan Keleş'in ortasıyla buluşan Burak, yakın mesafeden sert vurdu. Bu top, konuk ekibin ikinci golü olarak filelere gitti. 2-1 44. dakikada Aleks'in sol kanattan yaptığı orta ile ceza alanında buluşan Cem Sinan, topu kafayla kalecinin solundan filelere gönderdi. 2-2 45. dakikada sağ kanattan gelişen konuk ekibin atağında, Niyazi'nin pasıyla buluşan Hakan Keleş topu kaleci Ahmet Şahin'in solundan filelere göndererek, takımına üstlünlük sağlayan golü attı. 3-2 Maçın ilk yarısı da bu skorla sona erdi. İkinci yarıya orta sahadaa pres yapan ve ileride de Lazarov, Kaan Dobra, Serdar ve Ayew ile gol arayıp bulmasına rağmen, galibiyeti yakalayamadı. Konuk ekip ise, ilk yarıdaki skora rağmen defans ağırlıklı bir futbol yerine hücum anlayışıyla oynadı, ancak galibiyeti koruyamadı. 46. dakikada Kocaelispor'da Ömer'in yerine Bülent xx oyuna girdi. 52. dakikada konuk ekipten Yılmaz, rakibine sert girince sarı kart gördü. . dakikada Kocaelispor'un sağ kanattan Aleks ile kullandığı korner atışından gelen topu, Faruk kafayla kaleye gönderdi. Kaleci Da Silva, bu topu son anda çeldi. 58. dakikada Kocaelispor'da Aleks'in yerine Serdar xx oyuna girdi. 63. dakikada orta alandan Augustine ile gelişen Ankaragücü atağında topla buluşan İsmet, ceza alanına girmeden sert vurdu. Bu top direkten döndü. 64. dakikada gelişen Kocaelispor atağında, sol kanattan Serdar'ın sert vurduğu top kaleciden döndü. Bu topla buluşan Lazarov, yakın mesafeden fileleri havalandırdı. 3-3 69. dakikada konuk ekibin sol kanattan gelişen atağında Hakan Keleş kendi taşıdığı topla ceza alanına girerken yerden sert vurdu. Bu top, kaleci Ahmet Şahin'in koltuğunun altından filelere gitti. 3-4 70. dakikada konuk ekipten Burak, rakibine faul yapınca sarı kart gördü. 71. dakikada Kocaelispor'da Engin, yerini Ayew'e x bıraktı. 74. dakikada ev sahibi takımın beraberlik golü geldi. Kaan Dobra'nın sağ kanattan verdiği pasta, topla savunmanın arkasında buluşan Lazarov kaleciyle karşı karşıya kalınca sert vurdu. Bu top, ev sahibi ekibin beraberlik golü olarak filelerle buluştu. 4-4 76. dakikada konuk ekipte İsmet, yerini Özgür'e x bıraktı. 78. dakikada Kocaelispor'un sağ kanattan kazandığı serbest vuruşu Lazarov kullandı. Bu futbolcunun vuruşunda, top direğin yanından auta çıktı. 81. dakikada konuk ekipten Faruk, rakibine sert hareket yapınca, sarı kart gördü. 88. dakikada Ankaragücü'nde Faruk, yerini Kennedy'e bıraktı. 90. dakikada konuk ekipten Hakan Keleş çıktı, yerine Hüseyin girdi. Uzatma dakikaları orta alan mücadelesi halinde geçen maç, 4-4'lük skorla sona erdi. 
     






</TEXT>
</DOC>
