<DOC>
<DOCNO> 74204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/son/sonspo03.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray Kongresi'nde oy verme işlemi başladı 
</HEADLINE>
<TEXT>

     Galatasaray Kulübü'nün olağan seçim genel kurul toplantısında oy verme işlemi başladı. 
     Galatasaray Lisesi Tevfik Fikret Kongre Salonu'nda gerçekleştirilen genel kurulda başkan adayları Mehmet Cansun ve Özhan Canaydın'ın konuşmalarının ardından genel kurul üyeleri sandık başına giderek oy vermeye başladılar. 
     Toplam 15 sandıkta gerçekleştirilen oy verme işleminin saat 15.00'de tamamlanacağı ve sonuçların saat 18.00 gibi açıklanmasının 
     beklendiği bildirildi. 
     Listeler 
     Başkan adaylarının listelerinde şu isimler yer alıyor 
     
     Mehmet Cansun 
     Asil üyeler Engin Kaptanoğlu, Adnan Polat, Yiğit Şardan, Selçuk Uygur, Celal Erkut, Abdurrahim Albayrak, Eren Talu, İbrahim Özdemir, Tuncer Hunca, Eşref Hamamcıoğlu. 
     Yedek üyeler Nasuhi Sezgin, Osman Güneri, Jerfi Fıratlı, Haluk Hamurculu, Coşkun Yılmaz. 
     
     Özhan Canaydın 
     Asil üyeler Alp Yalman, Özkan Olcay, Ali Dürüst, Şükrü Ergün, Temel Aksoy, Özer Saraçoğlu, Mete Başol, Burak Elmas, Refik Arkan, Derya Taşdelenler. 
     Yedek üyeler Bikem Ardakoç, Mehmet Şencan, Orhan Yüzen, Niyazi Yelkencioğlu, Ahmet Raif Ünüvar. 
     
     Notlar 
     149   Aidatlarını yatıran 4707 üyenin oy kullanma hakkına sahip olduğu 
     kongreye katılımın oldukça fazla olduğu gözlendi. 
     149   Lisenin koridorları bile tıklım tıklım dolarken, bazı üyelerin 
     sıkışıklık nedeniyle nefes almakta zorlandığı ve bu duruma tepki göstermeleri dikkat çekti. 
     149   Üyeler bu kongrenin şimdiye kadarki en kalabalık genel kurul 
     olduğu görüşünde birleşti. 
     149   Oy verme işlemi sırasında, kaçaklara ve hileli oylara engel olmak 
     için ilk kez oy pusulalarının konulduğu zarflar, sandık başlarında üyelere verildi. 
     149   Başkan adaylarının, konuşmalarının ardından genel kurul 
     üyelerinden yaklaşık aynı oranda alkış aldıkları gözlendi. 
     149   Başkan adaylarından Özhan Canaydın, oyunu 2 numaralı sandıkta 
     kullandı. Mehmet Cansun ise henüz oy vermedi. 
     






</TEXT>
</DOC>
