<DOC>
<DOCNO> 78571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/siyaset/siy05.html </URL>
<DATE> 2002/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Belediyenin tesisine inceleme 
</HEADLINE>
<TEXT>

     ŞENOL DEMİRCİ İstanbul 

     İstanbul Valiliği, Bizans surları üzerine inşa edilen sosyal tesis nedeniyle Eminönü Belediyesi için suç duyurusunda bulundu. 
     Milliyet’te pazar günü yer alan "Surkondu" başlıklı haber üzerine harekete geçen Valilik, İstanbul Başsavcılığı, Anıtlar Yüksek Kurulu, İl Kültür Müdürlüğü ve Eminönü Kaymakamlığı’na bir yazı yazarak, sorumlular hakkında yasal işlem başlatılmasını istedi. Eminönü Belediye Başkan Yardımcısı Coşkun Aksu, 1992’de, Belediye Başkanı Ahmet Naci Akgün döneminde burada bir lokantanın olduğunu, bu lokantayı yıkarak yerine sosyal tesis yaptıklarını söyledi. Belediye Başkanı Lütfi Kibiroğlu ise hizmetlerinden dolayı madalya beklediklerini belirtti. 
     
     Muhtar yalanladı 
     Cankurtaran Mahallesi Muhtarı Yüksel Evyapan, "Eski belediye döneminde, tesisin yapıldığı alanda bir defaya mahsus halk konserleri yapılmıştı. O alanda hiçbir zaman ne bir lokanta ne de benzeri işletme faaliyette bulunmadı" dedi. Akgün de yönetimleri döneminde, tesisin inşa edildiği yerde yapı olmadığını söyledi. 
     



 SİYASET 














</TEXT>
</DOC>
