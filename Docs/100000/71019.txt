<DOC>
<DOCNO> 71019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/06/guncel/agun.html </URL>
<DATE> 2002/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
270 evden 100’ü kaçak elektrik kullanıyor 
</HEADLINE>
<TEXT>
Sokaklar boşalınca BEDAŞ ava çıktı 
Esenler’deki sokağa çıkma yasağını fırsat bilen BEDAŞ, kaçak elektrik kullanan evleri tespit edip, tutanak düzenledi 
     MUSTAFA BAKACAK M. AKİF ERDEM İSTANBUL 

     Esenler Karabayır Mahallesi’nde, sokağa çıkma yasağı dün sabah saatlerinde ikinci bir emre kadar kaldırıldı. Sokağa çıkma yasağı en çok Boğaziçi Elektrik Dağıtım A.Ş.’ne BEDAŞ yaradı. BEDAŞ ekipleri, yıllardır giremedikleri sokaklarda yasaktan yararlanarak kaçak avı yaptı. 270 evin bulunduğu roman mahallesinde 100’den fazla evin kaçak elektrik kullandığı saptandı. 30 binanın tesisatı söküldü, 63 evin sahipleri hakkında da tutanak düzenlendi. 
     
     Muhtarlık karakol oldu 
     Karabayır Mahallesi’nde basın mensupları dışında herkesin girdiği sokaklarda, zırhlı araç ve panzer destekli bin 500 polis bekliyor. Muhtarlık binası geçici karakol haline getirilirken, olaylar sırasında hasar gören binaların tespit çalışmalarına başlandı. BEDAŞ ekipleri, kaçak elektrik kullanımı nedeniyle sık sık trafo patlamasına neden olan mahalleye, sokağa çıkma yasağından yararlanarak girebildi. 
     
     Polisle dolaştılar 
     Önceleri bakım ve onarım için girdiklerinde bile ya malzemeleri çalınan ya da saldırıya uğrayan görevliler, bu kez polis desteğiyle sokakları dolaştı. Romanların oturduğu sokaklarda yapılan denetimlerde, elektrik direklerinin kaçak hat için çekilen tellerle dolu olduğu gözlendi. Yüzden fazla evin kaçak elektrik kullandığı tespit edildi. Her biri iki - üç katlı 30 binanın elektrik şebekesi sökülürken, 63 ev hakkında da zabıt tutulduğunu belirten yetkililer, kontrollere devam edileceğini söylediler. 
     
134 kişi savcılığa sevkedilecek      Olaydan sonra gözaltına alınan 134 kişinin sorgusuna devam ediliyor. Bu kişiler arasında bulunan ve hafif yaralı olan 10 kişi ise, dün sağlık kontrolünden geçirildi. Gözaltındaki kişilerin bugün Bakırköy Cumhuriyet Başsavcılığı’na sevk edileceklerini bildirildi. 
     
Mahallede 3 bin Roman yaşıyor...      1975’te kurulan mahallede bugün 42 bin 500 kişi yaşıyor. 1994’de 12 bin olan seçmen sayısı, bugün 19 bini aştı. Nüfusun büyük bir bölümü çocuk. Mahalle ağırlık olarak Sinoplu. Kars, Giresun ve Siirt’ten de çok göç almış. Tokat Erbaa nüfusuna kayıtlı Romanların sayısı ise 3 bini buluyor. Çoğunun işi yok. Çocukları ise okul devamsızlığında birinci... 
     
Muhtar Hırsızlık çok fazla      Hafta sonu çatışmaların yaşandığı mahallede taraflar arasındaki karşılıklı suçlamalar ise h l devam ediyor. Romanları, hırsızlık yapmakla suçlayan mahalle sakinleri, herkesin evinden ya da işyerinden defalarca hırsızlık olduğunu öne sürerek, "Önceleri polise gidip şik yet ediyorduk. Polisin bir şey yapmadığını görünce kimse karakola gitmez oldu. Bilgisi olsun diye muhtara söylüyorduk" diyor. Muhtar Selçuk Alarslan ise hırsızlık olaylarının kendisine iletildiğini doğrulayarak, karakola şik yet olmadığı için mahallenin, Emniyet kayıtlarına göre "huzurlu" göründüğünü söyledi. Bu arada, mahalle sakinleri Romanlardan çekinen birçok kişinin evini terk ettiğini, bu yüzden 70 milyon lira olan kiraların 40-50 milyona düştüğünü iddia etti." 
     



 GÜNCEL 















</TEXT>
</DOC>
