<DOC>
<DOCNO> 64078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/siyaset/siy01.html </URL>
<DATE> 2002/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Beni idama da götürürler’ 
</HEADLINE>
<TEXT>

DYP’li Şıhanlıoğlu’nu öldürmekten ceza alan MHP’li Tekelioğlu, MHP’nin hukukçu milletvekilleri için, "Korktuğum başıma geldi. Bu hukukçu milletvekilleri beni idama bile götürürler" dedi 
     ÖNDER YILMAZ Ankara 

     MHP İçel Milletvekili Cahit Tekelioğlu ile Osmaniye Milletvekili Mehmet Kundakçı, TBMM’deki kavgada DYP Milletvekili Fevzi Şıhanlıoğlu’nun ölümüne neden olmaktan yargılandıkları davadan çıkan "hapis" kararını esprili bir biçimde değerlendirdi. 
     Ceza alan Tekelioğlu "Topu taca attın, ortaklık böyle mi olur " derken, Kundakçı "Dilekçe verip yanına geleceğim. Ama sen Çiller’le yatarsın" karşılığını verdi. 
     Anayasa Komisyonu’nun dünkü toplantısına katılan Tekelioğlu ve Kundakçı’ya üyeler "geçmiş olsun" dedi. Tekelioğlu’nun savunmasına yardımcı olan, MHP’nin hukukçu milletvekili Mehmet Nacar’ın "Geçmiş olsun, nasılsın " sözleri üzerine Tekelioğlu şu yanıtı verdi 
     "Nasıl olayım. Korktuğum başıma geldi. Gidip cezamı çekeceğim. Ama bu hukukçu milletvekilleri beni idama bile götürürler." 
     Nacar, ise "Öyle deme, elimizden geleni yapıyoruz. Davayı kastı aşan adam öldürme suçundan karara bağladılar. 10 yıldan indirdiler. Yargıtay’da karar düzeltilebilir" diye konuştu. 
     
Bahçeli karara şaşırdı      MHP lideri Devlet Bahçeli, TBBM’deki kavgayla ilgili davada, Cahit Tekelioğlu’nun mahkumiyet kararı almasını, "Hayret ettim, beklemiyordum" diye değerlendirdi. 
     

</TEXT>
</DOC>
