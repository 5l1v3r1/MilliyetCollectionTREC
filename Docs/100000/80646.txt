<DOC>
<DOCNO> 80646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/27/guncel/agun.html </URL>
<DATE> 2002/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Onların değerini bilin 
</HEADLINE>
<TEXT>

Üniversitelerarası Reklam Yarışması’nın birinciliği, bu yıl Denizlerin değerini bilin’ kampanyasıyla, Anadolu Üniversitesi öğrencilerinden oluşan Açı İletişim Grubu’na gitti 
     EKONOMİ SERVİSİ 

     Uluslararası Reklamcılar Derneği’nin IAA bu yıl Deniztemiz Turmepa ile birlikte düzenlediği 5. Üniversitelerarası Reklam Yarışması’nda ödüller sahiplerini buldu. 18 üniversiteden 50 takımla başlayan, elemeler sonucu 7 takımın finale kaldığı yarışma için aylarca önceden çalışmaya başlayan genç reklamcılardan sadece 3 grup mutlu sona ulaştı. İş Kuleleri’nde yapılan törende dereceye giren gruplara ödüllerini Devlet Bakanı Ramazan Mirzaoğlu, IAA Başkanı Mehmet Ali Yalçındağ ve Deniztemiz Turmepa Başkanı Eşref Cerrahoğlu verdi. 
     
     Eylül’de yayınlanacak 
     Birincilik ödülünü, "Denizlerin Değerini Bilin" adlı reklam kampanyasıyla, Anadolu Üniversitesi’nden 7 öğrencinin oluşturduğu Açı İletişim Grubu aldı. "5İZ" adlı Bilkentli öğrenci grubunun hazırladığı ve denizlere suikast yapıldığını anlatan "SU İ KAST" adlı kampanya da ikinci oldu. Yarışmada üçüncü sırayı da, Ankara Üniversitesi’nden "İLEFİtalik" adlı grup aldı. Birinci olan ekibin kampanyası, Eylül 2002’den itibaren yurt genelinde televizyonlar, dergiler, sinemalar ve internetten yayınlanacak. 
     
Reklam sihir gibidir’      Törende yaptığı konuşmada reklamı sihir olarak tanımlayan IAA Başkanı Mehmet Ali Yalçındağ, gerekçesini şöyle açıkladı "Reklam sihirdir, çünkü rekabeti beraberinde getirir. Rekabet farklılaşmayı zorunlu kılar. Farklılaşmak için yenilik şarttır. Yenilik daha iyiyi yaratmaktır. Reklam çok sattırır. Çok satış, çok yatırım demektir. Daha çok yatırım yeni iş olanakları getirir. Reklam ayrıca ekonomiye yön verir. İyi bir ekonomi güçlü bir ülke demektir. Bu yarışma da reklamın sihirli gücünü toplumsal sorunlara taşıyan bir köprüdür." 
     



 GÜNCEL 





















</TEXT>
</DOC>
