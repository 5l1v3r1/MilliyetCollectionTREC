<DOC>
<DOCNO> 76588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/son/sondun08.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Nablus ve Cenin'de ölü sayısı 9'a yükseldi 
</HEADLINE>
<TEXT>

     Beytüllahim'de 300 kadar Filistinlinin sığındığı ve İsrail ordusunun kuşatması altındaki Nativitas Kilisesi çevresinde gündoğumundan önce yeni patlamalar ve silah sesleri duyuldu. 
     Bölgedeki gazeteciler, gece yarısındaki çatışmanın ardından yerel saatle 04.00'te TSİ 04.00 en az 2 patlama ve yoğun makineli tüfek ateşi duyulduğunu bildirdiler. 
     İsrail ordusu da sabah megafonla, kilisedeki Filistinlilerin dışarı çıkmaları çağrısı yaptı. 
     İbrani aksanlı Arapça yapılan çağrıda, ''dışarı çıkanlara iyi davranılacağı'' güvencesi verildi ve ''Kutsal yerden dışarı çıkan herkese saygılı davranılacak'' denildi. 
     
     Nablus ve Cenin'deki operasyon 

     Bu arada, Filistinli güvenlik yetkilileri, Batı Şeria'daki Nablus ve Cenin kentlerinde 9 Filistinlinin öldürüldüğünü açıkladı. 
     Yetkililer, Batı Şeria'nın en büyük kenti Nablus'ta 8 Filistinlinin öldürüldüğünü ve 24'ünün yaralandığını belirttiler. 
     Kuzeyde bulunan Cenin kentindeki hastane kaynakları da, Cenin mülteci kampında bir Filistinli polisin öldürüldüğünü kaydetti. Görgü tanıkları, kentte İsrail askerleriyle Filistinliler arasında çatışmalar meydana geldiğini, İsrail'in çatışmalarda 4 helikopter kullandığını söylediler. 
     İsrail ordu kaynakları da, Nablus'ta silahlı 2 Filistinlinin öldürüldüğünü doğrulayarak, bir İsrail askerinin ağır yaralandığını belirttiler. 
     






</TEXT>
</DOC>
