<DOC>
<DOCNO> 77220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/guncel/gun01.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Jandarma Gazinosu’ndaki TOBB yemeğini izleyen gazeteciler kuşku duymuyor 
</HEADLINE>
<TEXT>
Okunan türkü KÜRTÇE’YDİ .. 
Askerlerden oluşan orkestranın seslendirdiği Kürtçe türküyü resmi’ makamlar reddediyor. Ancak, geceyi izleyen gazeteciler, Sorduk, doğrulattık, yazdık’ dedi 
     ANKARA Milliyet 

     Milliyet’in "Kışlada Kürtçe türkü" manşetiyle Türkiye gündemine oturan Bitlis İl Jandarma Komutanlığı Gazinosu’ndaki programı izleyen gazeteciler, müzikli yemek sırasında Kürtçe türkü de dinlediklerinden kuşku duymadıklarını açıkladılar. 
     Türkiye Odalar ve Borsalar Birliği yöneticileri onuruna verilen yemekte askerlerden oluşan orkestranın müziği eşliğinde bir de Kürtçe türkü seslendirildiği haberleri resmi makamlarca reddedildi. Ancak geceyi izleyen gazeteciler şu görüşleri dile getirdiler 
     
     ANKA Bilenlere dinlettik 
     Özlem Doğaner - ANKA Haber Ajansı Gazetecilik bir anlamda gördüklerine ve duyduklarına tanıklık etmekse, yani tarihe tanıklık etmekse, ben Bitlis’te Kürtçe türkü söylendiğine tanığım. Bilmediğimiz bir dil olduğu için türkünün kayıtlarını, yaklaşık yüzde 90’ı Kürtçe bilen Bitlis’in sokaklarında genci yaşlısı birçok kişiye dinlettim. O zaman emin oldum. Bu türkünün Türkçe olmadığı kadar Azerice olmadığına da eminim. 
     
     Radikal Hiçbir şüphe yok 
     Hanife Şenyüz - Radikal Ben doğru olmadığına inandığım haberi yazmam. Haberi yazdım, Radikal de yayımladı. Haberimin doğruluğu üzerine hiçbir şüpheye düşmedim. Ben Türkçe’yi ve Azerice’yi biliyorum. O gün dinlediğimin Türkçe ve Azerice olmadığına eminim. Haberimi doğrulatmak ve herhangi bir şüpheye meydan vermemek için tekrar tekrar sordum. 
     
     Akşam Dinleyenler doğruladı 
     Mehmet Kaya - Akşam Ben o gece o yemekteydim. Şüpheye meydan vermemek için insanlarla konuştum. Her ne kadar bazıları duymadıklarını ifade etse de, "Bunda ne sakınca var ki" diyerek türküyü doğruladılar. Ben zaten haberi gazeteme geçtim ve yayımlandı. 
     
     Zaman Kayıtlarda mevcut 
     Aydın Haskebapçı - Zaman Ben o gece oradaydım. Okunan türküler arasında bir tane Kürtçe türkü söylendiğini duydum. Çevremdeki yöre insanlarıyla konuştuğumda onlar da Kürtçe türkü duyduklarını söylediler. Bazıları sözlerini tercüme etti. Zaten türkü kayıtlarda mevcut. 
     
     Milliyet Soruldu, doğrulandı 
     Seçkin Ürey - Milliyet O gece dinlediğim türküler arasında sadece bir tanesinin tek kelimesini bile anlamadım. İlk önce bir dinleyici merakıyla "hangi türkü" olduğunu sordum. Aldığım cevap üzerine bulunduğum mek nı dikkate alarak, bir gazeteci merakıyla sözlerini ve daha önce böyle bir olayın yaşanıp yaşanmadığını sordum. Sonradan net cevap vermekten kaçınsalar da, orada bulunanlara haberimi doğrulattım. Orada, Azerice türkü de söylendi. Benim hangi dilde söylendiğini sorduğum türkü, Kürtçe’ydi, Azerice değildi. 
     
     Jandarma’dan açıklama 
Kürtçe türkü söylenmedi’      Jandarma Genel Komutanlığı, TOBB heyeti onuruna Bitlis İl Jandarma Komutanlığı Gazinosu’nda verilen yemekte askerlerce Kürtçe türkü seslendirilmediğini kaydetti. 
     Jandarma Genel Komutanlığı Genel Sekreteri Kurmay Albay Halim Tırkaz tarafından Milliyet’e gönderilen açıklamada, şöyle denildi 
     "Gazetenizin 05 Nisan 2002 tarihli nüshasında Kışlada Kürtçe türkü’ ve Mehmetçik’ten Kürtçe türkü’ başlıklarıyla verilen haberde Bitlis İl Jandarma Komutanlığı askeri gazinosunda, Türkiye Odalar ve Borsalar Birliği TOBB heyetine verilen yemek esnasında, erlerden kurulu orkestranın, Vali ve Alay Komutanı’nın önünde Kürtçe türkü seslendirdiği, Odalar Birliği yöneticilerinin de Kürtçe türkü eşliğinde halay çektiği belirtilmektedir. 
     Gazetenizin 06 Nisan 2002 tarihli nüshasında da Haber - Türk TV Kürtçe türküyü yayınladı’ başlığıyla verilen haberde Bitlis İl Jandarma Komutanlığı gazinosunda Kürtçe türkünün okunduğu ve davetlilerin halay çektiği bölümün, Haber - Türk televizyonu tarafından saat 17.00 bülteninde yayınlandığı iddia edilmektedir. 
     İçişleri Bakanlığı, Bitlis Valiliği ve TOBB Başkanı’nca söz konusu iddiaların doğru olmadığına ilişkin basın açıklamaları yapılmıştır. 
     Bu açıklamalara rağmen, gazetenizin 07 Nisan 2002 tarihli nüshasında "İşte Kürtçe türkünün sözleri" başlığı ile yayınlanan haberde, davette bir erin Kürtçe türkü okuduğu iddiası sürdürülmekte ve Bitlis Valiliği’nin askeri gazinoda ısrarla Kürtçe türkü okunmadığını öne sürmesinin şaşkınlık yarattığı ifade edilmektedir. 
     Bitlis İl Jandarma Komutanlığı askeri gazinosunda, TOBB heyetine verilen yemek esnasında, erlerden kurulu orkestra tarafından herhangi bir Kürtçe türkü seslendirilmediği gibi, TOBB yöneticileri tarafından da Kürtçe türkü eşliğinde halay çekilmemiştir. 
     Ayrıca 05 Nisan 2002 tarihinde Haber - Türk televizyonu tarafından saat 17.00’de yayınlanan haber bülteninde, Kürtçe türkünün okunduğuna dair bir görüntü mevcut olmadığı gibi haber metninde de böyle bir ifade yer almamaktadır." 
     



 GÜNCEL 






























</TEXT>
</DOC>
