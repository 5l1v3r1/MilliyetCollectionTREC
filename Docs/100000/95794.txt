<DOC>
<DOCNO> 95794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/15/son/sondun17.html </URL>
<DATE> 2002/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezayir'de dünkü olaylarda 9'u sivil 15 kişi öldü 
</HEADLINE>
<TEXT>

     Cezayir'de akan kan bir türlü durdurulamazken, dün meydana gelen farklı olaylarda toplam 9 sivil ve 6 asker öldürüldü. 
     Başkent Cezayir'in batısındaki Miliana'da silahlı bir grubun 6 kişiyi öldürdüğü, 2 kişiyi de yaraladığı bildirildi. 
     Görgü tanıkları, aşırı dinci militanlar olduğunu düşündükleri saldırganların 2'si kadın 4'ü çocuk toplam 6 kişiyi vurduğunu, aslında saldırganların başkalarına da saldırmaya niyetli olduklarını, ancak komşulardan birinin müdahalesi üzerine kaçmak zorunda kaldıklarını söyledi. 
     Cezayir yakınlarındaki küçük liman kasabası Buharun'da meydana gelen bir başka olayda, sahilde domino oynayan 3 genç öldürülürken, dağlık Bumerdes bölgesinde 6 askerin öldürüldüğü bildirildi. 
     Uled Ayssa'daki olayda, devriye görevinden dönen askerlerin araçlarının önünde bir bomba patlamasıyla durduğu ve bu sırada otomatik silahlı kişilerce pusuya düşürülerek öldürüldüğü belirtildi. 
     





</TEXT>
</DOC>
