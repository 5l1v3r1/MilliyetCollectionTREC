<DOC>
<DOCNO> 57395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/15/son/sontur10.html </URL>
<DATE> 2001/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Üçüncü intihar girişiminde öldü... 
</HEADLINE>
<TEXT>

     Eskişehir'de, uzun süredir psikolojik rahatsızlığı olduğu ve iki kez intihar girişiminde bulunduğu belirtilen 52 yaşındaki Hikmet Saraylı, ameliyat olduğu hastanenin 7. katından atlayarak intihar etti. 
     Alınan bilgiye göre, Osmangazi Üniversitesi Tıp Fakültesi Hastanesi Genel Cerrahi Servisi'nde tedavi gören Hikmet Saraylı 52 , fıtık ameliyatı olduktan ve yoğun bakım servisinde tedavi gördükten sonra odasına geçirildi. 
     Hastaneden çıkmak istediğini belirten ve ağabeyine telefon etmek için odadan ayrılan Saraylı, bulunduğu 7. katın havalandırma boşluğundan atlayarak intihar etti. 
     Saraylı'nın uzun süredir psikolojik rahatsızlığı bulunduğu, bundan önce de başına kuru sıkı tabancayla ateş ederek ve boğazını bıçakla keserek intihar girişiminde bulunduğu öğrenildi. 
     






</TEXT>
</DOC>
