<DOC>
<DOCNO> 96304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/son/sondun44.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Nebil Şaat "Arafat, seçimden sonra başbakan atamayı planlıyor" 
</HEADLINE>
<TEXT>

     Filistinli Bakan Nebil Şaat, Filistin Devlet Başkanı Yaser Arafat'ın Ocak ayında yapılması planlanan seçimlerin ardından, yönetimdeki işleri paylaşmak üzere bir başbakan atamayı düşündüğünü açıkladı. 
     Arafat'ın bağımsız bir Filistin devletinde bir başbakana ihtiyaç olduğunu söylediğini, başbakanın günlük sorunları çözeceğini belirten Şaat, Arafat'ın bu ve diğer anayasal konulardaki önerilerle ilgili olarak uzman ekibin oluşturulması amacıyla bir kararnameyi imzaladığını kaydetti. 
     Şaat, ayrıca, Batı Şeria'nın kent ve kasabalarının çoğu İsrail askerlerinin denetimindeyken, gelecekteki bir Filistin yönetimini tartışmanın vakitsiz olduğu görüşünü dile getirdi. 
     Filistin'deki reformlardan İsrail'in memnun olacağına inanmadığını da belirten Şaat, "İsrailliler, Filistin hükümetine adaylığını koyanların, Hun İmparatoru Attila ya da İzci Çocuklar olup olmamasını önemsemiyor. Ve Amerikalılar da, eğer ciddi olduklarını göstermek isterlerse, kuşatmayı kaldırıp İsraillilerin geri çekilmelerini sağlayabilirler" dedi. 
     





</TEXT>
</DOC>
