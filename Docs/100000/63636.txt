<DOC>
<DOCNO> 63636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/22/son/sontur02.html </URL>
<DATE> 2002/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalova İl Jandarma Komutanı Albay tutuklandı... 
</HEADLINE>
<TEXT>

     Yalova İl Jandarma Komutanlığı Özel Timi'nde görevli Uzman Çavuş Ergun Özcan'ın bıçakla yaralanması olayına karıştığı öne sürülen İl Jandarma Komutanı Albay Sedat Tuna, tutuklandı. 
     , Ergun Özcan'ın, hastaneye kaldırılışı sırasında, ''Beni Albay Sedat Tuna ve 2 askeri bıçakladı'' yönünde iddiada bulunması ve görgü tanıklarının ifadeleri üzerine başlatılan soruşturma çerçevesinde, sağlık sorunları nedeniyle bir aydır raporlu bulunan Albay Tuna'nın ifadesi alındı. 
     Albay Tuna, daha sonra, Jandarma Genel Komutanlığı'nın talebi üzerine, İstanbul 1. Ordu Komutanlığı Askeri Savcılığı'na sevk edildi. 
     Tuna, burada gün boyu süren sorgusunun ardından, tutuklanarak, cezaevine gönderildi. 
     Tuna'nın Avukatı Kazım Özak, müvekkiliyle bugün görüştüğünü belirterek, ''Kendisi, hakkındaki suçlamaları kabul etmiyor. 'Ergun Özcan'ı bıçaklamadım, bıçaklatmadım. O, harakiri yaptı, kendi kendini bıçakladı' diyor. Müvekkilim ayrıca, bir senaryo hazırlandığını ve alaydan bazı personelin kendisine komplo kurduğunu söylüyor'' dedi. 
     16 Ocak'ta bıçakla yaralanan Uzman Çavuş Ergun Özcan, kendisini 
     hastaneye götürenlere saldırıyı Albay Tuna ile 2 askerinin yaptığını iddia etmişti. Bazı görgü tanıklarının, Özcan'ın bu ifadesini doğrular nitelikteki açıklamaları üzerine, olaya Jandarma Genel Komutanlığı müfettişleri el koymuştu. 
     






</TEXT>
</DOC>
