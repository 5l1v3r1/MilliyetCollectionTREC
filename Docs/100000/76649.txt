<DOC>
<DOCNO> 76649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/son/soneko24.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası raporu "Yıl sonu itibariyle 2.3 milyon kişi işsiz.." 
</HEADLINE>
<TEXT>

     Dünya Bankası, ekonomik krizin reel sektör üzerindeki etkilerini değerlendirdiği raporunda, Türkiye'deki şirketlerin kriz ortamına hızla uyum sağlayabilmelerine karşın, işletmeler ve çalışanlar için durumun endişe verici olduğunu belirterek, ''yıl sonu itibariyle yaklaşık 2.3 milyon kişi toplam istihdamın yüzde 10.6'sı işsiz kalmıştır'' dedi. 
     Dünya Bankası, 2001 yılı ilk yarısı içinde işletmeler üzerinde yarattığı etkileri inceleyen raporunu, 'Ekonomik krizin reel sektör üzerindeki etkilerinin değerlendirilmesi'' başlığıyla güncelleştirdi. 
     Gizli ibareli raporun giriş bölümünde, Türkiye'nin 2001 Şubat'ında 2. Dünya Savaşı'ndan bugüne kadarki en derin ekonomik ve mali krizi 
     yaşadığı ve ticari-sanayi faaliyetlerinde oldukça büyük düşüşler yaşandığı vurgulandı. Krizin olumsuz etkilerinin, kamu sektöründen başlayıp mali sektöre sıçrayarak tüm işletmeleri derinden etkilediği ve tüm ekonomide hissedildiği kaydedilen raporda, ''ekonomik büyümenin yeniden tesis edilmesi ve şirketlerin karlılıklarını artırmalarını teminen, Türkiye'nin acilen kapsamlı bir kurumsal yeniden yapılanma programı uygulanması gereklidir. Bunun yanı sıra şirketlerin içinde bulunduğu zor koşulların finans kuruluşlarını etkilediği durumlarda, eş zamanlı çözümler üretilmeye çalışılması gereklidir'' denildi. 
     






</TEXT>
</DOC>
