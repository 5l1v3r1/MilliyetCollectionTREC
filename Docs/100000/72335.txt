<DOC>
<DOCNO> 72335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/son/sondun10.html </URL>
<DATE> 2002/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortadoğu'daki kanlı 13 günde 223 kişi öldü 
</HEADLINE>
<TEXT>

     Batı Şeria'daki 2 kampın 28 Şubat'ta İsrail ordusunca işgalinin ardından, İsrail-Filistin çatışmasının son 13 kanlı günü, 163'ü Filistinli olmak üzere toplam 223 kişinin ölümüyle tarihe geçti. 
     İsrail ordusunun 28 Şubat'ta Cenin ve Balata'daki mülteci kamplarını işgaliyle, biri İsrailli 13'ü Filistinli 14 kişinin ölümüyle kanlı olaylar başlarken, giderek tırmanan şiddet olayları, 2 Mart'ta Kudüs'te düzenlenen intihar saldırısında 4'ü çocuk 9 İsrailli'nin ölümüyle artmaya devam etti. 
     Çocukların kanının da aktığı şiddet olaylarında hayatını kaybedenlerin sayısı her geçen gün çift haneli sayılarla ifade edilirken, 8 Mart Cuma günü, birinci İntifada hareketinin başladığı 1987'den bu yana Filistinliler adına en çok kayıp verilen kanlı gün 
     olarak tarihe geçti ve 40 Filistinli öldü. 
     Çatışmalarda, İsrail'in en çok kayıp verdiği gün olan 9 Mart'ta 14 İsrailli ölürken, 30 Filistinlinin öldüğü 12 Mart, Filistinliler için bir başka kanlı gün oldu. 
     Filistinlilerin ikinci İntifada hareketini başlattıkları 28 Eylül 2000'den bu yana toplam 1513 kişinin öldüğü, bunlardan 1168'inin 
     Filistinli olduğu belirtiliyor. 
     






</TEXT>
</DOC>
