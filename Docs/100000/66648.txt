<DOC>
<DOCNO> 66648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/son/sontur02.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de anne sütü bankası kurulacak 
</HEADLINE>
<TEXT>

     Ege Üniversitesi Tıp Fakültesi Hastanesi'ne Anne Sütü Bankası kurulacak. 
     Anne sütü içindeki protein miktarını hesaplayacak makina kısa zamanda kliniğe gelecek. 
     Bu sayede anne sütündeki protein miktarı hesaplanacak. Bu miktarın yetersiz kalması durumunda da, annenin sütüne protein takviyesine gidilecek. Özellikle prematüre bebekler, protein açısından zengin anne sütüne ihtiyaç duyuyor. Anne sütünün yetersiz olması durumunda, dışarıdan protein takviyesi yapılacak. 
     Söz konusu makina İtalya'dan getirilecek, anne sütleri buzdolabında dondurulacak, bebeklere kendi annelerinin sütünün yanı sıra, ihtiyaç olması durumunda diğer annelerin sütleri de verilebilecek. 
     Saklanacak anne sütleri ise mikroplardan arındırılması için pastörize edilecek. 
     






</TEXT>
</DOC>
