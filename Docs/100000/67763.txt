<DOC>
<DOCNO> 67763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/15/yasam/ayas.html </URL>
<DATE> 2002/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Mideye giden yol aşktan geçiyor 
</HEADLINE>
<TEXT>

Sofradaki tavırlar ve seçilen yemek, aşk hayatının sırlarını ortaya koyuyor. Örneğin, sofrada ateş tipi’ birinin, cinsellikteki parolası da Hemen’ oluyor 
     Ero mutfağa girince - 2 
Elif Korap 

     Ve Havva, Adem’e elmayı uzattı. Adem kırmızı, sulu elmanın lezzetine karşı duramadı. İlk aşk, İlk günah... Adem’e masumiyeti, Havva’ya cenneti kaybettirdi... 
     Aşk ve yemeğe dair pek çok kavram birbiriyle örtüşüyor. Oburluk ve şehvet, ten günahları arasında en önemlilerin başında geliyor. İkisi de kişiye haz veren, ancak aşırıya kaçıldığında kontrolden çıkıp sağlıksız bir noktaya ulaşan dürtüler. Belki de bu nedenle yeryüzündeki pek çok din tarafından mahk m edilmiş, günah kabul edilmiş bu iki dürtü. Yemek yemeyi ve aşkı hayatın en büyük hazlarından kabul edenlerin belki de hiç katılmayacakları bir söz Sokrates’inki "Yemek için yaşamak değil, yaşamak için yemek gerekir". 
     
     Yok aslında farkları 
     Öyleyse yemenin yemek, cinselliğin de cinsellik dışındaki işlevi nasıl açıklanabilir 
     Prof. Willy Pasini, Aşk ve Yemek’ adlı kitabında bu soruya şu yanıtı veriyor "Besin ve cinsellik sadece kafamızda birbirlerine kavuşmazlar, aynı zamanda kalbimizde de kavuşurlar. Eğer çoğunlukla iştahtan çok açlığın bizi iteklediği doğruysa, hem besinden, hem aşktan, ilkel bir ihtiyacın basit tatmininden çok daha fazla şey bekliyoruz demektir duygularımızı iletmemiz için bize yardım etmeleri gerekir. Cinsellikte de durum aynı aşk, vücutların basit temasını aşan bir iletişim yoludur. Ve beslenme gibi cinsellik de bir iktidar, aşağılama ve toplumsal farklılaşma aracı olabilir." 
     
     İşte dört kilit tip 
     Prof. Pasini, beslenmenin psikolojik ve tıbbi çekim kuvvetlerinin cinselliğinkiyle benzeştiğini, hatta bazen ikame ettiğini de şöyle anlatıyor 
     "Cinsellik gibi, beslenme de bireyin sosyalleşmesini teşvik eder ve kendini tanımlamasına yardım eder. Cinsellik gibi, o da iktidarın, erkin ve çatışmaların özgürce ortaya çıktığı bir alandır." 
     Ve Pasini, son olarak sofradaki davranışların ve seçilen yemeğin gözlemlenerek aşk hayatının anlaşılmasının mümkün olduğunu savunuyor. 
     Buna göre dört temel yemek yeme ve aşk davranışı şöyle belirlenebiliyor 
     

</TEXT>
</DOC>
