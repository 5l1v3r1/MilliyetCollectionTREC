<DOC>
<DOCNO> 55388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/03/son/sontur12.html </URL>
<DATE> 2001/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşar Okuyan'dan açıklama "İftar parasını cebimden ödedim" 
</HEADLINE>
<TEXT>

     Çalışma ve Sosyal Güvenlik Bakanı Yaşar Okuyan, verdiği iftar yemeklerinin devlet tarafından karşılanmadığını, iftar yemeklerinin ücretlerinin bundan önce olduğu gibi tarafınca karşılandığını söyledi. 
     Yaşar Okuyan yaptığı açıklamada, 27 Kasım'da basın mensuplarına ve 29 Kasım'da sivil toplum örgütlerinin temsilcilerine SSK Kavaklıdere Lokali'nde birer iftar yemeği verdiğini anımsattı. İftar yemeklerinin sanki devlet tarafından karşılandığı şeklinde bazı haberler yeraldığını ifade eden Okuyan, "27 ve 29 Kasım tarihlerinde verilen iftar yemeklerinin ücretleri kesinlikle devlet bütçesinden değil, bundan önce olduğu gibi tarafımca karşılanmıştır" dedi. Okuyan, bundan sonra vereceği iftar yemeklerinin ücretlerini de kendisinin ödeneceğini sözlerine ekledi. 
     






</TEXT>
</DOC>
