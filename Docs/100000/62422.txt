<DOC>
<DOCNO> 62422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/son/sontur01.html </URL>
<DATE> 2002/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İnternet cafeden bilgisayar çaldılar... 
</HEADLINE>
<TEXT>

     İzmir'in Bornova ilçesinde, internet cafeden bilgisayar çaldıkları belirlenen 2 kişi yakalandı. 
     Osmangazi Mahallesi 616 Sokak'ta bulunan ''Hilal İnternet Cafe''nin camını kırıp içeri giren Osman Demir ve Mesut Ertem 12 bilgisayar ile bir faks cihazını alarak kaçtılar. 
     Olay, cafenin işletmecisi Oğuz Kurşun'un, gece, işyerini kontrole gelmesiyle ortaya çıktı. 
     Oğuz Kurşun'un durumu bildirdiği polis, yaptığı yol araması sırasında durdurduğu 35 AG 46 plakalı otomobilin arka koltuğunda cam parçaları bulunduğunu fark etti. Bunun üzerine, sorguya alınan araçtaki Osman Demir ve Mesut Ertem, bilgisayarlar ve faks cihazını çaldıklarını itiraf ettiler. 
     Demir ve Ertem'in sakladıkları evde ele geçirilen bilgisayarlar ve faks, sahibine verilirken, zanlılar gözlem altına alındı. 
     






</TEXT>
</DOC>
