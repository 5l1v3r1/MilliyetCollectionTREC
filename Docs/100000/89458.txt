<DOC>
<DOCNO> 89458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/son/sonspo02.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Kupası'nda yarın hangi maçlar var 
</HEADLINE>
<TEXT>

     17. Dünya Kupası finallerine, C ve 
     G gruplarında yarın yapılacak toplam 4 maçla devam edilecek. Bu 2 grupta da grup müsabakaları böylece tamamlanmış olacak. 
     C Grubu'nda 1 puanla 3. sırada bulunan A Milli Takım, son maçında Güney Kore'nin başkenti Seul'deki Dünya Kupası Stadı'nda puansız son sırada bulunan Çin Halk Cumhuriyeti ile karşılaşacak. TSİ 09.30'da başlayacak karşılaşmada, Kolombiya'dan Oscar Ruiz, Uganda'dan 
     Ali Tomusange ve Antigua'dan Charles Curtis hakem üçlüsü görev yapacak. A millilerin gruptan çıkması için mücadeleyi mutlaka galip bitirmesi, Kosta Rika'nın da Brezilya önünde sahadan yenik ayrılması gerekiyor. Ancak 2 maçta Brezilya ve Türkiye'nin alacağı galibiyetlerdeki fark ve atacakları goller de 2. tura yükselecek takımı belirlemesi açısından büyük önem taşıyor. 
     Aynı gruptaki diğer maçta da Amerika kıtasının 2 takımı Brezilya ile Kosta Rika mücadele edecek. Güney Kore'nin Suwon kentindeki Dünya Kupası Stadı'ndaki karşılaşma da TSİ 09.30'da start alacak. Maçı, Gamal Ghandour Mısır , Dramane Dante Mali ve Egon Bereuter Avusturya hakem üçlüsü yönetecek. 
     G Grubu'nda Japonya'nın Oita kentindeki Oita Stadı'ndaki Meksika-İtalya maçı, TSİ 14.30'da başlayacak. Mücadelede, Brezilya'dan Carlos Simon düdük çalacak. Simon'un yardımcılıklarını ise yine aynı ülkeden Jorge Oliveira ile Malezya'dan Mat Lazim Awang Hamat yapacak. 
     Gruptaki diğer maçta da Japonya'nın Yokohama kentinde, Uluslararası Stat'da Ekvador ile Hırvatistan karşı karşıya gelecek. 
     TSİ 14.30'da başlayacak mücadelede, William Mattus Kosta Rika , Miguel Giacomuzzi Paraguay ve Roland Van Nylen Belçika hakem üçlüsü görev alacak. 
     Bu grupta da 6 puanla Meksika'nın liderliği sürerken, bu takımı 3'er puan ve averajla İtalya ve Hırvatistan ile puansız Ekvador 
     izliyor. 
     





</TEXT>
</DOC>
