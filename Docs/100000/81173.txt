<DOC>
<DOCNO> 81173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/spor/spo02.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldızlara seyahat 
</HEADLINE>
<TEXT>

Fenerbahçe Başkanı Aziz Yıldırım, Teknik Direktör Lorant ve yönetici Sadettin Saran ile Brezilya’ya gidiyor. Parreira’nın da katılacağı kafile transferleri bitirecek 
     YALÇIN TÜRK 

     Önce Washington 
     YENİ sezon için güçlü bir kadro hazırlamaya kararlı olan Fenerbahçe, bugün Brezilya seferine çıkıyor. Başkan Aziz Yıldırım, Teknik Direktör Lorant ve Dış İlişkiler sorumlusu Sadettin Saran, listelerindeki oyuncuları izleyecek ve transferleri için kulüpleriyle masaya oturacaklar. Eski Teknik Direktör Parreira’nın da yardımcı olacağı Sarı - Lacivertli kafilede ilk hedef Washington olacak. 
     
     Petkovic’e gözaltı 
     İZLEYECEKLERİ oyuncuların ismini "sır" gibi saklayan yönetimin, hedefleri arasında Flamengo’nun Yugoslav yıldızı Dejan Petkovic’in de olduğu öğrenildi. Forvet oynayan ve sert şutları ile bilinen tecrübeli futbolcunun maçı da izlenecek. Washington’un önce kulübü Ponte Preta ile masaya oturmaya hazırlanan Aziz Yıldırım daha sonra oyuncunun menajerleri ile anlaşmaya çalışacak. 
     
     Almeyda gündemde 
     PARMA’NIN, River Plate’e kiraladığı Ortega için görüşmeler sürüyor. Arjantinli futbolcunun transfere sıcak baktığı belirtilirken, İtalyan kulübü ile pazarlıklar sürüyor. Parma’nın defansif orta sahası Almeyda’nın da, Ortega ile birlikte alınması gündeme geldi. İki Arjantinli’nin Türkiye’de hem birbirlerine destek olacağı, hem de uyum içinde oynayacakları düşünülüyor. 
     
Gözler Johnson’da      YUSUF KOBAL 

     İÇ transfer görüşmelerinde öncelikle tüm oyuncularla masaya oturmaya hazırlanan Fenerbahçe’de, herkes Johnson ile yapılacak görüşmeyi bekliyor. Yükselen performansı nedeniyle geçen yıl aldığı 500 bin doların üstünde para istemeye hazırlanan Ganalı futbolcuyla yapılacak anlaşma, diğer oyuncuların da transfer masasındaki fiyatlarını belirleyecek. 
     YÖNETİM öncelikle Türk lirası bazında veya sabit döviz kuruyla anlaşma yapmak istiyor. Sözleşmesini uzatmak isteyen Revivo’ya da bu yönde bir formül getirilecek. Johnson’un şartları diğer oyuncuların sözleşmelerine örnek olacak. Kendisine kulüp bulması istenen Rapajc’e transferinde kolaylık gösterileceği de bildirildi. 
     
Atatürk için podyuma      ATATÜRK’ÜN 84 yıl önce Fenerbahçe Kulübü’nü ziyareti anısına, giydiği kıyafetlerden esinlenerek hazırlanan kostümlerin sergileneceği Sarı Zeybek Defilesi, 3 Mayıs Cuma günü Dolmabahçe Sarayı’nda yapılacak. Başkan Aziz Yıldırım TBMM İdare Amiri Ahmet Çakar’a teşekkür ederek, "Altyapı Derneğimiz eğitim amaçlı olarak bu defileyi gerçekleştiriyor" diye konuştu. 
     MODACI Faruk Saraç da yaşadığı devrin en güzel giyinen liderlerinden biri olan Atatürk’ün kıyafetlerinden oluşan koleksiyonu hazırlarken, büyük heyecan duyduğunu söyledi. Saraç, Atatürk’ün 42 numara ayakkabı giydiğini, yaka ve bel numaralarının da 42 olduğunu vurgulayarak, "Ben de 42 kıyafet hazırladım. Toplam 453 parçadan oluşan bir koleksiyon oldu" dedi. 
     
Abdullah sıkıntıda      TEKNİK direktör Lorant’ın kadroda düşünmediğini açıkladığı Abdullah gelen tekliflere rağmen ilk tercihinin kulübü olacağını söyledi. Sezon sonunda serbest kalacak olan Milli futbolcu, "Ben öncelikle kulübümde kalmak isterim. Aziz Yıldırım’ın hakkını yiyemem. Benim Trabzon’dan gelişimde çok önemli rol oynadı" diye konuştu. 
     FUTBOL yaşantısının en verimli döneminde olduğunu iddia eden Abdullah, "Eğer kadroda düşünülmezsem, o zaman yapacak birşeyim kalmaz. 30 yaş futbolun en gelişmiş dönemidir. Daha uzun süre oynamak istiyorum. Bu takım tabii ki öncelikle Fenerbahçe olacak" yorumunu yaptı. 
     
Vedalaştılar      Fenerbahçe’nin dünkü idmanında "vedalaşma" vardı. Düz koşu yaparken Lazetic "5 gün sonra yokum" diye laf atarken, Uche’de gazetecilere el salladı. Antrenmanda Dortmund’da stoper oynayan Nuri Acıman denendi. Göztepe’nin defans oyuncusu Servet için de İzmir kulübüyle görüşüldü. Fotoğraf Yusuf Dursun 
     
Federasyona başvuru      FENERBAHÇE Yönetimi 3 Mayıs’taki Sarı Zeybek defilesi nedeniyle maç tarihinin cumartesi gününe alınması için federasyona başvurdu. Asbaşkan Murat Özaydınlı’da Diyarbakırspor maçına tüm taraftarları davet ederek, "Bu maçı futbolcular, teknik heyet, yönetim ve taraftar olarak el ele yaşamak istiyoruz. Bizim gözümüzde Fenerbahçe şampiyondur" dedi. 
     
Rüştü ağrılarla      BURSASPOR maçında oynaması son anda belli olan Rüştü, "Oynamam iyi oldu ama şimdi her tarafım ağrıyor. Ters bir şey olmadığı için mutluyum. 3 hafta sonra ilk kez topa vurdum" dedi. Adil bir sezon geçirmediklerini belirten tecrübeli futbolcu, "Yine de her şeye rağmen biz şampiyon olmalıydık" diye konuştu. 
     



 SPOR 





























</TEXT>
</DOC>
