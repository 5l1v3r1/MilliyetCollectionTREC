<DOC>
<DOCNO> 87629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/yasam/ayas.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere’de üniversite okumak varmış 
</HEADLINE>
<TEXT>
Öğrenciye maaş dönemi 
İngiltere Eğitim Bakanlığı, yüksek öğrenime ilgiyi artırmak için, okuyan gençlere haftalık 40 sterlin 80 milyon lira maaş bağlamaya karar verdi 
     DIŞ HABERLER SERVİSİ 

     TÜRKİYE’DE, yıllardır yüksek öğrenim paralı mı olsun, parasız mı tartışmaları sürüyor. Öğrencilerin ödediği harçların yüksek olduğu söyleniyor. Hatta öğrenciler bu nedenle gösteri bile düzenliyor. İngiltere’de ise lise ve yüksek öğrenime ilgi, Eğitim Bakanlığı’nı, okuyan öğrencilere maaş bağlamaya itecek kadar az... 
     
     57 pilot bölgede var 
     BAKANLIĞIN deneme aşamasında olan projesine göre, gençlere zorunlu eğitimin ardından okul hayatlarını sürdürmeleri için haftalık 40 sterlin 80 milyon lira maaş bağlanacak. The Observer gazetesinin haberine göre, Bakanlık, 57 pilot bölgede halen denenen "maaşlı öğrenci" uygulamasını İngiltere ve Galler’de yaygın hale getirmeyi planlıyor. 
     
     Yüzde 5 artış sağlandı 
     EĞİTİM Bakanlığı, bu çerçevede, Maliye Bakanlığı’na ek bütçe hazırlanması talimatını verdi bile. Maliye Bakanlığı’nın önümüzdeki günlerde bir açıklama yapacağını yazan gazete, "maaşlı öğrencilerin" yıllık maliyetinin 300 milyon sterlin olacağını duyurdu. Pilot bölgelerde, lise ve üniversite öğrencilerinin sayısının yüzde 5 oranında arttığı belirtiliyor. 
     



 YAŞAM 















</TEXT>
</DOC>
