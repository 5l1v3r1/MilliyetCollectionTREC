<DOC>
<DOCNO> 69161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/23/son/sonspo13.html </URL>
<DATE> 2002/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor 3 - Bursaspor 0 maç bitti 
</HEADLINE>
<TEXT>

     Birinci Süper Futbol Ligi maçında İstanbulspor, Bursaspor'u 3-0 yenerek, ligin ikinci yarısındaki ilk galibiyetini aldı. 
     Birinci Süper Futbol Ligi maçında İstanbulspor, Bursaspor karşısında ilk yarıyı 2-0 önde tamamladı. 
     6. dakikada sağdan ceza alanına girerken Ferdi ile verkaç yapmak isteyen Saidou, savunmada Serkan'dan seken topu önünde buldu. Kamerunlu futbolcunun, ceza alanının sağ çaprazından sert şutunda meşin yuvarlak kalecinin uzanamayacağı köşeden filelere gitti 1-0 
     36. dakikada orta sahadan atılan uzun pasta, topla ceza alanı içinde buluşan Cenk, meşin yuvarlağı uygun durumdaki Mehmet'in önüne bıraktı. Bu futbolcunun sert şutunda top kaleci Kelemen'in müdahalesine rağmen 2. İstanbulspor golü olarak Bursaspor filelere gitti 2-0 
     44. dakikada orta sahadan Petkov'un uzun pasında ceza alanı içinde topla buluşan Cenk, uygun durumda kötü bir vuruşla meşin yuvarlağı yandan auta attı ve maçın ilk yarısı 2-0 İstanbulspor'un üstünlüğüyle kapandı. 
     Bursaspor, karşılaşmanın ikinci yarısına Mustafa'nın yerine Tayfun'u x , Murat'ın yerine de Kifu'yu xx alarak başladı. 
     64. dakikada ikinci sarı kartı gören İstanbulsporlu Murat, kırmızı kartla oyun dışı kaldı. 
     75. dakikada Saidou'nun pasıyla ceza alanı içinde topla buluşan Selçuk'un penaltı noktası üzerinden sert şutunda, meşin yuvarlak üst direğe çarparak Bursaspor filelerine gitti 3-0 
     77. dakikada Kifu'nun sağdan ortasında, penaltı noktası üzerinde müsait durumda topla buluşan Okan, kötü bir vuruşla, meşin yuvarlağı üstten auta attı. 78. dakikada İstanbulspor'da Ferdi'nin yerine Bekir x , 85. dakikada da Mehmet'in yerine Zubanovic oyuna girdi. Karşılaşmanın kalan dakikalarında başka gol olmayınca İstanbulspor sahadan 3-0 galibiyetle ayrıldı. 
     






</TEXT>
</DOC>
