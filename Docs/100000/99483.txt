<DOC>
<DOCNO> 99483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/astro/index.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Maddi kayıplara dikkat 
</HEADLINE>
<TEXT>

Bugün Venüs ve Satürn kare açı yaparken bazı maddi kayıplarla karşılaşabiliriz. Çok huzurlu günde olduğumuzu söylemek zor. Koç’lar akşam rahat olmakla birlikte gün içinde yanlış anlamalardan ötürü kayıplara uğrayabilirler. Aldanmamaya bakmalılar. Boğa’lar ilişkilerinde iki kere dikkatli olmalılar. Önce güzel gözüken bir düşünce sonra hayal kırıklığı getirebilir. Kişisel girişimleri iyi planlamak gerekiyor. İkizler parasal konularda akıllı davranmak durumunda. Ev hayatına ilişkin olaylar yüzünden harcamaları kontrol etmek gerekiyor. Evde mutluluk kolay değil. Yengeç’ler yeni önerilere açıklar. Bununla birlikte yanlış tavsiyelere de dikkat etmeliler. Aslan’lar iş hayatında yeni sorumluluklar alabilirler. Bu biraz can sıkıcı gibi gözükse de onlara kendilerini gösterme fırsatı verecek. Başak’lar diğerlerine göre daha rahatlar ama sevgi ilişkilerinde aşırı gerçekçi olmak onlara sıkıntı getirebilir. Yeniliklere açık olmalılar ve sürekli hayır dememeliler. 
Terazi’ler parasal konularda cömert olmamalı. Eldeki kaynakları iyi değerlendirmek gerekiyor. Maddi konulara ilgisizlik bazı kayıplar da getirebilir. Akrep’ler ortaklaşa konularda tedirginlik yaşayabilirler. Ellerinde olmayan konular öne çıkıyor ve karar almalarını zorlaştırıyor. Yay’lar günlük işlerle vakit kaybedecekler. Eldeki işlerin çok dikkat istemesi ya da bazı zorluklar yüzünden keyifleri kaçabilir. Sabırlı olmalılar. Oğlak’lar günlük işlerde başarılılar. Aşk hayatında bazı pürüzler olsa bile bunları aşmak zor değil. Gerçekçi yapıları onları dayanıklı kılmakta. Kova’lar alışveriş yaparken ya da evle ilgili harcamalarda tutarlı olmalılar. Biraz gayretle daha elle tutulur sonuçlar elde edebilecekler. Günlük işlere ve özel hayatlarına daha fazla zaman ayırmaları gerekiyor. Balık’lar ise iletişim, hareket ve eğitimle ilgili konularda şanslılar. Bununla birlikte ileriye yönelik hedeflerini daha gerçekçi kılmaları gerekiyor. Bazı hayal kırıklıklarına hazır olmalılar. 

            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
