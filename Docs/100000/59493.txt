<DOC>
<DOCNO> 59493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/son/sonspo05.html </URL>
<DATE> 2001/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın istikrar simgesi Ergün Penbe 
</HEADLINE>
<TEXT>

     Galatasaray'da, geride kalan 16 lig maçı boyunca en istikrarlı futbolcu, sahada toplam 1332 dakika kalan ''kemik'' lakaplı Ergün Penbe oldu. 
     Sarı-kırmızılı ekipte geçen sezonun ilk yarısında da en çok oynayan futbolcu unvanına sahip olan istikrar abidesi Ergün, yapılan 16 maçtan yalnızca Diyarbakırspor karşılaşmasında sakatlığı nedeniyle forma giyemedi. 
     Galatasaray'da Ergün'ü, 13 maçta toplam 1170 dakika sahada kalan Mondragon, 15 maçta 1164 dakika oynayan Arif, 12 maçta 997 dakika forma giyen Capone ve 11 maçta 986 dakika alan Emre izleyerek istikrarlı grafik çizdiler. 
     
     Suat'ta büyük düşüş... 

     Galatasaray'ın deneyimli futbolcusu Suat Kaya, bu sezon oynama süreleri açısından büyük bir düşüş yaşadı. 
     Geçen sezon ilk yarıdaki 18 maçta toplam 1225 dakika sahada kalan Suat, bu sezon ise yalnızca 2 maçta 90 dakikayı tamamlayıp, 16 maçta 5 dakika oynayabildi. 
     
     Sahada kalanlar 

     Sarı-kırmızılılarda en fazla dakika alan Ergün, 14 kez 90 dakikayı tamamlarken, Mondragon 13, Arif 11, Emre de 10 kez 90 dakika sahada kalarak takımın ''banko'' isimlerinden olduklarını gösterdiler. 
     ''Aslanlar''da 4 futbolcunun dışında, Capone 9, Hakan, Perez 7 ve Bülent Korkmaz da 6 kez sahada 90 dakika kaldı. 
     
     Serkan 2 kez 

     Galatasaray'a gol kralı olarak gelen Serkan Aykut, ilk yarıda yapılan 16 maçtan yalnızca 2'sinde 90 dakikayı tamamladı. 
     Toplamda 568 dakika forma şansı bulabilen futbolcu, istikrarlı bir tablo çizemedi. 
     Sarı-kırmızılılarda, sezon ortasında gönderilen Sphear ve Horvath ile yeni transfer Erhan Namlı, 90 dakikayı tamamlayamadılar. 
     






</TEXT>
</DOC>
