<DOC>
<DOCNO> 88920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/siyaset/asiy.html </URL>
<DATE> 2002/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
SOHBET ODASI 
</HEADLINE>
<TEXT>

Baraj kalkmalı’Yüzde 10’luk barajın adaletsizlik getirdiğini söyleyen Prof. Gürsel, bu uygulamanın önümüzdeki seçimden önce kaldırılması gerektiğini savunuyor Baraj, bugün sadece HADEP’i engelleyen bir unsur. Zaten yüzde 10 barajı dünyada uygulayan yok. Bir Türkiye var, bir de Seyşel adalarında bir ülke varmış ’ 
     DERYA SAZAK 

İki turlu seçim solu tasfiye eder deniyor. Buna katılıyor musunuz 
     Simülasyon modeli şunu gösteriyor, iki turluda kazanmak için bir partinin iki özelliğinin olması lazım. İkinci tercih oylarınız yüksek olacak. Ve ülke düzeyinde yaygın olmanız lazım. Solu bu açıdan değerlendirdiğiniz zaman oy oranını dengeli yükseltmesi ve merkezdeki seçmene de yakın durması lazım. 550 milletvekilinin tümünü seçelim demiyorum. Birçok ülkede iki turlu karma’ bir sistem şeklinde uygulanıyor. Bunun en önemli nedeni de nispiliği korumaya çalışmak. İki turlunun getireceği temsil adaletsizliğinin törpülenmesi lazım. Karma sistemde yüzde 5 dolayındaki partilerin Meclis’te temsil edilmesi mümkün olacak. Mevcut yüzde 10 barajı sadece adaletsizlik getirdi. 
     
     Belki yüzde 5 olabilir 
Baraj kalkmalı mı 
     Kesinlikle. Ağırlığı iki turlu dar bölgelerde olmak üzere ama önemli bir nispi takviyenin de olduğu bir sistem kuracaksak, bu sistemde zaten efektif, fiili barajlar yüksek olacak. Ayrıca baraja gerek yok. İlle koyacaksak Almanya’da, Rusya’da, Macaristan’da, Arnavutluk’ta olduğu gibi baraj yüzde 3 - 5’e indirilebilir. 
     
Karma modelde milletvekili dağılımı nasıl olacak Hazırlık yapıyor musunuz 
     Tabii, bir çalışma yapıyoruz. 300 milletvekilinin dar bölgelerden seçildiği 250 milletvekilinin de bugünkü sistemde olduğu gibi il bazında 2 - 7 arasında değişen seçim çevrelerinden nispi oyla belirlendiği bir model üzerinde duruyoruz. Nispilik dozu yükselsin denirse ülke çapında Türkiye milletvekilliği düşünülebilir. O zaman 100 - 150 sandalye artık oylarla dağıtılabilir. 
     
     Parası olanın işi kolay 
Dar bölgeden duyulan bir kaygı vardır etnik, bölgesel, dinsel, mezhepsel eğilimleri körükler. Parası ve gücü olan öne çıkar, denir. 
     Bugünkü seçim sisteminde parası olanın işi çok kolay, birkaç yüz tane delegeyi satın almak listede sizi seçilebilir bir yere getirir. Etnik meseledeki sorunu anlamakta güçlük çekiyorum. 
     
Güneydoğu’dan tümüyle HADEP gelir mi 
     HADEP’in demokratik seçim sisteminde zaten gelmesi lazım. Yüzde 10 barajı bugün sadece HADEP’i engelleyen bir unsur. Yüzde 10 barajı uygulayan dünyada başka ülke yok, öyle zannediyordum. Geçenlerde bir tane ülkeye rastladım Seyşel adalarında bulunuyormuş 
     
     Barajı üç parti geçer 
Bir spekülasyon da şu Varsayalım öteki partiler yüzde 10’un altında kaldı, sadece AKP yüzde 20’yi geçti. Meclis’in tek parti tarafından oluşturulması mümkün mü 
     Bir facia olur o zaman, seçim sistemi tüm meşruiyetini yitirmiş olur. 
     
Böyle bir olasılık var değil mi 
     Tabii var, AKP yüzde 20’den fazla da alabilir. Yüzde 10 barajı nedeniyle seçim Rus ruleti’ne dönmüş durumda. İlk genel seçime değişiklik yapmadan gidersek tam bir Rus ruleti’ olacak. Barajı büyük ihtimalle 3 parti geçecek. CHP ve DYP’nin de geçeceği gözüküyor. Oyların toplamı yüzde 50 ya edecek ya etmeyecek. Yani seçmenin yüzde 50’si parlamentoda temsil edilmeyecek, oyları çöpe gidecek. 
     
Türkiye tercihli oy’la tanışmalıSeçmene milletvekili aday listeleri üzerinden tercih hakkı tanınmasına ne diyorsunuz 
     Bence de tercihli oyu getirmek lazım. Partilerin sandalye sayısından fazla aday gösterip seçmene adaylar içinden de bir tercih şansı vermek lazım. Bakın en son Hollanda’da yapılan seçimlerde tercihli oy vardır. Türk kökenli hanım milletvekili İşçi Partisi’nden tercih oyları sayesinde büyük sıçrama yapmıştır. 
     
Bu sistem istikrar programını sarsarAKP açısından durum nedir 
     Birinci gelen parti 32 - 33 olursa tek başına iktidara gelir. Bu Türkiye’yi altüst etmeye yeter. Sadece AKP değil, kim gelirse temsil sorunu yaşanır. Bu seçim sistemiyle sorunları daha da ağırlaştırabiliriz. 
     
İstikrarsızlık mı gözüküyor 
     Tabii, Ecevit’in rahatsızlığı nedeniyle erken seçimin yeniden gündeme gelmesi bile ekonomiyi ne kadar etkiledi. Bu sistemle Türkiye erken seçime giderse, istikrar programı da ciddi şekilde sarsılır. 
     
Derviş sistemdeki sıkıntıyı bilmiyorDerviş’le noktalayalım isterseniz. Seçimde niye bu kadar ısrar ediyor 
     Sayın Kemal Derviş ekonomik istikrarın yeterince ağır sorunları olduğundan bu işlere fazla kafa yoramamış gibi duruyor. Onun derdi tamamen iktisadi kaygıdan. Seçim tarihini belirleyelim ki bu dalgalanma ve belirsizlik ortamı piyasaları etkilemesin diye düşünüyor. Kendisi iktisat perspektifi açısından haklı olabilir ama Sayın Kemal Derviş Türkiye’de seçim sisteminin olumsuzluklarından hiçbir şekilde haberdar değil ki... 
     
Çözüm iki turlu’ seçimde...Fransa’daki başkanlık seçimlerinden bu yana Türkiye’de iki turlu’ seçim sistemi tartışılıyor. Sizce bu model istikrar getirir mi 
     Seçmenin yüzde 80’i sistemin istikrar üretmediğini ve temsilde adaleti sağlamadığını düşünüyor. 
     
Sorun sadece seçim sisteminde mi, yoksa her seçimde biraz daha bölünen siyasi yapıda, partiler topluma umut mu veremiyor 
     Türkiye’deki siyasi parçalanmışlığın geçmişi 1970’lere uzanıyor. Önce merkez sağ parçalandı. 1970’lerde İslamcı, milliyetçi hareketler çıktı. 12 Eylül’den sonra eski liderler siyasi haklarına kavuşunca siyasal partiler rejimi parçalandı. Bugün merkez sağ ve solda egemen parti yok. 
     
Bunda seçim sisteminin rolü de var mı 
     Aslında seçmenlerin ikinci tercihlerine baktığınız zaman görüyorsunuz ki, birbirine en yakın olması gereken partiler bile tabanda epey ayrışmışlar. Dolayısıyla biz bu parçalanmışlığı veri almak zorundayız. Seçim sistemi de en yakın partileri aralarında en şiddetli rekabete sevk ediyor. 1990’larda bunu yaşadık, birbirine en düşman partiler merkez sağdaki iki partiyle ANAP DYP merkez soldaki iki parti DSP CHP oldu. Bu mücadele popülizmi teşvik etti. Bugünkü iktisadi krizin altında yatan en önemli neden iç borç çıkmazı. Baktığınız zaman bu parçalanmışlığın getirdiği popülizmi ve siyasi rekabeti rahatlıkla tespit edebilirsiniz. 
     
     Parti artışı önemsiz 
Ne öneriyorsunuz 
     Mevcut parçalanmışlığı kabullenip farklı teşvikler veren bir seçim sistemi düşünemez miyiz ki, bu yıkıcı rekabet daha yapıcı bir rekabete dönüşsün. 
     
Parçalanmayı bir veri olarak almak gerekiyor, şu anda parti sayısı 45. 
     Efektif parti sayısı artıyor ama o kadar önemli değil. 60, 100 olabilir. Yüzde 5 civarında ve üstünde 7 partimiz vardı. Bu sayı 8’e 9’a çıkabilir. Bugünkü seçim sistemiyle bir partinin tek başına iktidara gelmesi için yüzde 40 oy şart. 
     
     Bir çok ülkede var 
İki turlu sistem çözüm olmaz mı 
     Bence olur, 1998’de yaptığımız simülasyon modeli de 500 sandalyenin iki turlu dar bölgelerde belirlenmesi, 50 milletvekilinin de Türkiye genelinde nispi olarak seçilmesi esasına göreydi. O çalışma önemli ipuçları verdi. Çünkü sistem, ittifakları teşvik ediciydi. Fransa, Macaristan, Arnavutluk bu modeli uyguluyor. Avantajı şu Seçmene koalisyon, hükümet alternatifleri sunuyorsunuz. Seçmen bir ittifakı desteklediğinde hükümeti belirlemiş oluyor. 
     
Türkiye, artık duvara dayanmış Seçimden önce kimsenin aklına gelmeyen DSP, MHP birlikte hükümet olabiliyor. 
     Evet. Türkiye bu koalisyonu istikrarlı’ zannediyor ama değil. Çünkü uzlaşmanın sadece istikrar programı’nda olduğu gözüküyor, onun da nedeni Türkiye’nin duvara dayanması IMF’nin bir uzlaştırıcı zamkı var. Ama bakın AB gibi Türkiye’nin çok temel bir siyasal tercih sorununu bir parti, MHP bloke ediyor. Bir de deniyor ki, çoğunluk AB’den yana ama hükümet karar alamıyor. 
     
Yüzde 80 AB’den yanaysa niye olmuyor 
     Seçimin işlevi toplumun tercihlerini hükümet politikası haline dönüştürmektir. Böyle bir temel tercihte bile görüyorsunuz bloke olmuş vaziyette Türkiye. 
     



 SİYASET 











</TEXT>
</DOC>
