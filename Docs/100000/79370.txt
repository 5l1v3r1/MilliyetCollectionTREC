<DOC>
<DOCNO> 79370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/guncel/gun10.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İGDAŞ davasında tutuklu kalmadı 
</HEADLINE>
<TEXT>

     ŞENOL DEMİRCİ İstanbul 

     İGDAŞ ve İstanbul Halk Ekmek’i, teşekkül oluşturarak, hayali ihaleler yoluyla dolandırdıkları öne sürülen 11 sanık tahliye edildi. Eyüp 2. Ağır Ceza Mahkemesi’ndeki ilk duruşmaya, tutuklu sanıklar dönemin İGDAŞ Genel Müdürü Fuat Şengül, Genel Müdür Yardımcısı Yusuf Aydınoğlu, Satış Müdürü İbrahim Müjdat Oğuz, İhale Komisyonu üyesi Turan İşcan, İroni Ajans’ın ortakları Taci Erdemir, Kanal 7 Haber Koordinatörü Ahmet Hakan Coşkun’un kardeşi Abdullah Topel Coşkun ve ajansın muhasebecisi Metin Şahin ile Lonca A.Ş.’nin Genel Müdürü Mehmet Bahattin Özel, Genel Müdür Yardımcısı Hulusi Cihan Kökten, Eren Reklam şirketi yetkilisi Mahmut Taşdemir ve Mehmet Ünal Erdeve getirildi. Tutuksuz yargılanan İstanbul Büyükşehir Belediyesi İştirakler Dairesi eski Başkanı Necmi Kadıoğlu da duruşmada hazır bulundu. 
     Mahkeme, tutuklu yargılanan sanıkların tahliyesine karar verdi. 11 sanığın gıyabi tutukluluk halleri de kaldırıldı. 
     



 GÜNCEL 






















</TEXT>
</DOC>
