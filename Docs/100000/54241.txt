<DOC>
<DOCNO> 54241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/dunya/dun04.html </URL>
<DATE> 2001/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell Ankara’ya geliyor 
</HEADLINE>
<TEXT>

     YASEMİN ÇONGAR Washington 

     ABD’nin, Taliban sonrası Afganistan’da istikrarlı ve uluslararası toplulukla uyumlu bir yönetim sağlama çabaları önümüzdeki hafta, Ankara’da iki ülke üst düzey yetkilileri arasında ele alınacak. ABD Dışişleri Bakanı Colin Powell, bu amaçla 24 saatlik bir ziyaret için 4 Aralık’ta Ankara’ya gelerek, Başbakan Bülent Ecevit ve Dışişleri İsmail Cem’le görüşecek. 
     Powell’ın Orta Asya ülkelerine yapacağı bir tur kapsamında Türkiye’ye de uğrayacak olması, Ankara ve Washington’un, Afganistan’da kurulacak bir Barış Gücü’nde, Türk askerlerinin yer alması konusundaki ortak görüşlerinin de bir uzantısı sayılıyor. 
     Gündemin diğer olası konuları ise, Kıbrıs, Avrupa Güvenlik ve Savunma Politikası, Ortadoğu Barış süreci ve Irak olarak sıralanıyor. 
     



 DÜNYA 












</TEXT>
</DOC>
