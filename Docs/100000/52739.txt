<DOC>
<DOCNO> 52739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/spor/spo03.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
BANA HAKAN'I GETİRİN 
</HEADLINE>
<TEXT>

Galatasaray Teknik Direktörü Lucescu, Avusturya karşısında izlediği golcü futbolcuya hayran kaldı. Rumen hocanın, Hakan Şükür’ün geri dönmesi için Başkan Mehmet Cansun ile görüşeceği belirtildi 
     ERHAN TELLİ 

     Gerçek bir yıldız’ 
     GALATASARAY Teknik Direktörü Mircea Lucescu, Hakan Şükür’ün Sarı - Kırmızılı takıma geri dönmesi için kolları sıvadı. Avusturya karşısında golcü oyuncuyu bir kez daha çıplak gözle izleme imkanı bulan ve hayranlığını gizleyemeyen Rumen hocanın, maçtan sonra yakın çevresine yaptığı yorumlarda "Hakan, futbol dünyası için nadide yetişen, gerçek bir yıldız. Galatasaray’ın onun gibi bir golcüye her zaman ihtiyacı var" dediği öğrenildi. 
     
     Ocak ayında istiyor 
     LUCESCU’NUN, Hakan Şükür’ün Inter’den geri alınması için Başkan Mehmet Cansun’la görüşeceği ve Ocak ayına kadar bu transferin bitirilmesini isteyeceği belirtildi. Inter’in zorluk çıkararak Hakan’ı sezon ortasında vermemesi halinde ise, sezon sonunda İtalyan kulübüyle sözleşmesi bitecek olması nedeniyle golcü futbolcunun bonservis bedeli ödenmeden geri alınabileceği bildirildi. 
     
     Albayrak çözecek 
     FUTBOL Şube Sorumlusu Abdürrahim Albayrak’ın da, Hakan Şükür için çalışma başlattığı ve milli oyuncunun transferini bitirmek amacıyla yönetimden yetki istediği öğrenildi. Yönetim, Hakan ile ilgili kesin kararını verdikten sonra Albayrak’ın transferi çözmek için harekete geçeceği bildirildi. Bazı yöneticilerin ise Hakan Şükür ismine sıcak bakmadıkları ancak Başkan Cansun’un vereceği kararı destekleyecekleri belirtildi. 
     
Fatih azat olduReal Mallorca Başkanı Mateus Alamany, takım arkadaşları ile yöneticilerden büyük tepki gören yıldız oyuncuyu sembolik bir ücretle serbest bırakacaklarını açıkladı 
     MEHMET ÇİFTÇİ 

     REAL Mallorca’da sürekli sorun yaratan Fatih Akyel, sonunda İspanyol kulübünü bıktırdı. Başkan Mateus Alamany, kendisine mektup yazarak ayrılması ve Galatasaray’a dönüşü için yardımcı olmasını isteyen Fatih’i sonunda azat’ etti. Tutumu nedeniyle takım arkadaşları ve yöneticilerin de yoğun tepkisini çeken Fatih’in sembolik bir ücret karşılığında serbest kalacağı açıklandı. 
     MİLLİ Takım kampı sırasında Başkan Alamany’e ulaşan ve alay konusu olan mektup, kulüpte elden ele dolaşırken son açıklamayla birlikte Fatih’in de Galatasaray’a dönüşü konusunda tüm engeller ortadan kalktı. Ancak yaşanan olaylar karşısında öfkelenen Real Mallorca yönetiminin, milli futbolcunun alacaklarını ödemeyeceği, kulüpten aldığı avansı geri istediği öğrenildi. 
     GAZİANTEPSPORLU Batista için de görüşmeler devam ederken Futbol Şube Sorumlusu Abdürrahim Albayrak, bu oyuncuyu yönetimden çok futbolcuların istediğini açıkladı. Galatasaray, Batista için 1.7 milyon dolar ile Ufuk’u önerirken, Gaziantepspor’un bu teklifi kabul etmediği bildirildi. Salı günü Mehmet Cansun ile Celal Doğan’ın son kez pazarlığa oturacağı belirtildi. 
     
Ramazan endişesi      TEKNİK Direktör Lucescu dün oyuncularından antrenman ve maç günlerinde oruç tutmamalarını istedi. Rumen hoca, geçen sezon Ramazan ayında yaptıkları maçları örnek gösterip, "Güçlü olmazsanız, futbol da oynayamazsınız. Bunu daha önce yaşadık. Bu sene daha dikkatli olmalıyız" dedi. Lucescu, oyuncularından Diyarbakırspor’u da küçümsememelerini istedi. 
     
Defans bomba gibi      HAFTALARDIR sakatlıklar ve cezalar nedeniyle savunmada büyük sıkıntılar yaşayan Galatasaray’da yüzler nihayet güldü. Bülent Korkmaz, Hakan Ünsal ve Capone’nin düzelmesi, Emre’nin cezasının sona ermesiyle rahat bir nefes alan Teknik Direktör Lucescu’nun, Diyarbakırspor karşısında sadece Capone ile Emre’ye şans vermesi bekleniyor. Bu arada yönetici Abdürrahim Albayrak, Erzurumspor ile oynayacakları kupa maçının İstanbul’a alınması için girişimde bulunacaklarını söyledi. 
     



 SPOR 


























</TEXT>
</DOC>
