<DOC>
<DOCNO> 77418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/son/sontur19.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkent'te kafaları karıştıran bir ölüm... 
</HEADLINE>
<TEXT>

     Ayrancı'da polis ekiplerinin ihbar üzerine gittikleri evde yangın çıktı, yangının söndürülmesinden sonra yapılan aramada bir kişinin cesedi bulundu. 
     Yetkililerden alınan bilgiye göre, Ayhan Hindikadıoğlu'nun 57 
     Zerrin 24 adındaki kızı, bölge karakoluna giderek, ''babasının 4 Nisan 2002 tarihinden beri kayıp olduğunu ve ablasının babasını öldürdüğünden şüphelendiğini'' söyledi. 
     Emniyet ekipleri, Hoşdere Caddesi'ndeki eve gitti. Kapının uzun süre çalınmasına rağmen açılmaması üzerine çilingir çağrılarak kapı açtırıldı. Ancak, Ayhan Hindikadıoğlu'nun evde bulunan Berrin 28 
     adındaki kızı kapıyı kapattı. Kısa bir süre sonra tiner kokusu gelen evde yangın çıktı. İtfaiye ekiplerinin müdahalesiyle yangın söndürüldü. Yangın sırasında balkona çıkan Berrin Hindikadıoğlu, eve giren itfaiye ekiplerince dışarı çıkarıldı. Yangın söndürüldükten sonra evde arama yapan ekipler, yatak odasında Ayhan Hindikadıoğlu'nun yanmış cesediyle karşılaştılar. Yangının yatak odasında başladığını belirten yetkililer, odanın yanıcı madde dökülerek yakıldığının tahmin edildiğini söylediler. Olaydan sonra Berrin Hindikadıoğlu gözaltına alındı. Yetkililer, Berrin Hindikadıoğlu'nun babasını öldürdüğü ihtimali üzerinde durulduğunu, ifadesi alınan Berrin Hindikadıoğlu'nun çelişkili ifadeler verdiğini kaydettiler. Ayhan Hindikadıoğlu'nun kesin ölüm nedeninin otopsiden sonra belirleneceği, ancak birkaç gün önce öldürüldüğünün tahmin edildiği bildirildi. Ayhan Hindikadıoğlu'nun SSK'da görevli olduğu, eşinin ise geçen yıl hastalık nedeniyle vefat ettiği öğrenildi. 
     






</TEXT>
</DOC>
