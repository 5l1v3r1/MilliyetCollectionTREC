<DOC>
<DOCNO> 53797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/23/son/sontur27.html </URL>
<DATE> 2001/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat Caddesi'ni Hülya Avşar ile Kenan Işık tıkadı.. 
</HEADLINE>
<TEXT>

     Yönetmenliğini Faruk Aksoy'un yaptığı, Hülya Avşar, Kenan Işık ve Haldun Dormen'in başlıca rollerini paylaştığı ''Yeşil Işık'' adlı filmin çekimleri devam ediyor. 
     Filmin, Suadiye Bağdat Caddesi Vakkorama mağazası önündeki trafik ışıklarında gerçekleşen çekimlerinde, Kenan Işık, rol gereği kalp krizi geçirdi. Vatandaşların yoğun ilgi gösterdiği filmin çekimleri sırasında, trafik sıkışıklığı da yaşandı. 
     Faruk Aksoy'un yönetmenliğini ve yapımcılığını üstlendiği, senaryosunu da Necef Uğurlu'yla yazdığı ''Yeşil Işık'' adlı filmde ünlü mankenler Deniz Akkaya ve Güzide Duran da rol alıyor. 
     İstanbul'un çeşitli mekanlarındaki çekimleri yaklaşık 2 ayda tamamlanacak olan film, 15 Mart 2002 tarihinde gösterime girecek. 
     Bir İskoç efsanesinden yola çıkılarak senaryosu oluşturulan, içinde komedi, aşk ve fantastik görüntülerin yer aldığı film, yaklaşık 2 milyon dolara malolacak. 
     






</TEXT>
</DOC>
