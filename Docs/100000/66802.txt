<DOC>
<DOCNO> 66802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/09/son/sonspo11.html </URL>
<DATE> 2002/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta Ali Eren'in durumu maç saatinde belli olacak 
</HEADLINE>
<TEXT>

     Beşiktaş, İstanbulspor ile yarın yapacağı lig maçının hazırlıklarını tamamladı. 
     Teknik direktör Christoph Daum yönetiminde Fulya Tesisleri'nde basına kapalı olarak gerçekleştirilen idmanda, siyah-beyazlı futbolcuların taktik ağırlıklı bir çalışma yaptıkları öğrenildi. 
     Alman teknik adamın, idman boyunca futbolcularına özellikle serbest atış çalışması yaptırdığı belirtilirken, boğaz enfeksiyonuna yakalanan Ali Eren'in çalışmaya katılmadığı kaydedildi. 
     Kulüp doktoru Ayhan Optur, Ali Eren'in hastalığının sürdüğünü belirterek, ''Tedavimizi sürdürüyoruz. Kadroya alınacak, ancak oynayıp oynamayacağına maç saatinde karar vereceğiz'' dedi. 
     Beşiktaş'ın yarın saat 12.30'da Güngören Belediye Stadı'nda yapılacak karşılaşmaya, şu muhtemel 11 ile çıkması bekleniyor 
     Asper Myhre , Khlestov Ali Eren , Ronaldo, Ahmet Yıldırım, İbrahim, Tamer, Tayfur, Baya, Tümer, Ahmet Dursun ve İlhan Mansız. 
     






</TEXT>
</DOC>
