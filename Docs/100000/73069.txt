<DOC>
<DOCNO> 73069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/17/yasam/yas04.html </URL>
<DATE> 2002/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kollu gömleğe asla kravat takılmaz’ 
</HEADLINE>
<TEXT>

"Türk erkeği giyinmeyi bilmiyor" görüşünde birleşen tasarımcılar, şık, doğru ve bilinçli giyinmek isteyen beylere özel ipuçları verdiler 
     GÜLAY FIRAT İstanbul 

     Çekici bir erkek olmak için Brad Pitt’e benzemeniz ya da bunun için bir dizi estetik operasyondan geçmeniz gerekmiyor. Nasıl giyinmeniz gerektiğini bilin yeter. 
     Ünlü modacı Faruk Saraç, milletvekilinden sanayiciye, sanatçısından sade vatandaşa Türk erkeğinin giyim konusunda "tutuk" davrandığını söylüyor. Giysinin de bir dili olduğunu belirten Saraç, "Giyinmek sadece örtünmek değildir, insanı zirveye de çıkartır, yere de batırır. Kişiler kendi bedenini bilmeli ve ona göre giyinmeli. Maalesef Türk erkeği giyim konusunda muhafazakar, onca renk arasından siyah ve lacivertin dışına çıkmayı sevmiyor" diyor. 
     
Bu yöntemi deneyin      Erkek giyim markalarından İlhan Şerif’in tasarımcısı Ayten Şerif de giyimin bir birikim gerektirdiğini belirterek şunları söylüyor "Zaten Türk erkeği kendisi giyinmiyor. Sevgilisi, eşi veya sekreteri giydiriyor. Bir erkeğin çok şık olması olağanüstü şartlara bağlı. Yılların deneyimiyle küçük bir test önerebilirim, seçtikleri giysiyle ayna karşısında durucak, gözbebeklerine bakacaklar, şayet parlıyorsa uygun demektir." 
     Tanınmış erkek giyim markalarından Mithat Selection da müşterilerine Giyim Kültürü Notları’ adı altında mini bir bilgi serisini ücretsiz dağıtıp, özel bilgiler sunuyor. 
     

</TEXT>
</DOC>
