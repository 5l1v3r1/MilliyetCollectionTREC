<DOC>
<DOCNO> 77607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/son/sonspo14.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatyaspor ceza kuruluna sevk edildi 
</HEADLINE>
<TEXT>

     Malatyaspor, Beşiktaş maçında yaşanan olaylar nedeniyle ceza kuruluna sevk edildi. 
     Futbol Federasyonu Disiplin Kurulu Başkanlığı'nca Malatyaspor Kulübü Başkanlığı'na gönderilen yazıda, kulübün ceza kuruluna sevk edildiği bildirildi ve savunma gönderilmesi istendi. 
     Beşiktaş maçının 40. dakikasında taraftarların sahaya yoğun şekilde pet şişe atması nedeniyle hakemin 1 nolu anonsu yaptırdığı ifade edilen yazıda, şöyle denildi 
     ''Müsabaka bitiminde hakemler soyunma odasına girdikten sonra bir seyircinizin sahaya atlayarak rakip takım futbolcularının arasına girdiği, bu kişinin emniyet güçlerince saha dışına çıkartıldığı, yine kale arkası açık tribünden 1 seyircinizin de sahaya girdiği ve güvenlik güçlerince bu kişinin de etkisiz hale getirildiği, rakip takım genel kaptanı ile 2. başkanımızın olayları yatıştırmaya çalıştıkları, hakem, 4. hakem, gözlemciler ve temsilci raporlarında belirtildiğinden, konu ile ilgili cezalandırma istemi ile kurulumuza sevk edildiğinden kulübünüz savunmasının 3 gün içinde Profesyonel Futbol Disiplin Kurulu'na gönderilmesi gerektiği, aksi takdirde savunma hakkından vazgeçmiş sayılacağınızı bilgilerinize rica ederim.'' 
     






</TEXT>
</DOC>
