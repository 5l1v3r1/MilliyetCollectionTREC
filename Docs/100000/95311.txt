<DOC>
<DOCNO> 95311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/son/soneko02.html </URL>
<DATE> 2002/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Hazine Bakanlığı, Türkiye'yi yakından izliyor 
</HEADLINE>
<TEXT>

     ABD Hazine Bakanlığı, Türkiye'deki ekonomik gelişmeleri çok yakından izlediğini bildirdi. 
     ABD Hazine Bakanlığı'nın adı açıklanmayan bir sözcüsü, gazetecilere yaptığı açıklamada, "Türkiye'deki ekonomik durumu çok yakından izliyoruz. Türk hükümetini, ekonomik reform paketini uygulamaya devam etme konusunda cesaretlendiriyoruz ve Türkiye'nin de bu yönde hareket etmesini bekliyoruz" dedi. 
     Öte yandan, ABD Dışişleri Bakanlığı sözcüsü Lynn Cassel, yaptığı açıklamada, "Türkler, özellikle AB'ye tam üyelik idealini de içerecek şekilde, ekonomik ve siyasi reform gündeminde kararlı. Biz de, bu reformların tamamlanmasıyla Türk insanının refah, demokrasi ve daha güvenli bir ortama ulaşma idealini kuvvetle destekliyoruz" diye konuştu. 
     Cassel, "Biz AB üyesi değiliz. Ancak uzun zamandır inanıyoruz ki Türkiye'nin geleceği Avrupa'da yatıyor. Türkiye ile AB'nin yapıcı ilişkiler içinde olması, hem ABD, hem AB, hem de Türkiye'nin stratejik çıkarınadır" diye konuştu. 
     





</TEXT>
</DOC>
