<DOC>
<DOCNO> 62075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/13/son/sonspo01.html </URL>
<DATE> 2002/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Lakers'tan üstüste ikinci yenilgi.. Shaq'in yumrukları konuştu... 
</HEADLINE>
<TEXT>

     ABD Profesyonel Basketbol Ligi NBA'de gecenin uzatmaya giden 2 maçında Los Angeles Lakers, uzatmada Chicago Bulls'a 106-104 yenilirken, Memphis Grizzlies, 2. uzatmada Utah Jazz'ı 97-95 yendi. 
     Ligde en iyi seriyi yakalayan takımlarından Batı Konferansı Pasifik Grubu lideri Lakers, 29 yenilgi, 7 galibiyetle şu ana dek en başarısız takım konumundaki Doğu Konferansı Merkez Grubu sonuncusu Bulls ile Chicago'da karşı karşıya geldi. 
     Uzatmaya giden maçtan Bulls, 2 sayı farkla 106-104 galip ayrılırken, dördüncü çeyreğin sonunda gerginleşen ortamda Lakers'ın yıldızı Shaquille O'Neal, Bulls'dan Brad Miller'i 2 yumrukla yere yıktı. O'Neal, bu hareketi nedeniyle doğrudan 1 maç ceza alacak. 
     Bu zorlu mücadelede Bulls'da Ron Mercer 28 sayı attı. Lakers'da, 3 sayılık atışlarda 7 kez topu çemberden geçiren Derek Fisher de 28 sayıya ulaşarak kariyerinin en yüksek skorlu maçını çıkardı. Kobe Bryant da skora 26 sayı ekledi. 
     Gecenin uzatmaya giden diğer maçında, Ortabatı Grubu altıncısı Memphis Grizzlies, aynı grupta 4. sırada bulunan Utah Jazz'ı deplasmanda 2. uzatma sonunda 97-95 yenmeyi başardı. 
     Salt Lake City'deki karşılaşmada Jason Williams 22, İspanyol pivot Pau Gasol 18 sayı üretti. 
     Jazz'ın skorer oyuncusu Karl Malone ise 23 sayıyla yine takımın en çok sayı atan oyuncusu oldu. Ancak Malone, uzatmalarda hiç sayı kaydedemedi. 
     Sonuçlar şöyle 
     Washington Wizards-Minnesota Timberwolves 100-108 Atlanta Hawks-Boston Celtics 91-115 New York Knicks-Milwaukee Bucks 97-102 Orlando Magic-New Jersey Nets 85-91 Detroit Pistons-Charlotte Hornets 104-76 Chicago Bulls-Los Angeles Lakers 106-104 uzatmada 
     Dallas Mavericks-Indiana Pacers 111-102 Houston Rockets-Denver Nuggets 98-86 Utah Jazz-Memphis Grizzlies 95-97 2. uzatmada 
     Phoenix Suns-Miami Heat 108-74 
     






</TEXT>
</DOC>
