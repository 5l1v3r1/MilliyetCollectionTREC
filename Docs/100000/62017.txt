<DOC>
<DOCNO> 62017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/13/spor/spo01.html </URL>
<DATE> 2002/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal idare etti 1-1 
</HEADLINE>
<TEXT>

Antalya’da oynadığı tek hazırlık maçında Çek rakibi ile yenişemedi. Tüm oyuncularını deneyen Siyah - Beyazlı ekibin golü Necat’tan geldi 
     BEŞİKTAŞ, Trabzonspor ile oynayacağı ikinci yarının ilk maçına hazırlık amacıyla çıktığı provadan beraberlikle ayrıldı. Çek Cumhuriyeti Ligi’nde ikinci durumda bulunan Petrzalka önünde ilk yarıda etkili olan Kartal, gol bulamadı. İkinci yarıda dokuz değişiklik yapan Beşiktaş, 79. dakikada Bencik’in attığı gole 83.dakikada Necat’la yanıt verdi. 
     
     Maçın karnesi 
     HAKEMLER Adnan Şeker, Arif Çelik, Azize Aslan 
     BEŞİKTAŞ Asper 7 Fevzi Dk.67 5 - Ali Eren 7 Tunç Dk.67 6 , Ronaldo 7 Ümit Dk.67 6 , Ahmet Yıldırım 7 , İbrahim 6 - Tamer 7 Erman Dk.67 6 , Yasin 6 Necat Dk.67 7 , Tayfur 7 İlhan Şahin Dk.67 5 , Bayram 5 Ali Cansun Dk.79 5 - Tümer 5 Mehmet Dk.67 5 , Sertan 5 Khlestov Dk.67 6 
     PETRZALKA Cobej 7 - Debnar 5 , Hall 4 , Bednar 4 , Kusalik 4 Zarecky Dk.61 5 - Horky 6 , Desiatnik 5 Hrncar Dk.71 4 , Bedi 6 , Lopez 5 Rato Dk.60 5 - Soltes 6 , Bencik 6 
     SARI KARTLAR Lopez, Soltes 
     GOLLER Bencik Dk.79 , Necat Dk.83 
     
Daum’dan ret      BEŞİKTAŞ Futbol Komitesi Başkanı Yıldırım Demirören, maçtan sonra Daum ile yaptığı görüşmede, "Fenerbahçe buradan Samsun’a geçecek. Biz de kampı uzatalım, Trabzon’a geçelim" dedi. Demirören bu öneriye, "Hayır, İstanbul’a dönelim" diyerek karşı çıktı. Maç öncesinde ateşi yükselen Ahmet Dursun, son anda kadrodan çıkarıldı. R.Sociedad’a transfer olan Nihat son kez takım elbiseyle yedek kulübede oturdu. Siyah - Beyazlı ekip, İstanbul’a döndü. 
     
İlhan için süper savunma      CEMAL ERSEN 

     GAZİANTEPSPOR maçında attığı golden sonra bayrak direğini tekmelediği için Disiplin Kurulu’na sevk edilen İlhan Mansız’ın, ceza almasını Kurul Başkanı Talay Şenol’un da takdir ettiği savunmanın kurtardığı ortaya çıktı. Beşiktaş futbol departmanı direktörü Erdil Arpacı tarafından hazırlanan savunmada Mansız’ın "Bayrak direğini tekmelediğimi hakem Ali Aydın da gördü" ifadeleri kuruldan ceza çıkmasını engelledi. 
     KURUL Başkanı Şenol, "İlhan savunmasında pozisyonu hakemin gördüğünü söylüyor. Hakemin gördüğü ve cezalandırmadığı bir eyleme bizim ceza vermemiz mümkün değil" dedi ve şöyle devam etti "Gözlemci ve hakem raporlarında söz konusu eylem ile ilgili herhangi bir ifade bulunmadığı için televizyon görüntülerine dayanarak futbolcuya ceza vermemiz söz konusu değildi. Son derece güzel hazırlanmış bir savunmaydı." 
     



 SPOR 





















</TEXT>
</DOC>
