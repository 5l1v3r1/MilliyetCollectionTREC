<DOC>
<DOCNO> 84868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/19/yasam/yas01.html </URL>
<DATE> 2002/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Pazıları gören erkek kaçıyor 
</HEADLINE>
<TEXT>

Vücut geliştirme şampiyonu liseli Serap’ın en büyük derdi, erkeklerin ya kendisinden çekinmesi ya da Çok iğrenç’ demesi 
     SEMRA KARDEŞOĞLU İstanbul 

     Balkan Vücut Geliştirme Genç Bayanlar Üçüncüsü 17 yaşındaki Serap Akbal, vücut geliştirmenin kadınlara yakışan bir spor olduğu fikrinde... 
     Buna rağmen Serap’ın en büyük sorunu, vücut geliştirme yaptığını öğrenen erkeklerin kendisinden korkması’. Kadıköy Anadolu Kız Meslek Lisesi Resim Bölümü öğrencisi Serap’ın ağabeyi ve yengesi de vücut geliştirmede uluslararası başarılar elde etmişler. Onların çalışmalarını görerek büyüyen Serap da 14 yaşında bu sporla ilgilenmeye başlamış. 
     
     Yağ ve şeker yok 
     Çok abartılmadan kaslı bir vücudun kadınlarda da güzel olduğunu’ düşünen ve kadında böylesi bir vücudun gözüne estetik geldiğini söyleyen Serap, "Benim de vücudum böyle olsun" demiş ve vücut geliştirme sporuna başlamış. 
     Ve o günden beri okul çıkışı soluğu spor salonunda alan Serap, hemen her akşam kaslarını daha da geliştirmek için antrenman yapıyor. Yaşıtları hamburger yerken o evde özel hazırlanan yağsız, şekersiz besinlerle karnını doyuruyor. 
     
     20 yaşında bırakacak 
     Aralık ayında yapılacak Dünya Şampiyonası’nda da dereceye girmek için hazırlanan Serap Akbal, bu sporu hemcinslerine tavsiye ederek, şunları söylüyor 
     "Giyinmiş olarak dışarıdan bakıldığında vücut çalıştığım anlaşılmıyor. Erkekler vücut geliştirme yaptığımı söylediğimde başlangıçta çekiniyor, Ay çok iğrenç’ diyorlar. Plajda elbette dikkat çekiyoruz. Kaslarımın belirgin olması hoşuma gidiyor. Bu durum beni mutlu ediyor. 20 yaşıma geldiğimde bırakmayı düşünüyorum. Ancak vücudumun bozulmaması için o zaman fitness yapmaya başlayacağım." 
     



 YAŞAM 














</TEXT>
</DOC>
