<DOC>
<DOCNO> 94210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/07/siyaset/siy06.html </URL>
<DATE> 2002/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan şah’ dedi 
</HEADLINE>
<TEXT>

"Vekalet Özkan’a verilsin" sesleri erken hamleye zorladı 
     ANKARA Milliyet 

     Ecevit çiftinin DSP milletvekilleri aracılığıyla Başbakan Yardımcısı Hüsamettin Özkan’a istifa çağrısı yapmasının ardında, Özkan’ın kendi başına yürüttüğü temaslar ile iş dünyası, muhalefet ve askeri kesimin desteğini aldığı yönündeki bilgiler etkin rol oynadı. Özkan’ın bu çevrelerle görüşmeler yaptığını öğrenen Ecevit çifti, erken bir hamleyle Başbakan Yardımcısı’nı devre dışı bıraktı. 
     DSP Grup Başkanvekili Emrehan Halıcı ve bir grup milletvekilinin önceki gün yaptıkları "Özkan’ın sessiz kalması DSP kültürüne yakışmıyor" açıklaması uzun süre Başbakan’ın sağ kolu gibi hizmet veren Özkan’a istifa çağrısı olarak değerlendirildi. Özkan’a yapılan istifa baskısının ardında onun artık bağımsız hareket ettiği yönünde Ecevitler’de oluşan izlenim etkili oldu. 
     



 SİYASET 


















</TEXT>
</DOC>
