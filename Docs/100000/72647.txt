<DOC>
<DOCNO> 72647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/ekonomi/eko05a.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Fiyat istikrarı sağlanacak’ 
</HEADLINE>
<TEXT>

     Özelleştirme İdaresi Başkanı Uğur Bayar, Petrol Ofisi’nin halka arzında satılacak hisse miktarının, gelecek talebi dengeli oranda karşılayacak ve arz sonrasında fiyat istikrarını bozmayacak" şekilde belirleneceğini söyledi. Bayar, Petrol Ofisi hisselerinin satışı çerçevesinde Avrupa ülkeleri ve ABD’de düzenlenen road show gezisi için Washington’a gitti. 
     Petrol Ofisi hisselerinin halka ve yabancı yatırımcılara satılmasıyla ilgili kesin talep süresinin bugün dolacağını hatırlatan Bayar, ne kadar hissenin satışa çıkarılacağı konusuna açıklık getirdi. Bayar, "Satılacak miktar, talebi dengeli oranda karşılayacak ve arz sonrası fiyat istikrarını bozmayacak şekilde belirlenecek" dedi. 
     Satışın yerli ve yabancı yatırımcılara ne oranda gerçekleştirilebileceği sorusunu da yanıtlayan Bayar, uzun vadeli yatırımcıların belirli bir hisse sahibi olacağı biçimde satışın gerçekleştirileceğini söyledi. Halen Özelleştirme İdaresi başkanlığının elinde Petrol Ofisi’nin satışa sunulabilecek yüzde 42 hissesi bulunuyor. 
     
     Yabancıdan olumlu sinyal 
     Road showu değerlendiren Bayar, yabancı yatırımcıların Petrol Ofisi’nin satışına ilgi gösterdiğini belirterek ’Türkiye ve diğer gelişmekte olan piyasalara yatırım yapan fonlardan bu konuda olumlu işaretler alıyoruz" dedi. 
     



 EKONOMİ 



















</TEXT>
</DOC>
