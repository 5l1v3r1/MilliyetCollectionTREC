<DOC>
<DOCNO> 88045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/yazar/cemal.html </URL>
<DATE> 2002/06/05/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Bahçeli, seçim kampanyası için düğmeye bastı 
</HEADLINE>
<TEXT>

     Sürpriz değil Devlet Bahçeli seçim kampanyası için düğmeye bastı. Dünkü Meclis Grubu konuşmasını böyle yorumlamak daha doğru olur. MHP lideri, üslubu ve ele aldığı konularla seçimin yaklaşmakta olduğunu gösterdi. 
     Bahçeli seçim mi istiyor 
     Erken seçimden mi yana 
     Sanmıyorum. 
     Erken kapıyı çalacak bir seçimde MHP’nin sandıktan kolay çıkamayacağını, yüzde 10 barajını kolay geçemeyeceğini Bahçeli de görüyor. 
     Peki o zaman ne diye seçim kampanyası için düğmeye basmış olsun ki 
     Belki de çaresizlikten... 
     Türkiye’nin kaçınılmaz olarak erken tarihte bir seçime doğru gittiğini gördüğü için kampanya düğmesine basmış olabilir. 
     MHP liderinin dünkü konuşmasında, üslubu ve bazı vurgularında bir telaş havası da dikkati çekiyor. Bu havada MHP’nin ürkek değil erkek olduğunu göstermek isteyen bir koku da var. 
     Hatta o kadar ki, basına aba altından sopa sallayan bir tarz bile sırıtıyor bu havada... 
     Ne mi demek istiyorum 
     MHP 1999 seçim kampanyasını özellikle Fazilet’e karşı ürkek değil erkek sloganıyla yürütmüştü. MHP’nin türban yasağı ve Apo’nun idamı gibi konularda ürkek değil erkek olduğunu söylerek oyunu artırmıştı. 
     Şimdi aynı nedenle oy kaybediyor. 
     Özellikle Tayyip Erdoğan’a... 
     İki haftalık gezim sırasında, "Türpan yasağını kaldıramadı, Apo’yu idam edemedi erkek değil ürkek çıkan MHP’nin kendisi oldu" söylemi birçok yerde kulağıma çalındı. 
     Bahçeli de bunun farkında. 
     Trenin kaçtığını görüyor galiba. Ekonomik krizin de bunda payı olduğunu biliyor tabii. 
     Bu nedenlerle kaygılı. 
     İdam konusunda bunun için diretiyor. Kürtçe yayın ve Kürtçe öğretim konusunda bunun için adım atmak istemiyor. Avrupa Birliği’ne, Yunanistan’a bunun için çatıyor. 
     Bu konularda MHP’den farklı düşünenleri bunun için erkek değil ürkek ve teslimiyetçi buluyor. 
     Şaşırtıcı değil. 
     Bahçeli, öyle anlaşılıyor ki, 1999 kampanyasındaki o eski havayı yine yakalayabilir miyimin telaşında. Böylece MHP’nin yüzde 7 - 8’lik çekirdek oylarını muhafaza edip üzerine de birkaç puan ekleyerek yüzde 10 barajını geçebilir miyim diye düşünüyor herhalde... 
     Bu nedenle sertleşiyor Bahçeli. 
     AB falan umurunda değil. 
     Böyle bir derdi yok MHP’nin... 
     Belki baştan beri yoktu. 
     Ya da Devlet Bahçeli kıvıramadı bu işi. MHP’yi "merkez"e çekemedi. 
     Kimine göre MHP aslına rücu ediyor. Kimi de "MHP zaten aslından ayrılmış değildi ki" diyor. 
     Geçelim. 
     Siyaset yeniden saçmalayacak mı 
     Yakın tarihimizde yeterince saçmalamadık mı Bir kez daha iş olacağına varır sorumsuzluğuna mı düşecek siyasetimiz 
     Ne yazık 
     
     







Bahçeli ve basın 


Türkiye'deki evrensel bir başarı açlığı 


Ya seversin... 


Bahçeli tutarlı 


Kelime haznemiz bizi yansıtıyor 


Bahçeli, seçim kampanyası için düğmeye bastı 


Siyasi defile... 


Parti kurmak kolay da... 


Enflasyona rabbena mı, ettehıyyatü mü 


Futbol gıcığı 


Takvimi yakalamak... 


Kahvehane sohbeti için rehber 


Yeniden yapılanma 


Devlet Bahçeli’nin açık sözlülüğü 


Daha 180 dakika var 


Dava çeşidi çok 


İş Bankası’ndaki CHP hisselerinin satış formülü 


</TEXT>
</DOC>
