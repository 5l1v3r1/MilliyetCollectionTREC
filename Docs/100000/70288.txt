<DOC>
<DOCNO> 70288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/son/sontur17.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakem Sadık İlhan Ümraniye Cezaevine nakledildi 
</HEADLINE>
<TEXT>

     ''Susurluk Davası''ndan 4 yıl hapse mahkum olan firari Ali Fevzi Bir ile hakemler ve teknik direktörler arasında ''şike çetesi'' oluşturulduğu iddiasına ilişkin soruşturma kapsamında dün tutuklanarak Paşakapısı Cezaevi'ne konulan hakem Sadık İlhan, Ümraniye Cezaevi'ne nakledildi. 
     İlhan'ın avukatı Celal Demirtürk yaptığı açıklamada, Sadık İlhan'ın Paşakapısı Cezaevi yönetiminin kararıyla Ümraniye Cezaevi'ne nakledildiğini bildirdi. 
     Avukat Demirtürk, İlhan'ın tutuklanması kararıyla ilgili bu sabah Kadıköy 1. Ağır Ceza Mahkemesi'ne yaptıkları itirazın 4 Mart Pazartesi günü inceleneceğini belirterek, aldıkları bilgiye göre, Ali Fevzi Bir'in de kısa sürede Türkiye'ye geleceğini kaydetti. 
     Demirtürk, ayrıca Merkez Hakem Kurulu Başkanı Bülent Yavuz ile Ali Fevzi Bir'in yaptığı telefon konuşmaları kayıtlarının Kadıköy Cumhuriyet Savcılığı'nda bulunduğunu savunarak, Yavuz'un da bu soruşturma kapsamında dinlenmesi gerektiğini sözlerine ekledi. 
     






</TEXT>
</DOC>
