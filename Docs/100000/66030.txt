<DOC>
<DOCNO> 66030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/son/soneko11.html </URL>
<DATE> 2002/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya'ya "Harry Potter" ihraç ediyoruz... 
</HEADLINE>
<TEXT>

     Şahinler Holding tüm dünyayı saran Harry Potter kahramanlarını ve figürlerini çocuk konfeksiyon ve hazır giyimiyle buluşturdu. 
     Şahinler Holding'in Fransa'da bulunan Santex Moda şirketinin genel Müdürü Uğur Doğruer, dünya çocuk edebiyatının en ünlü eserlerinden Harry Potter roman serisi filmlerinde yeralan 20 kahraman ve figürünü lisanslı üreterek, tüm dünyaya sattıklarını söyledi. 
     Doğruer, Santex Moda şirketi olarak Walt Disney'den Harry Potter lisansı aldıklarını ve bu lisansla Türkiye'de şu ana kadar 600 bin adet üretim yaparak, ihraç ettiklerini belirterek, üretimin halen sürdüğünü açıkladı. 
     Uğurer, yine Harry Potter için İngiliz Smit Broks'a da 250 bin adet üretim yaptıklarını ifade ederek, ''Harry Potter'in baskılarını ve 20 kahramanını Türkiye'de üretip tüm dünyaya satıyoruz. Şu ana kadar 850 bin adet ürettik ve ihraç ettik. Üretime devam ediyoruz'' dedi. 
     Uğurer, Walt Disney lisanslı Harry Potter üretiminin Türk kumaşı ve Türk işçiliğiyle dünya pazarlarına ulaştığını kaydederek, Santex Moda ve İngiliz Smit Broks firmasının büyük toptancı kimliğinde olduğunu, ürünleri uluslararası pazarlara sunduğunu açıkladı. Harry Potter'ın çocukların dünyasında bir süre daha kalacağını ifade eden Uğurer, ''Biz de üretimimizde bir yıl bunu kullanacağımızı tahmin ediyoruz. Talep devam ettiği sürece üretimimizi sürdüreceğiz. Şu anda üretimimizin tamamını ihraç ediyoruz'' diye konuştu. 
     Uğurer, Şahinler Holding olarak Harry Potter'in yanı sıra 102 dalmaçyalı, miki maus, pocemon, MTV gibi Walt Disney lisansıyla yaptıkları üretimin tamamının ihraç edildiğini açıkladı. Uğurer, Şahinler Holding olarak dünyada moda olabilecek akımı yakından takip ettiklerini ve tüm üretimlerini de buna göre düzenlediklerini kaydederek, sözlerini şöyle sürdürdü 
     ''Çocuk modası son yıllarda tüm dünyada hakimiyet kurdu. Özellikle çizgi film kahramanları, figürleri çocukların yaşamlarında değişik öznelerle yer almaya başladı. Bu akım uluslararası pazarlarda önemli rakamsal veriler oluşturmaya başladı. Şahinler Holding olarak biz de 102 dalmaçyalı ve barby bebeklerle başlayan, miki maus ile süren, 
     Pocemon ve Harry Potter ile çılgınlığa ulaşan çocuk modasında hemen yerimizi alıyoruz.'' 
     






</TEXT>
</DOC>
