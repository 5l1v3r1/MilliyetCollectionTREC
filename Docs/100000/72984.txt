<DOC>
<DOCNO> 72984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/16/son/sonspo25.html </URL>
<DATE> 2002/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet Cansun "Aziz Yıldırım'ın tepkisi doğru bir tepki değil" 
</HEADLINE>
<TEXT>

     Galatasaray Kulübü Başkanı Mehmet Cansun, Fenerbahçe Kulübü Başkanı Aziz Yıldırım'ın Trabzonspor-Galatasaray maçının ertelenmesine gösterdiği tepki için ''Aziz beyin tepkisi doğru bir tepki değil'' dedi. 
     Mehmet Cansun, Ankara Galatasaraylılar Birliği'nde düzenlenen toplantı öncesi bir gazetecinin, ''Roma maçı sonrasında Galatasaray'ın uğradığı saldırı sonrasında Galatasaray'ın Trabzonspor ile yapacağı maçın Futbol Federasyonu tarafından ertelenmesine Fenerbahçe Kulübü Başkanı Aziz Yıldırım'ın gösterdiği tepkiyi nasıl karşılıyorsunuz '' biçimindeki sorusunu yanıtlarken, şöyle konuştu 
     ''Aziz beyin tepkisi doğru bir tepki değil. Bizler büyük kulüpleri temsil ediyoruz. Sözlerimize dikkat etmeliyiz. Aziz bey de konuşmalarına göre Trabzonspor maçının ertelenmesini tasvip ediyor ama 'diğer maçlar da ertelensin' diyor. Bizce bunun mahsuru yok. Biz 3 günde bir maç yapıyoruz. Diğer maçlar ertelenirse, Fenerbahçe de bizim gibi 3 günde bir oynamak zorunda kalacak. Maçın ertelenmesi için Roma'dan İstanbul'a döndükten sonra federesyona dilekçe verdik, federasyon da bu yönde karar aldı.'' Cansun, bir başka gazetecinin ''UEFA sizden savunma istedi mi '' biçimindeki sorusuna ise, ''UEFA bizden savunma istemedi, ancak biz delil olması için elimizdeki kasetleri UEFA'ya göndereceğiz'' yanıtını verdi. 
     






</TEXT>
</DOC>
