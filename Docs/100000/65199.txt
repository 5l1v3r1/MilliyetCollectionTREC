<DOC>
<DOCNO> 65199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/son/soneko11.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Karayolu ile yurtdışına çıkanlardan harç ücreti alınmayacak 
</HEADLINE>
<TEXT>

     Yurt dışına çıkışlarda harç pulu alınmayacakların kapsamı genişletildi. 
     Söz konusu konuyla ilgili usul ve esasları düzenleyen kararda değişiklik yapılmasına ilişkin Bakanlar Kurulu kararı Resmi Gazete'nin bugünkü sayısında yayımlandı. 
     Karar uyarınca, karayolu demir yolu dahil veya ticari amaçla sefer yapan deniz taşıtları ile günü birlik sınır komşusu ülkelere seyahat edenlerden de harç pulu alınmayacak. 
     Daha önce, sadece ticari amaçla sefer yapan deniz taşıtları ile günü birlik yurt dışına seyahat edenlerden harç pulu alınmaması öngörülüyordu. 
     Ayrıca, karayolu ile demiryolu dahil yurt dışına çıkış yapan sınır ticareti belgesi sahibi firma temsilcilerinden de her firma içini iki kişi yurt dışına çıkış harcı aranmayacak. 
     Bu çerçevede sınır ticareti kapsamında sınır ticaret belgesine dayalı olarak yapılacak seyahatlerde firma temsilcileri adına valilikçe düzenlenen belgeyi hudut kapılarında çıkış işlemlerini yapan emniyet görevlilerine ibraz edecekler. 
     Karar yarından itibaren yürürlüğe gireceği belirtildi. 
     






</TEXT>
</DOC>
