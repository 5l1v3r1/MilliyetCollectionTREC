<DOC>
<DOCNO> 50420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/son/sontur03.html </URL>
<DATE> 2001/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Çakmakoğlu ''Hükümette olmadıkları için rahat konuşuyorlar'' 
</HEADLINE>
<TEXT>

     Milli Savunma Bakanı Sabahattin Çakmakoğlu, ''Afganistan'a asker göndermemizi eleştirenler, hükümet sorumluluğunu taşımadıkları için rahat konuşuyorlar'' dedi. 
     Bakan Çakmakoğlu, Mersin Gazeteciler Cemiyeti'ni ziyareti sırasında bir gazetecinin, DYP Genel Başkanı Tansu Çiller'in, ''Hükümetin Afganistan'a asker göndermesini kınıyoruz'' şeklindeki sözünü hatırlatması üzerine, şunları söyledi 
     ''Afganistan'a asker göndermemizi eleştirenler, hükümet sorumluluğunu taşımadıkları için rahat konuşuyorlar. Bu konuda, Türkiye'nin menfaatleri neyi gerektiriyorsa o yapılmıştır. 'Sürekli Özgürlük Harekatı' kapsamında gönderilen 90 kişilik subay, astsubay ve uzman çavuştan oluşan ekip askerliği meslek edinmiş insanlardır.'' Bakan Çakmakoğlu, Mersin Ticaret Odası'nı da ziyaret ederek, yönetim kurulu üyeleriyle bir süre görüştü. 
     






</TEXT>
</DOC>
