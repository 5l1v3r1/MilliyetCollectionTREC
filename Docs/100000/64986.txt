<DOC>
<DOCNO> 64986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/son/sondun26.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaşın ayrı düşürdüğü çift 57 yıl sonra evlendi 
</HEADLINE>
<TEXT>

     Savaşın ayrı düşürdüğü 76 yaşındaki çift, tam 57 yıl aradan sonra Aralık ayında muradına erdi ve Lüksemburg'da bir kilisede aile arasında düzenlenen törenle dünya evine girdi. 
     Avusturyalı Friedrich, 1943'te işgal zamanı Fransız Betty ile karşılaştı. Aşık olan genç çift, Friedrich'in 1944'te Amerikalılara esir düşmesi ve önce İngiltere'ye sonra da ABD'ye götürülmesiyle ayrı düşmüştü. 
     Friedrich 1946 Noel'inde serbest bırakılmıştı, ancak Betty'nin başkasıyla evlendiğini öğrenince Avusturya'ya dönmekten başka çaresi kalmamıştı. 
     Betty ise kocasının ölümünden sonra eski sevgilisinin peşine düştü ve torunu Friedrich'i internet sayesinde buldu. Duygularının zamana yenik düşmediğini anlayan iki eski sevgili Viyana Havaalanı'nda buluştuğunda Friedrich'in elinde iki demet çiçek bulunuyordu Beyaz gül demeti 19 yaşındaki genç sevgili, kırmızı gül demeti ise o sırada 74 yaşında olan hanım için... 
     Bugün bu mutlu çift Woippy'de satın aldıkları evde yaşıyor. 
     Friedrich Betty için başkentin pahalı mahallesindeki evini bıraktı, Betty de ailesi olmayan Friedrich'e 10 torunlu geniş bir aile armağan etti. 
     






</TEXT>
</DOC>
