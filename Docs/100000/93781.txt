<DOC>
<DOCNO> 93781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/guncel/gun03.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Pilotların FM k busu 
</HEADLINE>
<TEXT>

Pilotlar, frekans kirliliğine yol açan FM vericileri yüzünden kontrol kulesinin talimatlarıyla değil, radyoların yayınladığı şarkılarla inip kalkıyor 
     SiNAN TOROS İstanbul 

     Son 10 yıldır sayıları hızla artan radyo kanallarından bazıları fiyatları yüksek olduğu için kaliteli frekans filtresi kullanmaktan kaçınıyor. Uluslararası standartlara uygun frekans filtresi kullanılmadığı için hava trafik kulesinin pilotlarla iletişim kurmakta zorlandığını belirten Ulaştırma Bakanlığı Devlet Hava Meydanları İşletmeleri DHMİ yetkilileri, 20 yıldır devam eden sıkıntıya bir an önce çözüm bulunması gerektiğini söyledi. 
     Hava trafik kontrollerinin pilotlarla iletişim için 108.00 ile 135.00 arasındaki frekansları kullandığına dikkat çeken yetkililer şöyle konuştu "Uçağın iniş ve kalkışında pilot mutlak surette kuleyle irtibat kurması gerekirken, bir bakıyorsunuz Hasan Mutlucan’ın kahramanlık şarkıları veya Orhan Gencebay’ın arabesk parçalarını dinlemeye başlıyor. Öyle bir duruma geliniyor ki, Radyoya bir istek verelim de, talimatlarımızı pilota iletsin’ gibi traji komik diyaloglar geçiyor. Bazen havadaki bir uçağa başka bir uçaktan yardım isteyerek talimat gönderiyoruz." 
     
     Yüzlerce insanın hayatı tehlikede 
     Türkiye Hava Yolu Pilotları Derneği TALPA Başkanı Kaptan Pilot Necmi Ekici de, yaklaşma ve iniş sistemi ILS cihazlarının da frekans kirlenmesinden olumsuz yönde etkilendiğini vurguladı. 50 milyarlık filtreler kullanılmadığı için koca uçakların ve içindeki insanların hayatının tehlikeye atıldığına dikkat çeken Ekici, kendisinin de bir kez müzik dinleyerek uçağı indirdiğini anlattı. 
     



 GÜNCEL 























</TEXT>
</DOC>
