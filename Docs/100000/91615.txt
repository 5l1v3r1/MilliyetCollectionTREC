<DOC>
<DOCNO> 91615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/23/son/sonspo35.html </URL>
<DATE> 2002/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Formula 1'de Barichello bu kez Schumi'ye yol vermedi.. 
</HEADLINE>
<TEXT>

     Formula 1 Dünya Şampiyonası'nın 9. ayağı olan Avrupa Grand Prix'sini, Ferrari ekibinden Brezilyalı sürücü Rubens Barrichello kazandı. 
     Almanya'nın Nürbergring kentindeki pistte yapılan 60 turdan oluşan yarışı, Barrichello, 1 saat 35 dakika 7 saniye 426 salisede birinci olarak bitirdi. 
     Toplam 308.743 kilometrelik yarışı, Ferrari takımının diğer pilotu geçen yılın Dünya Şampiyonu Alman Michael Schumacher, 0.2 saniye farkla ikinci, Mercedes MacLaren'in Finli sürücüsü Kim Raikkonen de 46 saniye farkla üçüncü sırada tamamladı. Michael Schumacher'in BMW Williams adına yarışan erkek kardeşi Ralf Schumacher dördüncü, Renault ekibinden İngiliz Jenson Button beşinci, Sauber Petronas'dan Brezilyalı pilot Felipe Massa da altıncı sırayı aldı. 
     16 pilotun finişe vardığı yarışta toplam 6 pilot turu tamamlamayadı. 
     Yarışa ''pole'' pozisyonda başlayan BMW Williams'ın Kolombiyalı sürücüsü Juan Pablo Montoya, 27. turda Mercedes McLaren'in İngiliz pilotu David Coulthard ile çarpışınca yarış dışı kaldı. 
     100. Grand Prix'sine katılan Jordan ekibinden İtalyan pilot Giancarlo Fisichella da takım arkadaşı genç sürücü Japon Takuma Sato ile pistin ilk virajında çarpışınca yarışı sürdüremedi. Sato ise yarışı 16. sırada bitirdi. 
     2 sürücü bu sezon 2. kez kaza geçirdi. Malezya Grand Prix'sinde Japon Sato, Fisichella'nın otomobiline vurmuştu. 
     





</TEXT>
</DOC>
