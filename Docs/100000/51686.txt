<DOC>
<DOCNO> 51686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/11/spor/spo04.html </URL>
<DATE> 2001/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Akcan yükleme yapıyor 
</HEADLINE>
<TEXT>

     BRİEGEL Almanya’dan dönene kadar Trabzonspor’un antrenmanlarını yöneten Ahmet Akcan, ağır bir kondisyon programı uygulamaya başladı. Naklen yayınlanmayan maçların gündüze alınması nedeniyle saat 15.00’te başlayan ve hava karardığı halde süren çalışmalar futbolcular arasında "Akşam komandosu olduk" esprilerine yol açtı. 
     ESKİ teknik direktör Sadi Tekelioğlu ise Ankara’ya giderken, yönetime gönderme yaptı. "Bakın görevi bıraktım her şey düzeldi. Sakatlar iyileşti, Salazar dönüyor, antrenörlerin parası ödendi. Demek ki gidişimiz bir işe yaradı. Madem bunlar olabilecekti, -bizim dönemimizde niye yapılmadı - diye sormak hakkımız olsa gerek" dedi. 
     
     Yönetimde çatlak 
     MEHMET Ali Yılmaz ile süren çatışmaların ve Briegel’in göreve getirilmesinin ardından Trabzonspor yönetiminde çözülmeler sürüyor. Bahri Köse istifasını verirken, Mehmet Ongan, Alparslan Özdemir ve Orhan İlarslan’ın da görevi bırakmalarının söz konusu olduğu bildirildi. 
     
     



 SPOR 


























</TEXT>
</DOC>
