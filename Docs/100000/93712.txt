<DOC>
<DOCNO> 93712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/son/sonspo06.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hami Ankaragücü'nde... 
</HEADLINE>
<TEXT>

     Ankaragücü, tecrübeli futbolcu Hami Mandıralı ile 1 yıllık sözleşme imzaladı. 
     Ankaragücü Gökçe Tesisleri'nde yapılan imza töreninde, basın sözcüsü Mümtaz Karakaya, Hami'nin Ankaragücü'ne çok faydalı olacağına inandığını belirtti. 
     Hami de Ankaragücü'ne geldiği için çok mutlu olduğunu belirterek, ''Yaptıklarım, yapacaklarımın teminatıdır. Umarım gelişim Ankaragücü'ne güzellikler yaşatır'' dedi. 
     Tecrübeli futbolcu, Trabzonspor defterinin kapandığını ifade ederek, şunları söyledi 
     ''Hiçbir şekilde kimseye kırgınlığım yok. Ama benim için şekil yanlıştı. Kendimi ispat etmek gibi bir çaba içinde değilim. 
     Ankaragücü'ne tecrübelerimi taşımaya geldim. Umarım her 2 taraf için de iyi olur. Artık benim için Ankaragücü var. Önemli olan karşılıklı güvendir.'' 
Hami yarın kampa katılacak. 
     





</TEXT>
</DOC>
