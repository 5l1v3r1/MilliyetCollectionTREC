<DOC>
<DOCNO> 66818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/09/son/sontur10.html </URL>
<DATE> 2002/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayalleri Hülya Avşar ve Kenan İmirzalıoğlu süslüyor... 
</HEADLINE>
<TEXT>

     Dünyanın önde gelen prevervatif markası Durex'in sağlıklı ve güvenli cinsel yaşam bilincini arttırmak amacıyla her yıl yaptırdığı araştırma sonuçları açıklandı. Kadınların düşlerini Kenan İmirzalıoğlu, erkeklerin ise Hülya Avşar süslüyor Durex tarafından gerçekleştirilen araştırmanın "Sağlıklı Yaşam, Romantizm ve Seks" ile ilgili sonuçları, 14 Şubat Sevgililer Günü çerçevesinde açıklandı. Anket sonuçlarında "Yılın En Seksi Kadını" Hülya Avşar ve "Yılın En Seksi Erkeği" Kenan İmirzalıoğlu olarak belirlendi. 
     Araştırma, toplam 5 ili kapsadı. Araştırmaya, ilkokul ve üstü eğitim seviyesinde 18 yaş ve üzeri yaş grubu temsil eden 385 kadın ve 422 erkek olmak üzere, toplam 800 kişi katıldı. 
     Birçok ilginç sonucun yer aldığı araştırmada, Türklerin yüzde 98'inin HIV AIDS ya da cinsel yolla bulaşan enfeksiyonlara yakalanma endişesi taşıyor olmasına karşılık, neredeyse dörtte birinin yüzde 24 kendilerini korumak için hiçbir önlem almadığı ortaya çıkıyor. 
     Güvenli ve sağlıklı cinsel yaşam için korunmanın önemini vurgulayan bu geniş ölçekli araştırmanın Durex tarafından şimdiye kadar yapılan en büyük araştırma olduğunu belirten Durex Türkiye Genel Müdürü Erdinç Nuray, Dünyada Türkiye dahil 28 ülkede cinsel yaklaşımların ve davranışların incelediğini ifade ederek şunları söyledi "HIV AIDS ve chlamydia gibi enfeksiyonlar dünya çapında önemli bir tehdit oluşturuyor. Araştırma Türkiye'deki yetişkinlerin bunun gayet farkında olduklarını gösteriyor." Araştırmada katılımcılara sorulan "Türkiye'de en seksi bulduğunuz üç erkek ve üç kadın kimdir " sorusuna kadınların yüzde 14.5'i Kenan İmirzalioğlu, yüzde 12.5'i Kenan Işık ve yüzde 10.2'si Tarkan cevabını verdi. Erkeklerin ise yüzde 13.6'sı Hülya Avşar, yüzde 10.1'i Gülben Ergen ve yüzde 6.9'u Deniz Akkaya'yı seksi bulduklarını belirttiler. Geçen yılki araştırmanın en seksi erkeği yine Kenan İmirzalioğlı olurken, en seksi kadın Ebru Şallı seçilmişti. 
     






</TEXT>
</DOC>
