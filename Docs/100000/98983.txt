<DOC>
<DOCNO> 98983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/dunya/dun02.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Katilleri de bulsalar 
</HEADLINE>
<TEXT>

Yunan polisi, 17 Kasım’ın Görgü suikastını üstlenmekte kullandığı yazı makinesini buldu, katillerden h l haber yok 
     YORGO KIRBAKİ Atina 

     Yunan polisi, 17 Kasım terör örgütünün temmuz ayı başında Atina’nın Kato Patisia semtindeki hücre evinde yapılan baskında bulunan Olympia Carera modeli elektrikli yazı makinesiyle, 7 Ekim 1991’de Türkiye’nin Atina’daki Basın Ataşe Yardımcısı Çetin Görgü cinayetini üstlendiği bildiriyi yazdığını ortaya çıkardı. Daha önce de Büyükelçilik Müsteşarı Haluk Sipahioğlu’nun öldürülmesinde kullanılan Colt tabancanın bulunduğuna dair haberler verilmişti. Böylece, Türk diplomatların cinayetlerinde kullanılan yazı makinesi ve tabancaların bulunmasının ardından artık sıra katilleri bulmaya geldi. 17 Kasım’ın gerçekleştirdiği hemen her eylemin failini tespit eden Yunan polisi, Türk diplomatların katillerini bulma konusunda aynı başarıyı gösteremedi. 
     17 Kasım, 16 Temmuz 1991’de dönemin müsteşarı Deniz Bölükbaşı, İdari Ataşe Nilgün Keçeci ve şöfor Adil Yıldırım’ın yaralandığı, Türk büyükelçiliğine ait otomobile bombalı saldırı eylemini üstlenmek için de aynı yazı makinesini kullandı. 
     



 DÜNYA 












</TEXT>
</DOC>
