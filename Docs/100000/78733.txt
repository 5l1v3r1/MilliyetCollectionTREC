<DOC>
<DOCNO> 78733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/son/sontur13.html </URL>
<DATE> 2002/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçük yaşta evlendirilen çocuklar ailelerine teslim edildi.. 
</HEADLINE>
<TEXT>

     Adana'da aileleri tarafından imam nikahı ile evlendirilen ve yaşları küçük olduğu gerekçesiyle gözaltına alınan gelinle damat, ailelerine teslim edildi. 
     Alınan bilgiye göre, ihbar sonucu aileleri tarafından evlendirilmek istenirken Çocukları Koruma Şube Müdürlüğü ekiplerince, Demetevler Mahallesi 119. Sokak'taki düğün evine yapılan baskın sonucu gözaltına alınan B.T 15 ve K.T 17 , bugün ailelerine teslim edildi. 
     Bu arada, küçük yaşta çocuklarını evlendirmek isteyerek Medeni Kanun'a muhalefet ettikleri gerekçesiyle gözaltına alınan küçük gelinin babası Mehmet Şeref Toraman 39 ve damadın babası Şevket Toraman 38 , Cumhuriyet Savcılığı'ndaki ifadelerinin ardından serbest bırakıldı. 
     Küçük gelinin babası Mehmet Şeref Toraman, kızını 3 yaş küçük yazdırdıklarını belirterek, çocuklarını yasanın izin verdiği yaşa geldiklerinde tekrar düğün yaparak evlendireceklerini söyledi. 
     





</TEXT>
</DOC>
