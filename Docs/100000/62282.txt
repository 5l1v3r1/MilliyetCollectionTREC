<DOC>
<DOCNO> 62282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/ekonomi/eko07.html </URL>
<DATE> 2002/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
2020’de 27 milyon turist 
</HEADLINE>
<TEXT>

Dünya Turizm Örgütü tarafından yapılan araştırmaya göre Türkiye’ye gelecek turist sayısı 2010’da 17 milyonu, 2020’de de 27 milyonu bulacak 
     Akdeniz bölgesinin 2020 yılında 350 milyona yakın turist çekmesi ve Türkiye’nin ağırlayacağı turist sayısının 27 milyonu bulması bekleniyor. 
     Akdeniz Turistik Otelciler Birliği’nin yayın organı Resort Dergisi’nde yayımlanan Dünya Turizm Örgütü’nün WTO araştırmasına göre, Akdeniz bölgesi 2020’ye kadar yılda ortalama yüzde 3 büyüme gösterecek. 21 ülkenin oluşturduğu Akdeniz bölgesine şu anda yılda 200 milyon turist gelirken, bu sayı 2010’da 270 milyona, 2020 yılında 350 milyona ulaşacak. 
     Türkiye’nin ise çektiği yabancı ziyaretçi sayısının 2010’da 17 milyona, 2020 yılında ise 27 milyona ulaşması bekleniyor. Dikkat çeken nokta ise Türkiye’nin 2020’ye kadar yıllık ortalama yüzde 5.5 oranında bir büyüme gösterecek olması. Ancak Türkiye önümüzdeki dönemde yeni rakiplerle karşılaşacak. 
     
     Yeni rakipler geliyor 
     Türkiye’ye rakip olabilecek ülkelerin başında Hırvatistan geliyor. Hırvatistan’ın 2020’ye kadar yıllık ortalama yüzde 8.4 gelişme göstereceği öngörülüyor. Hırvatistan’ın çektiği turist sayısı 10 milyonu aşmış olacak. Türkiye’ye rakip olabilme potansiyeli taşıyan diğer bir ülke ise Mısır. Mısır’ın 2020’de yılda çektiği ziyaretçi sayısının 17 milyona ulaşması bekleniyor. 
     Bu arada, Akdeniz bölgesinde şu anda Türkiye’nin güçlü rakiplerinden biri olan Yunanistan’ın ise önümüzdeki dönemde gücü ve gelişme hızını yitireceği belirtiliyor. 
     
Yunanistan'ı geçeceğiz turist sayısı bin kişi Ülkeler 2010 yılı 2020 yılı Fransa 88.237 106.093 İspanya 61.798 73.867 İtalya 43.881 52.451 Türkiye 17.068 27.017 Yunanistan 14.315 17.111 Mısır 8.693 17.100 Hırvatistan 7.454 10.017 Tunus 6.305 8.916 Fas 5.465 8.692 İsrail 3.055 3.910 G.Kıbrıs 3.041 3.893 Lübnan 1.716 3.704 Slovenya 1.920 3.128 Suriye 1.577 3.102 Malta 1.502 1.831 Yugoslavya 643 1.669 Cezayir 1.009 1.304 Libya 416 1.079 Monako 381 512 Bosna - Hersek 248 444 Arnavutluk 51 133 TOPLAM 268.775 345.974      
     



 EKONOMİ 


















</TEXT>
</DOC>
