<DOC>
<DOCNO> 81316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/son/sontur22.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ceza kesilen taksi şoförü döner bıçağı ile kendini kesmeye kalkıştı 
</HEADLINE>
<TEXT>

     Mersin'de, kaldırımı işgal ettiği gerekçesiyle para cezası uygulanan taksi şoförü, eline geçirdiği döner bıçağı ile kendini keseceğini söyleyerek tepki gösterdi. 
     Emniyet Müdürlüğü yetkililerinden alınan bilgiye göre, ekipler, Silifke Caddesi'nde, esnaf ve park ederek müşteri bekleyen taksi sürücülerini kaldırım işgali konusunda uyarıldı. 
     Bu sırada, trafik polisince 20 milyon lira para cezası uygulanan taksi şoförü Ersin Bilmez, bir anda yakınındaki işyerinden aldığı döner bıçağı ile ''Bu cezayı ödeyecek param yok'' diyerek tepki gösterdi. 
     Ersin Bilmez, ekonomik sıkıntı içinde bulunduğunu ve durak parası ödeyemediği için kaldırımda müşteri bekleyerek çalışmak zorunda kaldığını belirterek, ''Günlük kazandığımla benzin paramı bile çıkaramıyorum. Ekonomik sıkıntı içindeyim. Ya cezamı affedin ya da kendimi keserim'' dedi. 
     Polislerce güçlükle ikna edilen Ersin Bilmez, daha sonra sorgulaması yapılmak üzere Emniyet Müdürlüğü'ne götürüldü. 
     





</TEXT>
</DOC>
