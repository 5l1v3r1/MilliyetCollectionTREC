<DOC>
<DOCNO> 68258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/18/son/sondun13.html </URL>
<DATE> 2002/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban'ın kaçak bakanı "Geri döneceğiz" 
</HEADLINE>
<TEXT>

     Taliban'ın kaçak içişleri bakanı Molla Abdürrezzak, Afganistan'ın geçici hükümetinin artan kanunsuzluğu önleyemediğini belirterek, halkın kısa sürede Taliban'ın geri dönmesini isteyeceğini iddia etti. 
     Hamid Karzai başkanlığındaki BM destekli geçici hükümetin, değil ülke çapında, başkent Kabil'de bile barışı sağlamakta yetersiz kaldığını belirterek, ''Kısa bir süre sonra Afganistan'daki faaliyetlerimize geri döneceğiz, çünkü halk şu anki durum yüzünden bizden bunu yapmamızı isteyecek'' dedi. 
     Abdürrezzak, Reuters'a yaptığı açıklamada, Taliban'ın uygun zamanı sabırla beklediğini belirterek, ''Şu anda hiçbir faaliyette bulunmuyoruz'' diye konuştu. 
     Abdürrezzak, Taliban lideri Molla Muhammed Ömer'in hala Afganistan'da olduğunu, ancak yerini bilmediğini söyledi. 
     Teslim olunduğu zaman Molla Ömer'in Kandahar'dan yalnız ayrıldığını belirten Abdürrezzak, o zamandan beri nerede olduğunu bilmediklerini kaydetti. 
     






</TEXT>
</DOC>
