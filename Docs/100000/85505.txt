<DOC>
<DOCNO> 85505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/son/sonspo18.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'nın şampiyonluk priminde 30 kesinti... 
</HEADLINE>
<TEXT>

     İtalya Futbol Federasyonu FİGC , Dünya Kupası'nın kazanmaları halinde futbolculara 1998 Avrupa Kupası'nda vaat ettiğinden yüzde 30 daha az ödeme yapacak. 
     Maddi krizde bulunan FİGC, 2002 Dünya Kupası'nı kazanma primini yaklaşık yüzde 30 keserek, Milli Takım kadrosunda kişi başına net 165.266 euro verme kararını aldı. İkincilik durumunda prim 103.291 olurken, 3. ve 4. olunması durumunda 77.468 euro verilecek. 
     Öte yandan, İtalya Milli Takımı'nın kadrosunda yer alan 23 futbolcudan en zengini İnter'de oynayan Christian Vieri çıktı. 2000 yılında ödenen vergi beyanlarına göre açıklanan listede, Vieri'nin kulübünden, sponsorlardan ve diğer aktivitelerden elde ettiği toplam kazanç 7.93 milyon euro olarak belirtildi. 
     Forvet oyuncusu Vieri'yi yine bir forvet oyuncusu Juventus'tan Del Piero, 7.25 milyon euro ile izledi. Milli Takım Teknik Direktörü Giovanni Trapattoni ise 1.2 milyon euro ile en az kazananlar arasında yer aldı. 
     





</TEXT>
</DOC>
