<DOC>
<DOCNO> 54771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/son/sontur05.html </URL>
<DATE> 2001/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüksek Askeri Şura yarın toplanıyor 
</HEADLINE>
<TEXT>

     Yüksek Askeri Şura'nın YAŞ her yıl Aralık ayında gerçekleştirdiği ikinci olağan toplantısı, yarın Genelkurmay Başkanlığı Karargahı Çakmak Salonu'nda yapılacak. 
     Başbakan Bülent Ecevit'in başkanlığında saat 09.45'te başlayacak toplantıya, Genelkurmay Başkanı Orgeneral Hüseyin Kıvrıkoğlu, Kara Kuvvetleri Komutanı Orgeneral Hilmi Özkök, Hava Kuvvetleri Komutanı Orgeneral Cumhur Asparuk, Deniz Kuvvetleri Komutanı Oramiral Bülent Alpkaya, Jandarma Genel Komutanı Orgeneral Aytaç Yalman, 1. Ordu Komutanı Orgeneral Çetin Doğan, Kara Kuvvetleri Komutanlığı Kurmay Başkanı Orgeneral Mehmet Şener Eruygur, Harp Akademileri Komutanı Orgeneral İbrahim Fırtına, Genelkurmay İkinci Başkanı Orgeneral Yaşar Büyükanıt, 2. Ordu Komutanı Orgeneral Halit Edip Başer, NATO Güney Avrupa Müşterek Kuvvetler Komutanı Orgeneral Oktar Ataman, Ege Ordu Komutanı Orgeneral Hurşit Tolon, 3. Ordu Komutanı Orgeneral Tamer Akbaş, Donanma Komutanı Oramiral Özden Örnek ve MGK Genel Sekreteri Orgeneral Tuncer Kılınç katılacak. 
     Yüksek Askeri Şura Üyeleri, Başbakan Ecevit'in başkanlığında öğlen Anıtkabir'i ziyaret edecek. 
     Yüksek Askeri Şura'nın yılın ikinci olağan toplantısı, aynı gün sona erecek. 
     Toplantıda, terfi ve atamalar dışında, başta Türk Silahlı Kuvvetleri'nin personel, eğitim ve disiplin konuları olmak üzere planlı faaliyetleriyle ilgili değerlendirmelerin yapılacağı belirtildi. 
     Her yıl Aralık ayında gerçekleştirilen Yüksek Askeri Şura'nın ikinci olağan toplantı gününün, Şura üyelerinin Ankara dışındaki planlı programları nedeniyle 30 Kasım Cuma olarak belirlendiği öğrenildi. 
     






</TEXT>
</DOC>
