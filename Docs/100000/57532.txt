<DOC>
<DOCNO> 57532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/16/son/sontur14.html </URL>
<DATE> 2001/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit "AB ile ilişkilerimiz bundan sonra daha iyi olacak" 
</HEADLINE>
<TEXT>

     Başbakan Bülent Ecevit, ''Laeken'de oluşan olumlu gelişmeler çerçevesinde AB-Türkiye ilişkilerinin bundan böyle yeni bir aşamaya ulaşacağını belirterek, ''Hükümetimiz önümüzdeki dönemde de AB üyeliği yönünde gerekli adımlar atma kararlılığını sürdürecektir'' dedi. 
     Başbakan Ecevit, Brüksel Laeken'de yapılan AB üye ve aday ülkeler devlet ve hükümet başkanları zirvesine ilişkin yazılı bir açıklama yaptı. Ecevit, açıklamada, zirveye Dışişleri Bakanı İsmail Cem ile birlikte katıldığını anımsatarak, burada en önemli konuyu Avrupa'nın geleceğine ilişkin ileriki dönemde yapılacak çalışmaların oluşturduğunu kaydetti. 
     Avrupa Güvenlik ve Savunma Politikası konusunda Türkiye tarafından kabul edilen metnin halen AB'nin önünde bulunduğuna işaret eden Ecevit, Yunan hükümetinin bu metne henüz mutabakatını bildirmediğini ifade etti. Ecevit, ''Bu konuda sorumluluk bizde değildir. Bu durumda AB kendi içinde uyumu sağlamakla yükümlüdür'' dedi. 
     Ecevit, ''Laeken'de oluşan olumlu gelişmeler çerçevesinde AB ile ilişkilerimiz bundan böyle yeni bir aşamaya ulaşacaktır. Hükümetimiz önümüzdeki dönemde de AB üyeliği yönünde gerekli adımlar atma kararlılığını sürdürecektir'' dedi. 
     






</TEXT>
</DOC>
