<DOC>
<DOCNO> 88060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/son/sondun03.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, 11 Eylül'ü planlanlayan beyin ismi belirledi 
</HEADLINE>
<TEXT>

     ABD, 11 Eylül terör saldırılarının El Kaide liderlerinden Halid Şeyh Muhammed tarafından planlandığını düşünüyor. 
     İsminin açıklanmasını istemeyen Amerikalı yetkili, "Saldırıların ana beynini o oluşturuyor. Ayrıca El Kaide örgütünde de etkin rolü var" dedi. 
     Pentagon'a ve Dünya Ticaret Merkezi'ne düzenlenen saldırıların tamamını Muhammed'in planladığını söyleyen yetkili, yerini tespit edip, tutuklayarak adalete teslim etmek istediklerini kaydetti. 
     İsminin açıklanmasını istemeyen bir başka Amerikalı yetkili de Kuveyt doğumlu Muhammed'in, 11 Eylül saldırılarında kilit rol oynadığını söyledi. 
     Yetkili, Muhammed'in Afganistan'da veya Pakistan'da olduğunu tahmin ettiklerini ifade etti. 
     





</TEXT>
</DOC>
