<DOC>
<DOCNO> 81616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/yazar/pulur.html </URL>
<DATE> 2002/05/02/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Hakikisi dururken taklidini kim alır 
</HEADLINE>
<TEXT>

     ORHAN Erkanlı'nın ruhu bir kere daha şad olsun "Vatanı, kurtarmak isteyenlerden kurtarmak lazım" lafı onundur. 
     Üstelik, bir ihtilalci olmasına, "27 Mayıs"ı vatanı kurtarmak için yapanlardan biri olmasına rağmen, böyle diyebilmiştir. 
     
     LAKİN anlaşılan, bu vatanı, kurtarmak isteyenlerden kurtulmak kolay değil maşallah her gün birileri çıkıyor. 
     Son kurtarıcı da rahmetli Kemal Aygün'ün torunu, Nuri Bayar'ın oğlu Mehmet Ali Bayar... 
     Adamcağız taa Amerika'dan kalkıp geldi, gelir gelmez havaalanında Kuran - ı Kerim'i, bayrağı öpüp alnına koydu, cuma namazını eda etti... 
     Ne mutlu ona 
     
     KİM bilir Türkiye'de kaç milyon insan, hemen her gün aynı şeyi yapıyor, Kuran da okuyor, bayrağı da yüreğinde öpüyor, cuma namazlarını da kaçırmıyor, lakin onlardan söz eden var mı 
     Yok tabii 
     Çünkü onlar bunu oy almak, oy toplamak için değil, Allah saygısı, bayrak sevgisi için yapıyorlar, kime ne 
     
     OYSA Mehmet Ali Bayar için öyle mi 
     Adam "Ben Müslümanım, ben vatanseverim " diyerek, bir elde Kuran bir elde bayrak, secdeye kapanarak "makul çoğunluk"un oyunu alacak... 
     Varsın alsın, alabilirse... 
     Bir türlü şunu öğrenemediler gitti, bir malın, hakikisi dururken, kim taklidini alır 
     
     KUSURA bakmasınlar ama, bizim meslektaşlar bazen şakayı çok seviyorlar. 
     Mehmet Ali Bayar, geçen gün, işadamlarıyla bir yemek yiyecekmiş, bunun haberinin başlığı "sürpriz" olur mu 
     Bundan daha olağan ne olabilir ki 
     Bunun sürprizi nerede 
     Adamcağız kalkıp, Türk - İş yöneticileriyle, ya da işçilerle yemek yiyecek değil ya, tabii ki işverenlerle yiyecek... 
     Eğer işçilerle yeseydi, işte sürprizin alası bu olurdu 
     
     BİRAZ önce ne dedik, bir malın, hakikisi dururken, kim taklidini alır, dedik. 
     Haydi diyelim, Mehmet Ali Bayar bunu öğrenemedi, peki bin yılın politikacısı Deniz Baykal da mı hala öğrenemedi 
     Geçenlerde "Türbanlılardan oy alacağız " demişti... 
     Havanızı alırsınız, havanızı... 
     Bir tarafta Tayyip Erdoğan, bir tarafta Kutan, kızların işi gücü yok da, size mi oy verecekler .. 
     Siz onlardan alacağınız oyu bırakın da, bundan sonra kaybedeceğiniz oyları düşünün... 
     
     ESKİSİYLE, yenisiyle politikacıların bu hali Ömer Hayyam'dan bir rubaiyi akla getiriyor 
     "Kadeh alırım bir ele, bir elde Kuran 
     Bir yanda haramdayım, helal bir yandan 
     Gök kubbenin altında geçer ömrümüz 
     Kafir değiliz biz, ne de tam Müslüman. X " 
     ------ 
     X Ömer Hayyam ve Rubaileri Hamza Tanyaş - Kavaklıdere Kültür Yayınları 
     
     







Cemaatçi hukuk 


Anadilinin "yazı" boyutundan kopuk olunca... 


TRT’nin halleri 


Kara çarşaf ve Meclis 


Ankara'da askerin, İstanbul'da işadamının dünyası... 


SSK üvey evlat E. Sandığı has evlat .. 


Bayar Gelenekten geleceğe... 


Katilim, katilin, katil... 


Devalüasyon ihracattan çok, bilanço etkisi bıraktı 


Generalin "oy sandığı" zaferi... 


Yeni koşullar yeni kurallar ister’ 


Aracı kurumlar’ 


Eski bakan Ziya Aktaş enerjide bilinmeyenleri anlattı 


Hakikisi dururken taklidini kim alır 


1 Mayıs mesajı 


Annesi de, oğlu da ameliyat oldu 


WC’ler temizlenecek sonuç IMF’ye bildirilecek 


</TEXT>
</DOC>
