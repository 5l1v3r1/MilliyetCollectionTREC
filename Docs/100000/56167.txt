<DOC>
<DOCNO> 56167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/yazar/pulur.html </URL>
<DATE> 2001/12/08/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Musul'a sarkmak 
</HEADLINE>
<TEXT>

     NE zaman, Irak lafı çıksa, bazıları hemen heveslenir "Biz de Musul'u alır, petrole kavuşuruz " derler. 
     Keşke, o kadar kolay olsa 
     Ya da, bu işi bu kadar, kolay sananlar bilgili olsa... 
     
     BİRİNCİ Cihan Savaşı'nı sona erdiren Mondros Mütarekesi imzalanırken, Musul, Osmanlı devletinin elindeydi, son Meclis'in kabul ettiği Misak - ı Milli sınırları içindeydi. 
     Fakat, İngilizler, mütareke koşullarına rağmen, Musul'u işgal ettiler, 
     "Birliklerimiz, mütareke imzalandığını duymamışlar " diyecek kadar, komik gerekçeler ileri sürdüler. 
     Kurtuluş Savaşı da, Musul'u İngiltere'den kurtaramadı, Mudanya Mütarekesi de çözümü Lozan'a bıraktı. Lozan'da da Musul tam olarak çözülemedi fakat şöyle bir anlaşmaya varıldı 
     "Türkiye ile Irak arasındaki sınır için Türkiye ile İngiltere 9 ay içinde bir çözüm yolu saptayacaklardır, anlaşamazlarsa, sorun çözüm için Milletler Cemiyeti'ne götürülecektir." 
     Bütün bunlar Lozan'da anlaşmaya varılan biçimde yapılır, Türkiye ve İngiltere anlaşamazlar, sonunda Milletler Cemiyeti sınırı çizer, Musul, Irak'ta kalır. 
     Türkiye 16 Aralık 1925 tarihli bu karara tepki gösterir Atatürk, CHP Kurultay'ında yaptığı konuşmada "Avrupa devletlerinin Doğu milletlerini ezmek isteğinden vazgeçmediklerini" söyler. 
     
     BİR süre sonra, Türkiye ile İngiltere arasında görüşmeler başlar, bir anlaşmaya varılır. Türkiye, Irak'ın petrol gelirlerinden yüzde 10 pay alacak, ya da Türkiye'ye 500 bin İngiliz lirası ödenecektir. 
     Bu para bir süre ödenir, sonra ödenmez, fakat Türkiye bunu alacak kabul ederek, her yıl bütçede gösterir, Özal iktidarı sırasında 1986'da bütçeden çıkarılır. 
     
     PEKİ, Türkiye, Irak sınırını niçin kabul etmiş, Musul'dan vazgeçmiştir 
     Prof. Baskın Oral bunu şöyle yorumlar 
     "Çünkü, Mustafa Kemal, Türkiye'ye yedirilmeyecek bir Musul'a sarkmanın macera olduğunu, kurmak istediği ulusdevleti güçlendirmenin burayı bırakmaktan geçtiğini biliyordu." Aydınlık - 15.02.1998 
     
     MUSUL, Lozan Antlaşması hükümlerine göre bizden gitmiştir demek acaba yanlış mıdır 
     Sorunu çözüm için antlaşmada bir madde var, o madde çözümü Milletler Cemiyeti'ne bırakıyor, haksız da olsa, burası çözüyor, üstelik daha sonra da, bu, kabul ediliyor. 
     Buna rağmen, Musul'u işgal etmek, Lozan Antlaşması'nın ihlali anlamına gelmez mi 
     Şimdiye kadar deldirmediğimiz bu antlaşmayı, biz delersek, başkaları da başka yerlerinden delmeye kalkmaz mı 
     
     "BİZ de Musul'u alırız " diyenler, bu konuda bilgi sahibi olmak için, "Türk Dış Politikası" adlı önemli eserin 258 - 270. sayfalarına lütfedip bir bakıverseler. X 
     Hem unutulmasın ki, her ne kadar hedef Saddam gösteriliyorsa da, asıl hedef PETROL'dür kuyunun başına da bizi hemen buyur etmezler. 
     ------------ 
     X İletişim Yayınları 
     
     







Yine Muhammed Salih 


Atatürk taksi 


Ecevit'in Arafat kaygısı 


Ankara'da, ekonomi yönetiminde iyimserlik... 


"Vekil Savaşları" 


Zencefil, pantolon, Ararat vs... 


Bilişim sektörü neden krizde 


Tavır neden değişti 


Önce beyin düşer, sonra yerdesin 


Bankalara tasfiye 


Musul'a sarkmak 


Ortadoğu savaşın eşiğinde 


9. Türk Kurultayı'na Amca sponsor 


Neden korkarım, bilir misiniz 


Kanola yağı 


</TEXT>
</DOC>
