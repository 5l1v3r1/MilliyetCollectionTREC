<DOC>
<DOCNO> 79481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/son/sonspo14.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüştü "Transferim ile ilgili resmi bir ilişki olmadı" 
</HEADLINE>
<TEXT>

     Fenerbahçe'nin milli kalecisi Rüştü Reçber, hakkında çıkan transfer haberlerine açıklık getirdi. 
     Rüştü, Fenerbahçe Kulübü'nün resmi internet sitesi ''www.fenerbahce.org''da yaptığı açıklamada, sarı-lacivertli takımla sözleşmesinin sürdüğünü hatırlatarak, şunları kaydetti 
     ''Benimle ilgili olarak devamlı transfer haberleri yayınlanıyor. 
     Şu ana kadar resmi bir ilişki olmadı. Şahsıma gelen tekliflerde her zaman için sezonun bitmesinin gerektiğini belirttim. Görüştüğüm kulüplere de bunu ilettim. Sözleşmem önümüzdeki sezon da devam ediyor. 
     Yani hala Fenerbahçe'nin futbolcusuyum. Buradan gitmem de kulübün menfaatleri doğrultusunda olacaktır.'' Almanya'da tedavisi süren Rüştü, sakatlığına da değinerek, ''Sakatlıkla ilgili herşey Werner Lorant'ın kontrolü altındadır. 
     Buradaki herşeyden 24 saat haberi olmakta ve ve kulübün kurallarına ters bulunmamaktadır'' dedi. 
     





</TEXT>
</DOC>
