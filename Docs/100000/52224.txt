<DOC>
<DOCNO> 52224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/yazar/pulur.html </URL>
<DATE> 2001/11/14/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kötü devlet iyi müşteri... 
</HEADLINE>
<TEXT>

     ZENGİNLER kulübü TÜSİAD'ın Genel Başkanı Tuncay Özilhan "abdal Derviş" misali, diyar diyar dolaşıyor, devletin ne kadar "kötü devlet" olduğunu anlatmak için nefes tüketiyor. 
     "Türkiye'nin en büyük yapısal sorunu devlettir " diyor. 
     "Devlet, toplumun adalet duygularının erozyona uğrattı" diyor. 
     "Devlet dökülüyor " diyor. 
     Ve sonunda o şahane benzetmeyi ve tespiti yapıyor 
     "Bizim devlet, demirperde devletlerinden de kötü " 
     Haa, işte şimdi orada duracaksınız... 
     Hepsi bir yana, eğer bu devlet demirperde devletlerinden daha kötü olsaydı, siz, ağzınızı zor açardınız, ağız açmanın bedelini de size nasıl ödetirlerdi bilenlere sorun... 
     
     EVET, bu devlet kötüdür. 
     Bu devlet, batan şirketleri kurtardığı için kötüdür. 
     Bu devlet, ucuz teşvik kredileri dağıttığı için kötüdür. 
     Bu devlet, hayali ihracat yapanlara göz yumduğu için kötüdür. 
     Bu devlet, kendi bankasını hortumlayanları baş tacı ettiği için kötüdür. 
     Bu devlet, ihaleleri yağmalattığı için kötüdür. 
     Bu devlet, vergi kaçıran yüzsüzlerin peşine düşmediği için kötüdür. 
     Bu devlet, SSK primlerinin üzerine oturanlara dokunmadığı için kötüdür. 
     
     PEKİ, bunları yapanlar kimlerdir 
     Herhalde "sizler"siniz TÜSİAD'ın başkanı olacak değil ya 
     Orhan Veli "Sizler İçin" şiirinin sonunda sizleri tanıtır 
     "Alınlarından akan ter Cephelerde harcanan kurşun Sizin için mezarlar, mezar taşları Hapishaneler, kelepçeler, idam cezaları Sizin için Herşey sizin için." 
     
     İSTANBUL gecelerinin, fenomen eğlence mekanı "Günay"ın Tabir Ahmet Tulgar'ındır sahibi Günay Tuncel, müşteri profilini anlatıyor 
     "Gayrimüslimler benim temel taşlarımdan ... . Gayrimüslimler bir mekanda şuna bakar Bir olay olmasın, iyi yemek yesinler, verecekleri parayı bilsinler" Milliyet 12 11 2001 
     Demek "Günay"ın deyimiyle gayrimüslimlere bunlar yetiyor... 
     YA Müslimler 
     
     HİKAYEYİ bilir misiniz 
     Mınakyan Tiyatrosu "Tatavla Cinayeti"ni oynuyor, başroldeki oyuncular kaçmış, akşama perde açılacak, Mınakyan kalan oyuncuları, perdeci, ışıkçı dahil topluyor, oyunu anlatıyor 
     "1. PERDE Aşık içeri girer, amurunu, yani aşkını izhar eder. 
     2. PERDE Tiran, yani zalim koca, içeri girer, zulmünü icra eder. 
     3. PERDE Komik içeri girer, ne halt ederse eder " 
     
     "GAYRİMÜSLİMLER"in Günay"dan ne istedikleri belli, "Müslimler" de herhalde 3. perdeyi oynayacaklar 
     
     







Tesettür ve devlet 


Umut vurgunu 


Tasarruf önlemleri 


AB, Güney Kıbrıs için Türkiye’yi mi kaybedecek 


Karpuz - kavun ve kasa 


Hangi üniversite daha başarılı 2 


11 Eylül’ün getireceği fırsatlar 


Gerdanlık, seyranlık, mezarlık 


Rapor yolu gösteriyor 


Çatışma çalış 


Benim teröristim iyidir, ya senin ki .. 


Kötü devlet iyi müşteri... 


En eskisi değil, ama en kıdemlisi 


Eski bir öğle uykusu hik yesi 


Devlet büyüsün devletten geçinenler’ küçülsün 


</TEXT>
</DOC>
