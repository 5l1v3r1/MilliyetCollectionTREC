<DOC>
<DOCNO> 62445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/son/sontur24.html </URL>
<DATE> 2002/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Üsküdar Amerikan Koleji öğrencisi kız köprüden atladı 
</HEADLINE>
<TEXT>

     Özel Üsküdar Amerikan Lisesi'nde okuyan 16 yaşındaki L.F. adlı kız öğrenci, Boğaziçi Köprüsü'nden atlayarak intihar etti. 
     Ortaköy'deki evinden sabah saatlerinde okul servisiyle Üsküdar'daki okuluna gelen L.F., servisten indikten sonra sınıfına girmeyerek, ticari bir taksiyle okuldan ayrıldı. 
     Öğle saatlerinde de Osman Akın'ın kullandığı 34 TEN 06 plakalı taksiyle Avrupa Yakası'na geçmek isteyen F., Boğaziçi Köprüsü'ne geldiğinde ''midesinin bulandığını'' söyleyerek aracı durdurdu. 
     Ardından, araçtan inen L.F., köprü korkuluklarından kendini boşluğa bıraktı. Bunun üzerine taksi sürücüsü Akın, Beylerbeyi Karakolu'na giderek, olayı polise haber verdi. 
     F.'nin okul kıyafetli cesedi olaydan yaklaşık 2 saat sonra Kuzguncuk Paşalimanı İskelesi yakınlarında denizde bulundu. Siyah tırnak boyası kullandığı dikkatİ çeken L.F.'nin cesedi, babası Y. F., polis ve balıkçı teknelerinin yardımıyla kıyıya çıkarıldı. 
     






</TEXT>
</DOC>
