<DOC>
<DOCNO> 65185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/son/sondun20.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Meteoroloji uyardı... İngiltere yeni fırtınalara gebe... 
</HEADLINE>
<TEXT>

     İngiltere'nin yarından itibaren yeniden fırtına ve yağışa teslim olacağına dair meteoroloji yetkililerinin yaptığı uyarılar üzerine, acil yardım ekipleri yeniden alarma geçirildi. 
     Meteoroloji uzmanları, ülkenin bazı kesimlerinde hızı saatte 80 mile kadar ulaşan fırtınanın hakim olacağına dikkati çekerken, bu yeni kötü hava dalgsının Pazartesi günü etkili olan ve 7 kişinin ölümüne yol açan fırtına kadar güçlü olmayacağını bildirdi. 
     Bu arada, Çevre Birimleri de pek çok nehirde su seviyesinin yükselmesi üzerine taşma ve sel tehlikelerine karşı önlem alınması uyarısında bulunuyor. 
     Özellikle İskoç Çevre Ajansı, halkı 10 nehrin çevresinde meydana gelebilecek taşmalara karşı dikkatli olmaya çağırdı. 
     Güney'den esen kuvvetli rüzgar ve sağnak yağışların özellikle kıyılarda problemlere yol açabileceğini belirten yetkililer, denizciler başta olmak üzere karayollarını kullanmaya hazırlanan kişileri de dikkatli olmaya çağırdı. 
     






</TEXT>
</DOC>
