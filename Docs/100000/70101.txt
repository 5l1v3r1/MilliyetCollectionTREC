<DOC>
<DOCNO> 70101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/ekonomi/eko07a.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bireysel emeklilikte sıkı denetim 
</HEADLINE>
<TEXT>

Emeklilik şirketleri günlük denetime tabi olacak 
     ANKARA Milliyet 

     Bireysel emeklilik sistemi resmen yürürlüğe girdi. Bireysel emeklilik şirketleri ve fonlarının kurulmasından sonra fiilen başlayacak uygulama ile gönüllü olarak 10 yıl kesintisiz prim ödeyenler 56 yaşında emekli olabilecek. 
     Sisteminin uygulamaya girmesini sağlayacak yönetmelikler dün yayınladı. Buna göre, emeklilik şirketlerini sadece bankalar, sigorta şirketleri, aracı kurumlar ya da özel finans kuruluşları kurabilecek. El konan bankaların sahipleri, tasfiye olan bankerler, iflas ya da konkordato ilan edenler, şirketlerin yüzde 10’dan fazla hissesine sahip olamayacak. Şirketlerin sermayesi en az 20 trilyon lira olacak. Şirketler, günlük gözetim ve denetime tabi olacak. Şirketler, topladıkları primleri kuracakları emeklilik fonları kanalıyla değerlendirecek. Hisse devirleri Ekonomiden sorumlu Devlet Bakanı’nın iznine bağlı olacak. Bakan mali bünyesi zayıflayan şirketinin önlem almasını sağlamaya, alınmıyorsa fonları başka şirketlere devretmeye, ruhsatlarını iptal etmeye, iflasını istemeye yetkili olacak. 
     Bireysel emekli olmak isteyenler, sisteme, en fazla asgari ücretin aylık miktarı, en az dörtte biri kadar bir giriş aidatı ödeyerek girebilecek. Emekli, ödeyeceği prim miktarına göre emeklilikte alacağı toplu para ve maaş miktarını belirleyebilecek. 
     
     



 EKONOMİ 





















</TEXT>
</DOC>
