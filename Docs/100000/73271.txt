<DOC>
<DOCNO> 73271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/18/son/sonspo03.html </URL>
<DATE> 2002/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, Avrupa kupalarında 171. randevuda... 
</HEADLINE>
<TEXT>

     Galatasaray, 97 yıllık tarihinde yarın İspanya'nın FC Barcelona takımıyla kendi sahasında yapacağı maçla, Avrupa kupalarında 171. randevusuna çıkacak. 
     Sarı-kırmızılılar, bugüne kadar Avrupa kupalarında yaptıkları 170 karşılaşmada 64 galibiyet elde ederken, 62 karşılaşmada da sahadan yenik ayrıldı. ''Aslanlar'', Avrupa kupalarında 44 maçta ise rakipleriyle yenişemedi. 
     Galatasaray, Avrupa kupalarında rakip fileleri 221 kez havalandırırken, kalesinde ise 250 gol gördü. 
     Sarı-kırmızılılar, Avrupa Şampiyonlar Ligi 2. tur grubundaki beşinci maçında AS Roma ile deplasmanda 1-1 berabere kalmıştı. 
     
     Son 5 maç berabere... 
     Galatasaray, Şampiyonlar Ligi'nde oynadığı son 5 karşılaşmada sahadan beraberlikle ayrıldı. 
     Galatasaray'ın 2. grupta yaptığı maçlarda aldığı sonuçlar şöyle 
     
     
Galatasaray - AS Roma....... 1-1 FC Barcelona - Galatasaray.. 2-2 FC Liverpool - Galalatasaray 0-0 Galatasaray - FC Liverpool.. 1-1 AS Roma - Galatasaray....... 1-1 
     FC Barcelona ile yarın yapacağı karşılaşmayı kazanmak zorunda olan Galatasaray, Şampiyonlar Ligi'nde son galibiyetini 10 Ekim 2001'de Ali Sami Yen Stadı'nda PSV Eindhoven karşısında 2-0'lık skorla almıştı. 
     






</TEXT>
</DOC>
