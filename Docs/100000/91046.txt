<DOC>
<DOCNO> 91046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/son/sontur11.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmenlikte sağlık önkoşul oluyor 
</HEADLINE>
<TEXT>

     Halk arasında ''sübyancı'' olarak bilinen pedofili hastaları ile alkol ve madde bağımlıları ve kişilik bozuklukları bulunanlar hiçbir şekilde öğretmen olamayacak. 
     Milli Eğitim Bakanlığı MEB Personel Genel Müdürlüğü, öğretmenlerin ruh ve beden sağlığı yönünden taşımaları gereken koşulları belirledi. 
     Kısa boyluluk ve obezitelik okul öncesi ve sınıf öğretmenliği yapmayı engelleyecek durumlar olarak kabul edilirken, parkinson ve sara hastaları da öğretmenliğe atanamayacak kişiler arasında yer alıyor. 
     MEB Personel Genel Müdürlüğü, Sağlık Bakanlığı, Başbakanlık Özürlüler İdaresi Başkanlığı, Türkiye Körler Federasyonu ve Zihinsel Engelliler Federasyonu yetkilileri ile öğretim üyeleri, alanlarında uzman doktorlar, öğretmenler ve diğer ilgilerin katılımıyla, ''öğretmenlik mesleğinin gerektirdiği sağlık koşullarının belirlenmesi'' amacıyla komisyon oluşturuldu. 
     Komisyon, çalışmalarını tamamlayarak, Talim ve Terbiye Kurulu Başkanlığı'na rapor sundu. 
     Komisyonun sunduğu raporda, öğretmenliğin ''özel bir ihtisas mesleği'' olarak tanımlandığına işaret edilerek, öğretmenlik mesleğinin bazı sağlık koşulları gerektirdiği vurgulandı. 
     Rapora göre öğretmenlerin atanmaları sırasında aranacak sağlık koşulları, benzer özellikler taşıyan alanlara göre, okul öncesi ve sınıf öğretmenliği, sosyal bilimler alan öğretmenliği, fen bilimleri alan öğretmenliği beden eğitimi, resim iş ve müzik öğretmenliği, atölye ve laboratuvar öğretmenliği ile rehber öğretmenlik olmak üzere 6 grupta toplandı. 
     
     SÜBYANCILIK ÖĞRETMENLİĞE ENGEL 
     Öğretmenlerin branşlarıyla ilgili yerine getirecekleri aktiviteler göz önünde bulundurularak belirlenen ve taşımaları gereken sağlık koşullarından bazıları, her branş için ortak nitelikte olacak. 
     Buna göre, halk arasında ''sübyancılık'' olarak bilinen pedofili hastaları, kişilik bozukluğu bulunanlar, alkol ve uyuşturucu madde bağımlıları kesinlikle öğretmenlik yapamayacaklar. 
     Tedavi gördüğü halde jest ve mimikle iletişim kurmayı engelleyen parkinson, yüz felci ve benzeri hastalıkları bulunanlar da görme engelliler sınıf öğretmenliği dışında öğretmenliğe atanmayacaklar. 
     Bunların yanı sıra, hayati önem taşıyan, uzun süreli tedaviyi gerektiren ve ilerleyici nitelikte organ ve sistem hastalığı bulunanlar ile epilepsi sara hastaları da öğretmenliğe kabul edilmeyecekler. 
     Konuşma ve ses bozukluğu da, öğrencilerle iletişim sorunu yaratacağı için öğretmenlik yapmaya engel sayılacak. 
     
     BRANŞLARA GÖRE SAĞLIK KOŞULLARI 
     Öğretmenlerin, bunların dışında branşlarının gerektirdiği diğer bazı sağlık koşullarını da taşımaları gerekiyor. 
     Bu çerçevede öğretmenlerin taşımaları gereken sağlık koşullarından bazıları, branşlar bazında şöyle belirlendi 
     
     OKUL ÖNCESİ VE SINIF ÖĞRETMENLİKLERİ 
     149   Okul öncesi ve sınıf öğretmenliğinin gerektirdiği aktiviteleri 
     engelleyecek derecede boy kısalığı, obezite şişmanlık , kas, iskelet ve koordinasyon sistemini etkileyecek nörolojik ve ortopedik bir engeli olmamalı Görme engelliler sınıf öğretmenliğinde el ve parmakların kullanılmasını etkileyen bir engel bulunmamalı 
     149   Normal işitme yeteneğine sahip olmalı Veya işitme cihazı 
     kullanmak suretiyle konuşmayı ayırt edebilmeli , 
     149   Renk körlüğü, görme alanı bozukluğu ve tavuk karası gibi görme 
     alanı bozukluğu yaratacak hastalığı bulunmamalı. 
     
     SOSYAL BİLİMLER 
     149   Sosyal Bilgiler, Coğrafya, Sanat Tarihi, Türkçe, Türk Dili ve 
     Edebiyatı, yabancı dil, Sekreterlik grubu, Turizm ve Otelcilik grubu, İmam Hatip Lisesi meslek dersleri ve Ev Ekonomisi öğretmenliklerinde renk körlüğü, görme alanı bozukluğu ve tavuk karası gibi görme alanı bozukluğu yaratacak hastalığı olmamalı Tarih, Felsefe, Psikoloji, Öğretmenlik Meslek Bilgisi, Din Kültürü ve Ahlak Bilgisi alan öğretmenlikleri ile görme engellilere ilişkin eğitim kurumlarına atanacak Türkçe, Türk Dili ve Edebiyatı ile yabancı dil öğretmenliklerinde bu koşul aranmayacak . 
     
     FEN BİLİMLERİ 
     149   Renk körlüğü Matematik, Ticaret, Muhasebe grubu öğretmenliği 
     hariç ve görme alanı bozukluğu olmamalı, 
     149   Fen Bilimleri kapsamındaki alan öğretmenliğinin gerektirdiği 
     aktiviteleri yapabilecek derecede kas, iskelet ve koordinasyon sistemini etkileyecek ve uzun süre ayakta kalmayı engelleyecek nitelikte hareket sistemini etkileyecek nörolojik ve ortopedik engelli bulunmamalı. 
     
     DİĞER BRANŞLAR- 
     Öte yandan, Rehber öğretmenlikte renk körlüğü önemsenmezken, Müzik öğretmenliği için görme koşulu hiç aranmayacak. Ancak Müzik öğretmenlerinin işitme özrü bulunmaması ve konuşmayı ayırt etme durumunun yüzde 100 olması gerekiyor. Beden eğitimi öğretmenlerinin de kesinlikle ortopedik özrü olmaması isteniyor. Resim-İş öğretmenlerinin de gözlerinin çok iyi görüyor olması ve derinlik hissi bulunması koşullar arasında yer alıyor. 
     Personel Genel Müdürlüğü'nce belirlenen bu koşullar, Talim ve Terbiye Kurulu Başkanlığı'ndan geçmesi halinde, ÖSS yükseköğretim programları tercih kılavuzundaki öğretmenlik branşlarıyla ilgili bilgilendirme bölümlerinde yer alacak. Adaylar, bu kuralları göz önünde bulundurarak tercih yapacaklar. Öğretmen adaylarının sağlık durumları atama sırasında istenecek ayrıntılı sağlık raporlarıyla kontrol edilecek. 
     





</TEXT>
</DOC>
