<DOC>
<DOCNO> 79499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/son/sontur12.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Traktörü 20 günde iki kez çalındı, çareyi pankartta buldu 
</HEADLINE>
<TEXT>

     Çanakkale'de çiftçilik yapan Erhan Ceylan 52 adlı traktör sahibi, 20 günde iki kez çalınan traktörünün bulunması için oturduğu evinin balkonuna pankart astı. 
     Arazisine yaz ekimi yapmak için Truva Caddesi'ndeki Can Apartmanı önünde bıraktığı 17 ES 971 plakalı traktörü gece belirsiz bir saate çalınan Ceylan, durumu polise bildirdikten iki gün sonra Şekerpınar mevkiinde terkedilmiş olarak buldu. 
     Traktörüne kavuşmanın sevincini yaşayan Ceylan, ertesi gün kaltığında bu kez yeni bir şok yaşadı. Bir gün önce bulunan traktörü tekrar çalınmıştı. Polise başvuran Ceylan, bu kez evinin balkonuna pankart asarak bulana ödül vereceğini vaat etti. 
     Traktörünün arka arkaya çalınmasına bir anlam veremediğini belirten Ceylan, ''Birisi benim traktörüme dadandı ama kim olduğunu bilemiyorum. İlk çalındığında terkedilmiş olarak bulunca sevinmiştim. 
     Bu sevincimi yaşayamadan ikinci kez çalındı. Yaklaşık 10 milyar lira eden traktörümü bulana ödül vereceğimi evimin balkonuna astığım pankartla duyurdum. Belki tekrar bir yerde terkedilmiştir. Gören haber verir de traktörüme kavuşurum umudundayım'' dedi. 
     





</TEXT>
</DOC>
