<DOC>
<DOCNO> 66944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/son/sonspo08.html </URL>
<DATE> 2002/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da derbi hazırlıkları yarın başlayacak 
</HEADLINE>
<TEXT>

     Galatasaray'da teknik direktör Mircea Lucescu'nun Malatyaspor maçından sonra futbolculara verdiği iki günlük izin bitti. 
     Hafta sonunu dinlenerek geçiren sarı-kırmızılı futbolcular Fenerbahçe maçının hazırlıklarına, yarın akşam yapacakları antrenman ile başlayacaklar. 
     
     Sergen'e atroskopi 
     Malatyaspor maçında sağ dizinden sakatlanan Sergen'e yarın kulüp eski doktoru Prof.Dr. Burhan Uslu tarafından atroskopi yapılacak. 
     Uslu, Sergen'in durumunun Acıbadem Corousel Hastanesi'nde yapılacak atroskopiden sonra belli olacağını ifade etti. 
     Bu arada kulüp doktoru Serhan Kurtulmuş, Malatayaspor maçında sakatlanan futbolculardan Ayhan'ın sağ diz dış yan bağda zedelenme bulunduğunu ve bu oyuncuya günde üç kez tedavi uyguladıklarını, Fenerbahçe maçında oynayıp, oynamayacağının ise henüz belli olmadığını kaydetti. 
     Kurtulmuş, boyun adalesinde ödem bulunan Ümit Karan'ın tedavisinin sürdürdüklerini belirtirken, babasının hastalığı nedeniyle Almanya'ya giden bu futbolcunun derbi maçta oynamasının şüpheli olduğunu vurguladı. 
     Batista'nın sol leğen kemiğinin üzerinde darbeye bağlı ödem bulunduğunu, Hasan Şaş'ın tedavisinin sürdüğünü ve kaleci Mondragon'un da belinin daha iyi olduğunu anlatan Kurtulmuş, bu oyuncuların Fenerbahçe karşısında oynama ihtimallerinin bulunduğunu sözlerine ekledi. 
     






</TEXT>
</DOC>
