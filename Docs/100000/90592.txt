<DOC>
<DOCNO> 90592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/son/sontur10.html </URL>
<DATE> 2002/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli maç fırsatçıları...Polisler maç izler diye kuyumcuyu soydular 
</HEADLINE>
<TEXT>

     Erzurum'da, Türkiye'nin Japonya ile yaptığı Dünya Kupası maçını fırsat bilen baba-oğul, bir kuyumcuyu soydu. 
     Türkiye'nin Dünya Kupası'nda çeyrek final mücadelesi verdiği maçın heyecanını değerlendiren ve soygun yapmak amacıyla il dışından gelen Muhammet Yıldız 43 ile oğlu Adem Yıldız 22 , Taşmağazaları Caddesi'ndeki Aydın Kuyumcusu'na müşteri gibi girdiler. 
     Dükkanda başka müşterilerin de olmasından yararlanan Adem Yıldız, işyeri sahibi Samih Aydın'ı oyalarken, baba Muhammet Yıldız vitrinden gizlice 14 adet bileziği alıp, oğluyla birlikte 80 AS 524 plakalı otomobille olay yerinden uzaklaştı. 
     Kuyumcunun durumu anlaması ve polise ihbar etmesi üzerine Muhammet ve Adem Yıldız, Erzurum çıkışında yakalandı. 
     Emniyet yetkilileri, hırsızların, polisin maç izlediği ve görev yerlerinde olmayacağı düşüncesiyle maç saatini fırsat olarak değerlendirdiklerini ancak, yanıldıklarını söylediler. 
     





</TEXT>
</DOC>
