<DOC>
<DOCNO> 55820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/yazar/uras.html </URL>
<DATE> 2001/12/06/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
ABD’de de işler kötü 
</HEADLINE>
<TEXT>

     ABD’de tekstil ve giyim sanayii kötü durumda. ABD’de piyasa, Anadolu deyimi ile "kan ağlıyor"... Christmas öncesi bir aylık dönemi kapsayan "Tatil Mevsimi" Holiday Season diye adlandırılan alışveriş döneminde satışların düşüklüğü birçok firmanın güç duruma düşmesine neden oldu. Son otuz yılın en kötü piyasa şartlarından söz ediliyor. 
     ABD’de piyasanın kötü gitmesi, hele hele tekstil ve giyim sanayiinde talebin düşmesi bizi çok ilgilendirir. 1 ABD bizim için Almanya’dan sonra ikinci büyük ihracat pazarı. 2 Tekstil ve giyim sanayicilerimiz için ABD pazarı en önemli pazar. 
     İhracatımızın yüzde 16, yüzde 17’sini ABD’ye yapıyoruz. Bu ihracatın yarısı da tekstil ve giyim sanayii ürünleri. 
     Şimdi ise ABD pazarı genelde küçülüyor, küçülürken de en fazla tekstil ve giyim sanayii zarar görüyor. 
     ABD’nin en "baba" tekstil kuruluşu "Burlington", ucuz ithal ürünlerinin rekabeti ve daralan pazar nedeniyle iflas ediyor. "Burlington" markasını bizim varlıklı gençlerimiz ekose çoraplarından bilir. Bu firma çok yaygın pazara sahiptir. 
     
Gelecek yıl işler açılabilir      ABD’de her yaştan, her gelir grubundan insana ürün satan en yaygın satış teşkilatına sahip "GAP Mağazaları" on yıldır ilk defa zarar gösteriyor. Bizim için çok önemli. Çünkü Türkiye’de çok sayıda firma GAP için üretim yapıyor. 
     "Lee" ve "Wrangler" markaları altında satılan jean’leri üreten "VF" isimli sanayi kuruluşu ile "Levi’s" jeanlerinin kumaşını üreten "Cone Mills" de kötü durumda. Jean üreticisi "VF" üretimde çalışan 13 bin işçisini çıkardı. 
     "Calvin Klein" jeanlerini ve "Speedo" mayolarını üreten "Warnaco" firması 2.5 milyar dolar borç ile iflasa gitti. 
     "GAP" ve "Ann Taylor" gibi perakende zincirlerinin ve büyük mağazaların ekonomik durum nedeniyle siparişlerini kesmesi tekstil ve giyim sanayicilerini güç duruma düşürüyor. 
     Basına yansıyan haberlere göre, ABD’deki tekstil ve giyim sanayicileri, eskiden 70 - 80 perakendeciye mal verirken, şimdilerde 4 - 5 satıcıya bağlı kalmanın sorununu yaşıyor. 
     ABD pazarında en iyimser tahmin, tekstil ve giyim sanayicileri için gelecek yılın ikinci yarısında işlerin açılmaya başlayacağı şeklinde. 
     
Daha basit giyime yönelme var      ABD’den bir başka haber "Brooks Brothers"ın satışı ile ilgili. Brooks Brothers, 175 yaşında bir klasik giyim mağazası zinciri. Bu mağaza varlıklı kadın ve erkeklerin klasik giyim mağazası. Bu mağazadan alınmış giyim eşyasını üzerinde taşıyanı "erbabı" bilir. ABD’de bankacılar, politikacılar, sanayiciler, avukatlar bu mağazadan giyinir. Giysilerinde en iyi yünden, en iyi pamuktan yapılmış kumaş kullanılır. Malları "taş gibi"dir. Eskimez. Kullanıldıkça gösterişi artar. 
     İngiltere’nin ünlü "Marks and Spencer" mağaza grubu şimdilerde Türkiye’de de mağazaları var 1988 yılında Brooks Brothers zincirini 750 milyon dolara satın almıştı. Mağazayı işletmeyi beceremedi. Kriz ve 11 Eylül olayları zararına tüy dikince geçenlerde 225 milyon dolara Connecticut merkezli "Brand Alliance Inc" firmasına sattı. 
     ABD’de klasik giyim meraklısı kesimin, hatta yaşlılar grubunun, daha basit, daha ucuz giyime yöneldiği, bu nedenle Brooks Brothers’ın klasik ve pahalı ürünlerine talebin azaldığı bildiriliyor. Yeni sahibi mağazaların farklı kesimlerdeki alıcıların talebine göre ürün çeşitlemesine gidileceğini söylüyor. 
     Bu haberleri okuyunca halimize şükretmemiz gerekiyor. Biz kaç kriz yaşadık Körfez krizi, PKK krizi, Rusya krizi, Güney Amerika krizi, Asya krizi, deprem krizi, IMF krizi, krizin krizi... Tabii ki hasar var ama... Yıkılmadık. Ayaktayız... Baksanıza ABD’deki tekstil ve giyim sanayicilerinin durumuna... Bir krizde hepsi perişan .. 
     
     







Düzlüğe çıkmak... 


AİDS ve medya 


Ecevit - Powell görüşmesi 


Türkiye kısır döngüyü nasıl kırar 


Soyguncuyu yatak odanızda vurursanız 


Kazanma kültürü 


"Güneş altında yeni bir şey yok" 


Kamu bankaları ve kasım krizi 


Kıbrıs'ta bahar havası... 


Ekonomik suça ekonomik ceza 


Vadeli işlemler borsası 


Batan bankaların paraları ne olacak 


Takkeler düşüyor keller görünüyor 


Powell'a Irak freni 


Akbaygil hükümeti uyarıyor 


ABD’de de işler kötü 


Madenciler "Devletim" şokunu yaşadı 


</TEXT>
</DOC>
