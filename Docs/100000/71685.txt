<DOC>
<DOCNO> 71685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/09/son/sontur02.html </URL>
<DATE> 2002/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Striptiz Anadolu'da doğdu... 
</HEADLINE>
<TEXT>

     "Anadolu'da İlkler" başlığıyla yayımlanan kitap, içerdiği bilgilerle uygarlıklar beşiği Anadolu'nun "bilinmeyen" tarihine ışık tuttu. 
     Turist Rehberleri Birliği TUREB Başkanı Ahmet Şensılay'ın İstanbul Teknik ve Marmara Üniversiteleri'nde sanat tarihi öğretim görevlisi Sezai Gülşen'in notlarından hazırlanan kitapta yer verilen bilgilere göre, ünlü Roma İmparatoru Cesar, "Geldim, gördüm, yendim" sözünü Tokat Zile yakınlarında söyledi. Tarihin ilk "kimyasal savaşı" bal kullanılarak Karadeniz'de, "sosyalist ayaklanması" ise Bergama'da gerçekleşti. 
     Kitapta yer alan bilgilere göre, soyunarak yapılan erotik dans "striptiz"in ilk örneklerine de Anadolu'da rastlandı. 
     Birbirinden ilginç "ilk"leri içinde barındıran kitaptan bazı bölümler şöyle 
     "-Kadın ve erkeğin birlikte yattıktan sonra banyo yapmaları geleneği ilk olarak Hititlerde görülmektedir. Bu, giderek, İslamdaki gusül aptesti geleneğine dönüşmüştür. Bugün katalog denilen türden listeleri ilk kez yapanlar da Hititler. 
     -Üflemeliler başta olmak üzere, müzik aletlerinin bir çoğu da ilk olarak Hititlerde görülmüş onlardan, ardılları olan uygarlıklara geçmiştir. Kavalın ve flütün kökeni, Hitit'e gitmektedir. 
     
     Anadolu'da striptiz 

     -Konya-Karahöyü kazılarında bulunan erken Hitit çağına ait kanatlı, çıplak ve bikinili İştar heykelciliği çıplak tanrıca heykelleri arasında en ilginç olan bir ilktir. Kanatlı İştar ile yakın akraba olan ve en güzel baskıları üzerinde görülen tülünü açan bayan tasvirleri,striptizin en eski örneğini vermektedir. Görülüyor ki günümüz dünyasında revaçta olan strip-tease ve bikini modası, günümüzden 3750 yıl önce ilk kez Anadolu'da yaşamıştır. 
     -Tarihin ilk güzellik yarışması da bu topraklarda, İda Dağında bugünkü Kaz dağı yapıldı. 
     
     Sezar ve Zile 

     -İ.Ö 47 yılında Pontus kralı 2. Pharnake, Roma'ya başkaldırdığında, bu isyanı bastırmak için, o tarihte genç bir kumandan olan Julius Ceasar Sezar görevlendirilir. Genç Sezar bugünkü Tokat Zile yakınlarında Pharnake'nin ordusuyla karşılaşır. Savaş beş saat sürer ve Roma ordusu kesin bir zafer kazanır. Genç komutan, Roma'ya hareket etmek üzere bekleyen ulağa, üç kelimelik bir mesaj verir "Veni, vidi, vici" Geldim, gördüm, yendim 
     
     İlk kimyasal savaş 

     -Pontus Kralı Mithridates İ.Ö 67 yılında Romalılar'la savaşırken onları tuzağının içine çekti ve Trabzon yaylalarının ünlü deli balını yemelerini sağladı. Bu bal, ani bir ölümü, ama en azından en az bir gün süren tam bir halsizliğe yol açıyordu. 
     Mithridates, kılıcını kaldıracak hali kalmayan Roma ordusunu kılıçtan geçirerek, muazzam bir zafer kazandı. Bu tarihin bilinen ilk kimyasal savaşıdır. 
     -İ.Ö 5. Yüzyılda Perslerin Anadolu'yu istila edip Atina'ya kadar devam etmek istemeleri, tarihte ilk kez görülen bir savunma ittifakının, Attik-Delos Birliğinin kurulmasına yol açtı. Bu birliğin başını çeken İstanbul'du. 
     
     İlk sosyalist ayaklanma 

     -Tarihin ilk sosyalist ayaklamasını da Bergama'da görüyoruz. Roma döneminde, İ.Ö 2. Yüzyılda Bergama aristokrasisinin başlatığı bu isyanda kendilerine katılacak olan kölelere özgürlük vaadedildi. 
     -Yılbaşı ağacının kökeni Anadolu'dur ve pagan döneme rastlar. 
     -Bilinebilen tarihte ilk çizme, Hititler ve Asurlular tarafından giyilmiştir. 
     -Dünyanın bilinen ilk bankası, Manisa-Salihli'de bulunan Sardes Artemis tapınağıdır. Bu bankacılık görevini, tapınağın rahipleri yerine getirmekteydi. 
     -Dünyanın ilk nüfus sayımı, Roma imparatoru Augustus'un döneminde, Anadoluda yapılmıştır. 
     -Dünya tarihinde, geceleri düzenli olarak aydınlatılan ilk cadde İ.S. 2 yüzyılda Antakya'nın Herod Caddesi'dir. 
     






</TEXT>
</DOC>
