<DOC>
<DOCNO> 62875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/siyaset/siy07.html </URL>
<DATE> 2002/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Buzlar eridi 
</HEADLINE>
<TEXT>

     ANKARA Milliyet 

     Başbakan Vekili Devlet Bahçeli, Türkiye Eczacılar Birliği ile polemiğe girdiği için tavır koyduğu Sağlık Bakanı Osman Durmuş’un gönlünü hastane temel atma törenine katılarak aldı. "Başbakan" sloganlarıyla karşılanan Bahçeli’ye Durmuş da "Başbakanım" diye hitap etti. Bahçeli ve Durmuş, Sağlık Bakanlığı’nın yaptırdığı 400 yataklı Ankara Atatürk Acil Yardım ve Travmatoloji Hastanesi’nin temel atma törenine katıldı. Çeşitli hastanelerden gelen personelin doldurduğu tören alanında, Durmuş’un seçim bölgesi Kırıkkale’den Ülkü Ocakları ve seçmenlerin otobüslerle gelerek bakanlarına destek vermeleri dikkat çekti. Tören alanında Ülkü Ocakları’nın simgesi olan üzerinde kurt motifi bulunan mavi beyaz bayraklar ve balonlar da dikkat çekti. "Sağlık hizmetlerinin pazarlığı yapılamaz" diyen Bahçeli, Sağlık Bakanlığını övdü. 



 SİYASET 












</TEXT>
</DOC>
