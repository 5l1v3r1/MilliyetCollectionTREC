<DOC>
<DOCNO> 61320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/siyaset/siy07.html </URL>
<DATE> 2002/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Suikastçı çatışmada ölmüş 
</HEADLINE>
<TEXT>

Diyarbakır Emniyet Müdürü Gaffar Okkan’ı şehit eden Hasan Sarıağaç adlı teröristin, 29 Mart 2001’de Diyarbakır’da güvenlik güçleriyle girdiği çatışmada ölü ele geçtiği açıklandı 
     ÖZGÜR CEBE Diyarbakır DHA 

     Diyarbakır Emniyet Müdürü Gaffar Okkan suikastıyla ilgili DGM’ye gönderilen balistik raporda, Okkan’ı şehit eden teröristin, bir süre önce Hizbullah örgütünün hücre evine yapılan baskında ölü ele geçirilen Hasan Sarıağaç olduğu kesinleşti. 
     Okkan’ın vücudundan çıkan kurşunların, Sarıağaç’ta ele geçen Kalaşnikof silaha ait olduğu saptandı. Soruşturmayı yürüten Savcı Mustafa Kemal Görüşük, Okkan’ı şehit eden teröristin, 29 Mart 2001’de Diyarbakır’da güvenlik güçleriyle girdiği çatışmada öldürülen Sarıağaç olduğunu söyledi. Görüşük şöyle konuştu "Bir yılda önemli gelişmeler sağladık. Okkan’ın vücudundan çıkan 17 kurşundan 7’sinin, Sarıağaç’a ait Kalaşnikof’tan atıldığı belirlendi. Bu Kalaşnikof, ayrıca 1993’te Resul Ekinci adlı vatandaşın öldürülmesi, Mehmet Alpterin, Ramazan Börü, Ahmet Güleç ve Erdal Erdoğan’ın yaralanması, 1994’te Salih Şen ile Metin Balaban’ın, 1995’te Mehmet Ay’ın öldürülmesi, 2000’de Özel Harek tçı Adem Bayrakçı’nın şehit edilmesi eylemlerinde kullanılmış." Savcı, diğer 5 Kalaşnikofun namluları eğelendiğı için, kullanıldığının saptanamadığını söyledi. 
     



 SİYASET 













</TEXT>
</DOC>
