<DOC>
<DOCNO> 51071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/son/sondun06.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD "Çakor Kariz köyüne yapılan saldırı askeri hedefe yönelikti" 
</HEADLINE>
<TEXT>

     ABD Savunma Bakanlığı, 22 Ekim'de Afganistan'ın güneyindeki Kandahar kenti yakınında bulunan Çakor Kariz köyüne düzenlenen ve Taliban'a göre 52 sivilin ölümüne yol açan saldırının, buradaki bir askeri hedefe yapıldığını belirtti. 
     ABD Genelkurmay Başkan Yardımcısı General Peter Pace, yaptığı açıklamada, AC-130 uçaklarının köyün yakınlarında bilinen bir askeri hedefi bombaladığını söyledi. 
     General Pace, ''Bu hedefi yaklaşık iki hafta süreyle inceledik ve birçok istihbarat kaynağı burada Taliban'a ait bir askeri tesis olduğunu doğruladı. Burada penceresiz modern binalar, yeraltında bulunan tesisler ve çevresinde Taliban birliklerinin bulunduğu çadırlar vardı. İşte bizim, AC-130'larla bombaladığımız yer. Burası bilinen bir askeri hedefti, bunun için 22 Ekim'de burayı bombaladık'' dedi. 
     Taliban, saldırının ertesi günü köyde 52 sivilin öldüğünü, Human Rights Watch örgütü ise 35 sivilin öldüğünü açıklamıştı. 
     






</TEXT>
</DOC>
