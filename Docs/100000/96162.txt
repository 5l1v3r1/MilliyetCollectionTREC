<DOC>
<DOCNO> 96162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/ekonomi/eko07.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Advantage’la alışverişte yüzde 10’luk reel artış 
</HEADLINE>
<TEXT>

Perakende ticarette önemli gösterge sayılan Advantage Card ile satışlarda, yılın ilk altı ayında, geçen yıla göre brüt yüzde 78, reel olarak da yüzde 10 artış gerçekleşti 
     Advantage Card ile yapılan alışverişlerde yüzde 10 reel artış kaydedildi. Advantage Card’dan yapılan açıklamaya göre, yılın ilk altı ayında gerçekleşen alışverişlerde, geçen yılın aynı dönemine göre brüt yüzde 78’lik, reel olarak da yüzde 10’luk artış oldu. 
     Perakende ticaretteki gelişmeler açısından piyasanın nabız olarak algıladığı Advantage Card ile satışlarda 2000 yılının ilk altı ayına göre ise brüt yüzde 188, reel yüzde 26’lık artış gerçekleşti. 
     
     Haziranda yüzde 8 
     Şirketten yapılan açıklamaya göre, 2002 yılının ikinci çeyreğinde de Advantage Card ile yapılan alışverişlerde 2000 yılının aynı dönemine göre brüt yüzde 168, reel yüzde 19, geçen yılın aynı dönemine göre brüt yüzde 77, reel yüzde 16’lık artış yaşandı. Satışların canlı olduğu haziran ayı itibariyle ise Haziran 2000 dönemine göre yüzde 166’lık, Haziran 2001 dönemine göre ise yüzde 57’lik artış gerçekleşti. Bu artış, 2000 yılının aynı dönemine göre yüzde 19, 2001 yılının aynı dönemine göre yüzde 8 reel büyüme gösteriyor. 
     



 EKONOMİ 





























</TEXT>
</DOC>
