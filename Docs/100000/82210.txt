<DOC>
<DOCNO> 82210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/05/yazar/pulur.html </URL>
<DATE> 2002/05/05/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kıssadan hisse... 
</HEADLINE>
<TEXT>

     İNGİLİZLERİN ünlü devlet adamı Churchill'e bir gazeteci sormuş 
     "Bunca yılın deneyimli politikacısısınız, genç politikacılara neler tavsiye edersiniz " 
     Churchill ağır ağır söylemeye başlamış 
     "Politika, öngörme sanatıdır. Yani, bir ay, bir yıl, beş yıl, on yıl sonra neler olabileceğini şimdiden görmek ve söylemek, halka anlatmaktır." 
     Churchill, gazetecinin söylediklerini yazıp bitirdiğini gördükten sonra da eklemiş 
     "Ve ondan sonra, bu söylediklerinin niçin olmadığını, niçin gerçekleşmediğini anlatma sanatıdır." 
     Kıssadan hisse... 
     Maşallah bizimkilerin böyle kötü huyları yok, ne gelecek hakkında bir şey söyleyebiliyorlar, ne de söylediklerinin niçin olmadığını anlatabiliyorlar. 
     
     İNGİLİZ, Avam Kamarası'nda milletvekilleri birbirlerine "yalancı" ve "aptal" diyemezlermiş... 
     Ama bazıları, bir yolunu bulup yine de, dolaylı olarak bu sıfatları kullanırlarmış. 
     Churchill bir tartışmada şöyle demiş 
     "Gerçeğin tam karşıtını, bundan daha iyi, bir başkasının söyleyeceğini tahmin edemiyorum " 
     Dikkat "yalancı" dememiş .. 
     "Aptal" demenin çaresini de şöyle bulmuş 
     "Muhalefet milletvekilleri, kendilerinin anlayamayacağı görüşlerimizi duyunca, kazan altında çatırdayan boynuzların çıkardığı seslere benzer sesler çıkarıyorlar " 
     Bunun neresi "aptal" demek diyeceksiniz 
     İncil'de böyle bir bölüm varmış 
     "Kazan altında çatırdayan boynuzların çıkardığı ses ne ise, aptalların gülüşü de öyledir." 
     Kıssadan hisse... 
     Çok şükür bizim parlamentomuzda böyle kısıtlamalar yoktur, isteyen istediğini söyler, "dangalak"tan "namerde" kadar... 
     
     CUNTA dönemi, herkes birbirinden kuşkulanıyor, kahvede biri arkadaşına sormuş 
     "Bu hükümet hakkında ne düşünüyorsun " 
     "Vallahi bilmem ki " 
     "Bilirsin, bilirsin..." 
     Adam bakmış, kurtuluş yok, yuvarlak bir lafla sıvışmak istemiş 
     "Senin düşündüğünü " 
     Soruyu soran, adamın kolunu yakalamış 
     "Yürü karakola " 
     Kıssadan hisse... 
     Şimdi böyle bir soru soran olsa, ne cevap verirsiniz 
     Sakın ha 
     
     ASLAN'la çakal arkadaş olmuşlar, çakal, aslana avlarını nasıl yakaladığını sormuş, aslan da uzaktaki geyikleri göstermiş 
     "Gözlerimin içine bak, kızardı mı Kızardı Tüylerime, yeleme bak, kabardı mı Kabardı Kuyruğuma bak, sallanıyor mu Sallanıyor " 
     Aslan "Şimdi beni gör " demiş ve iki hamlede geyiği altına alıp yemiş... 
     Ertesi gün ormanda dolaşırken çakal, uzakta otlayan bir eşeği gözüne kestirmiş, aslana sormuş 
     "Bana bak, gözlerim kızardı mı Kızardı Tüylerim kabardı mı Kabardı Kuyruğum sallanıyor mu Sallanıyor " 
     Çakal, ya Allah deyip eşeğin üzerine saldırmış, eşek de çifteyi atınca, düşüp bayılmış... 
     Kendisine gelince, aslana sormuş 
     "Yahu ne oldu bana " 
     "Hiç n'olacak, sen kendini aslan sandın, oysa sen bir çakalsın " 
     Kıssadan hisse... 
     Kendini aslan sanan çakallara dikkat 
     Ya da onlar kendilerine dikkat etsinler. 
     
     







Köyceğiz'deki pastoral senfoninin sonu... 


Fransız neşesi... 


Durmuş Soyuyorlar 


Ayrıcalık değil mi GS'li olmak .. 


Aşk öyküsü 


Kır çiçekleriyle... 


Medya ve çocuk 


Gözlerimle kucakladım İstanbul’u... Bir gece vakti... 


Kıssadan hisse... 


Ecevit'in sağlığı 


Kariyer, metal tepside sunulan kuru fasulye mi 


Toz gezegeni ABD’ye saldırdı 


Fransızlar Bugün Le Pen'i Haklıyorlar Ama... 


Derviş Türkiye’yi dünyayla ve ekonomiyle buluşturabilir mi 


Erguvan mevsimi geçiyor 


Bu kez mehtap küsmedi 


</TEXT>
</DOC>
