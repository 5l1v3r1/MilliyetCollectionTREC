<DOC>
<DOCNO> 73084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/17/yazar/tamer.html </URL>
<DATE> 2002/03/17/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Fon bankasına borçlu sanayiciye 15 dolar faizi 
</HEADLINE>
<TEXT>

     Batan bankalara borcunu ödeyemeyen sanayici ile borçların yeniden yapılandırılması için masaya oturuluyor ya... 
     İstanbul Sanayi Odası İSO Meclis Başkanı Hüsamettin Kavi hafta başında duymuş. BDDK ve TMSF adına pazarlık masasına oturan yetkililer, sanayicinin döviz borcunu, ancak dolar üzerinden yüzde 10 - 15 faizle 2 - 3 yıla yayabileceklerini belirtiyorlarmış. 
     Kavi, Atilla Yeşilada’nın CNBC - e’deki programında anlatıyordu. Dolar mevduatının bankalara maliyeti yüzde 3 - 4’lere kadar inmişken, sanayiciye yüzde 10 - 15’lik faiz yürütülmesi, Kavi’ye göre akıl almaz bir durum. "Bankanın batağını sanayiciden mi tahsil etmeye çalışıyorlar " diye soran Kavi, bu faiz oranlarının iyi niyetle bağdaşmadığı kanısında. 
     Kavi’ye göre ekonominin tıkandığı bugünkü ortamda "Sanayicinin, yaptığı işten para kazanıp da borcunu ödemesi zaten mümkün değil. Varlığıyla ödeyecek borcunu. Varlığını nakite çevirebilirse tabii... Ama bu ortamda çeviremiyor. Aktif Yönetim Şirketi işte bu tür durumlar için gerekli." 
     Kavi’ye göre özel bankalar BDDK ve TMSF’den daha insaflı. Sanayiciyle borçları yeniden yapılandırırken dolara istedikleri faiz yüzde 10’un altında. 
     
Andersen’a yüklenerek Enron’u unutturmak mı      Amerika’dan e - posta gönderen genç okurum, "H l Arthur Andersen’da çalıştığım için ismimi kullanmazsanız sevinirim," diye başlıyor söze. 
     1 yıldır Andersen’da çalışıyormuş. Eylülde lisans üstü eğitim icin MIT’ye gidecekmiş. "Okula gideceğimi bilmenin rahatlığıyla şu anda ofiste yaşanan panik havasında değilim. Kimseyi suçlamak ya da Andersen’ı aklamak gibi bir niyetim de yok," dedikten sonra ilginç bazı noktalara dikkat çekiyor 
     "Bildiğiniz gibi Arthur Andersen 14 Mart’ta DOJ Department of Justice tarafından resmen suçlandı. Suçu, Enron davasında kanıt olabilecek belgeleri imha etmek. Bu bir mahkumiyet kararı değil, sadece bir suçlama Andersen’ı sanık olarak tanımlama. Fakat Andersen avukatlarının da belirttiği gibi şirket için bir ölüm cezası. 
     Güvene dayanan bu işte, hiçbir şirket hissedarlarına "Biz Andersen’dan memnunuz, onlarla devam edeceğiz" deme cesaretini gösteremez. Zaten artık her gün 1 - 2 büyük müşterimiz, bizimle ilişkisini kesiyor. Yeni müşteri kazanmamız ise hiç mümkün değil. 
     Ancak şirketin hesaplarıyla direkt ilgili olmayan destekleyici alanlarda yeni müşteri kazanabiliriz. Mesela çalıştığınız binaya uçak çarparsa, deprem olursa veya bilgisayarlarınızın ve dolayısıyla bütün iş kayıtlarınızın bulunduğu bina yanarsa, işinizi nasıl devam ettireceğinizi belirleyen plan satabiliriz. Şu ana kadar Andersen, bu tip hizmetleri denetçi görevinin yanında bir paket program’ halinde satıyordu. Bir denetim alana, bir BCP 50 indirimli’ misali. Şu anda ise yan hizmetleri tek başına satmaya çalışıyoruz. Bu tip işlerin geliri şirketi döndürmeye yetersiz. Yani battık sayılır. 
     Benim ve özellikle ABD dışındaki iş arkadaşlarımın şaşkınlıkla izlediğimiz olay ise, Enron’un batışında Andersen’ın tek suçlu olmamasına rağmen, hükümetin katkılarıyla günah keçisi durumuna düşürülmesi ve batmaya zorlanması." 
     Genç okuruma göre ABD yönetimi ve adalet mekanizması, Andersen’ın ölüm fermanı sayılabilecek kararları hızla alırken, Enron skandalı bilinçli olarak yatıştırılmaya çalışıyor. Seçim kampanyası sırasında Enron’un parasal destek sağladığı gerek Cumhuriyetçi, gerekse Demokrat parlamenter ve senatörler elbirliğiyle, Enron rezaletini örtbas ediyorlar. 
     
     







Ve Yürekler... 


Dikey adalet 


İyimserlik karamsarlık üzerine bir pazar yazısı... 


Yol 


ÖSS değişiyormuş 


Bu yüzyılda böyle erkek... Çok zor... 


Aydın Boysan ve Tekel takımı 


Koş Süreyya Koş 


Fon bankasına borçlu sanayiciye 15 dolar faizi 


Gönüllü işkence toplumu 


Ucunda hapis var 


Bu, "Kopenhag kriterleri"nde yok ama.. 


Büyüme mi dedin, demek ki sen enflasyoncusun 


Hapishane, gazhane santral şimdi "modern sanat müzesi" 


Erivan’dan çıktım yola İzmir’de verdim mola 


</TEXT>
</DOC>
