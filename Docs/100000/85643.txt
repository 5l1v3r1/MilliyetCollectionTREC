<DOC>
<DOCNO> 85643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/yazar/zbirand.html </URL>
<DATE> 2002/05/23/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Buna sürünmek denir 
</HEADLINE>
<TEXT>

     Açıklama kimseye inandırıcı gelmedi. 
     Her şey Ecevit’in sağlığına bağlı. Üstelik bu durumun pek parlak olmadığı, Ecevit’in ağır bir yaşlılık geçirdiği biliniyor. Hemen hemen aynı yaşta olmalarına rağmen, Demirel’in dinçliği Ecevit’te yok. Her gün yeni bir sorunla karşılaşılma olasılığı yüksek. 
     Dış görüntü, yaşlı bir insanı takviyelerle, zorla ayakta tutarak, yaşamını sürdüren bir koalisyon şeklinde... 
     Hikmet Bila Milliyet Gazetesi Ankara Temsilcisi , Başbakanı en çok gören ve en yakından izleyen kişidir. Ecevit dahil, hiçbir liderin bugünkü düzeni değiştirmek istemediğini ve 2004’e kadar hükümeti sürdürmeye çalışacaklarını söylüyor. 
     Ecevit de başta kalmak istiyor. Kimseye vekalet verme niyetinde değil. Gerekirse yatakta kalacak ve önüne getirilen kağıtları imzalayacak. 
     Bunun Türkçesi, bu koalisyonun başarısız bir şekilde hükümet edeceği anlamına gelir. Zaten bir süredir Ecevit karar alan bir Başbakan değildi. Tek işlevi koalisyon ortakları arasında kavga çıkmamasını sağlamak, dengeleri sürdürmek, sorunlu konuları ertelemekti. 
     Bundan sonra etkinliği daha da azalacak. Bir mucize ile karşılaşmadığımız taktirde, koalisyon gidebildiği yere kadar "sürünerek" gidecek ve nefesi kesildiği yerde seçim kararı alacak. 
     
Belirsizlik, çok pahalıya mal olacak      Türkiye’nin ise, şu sıralarda tam aksine, "kararlı, enerjik ve vizyonu olan" bir hükümete ihtiyacı vardır. Şu listeye bakın ve siz karar verin 

</TEXT>
</DOC>
