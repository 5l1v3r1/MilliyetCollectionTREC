<DOC>
<DOCNO> 50826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/spor/aspo.html </URL>
<DATE> 2001/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
TERİM KOVULDU 
</HEADLINE>
<TEXT>

İtalya’nın ünlü kulübü Milan, dün şok bir kararla Fatih Terim’in görevine son verdi. 17 Haziran’dan bu yana işbaşında bulunan İmparator’un yerine Ancelotti getirildi 
     İstanbul’da öğrendi 
     MİLAN yönetimi dün şok bir kararla Fatih Terim’in işine son verirken, takımın başına Ancelotti’yi getirdi. 17 Haziran’da Milan ile iki yıllık sözleşme imzalayan Terim, "Takımdaşlık felsefesi" konulu seminer için geldiği İstanbul’da olayı öğrendi. Milan, TSİ 20.00’de teknik direktör değişimini duyurdu ve Ancelotti ile 2004’e kadar sözleşme imzalandığını bildirdi. 
     
     Galliani istedi 
     TERİM’İN gönderilmesiyle ilgili dün akşam bir açıklama yapan Milan 2. Başkanı Adriano Galliani, "Herhangi bir polemik yaratmak istemiyorum. Terim ile iyi bir ilişkimiz vardı. Ayrılık polemikli olmadı" diye konuştu. Galliani, bu karar için kulübe uzun süre emek veren kaptan Maldini, Costacurta, Albertini ve Başkan Berlusconi’nin görüşlerini de aldığının altını çizdi. 
     
     Torino son nokta 
     MİLAN 2. Başkanı, Terim’i göndermeye kesinlikle Torino yenilgisinden sonra karar verdiklerini vurgulayarak, şöyle devam etti "Milan, Dünyaca tanınmış bir kulüptür. Her zaman şampiyonluk yarışında olmak zorundayız. Ancelotti’nin bizim için daha iyi olacağına karar verdik. Şu anda kendimi çok huzurlu hissediyorum. Bu kararın Milan’a şans getirmesini umuyorum" 
     
Bu kararı bekliyordum’      MİLAN’IN görevine son verdiği Fatih Terim evine kapandı. Terim’in yakınlarına, böyle bir kararı beklediğini ve iş başına geldiği günden beri hedef adam olduğunu söylediği bildirildi. Ünlü hocanın, Ancelotti’nin göreve gelmesi için kampanya başlatıldığını eklediği ve 3 milyon dolar tutan tazminatını son kuruşuna kadar alacağını belirttiği öğrenildi. 
     FATİH Terim’in, Milan’dan ayrılmasının ardından spekülasyonlar da hemen başladı. Galatasaray camiasından etkili birçok ismin, Terim’in takımın başına dönmesi için bugünden itibaren kulis çalışmalarına başlayacağı ileri sürüldü. 
     
Çalıştırdığı takımlar 1988 - 89 Ankaragücü 1989 - 90 Göztepe 1993 - 94 Milli Takım 1994 - 95 Milli Takım 1995 - 96 Milli Takım 1996 - 97 Galatasaray 1997 - 98 Galatasaray 1998 - 99 Galatasaray 1999 - 00 Galatasaray 2000 - 01 Fiorentina 2001 Milan      
Neler oldu      Fatih Terim operasyonu için düğmeye Torino yenilgisinden sonra basıldı... İtalyan medyası, sezon başından beri Terim’e karşı tavrını dün sertleştirerek sürdürürken, satır aralarına sıkışan bir habere göre, ünlü hoca Torino maçından sonra Rui Costa’nın üzerine yürümüştü... "Beni sabote mi ediyorsun " diye bağıran Terim’in güçlükle sakinleştirildiği de bu habere eklenmişti... 
     Ancak, soyunma odalarında yaşanan gerginlik, maç sonrası hemen staddan ayrılan Asbaşkan Galliani’nin kulağına kadar gitmişti... Zaten yedeğe düşen futbolcular ve yıldızlar, sezon başından bu yana Terim’e tavır almışlardı... Özellikle Maldini ve İnzaghi, Ancelotti’yi istiyorlardı... Yine iddialara göre, maç gecesi Berlusconi ile telefon görüşmesi yapan Galliani, Başbakan’dan "yollayın" talimatını almıştı bile... 
     Bu gelişmelerin ardından, dün erken saatlerde olayın yayılma nedeni sonradan ortaya çıktı... Parma ile pazarlık masasına oturan ve İtalyan basınında "Terim’in hayaleti" olarak tanımlanan Ancelotti, gelen bir telefonla görüşmeleri kesmiş ve Milan kulübünün yolunu tutmuştu... Parma "Scala ile anlaştık" açıklamasını yaparken, Ancelotti de Milan’la el sıkışıyordu... 
     Sonuçta tetikçi İtalyan medyası görevini yapmış, futbolcular da bir Türk’le çalışmanın, dayanılmaz hafifliğinden kurtulmuşlardı... 
     
Inzaghi Üzgünüm      MİLAN’IN golcü futbolcusu İnzaghi, Fatih Terim’in gönderilmesiyle ilgili olarak "Daha fazla üzüntü duyamazdım. O kahrolası penaltıyı kaçırarak, herkesi hayal kırıklığına uğrattım. Benim suçum" açıklamasını yaptı. İnzaghi, "Maalesef herkes biliyor ki bu durumlar böyle. Tüm takımı değiştirmek yerine, teknik direktörün görevine son veriyorlar" ifadelerini de kullandı. 
     
İtalya karnesi      2000 - 2001 sezonu Fiorentina 
     LİG 
     Parma - Fiorentina 2 - 2 
     Fiorentina - Reggina 2 - 1 
     Brescia - Fiorentina 1 - 1 
     Fiorentina - Bari 2 - 2 
     Fiorentina - Perugia 3 - 4 
     Bologna - Fiorentina 1 - 1 
     Fiorentina - Vicenza 3 - 2 
     Roma - Fiorentina 1 - 0 
     Lecce - Fiorentina 1 - 1 
     Fiorentina - Inter 2 - 0 
     Udinese - Fiorentina 1 - 3 
     Fiorentina - Verona 2 - 0 
     Juventus - Fiorentina 3 - 3 
     Fiorentina - Milan 4 - 0 
     Atalanta - Fiorentina 0 - 0 
     Fiorentina - Lazio 1 - 4 
     Napoli - Fiorentina 1 - 0 
     Fiorentina - Parma 0 - 1 
     Reggina - Fiorentina 1 - 1 
     Fiorentina - Brescia 2 - 2 
     
     İTALYA KUPASI 
     3. tur 
     Salernitana - Fiorentina 0 - 5 
     Fiorentina - Salernitana 3 - 1 
     Çeyrek final 
     Fiorentina - Brescia 6 - 0 
     Brescia - Fiorentina 3 - 1 
     Yarı final 
     Milan - Fiorentina 2 - 2 
     Fiorentina - Milan 2 - 0 
     UEFA KUPASI 
     1. tur 
     T.Innsbruck - Fiorentina 3 - 1 
     Fiorentina - T.Innsbruck 2 - 2 
     2001 - 2002 sezonu 
     Milan 
     LİG 
     Brescia - Milan 2 - 2 
     Milan - Fiorentina 5 - 2 
     Udinese - Milan 1 - 2 
     Milan - Lazio 2 - 0 
     Perugia - Milan 3 - 1 
     Milan - Venezia 1 - 1 
     Inter - Milan 2 - 4 
     Milan - Bologna 0 - 0 
     Torino - Milan 1 - 0 
     UEFA KUPASI 
     1. tur 
     BATE Borisov - Milan 0 - 2 
     Milan - BATE Borisov 4 - 0 
     2. tur 
     Milan - CSKA Sofya 2 - 0 
     CSKA Sofya - Milan 0 - 1 
     



 SPOR 
























</TEXT>
</DOC>
