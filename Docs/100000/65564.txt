<DOC>
<DOCNO> 65564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/son/soneko03.html </URL>
<DATE> 2002/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Türkiye toplantısının 4 Şubat'ta olacağı kesinleşti 
</HEADLINE>
<TEXT>

     Uluslararası Para Fonu IMF'nin İcra Direktörleri Kurulu'nun 4 Şubat Pazartesi günkü toplantısında Türkiye'nin yeni niyet mektubu ve stand-by düzenlemesini ele alacağı kesinleşti. 
     IMF yetkilileri, daha önce muhtemel olarak belirtilen 4 Şubat'taki toplantının yapılacağının kesinleştiğini bildirdiler. 
     IMF'nin karar makamı olan 24 üyeli İcra Direktörleri Kurulu'nun toplantısında, yeni stand-by düzenlemesinin ve niyet mektubunun onaylanacağına kesin gözüyle bakılıyor. 
     2004 yılı sonuna kadar sürecek olan yeni stand-by döneminde, Türkiye'ye IMF'den toplam 16 milyar doları aşkın dış kaynak sağlanması öngörülüyor. 
     IMF İcra Direktörleri Kurulu toplantısının ardından Salı günü de Dünya Bankası İcra Kurulu, Türkiye'ye 1.3 milyar dolarlık mali ve kamu sektörü uyum kredisini onaylayacak. 
     






</TEXT>
</DOC>
