<DOC>
<DOCNO> 61041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/07/son/sonspo11.html </URL>
<DATE> 2002/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da Batista ve Hasan Şaş'ın performansı sevindirdi 
</HEADLINE>
<TEXT>

     Galatasaray, devre arası hazırlıklarını Antalya'nın Belek beldesinde sürdürüyor. 
     Magic Life Sirene City Oteli'nde kamp yapan sarı-kırmızılıların bu sabahki antrenmanında, teknik direktör Mircea Lucescu, sinirli davranışlarıyla dikkat çekti. 
     Otelin sahasında, düz koşuyla başlayan ve altılı gruplar halinde yapılan tek pas çalışmasının ardından sarı-kırmızılılar, Mondragon ve Kerem'in koruduğu kalelere şut attı. 2 takım halinde pres ve şut çalışmasının yapıldığı idmanı, Rumen teknik direktör sık sık keserek futbolcularına uyarılarda bulundu. 
     Antrenman sırasında futbolcuları orta sahada toplayarak konuşan Lucescu'nun gergin hali dikkati çekti. 
     Sarı-kırmızılıların antrenmanı, teknik ve taktik ağırlıklı çalışmayla sona erdi. 
     Berkant'ın bel ağrılarından şikayetçi olduğu çalışmada, yeni transfer Batista'nın performansı dikkat çekerken, Hasan Şaş da hırslı oyunuyla eski günlerine dönüş sinyali verdi. 
     Takımla birlikte Antalya'da bulunan Galatasaray Profesyonel Futbol Şube Sorumlusu Abdurrahim Albayrak, Brezilyalı Vitor ve Capitao'nun transferleri konusunda teknik direktör Lucescu'nun raporunu beklediklerini söyledi. Albayrak, ''İkinci yarı hazırlıklarımıza çok iyi başladık. Futbolcularımızın hırsı bizi fazlasıyla memnun ediyor. 
     Sergen'in bonservsi konusunda Siirt Jet-Pa Spor Kulübü ile herhangi bir görüşmem olmadı'' dedi. 
     Yarın Uluslararası Efes Pilsen Turnuvası'nda Rusya'nın Spartak Moskova takımıyla Antalya'daki ilk maçına çıkacak sarı-kırmızılılar, karşılaşma öncesi kaldıkları otelde bir antneman daha yapacak. 
     Galatasaray'ın antrenmanını, Pendiksporlu futbolcular da izledi. 
     






</TEXT>
</DOC>
