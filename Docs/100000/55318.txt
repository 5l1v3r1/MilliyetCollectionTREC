<DOC>
<DOCNO> 55318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/03/son/sondun20.html </URL>
<DATE> 2001/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
"Şey"in sırrı çözüldü, yüzyılın icade meğer bir tür scooter imiş 
</HEADLINE>
<TEXT>

     Amerikalı mucit Dean Kamen'in, otomobilin icadı kadar önemli bir taşımacılık aracı olacağı belirtilen ''ginger'' adlı aracı, bataryayla çalışan bir nevi ''scotter''. 
     Kamen'in ilk etapta ''It'' veya ''Ginger'' nitelemesiyle duyurduğu ve adını ''Segway'' koyduğu yeni icadın, otomobiller nasıl atların ya da atlı arabanın yerini aldıysa, aynı şekilde otomobillerin yerini alacağı şeklinde reklamı yapılıyor. 
     ABC televizyonunun sabah programında tanıtılan yeni icat, New York Parkı'nda bir geziyle kamuoyu önüne çıkarken, ileri geri manevra yapan, bataryalı ve çok az elektriğe ihtiyacı olan bu iki tekerlekli araç ilgiyle izlendi. 
     Kamen, Time dergisine yaptığı açıklamada, kendi firması DEKA'nın hızı saatte 27 kilometreye çıkabilen aracın üretimine başlayacağını söyledi. 
     Frensiz, motorsuz ve vitessiz bu yeni alet, kullanıcının bedeninin ağırlık verdiği yöne göre, yönünü ve hızını belirliyor. 
     ABD Posta Hizmetleri'nin, General Electrics ve Ulusal Parklar'la birlikte, bu yeni aleti deneyecek ilk müşteriler olacağı belirtildi. 
     Posta Hizmetleri'nin, mektup dağıtmada kullanmak için ilk etapta 20 adet ''segway'' alarak, bunları Ocak ayında New Hampshire ve 
     Florida'da denemeye başlayacağı açıklandı. 
     






</TEXT>
</DOC>
