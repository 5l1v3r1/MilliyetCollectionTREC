<DOC>
<DOCNO> 83790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/son/sontur19.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit'in, Pakistan ve Afganistan gezisinin programı belli oldu 
</HEADLINE>
<TEXT>

     Başbakan Bülent Ecevit'in, Pakistan ve Afganistan'ı kapsayan 3 günlük geziye Başbakanlık'a ait özel uçak ''Ata'' ile gideceği bildirildi. 
     Başbakanlık Basın Müşaviri Cem Avcı'nın verdiği bilgiye göre, Ecevit, Dışişleri Başdanışmanı Büyükelçi Erdal Tümer ile bugün sabah saatlerinde yaptığı telefon görüşmesinde, daha önce Türk Hava Yolları'ndan kiralanacak uçak ile yapacağı ve işadamlarıyla gazetecilerin de katılacağı gezinin, ''Ata'' uçağı ile yapılmasını istedi. 
     Geziye, sınırlı sayıda kişiden oluşan bir heyet iştirak edecek. 
     Başbakan Ecevit, 23 Mayıs Perşembe günü Ankara'dan Pakistan'ın başkenti İslamabad'a hareket edecek. Ecevit, bu ülkede, 2 gün kaldıktan sonra 25 Mayıs Cumartesi günü sabahı Afganistan'a geçecek. 
     Afganistan'da birkaç saat kalacak olan Ecevit, aynı gün Ankara'ya dönecek. 
     





</TEXT>
</DOC>
