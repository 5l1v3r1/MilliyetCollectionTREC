<DOC>
<DOCNO> 71058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/06/yasam/ayas.html </URL>
<DATE> 2002/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ferrari, Porsche de neymiş.. 
</HEADLINE>
<TEXT>

Forbes dergisi, Dünyanın en pahalı otomobilleri’ listesi verdi... Listeye bakılırsa, süper sandığımız’ otomobillerin çoğu, Şahin görünümlü Doğan’dan biraz hallice... 
     Lüks ve pahalı bir otomobile sahip olmak günümüzde statü sembolü sayılıyor. Ancak son model bir Mercedes ya da Jaguar’a sahip olmak, bu açıdan çoğu zaman yeterli olmayabiliyor. Çünkü dünyanın en pahalı otomobilleri arasında, Ferrari ya da Porsche gibi yoldan geçişleri bile hayranlık uyandıran rüya otomobiller’, ancak 6 ya da 7’inci sırada geliyor. Bunu ortaya çıkaran ise, bir süre önce dünya dolar milyarderlerinin listesini yayımlayan ünlü Forbes dergisi. 
     
     Porsche zar zor 7’nci oldu 
     Bu kez de işte bu milyarderlere layık otomobillerin listesini yayımlayan Forbes dergisinin sıralamasına göre, dünyanın en pahalı otomobili, özel yapım Saleen S7’ modeli tekerlekli uçak’... Gümüş renkli bu otomobilin ’ fiyatı, sadece 395 bin dolarcık, yani yaklaşık 550 milyar Türk Lirası. Tabii buna vergiler ki bir araba parası kadar tutuyor dahil değil. Pahalılıkta Saleen’i, Rolls - Royce’un özel yapım açılır - kapanır tavanlı Corniche Convertible’ modeli izliyor. Bu aracın fiyatı ise 383 bin 990 dolar yaklaşık 531 milyar lira . Bentley’in Azure Convertible Mulliner’ modeli de, 376 bin 485 dolarlık yaklaşık 521 milyar lira fiyatıyla üçüncü sırada yer alıyor. Forbes’un dünyanın en pahalı otomobilleri’ listesinde 4. sırada Lamborghini’nin yeni modeli Murcielago’ izliyor. 273 bin dolara 378 milyar lira satılan bu otomobili, 228 bin 300 dolarlık etiketiyle Aston Martin’in Vanquish’ modeli takip ediyor. Ferrari’nin 575 Maranello’ modeli ise 215 bin dolarlık fiyatıyla listede ancak 6’ıncı sırada yer alıyor. Porsche’nin 180 bin 665 dolarlık GT2’si de 7’inci en pahalı otomobil olarak listeye giriyor. 
     
     Parayla değil, sırayla... 
     Pek çok kişinin hayalini süsleyen BMW ve Mercedes’ler ise ancak listenin sonunda yer alabildi. 8’inci sırada 130 bin 645 dolarlık etiket taşıyan BMW Z8’ gelirken, onu 119 bin 595 dolarlık Mercedes - Benz’in CL600’ü izledi. Jaguar’ın XKR 100 Coupe’si ise 98 bin 330 dolarlık fiyatıyla ancak 10. sırada yer bulabildi. Forbes dergisinin haberine göre, bu otomobilleri her isteyen istediği anda satın alamıyor. Genelde sipariş üzerine yapılan bu lüks ve pahalı otomobillerden birini edinmek için, bazen aylarca beklemek gerekiyor. Araçların bir kısmının ise Amerikan piyasasında bulunmadığı ve sadece üretici firmaya sipariş verilerek getirtilebildiği kaydedildi. 
     
Cenevre’de oto şenlik      LEVENT KÖPRÜLÜ Cenevre 

     Dünya otomotivcilerinin en önemli randevularından Cenevre Uluslararası Otomobil Fuarı, basın günü ile kapılarını 72’inci kez açtı. 
     Toplam 30 ülkeden 250 katılımcının standlarının bulunduğu fuarda, Türkiye’de üretilen Fiat Doblo Malibu ve Toyota Corolla Sedan da standlardaki yerlerini aldı. 
     
     Phaeton ilgi odağı 
     Türkiye’ye de ilk kez gelecek otomobil modelleri de Cenevre’de görücüye çıktı. Haziran ayında gelmesi planlanan Opel Vectra, ağustosta ithal edilmesi beklenen Mazda’nın 6SW’si, önümüzdeki aylarda satışına başlanacak Audi RS6, Peugeot 307 Station ve 206 SW bunlardan bazılarıydı. 
     Bunun yanında Ferrari 575 Maranello, Ford Fusion, Citroen V3, Lancia Phedra, Mercedes A210, CLK320, CLK500 modelleri de, ilk kez dünya lansmanı yapılan araçlardı. VW’nin dünya lansmanını yaptığı ilk lüks aracı Phaeton ise, ilgi patlamasına uğradı. 12 silindirli, çok lüks donanımlara sahip Phaeton’un, şimdilik yılda 15 bin adet satılması planlanıyor. 
     



 YAŞAM 



















</TEXT>
</DOC>
