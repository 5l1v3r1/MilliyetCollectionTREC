<DOC>
<DOCNO> 96419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/dunya/adun.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İSPANYA TARTIŞMALI ADAYA ASKER ÇIKARIP FAS’I KOVDU 
</HEADLINE>
<TEXT>
DERİN UYKU TAKTİĞİ 
Gün ışımadan Fas’ın 200 metre açığındaki Perejil kayalıklarına operasyon düzenleyen İspanya birlikleri Fas askerlerini tutukladı 
     DIŞ HABERLER SERVİSİ 

     İspanya, Cebelitarık boğazında, Fas’ın Akdeniz kıyılarından 200 m uzaklıktaki Perejil Leyla kayalıkları krizini güç kullanarak çözdü. İspanya silahlı kuvvetleri dün erken saatlerde düzenledikleri bir operasyonla bir hafta önce tartışmalı adacığa çıkan yarım düzine Fas askerini tutuklayarak kayalıkları geri aldı. Adaya, İspanya bayrağı çekildi. 11 Temmuz’da adaya asker çıkararak gövde gösterisi yapan Fas direniş gösteremedi, gülünç duruma düştü. 
     
Çatışma çıkmadı      Fas’ın gözetleme noktası oluşturma iddiasıyla asker çıkardığı Perejil adası iki ülke arasında krize neden olmuş, 1668’den beri İspanya toprağı sayılan bir futbol sahası büyüklüğündeki kayalıkların kime ait olduğu sorusu yeniden alevlenmişti. Krizin aşılması için iki ülke arasında yapılan yoğun görüşmelerden önce uzlaşma haberi çıktı. Ancak İspanya’nın güç kullanmayacağı izlenimine kapılan Fas kısa sürede yanıldığını anladı. İspanya’nın Fas’ı uyutma taktiği uyguladığı anlaşıldı. 
     Jose Maria Aznar hükümeti Fas’taki büyükelçisi Fernando Arias Salgado’yu gece aniden geri çağırırken dışarıda BM ve AB gibi dış kuruluşlar ile içeride Kral Juan Carlos ve tüm siyasi partilere haber vererek operasyonu başlattı. İspanyol askerler yerel saatle sabah 6.15’te Perejil’e çıkarak adadaki 6 Fas askerini tutukladı. 
     
Fas Bu, savaş ilanıdır      Sürpriz baskına hiçbir direniş göstermeyen Fas askerleri, üzüntülü bir yüz ifadesiyle İspanya komandolarına kuzu kuzu teslim olduktan sonra serbest bırakılıp ülkelerine gönderilirken, Fas yönetimi, operasyonu "savaş ilanı" olarak nitelendirdi. 
     Ükesinin, İspanya’nın hareketine karşılık vereceğini söyleyen Fas Dışişleri Bakanı Muhammed Beniisa, "Bu, ayıplanacak bir harekettir ve savaş ilan etmekle eşdeğerdir" dedi. 
     Harek tta, Faslıların kurduğu iki çadır boşaltılırken 2 Fas bayrağı indirildi. Yerlerine İspanya bayrağı çekildi. Operasyon 12 İspanya komandosunun kayalıklarda savunma pozisyonu alması ve 2 askerin devriye gezmeye başlamasıyla noktalandı. 10 İspanyol savaş gemisi adayı korumaya aldı. 
     



 DÜNYA 












</TEXT>
</DOC>
