<DOC>
<DOCNO> 65976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/yasam/yas01.html </URL>
<DATE> 2002/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Deprem zengine vız geliyor’ 
</HEADLINE>
<TEXT>

Türkiye’de 5.8’lik bir deprem koca beton binaları yıkmaya, yüzlerce can almaya yetiyor. Oysa aynı yıkım ve can kaybı için, ABD’de en az 7.2’lik bir deprem olması gerekiyor.. 
     SERHAT OĞUZ İstanbul 

     Depremle kişi başına düşen milli gelir arasında doğrudan ilişki olduğunu belirten bilim adamları, depremin her zaman fakiri vurduğu’ görüşünde. 
     Uzmanlar, Afyon’da meydana gelen Richter ölçeğine göre 6.0 büyüklüğündeki depremin ABD, Japonya ya da Yunanistan’da yaşanması halinde bu derece yıkıcı olmayacağını vurguluyor. Uzmanlara göre, Türkiye’de 5.8’lik bir deprem yıkım ve can kaybı için yeterken, ABD’de aynı derecede yıkım ve can kaybı için depremin şiddetinin en az 7.2 olması gerekiyor. 
     
     3 bin dolara ev mi olur ’ 
     İTÜ Avrasya Yerbilimleri Enstitüsü Müdürü Prof. Dr. Aral Okay, bu konuda örneğin ABD ile Türkiye arasındaki milli gelir uçurumuna dikkat çekiyor ve 40 bin dolar gelirle yapılan ev ile 3 bin dolara yapılan ev hiç bir olur mu ’ diyor. Yıldız Teknik Üniversitesi Öğretim Üyesi Prof. Dr. Şükrü Ersoy ise, Türkiye’de küçük depremlerin bile yıkıcı olduğuna işaret ediyor. Milli gelir ile depremin yıkıcılığı arasındaki bağı en çarpıcı ortaya koyan ise, İTÜ Jeofizik Mühendisliği Bölümü Öğretim Üyesi, Jeofizik Kurumu Başkanı Prof. Dr. Ahmet Ercan’ın yaptığı bir araştırma. 
     Türkiye’nin her depremle yaşadığı büyük acının fakirlikten kaynaklandığı görüşündeki Ercan, "Deprem her zaman fakiri vurur" diyor ve kişi başına milli gelirle depremin yıkıcılığı arasındaki bağı gösteren yıkılma sınırını yandaki tablo ile özetliyor 
     
     Yıkılma sınırı - kişi başına milli gelir 

</TEXT>
</DOC>
