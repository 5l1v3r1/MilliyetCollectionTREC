<DOC>
<DOCNO> 66760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/09/yazar/okur.html </URL>
<DATE> 2002/02/09/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Beyaz yakalılar mahkemeleri’ 
</HEADLINE>
<TEXT>

     Türkiye’de yatırım ortamının iyileştirilmesi’ reform programına ilişkin gelişmelere özel bir önem veriyoruz. Çünkü radikal değişiklikleri gerektiren çalışmaların bu pakette yer aldığının farkındayız. Ali İhsan Karacan da dünkü yazısında aynı konuyu incelemiş. 
     Dünya gazetesinde çıkan "Hukuk, kalkınma ve finans" yazısı gerçekten çok önemli. Biz, yazının detayına girmeyeceğiz ama yazının içeriğinde yer alan Latin atasözünü bir kez daha tekrarlamak isteriz. Karacan diyor ki Gelişmekte olan ülkelerde hukuk denilince aklıma iki şey geliyor. İlki, Latin atasözü, "Dostlara adil davranılır, düşmanlara yasa uygulanır." Diğeri, "Birleşik Devletler’de yasaklanmamış her şeye izin verilir." Ne kadar anlamlı Hele son günlerde yargıda yaşadığımız sürece bakarsak yorum yapmaya gerek kalmaz. Ekonomik krizler yaşayan ve krizlerin yarattığı olağanüstü dönemlerde yaşayan ülkeler için hukuk sistemini tartışmaya açacak kadar önemli bir atasözü ve bir saptama. Konumuz, hukuk.. Gündemimizdeki konu banka sahip ve yöneticilerinin yargılanması. Yani "beyaz yakalılar mahkemeleri". Bilmiyoruz, niyet mektubunu dikkatli okudunuz mu 
     "Bankacılık reformu" başlığının altında nokta konulan konu "10 Ocak 2002 tarihinde ilgili yasal değişiklikler Meclis tarafından kabul edilmiştir. Yasal değişiklikler yürürlüğe girdiğinde, ortakların genel kurul toplantısına çağrılmasına, mevcut sermayenin zararlar tutarında azaltılmasına ve yeni sermaye konmasına ilişkin süratlendirilmiş prosedürler ile destek programına ilişkin tüm hususlarla ilgilenmek için özel bir mahkemenin yetkili kılınması ve ortakların ve diğer tarafların programın uygulanmasını engelleme olanaklarının sınırlandırılmasını içerecektir." 
     
     İhtisas mahkemeleri... 
     Özel mahkeme... Şimdi bu da nereden çıktı demeyin, iyi okuyun... Çünkü biz bir yıl boyunca ihtisas mahkemeleri deyip durduk. Fakat niyet mektubuna giren "özel mahkeme" kafalarımızı karıştırdı bir kere... Nedeni basit, Avrupa İnsan Hakları Sözleşmesi’ne imza atan bir ülkeyiz. Avrupa İnsan Hakları Sözleşmesi’nin kişi hakları açısından yasallaşan bir hükmü var iken biz şimdi ne yapacağız Alın size başlı başına bir tartışma konusu 
     Çünkü. Bu durum bir başka tartışmayı daha gündem maddesi haline getirecek, hiç kuşkunuz olmasın. O da, belli... Sonuçta hukuksal düzenlemelerin belli bir hukuksal kalıba uyması lazım. Acaba bu özel mahkeme DGM türü özel bir mahkeme mi Biliyoruz ki son iki yılda bankacılık sisteminde yaşanılan sorunların özünde iki önemli hukuksal konu ile karşı karşıyayız, idare hukuku ve yatırımcıların, hak sahiplerinin durumunu içeren özel hukuk... Tartıştık mı Ayrıca biliyoruz ki, yaşadığımız dönem olağanüstü. Siyasette olağanüstü hali kabul ediyoruz da, ekonomide olağanüstü hali kabul ediyor muyuz Bu durumda hukukçuları tartışmaya davet ediyoruz ve bu sorulara detaylı yanıt arıyoruz. 
     Çünkü niyet mektubu banka ortakları, banka sahipleri ve yatırımcılar için bir yenilik getiriyor. 
     Ama yenilik ne ABD’ye yabancı ne de Arjantin’e... ABD, 1935’lerde beyaz yakalılar sorununu yaşamış, suça iştirak etmeleriyle tanışmış. Bizler 2000’de... Çözüm, şeffaflık istiyor. 
     
     







Kültür mirası 


Tayland dumanı 


Saddam'dan çifte tavır 


Koalisyon hükümeti 
ağır sorumluluk altında 


Usta - çırak kapışması 


Ölü çocuklar diyarı 


Türkiye nasıl yaratılır 


Kültürlerin dansı... 


Sevgililer Günü hayatımıza nasıl girdi 


Beyaz yakalılar mahkemeleri’ 


Bölükbaşı bir vilayete bedeldi... 


Saddam değişir mi 


Banka yönetim kurulunun ilk gündem maddesi 


Tam bir kaos 


Anılar ve Olaylar 


Cumhuriyet işadamı’ 


Bu da benim gümrük anketim 


</TEXT>
</DOC>
