<DOC>
<DOCNO> 63362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/21/spor/spo09.html </URL>
<DATE> 2002/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu 
</HEADLINE>
<TEXT>

     Yarım elma gönül alma 
     İTALYA’DAKİ tarihi buluşmada, Parma’ya transfer olan Hakan Şükür, eski takımı Inter’e ve Emre’ye karşı forma giydi. Inter’in, Sensini’nin kendi kalesine ve Vieri’nin golleriyle kazanarak, liderlik koltuğuna kurulduğu maçta 56. dakikada oyuna giren Hakan, tüm gayretine rağmen çifte markajdan kurtulamadı. Inter’de ise on 20 dakikada Recoba’nın yerine forma giyen Emre, bir gol pozisyonundan yararlanamadı. Parma bu sonuçla 16. sırada kaldı. 
     
     Milan’a soğuk duş 
     İTALYA Ligi’nde Milan, Fiorentina ile deplasmanda 1-1 berabere kalınca lider Inter’le arasındaki puan farkı dokuza çıktı. 52. dakikadaki Jose Mari’nin golüne ev sahibi ekip 90’da Adriano ile yanıt verdi. Ümit, maç boyu yedek beklerken, 70’te Shevchenko penaltı atışını gole çeviremedi. Kırmızı-Siyahlılar’da Gattuso, 76’da kırmızı kart gördü. 
     
     Barça dağıldı 
     GALATASARAY’IN Şampiyonlar Ligi’ndeki rakiplerinden Barcelona, son sıradaki Baliç ve Boliç’in takımı Rayo Vallecano’ya rakip sahada 2 - 1 yenilerek, bir hezimet daha yaşadı. Boliç’in golüyle öne geçen Vallecano önünde Xavi ile eşitliği sağlayan Barça, Quintana’nın sayısına engel olamadı. Liverpool sahasında Southampton ile 1 - 1 berabere kalırken, Roma da Udinese deplasmanında 1 - 1’lik eşitliği Batistuta ile sağladı. 
     
     



 SPOR 























</TEXT>
</DOC>
