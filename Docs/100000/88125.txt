<DOC>
<DOCNO> 88125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/son/sonspo17.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasan Şaş golden sonra niye sevinmedi 
</HEADLINE>
<TEXT>

     17. Dünya Kupası finallerindeki ilk maçında Brezilya'ya Türkiye'nin tek golünü 
     atan Galatasaraylı futbolcu Hasan Şaş, Brezilya'ya attığı gol sonrası değişik duygular yaşadığını ve sevinemediğini söyledi. 
     Seul Olimpiyat Stadı'nda yapılan antrenman öncesi Futbol Federasyonu Başkanı Haluk Ulusoy ile milli futbolcu Hasan Şaş arasında ilginç bir diyalog yaşanırken, başkan Ulusoy, genç oyuncuya gol sonrası neden bu kadar sakin olduğunu sordu. 
     Hasan Şaş ise bu soru üzerine şunları söyledi 
     ''Golü attıktan sonra çok tuhaf oldum. Sevinmek, içimden bile gelmedi. Onun için çok şaşırdım, sağıma soluma baktım. Golün sevincini, ben arkadaşlarım gibi yaşayamadım.'' Futbol Federasyonu Başkanı Haluk Ulusoy, Hasan Şaş'a hak verdiğini belirterek, ''Bu çocuklar bugüne kadar gazetelerde haberlerini okudukları futbolcularla oynamanın heyecanını yaşadılar. Bu gayet normal'' diye konuştu. 
     





</TEXT>
</DOC>
