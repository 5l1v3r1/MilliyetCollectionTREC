<DOC>
<DOCNO> 53088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/19/son/sonspo19.html </URL>
<DATE> 2001/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'nin Göztepe mesaisi yarın başlıyor 
</HEADLINE>
<TEXT>

     Birinci Süper Lig'de Gençlerbirliği'ni 2-0 yenerek, Kadıköy'deki galibiyet serisini sürdüren Fenerbahçe, bir günlük iznin ardından Göztepe maçı hazırlıklarına yarın başlayacak. 
     Sarı-lacivertliler, 23 Kasım Cuma günü deplasmanda Göztepe ile yapacakları maç için ilk antrenmanı, yarın sabah Samandıra Tesisleri'nde gerçekleştirecek. 
     Fenerbahçe'de, Göztepe maçı öncesinde Revivo, Rapaiç, Ogün ve Mert Meriç'in sakatlıkları sürerken, cezaları sona eren Lazetiç ve Andersson Cuma günü forma giyebilecek. 
     Göztepe maçı için 22 Kasım Perşembe günü öğleden sonra İzmir'e gidecek olan sarı-lacivertliler, maçtan sonra 24 Kasım Cumartesi günü yine öğleden sonra İstanbul'a dönecek. 
     Bu arada, Almanya'da Hamburg Stadı'nda inceleme yapan, Fenerbahçe Şükrü Saraçoğlu Stadı'nın inşaatından sorumlu yönetici Nihat Özbağı ve inşaat teknik sorumluların İstanbul'a döndüğü bildirildi. 
     






</TEXT>
</DOC>
