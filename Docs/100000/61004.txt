<DOC>
<DOCNO> 61004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/07/son/soneko04.html </URL>
<DATE> 2002/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin'de devalüasyon.. 
</HEADLINE>
<TEXT>

     Arjantin hükümeti, pesoyu yaklaşık yüzde 29 oranında devalüe ederek, dış ticari işlemlerde 1 doların 1.40 peso olarak belirlendiğini açıkladı. 
     Ekonomi Bakanı Jorge Remes Lenicov, basın toplantısında yaptığı açıklamada, pesonun serbest piyasadaki değerinin ''karşılaştırılabilir'' olacağını, ancak pesonun ''4-5 ay içinde'' serbest dalgalanma sisteminde yer alacağını söyledi. 
     Pesonun yeni kurunun ''konvertibiliteden kesin olarak çıkış'' olduğunu belirten Lenicov, ''Herkesin çaba göstermesi ve zenginlerin dayanışma içinde olması gerekir'' dedi. 
     Bakan Lenicov, yeni hükümetin IMF ve diğer uluslararası kuruluşlarla görüşmelere gelecek ay başında başlayacağını kaydetti. 
     Bu arada, 21 Aralık'dan bu yana kapalı olan döviz piyasalarının gelecek çarşamba yeniden açılacağı bildirildi. 
     Arjantin Kongresi, Devlet Başkanı Eduardo Duhalde'ye ekonomiyi düzeltmesi için geniş yetkiler tanıyan acil ekonomik yasa tasarısını onaylamıştı. 
     






</TEXT>
</DOC>
