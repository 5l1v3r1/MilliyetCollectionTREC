<DOC>
<DOCNO> 87721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/son/sonspo14.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilya - Türkiye maçının istatistikleri... 
</HEADLINE>
<TEXT>

     17. Dünya Kupası finallerinde, C Grubu'nun açılış maçında Brezilya, Türkiye'yi 
     2-1'lik skorla geçerken, 90 dakika boyunca 2 takımın da topla oynama oranları yüzde 50 oldu. 
     Maç istatistiklerine bakıldığında Brezilya, toplam 19 şut atarken, Türkiye rakip kaleye 6 şut atabildi. Brezilya, bu şutlardan 12'sinde rakip kaleyi bulurken, Türkiye'nin 4 şutu isabetliydi. 
     Oldukça sert geçen ve A millilerin 2 kırmızı ve 3 sarı, Brezilya'nın ise 1 sarı kart gördüğü karşılaşmada, Brezilyalı futbolcular 19 faul yaparken, Türk oyuncular 21 faul gerçekleştirdi. 
     Brezilya'nın 3 kez ofsayta düştüğü maçta, Türkiye 1 kez ofsayt pozisyonunda kaldı. Güney Amerika ekibi, 90 dakika boyunca 4 kez köşe atışı kullanırken, Türkiye 3 defa köşe vuruşu kazandı. 
     Maçın 90 dakikalık normal süresinde, topun oyunda kaldığı süre, her iki takım içinde 26'şar dakika olarak belirlendi. 
     Munsu Stadı'ndaki karşılaşmayı, toplam 33 bin 842 biletli seyirci izledi. 
     





</TEXT>
</DOC>
