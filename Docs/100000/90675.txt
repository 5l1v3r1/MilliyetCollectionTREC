<DOC>
<DOCNO> 90675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/yazar/altan.html </URL>
<DATE> 2002/06/19/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
İşte bu kadar... 
</HEADLINE>
<TEXT>

     Dünya Futbol Şampiyonası'nda Türk Milli Takımı'nın, Japon Milli Takımı karşısında dün kazandığı zafer, 48 yıldan bu yana özlediğimiz bir zaferdi. Kutlu olsun. 
     Şu sırada kimsenin ne ekonomik belirsizlik umurunda, ne de siyasal belirsizlik... 
     Ortak bir mutluluk bulutlarının içinde yüzüyoruz. Darısı Senegal'le oynanacak maçın zaferine... 
     
     Dünkü büyük heyecandan sonra, bugün biraz daha sakinleşme ihtiyacı duyanlara, haydi gelin biz de yardımcı olmaya uğraşalım. 
     Bunun için Dünya Futbol Şampiyonası'nın, özellikle cinsellik açısından, toplumumuz üstündeki etkilerini netleştirmeye çalışmak yeterli... 
     Tahminlere göre Türkiye'de her gün, 24 saat boyunca, 20 milyon çiftleşme oluyormuş. 
     Şimdi soru şu 
     - Futboldaki yenilgiler mi daha çok artırıyor çiftleşmeleri, yoksa zaferler mi 
     Çok kişi, zaferlerin daha çok artırdığı kanısında. 
     Ortalığı sakinleştirici taze bir soru işte 
     - Dünya Futbol Şampiyonası sonucu, bakalım nüfusumuz yüzde kaç artacak 
     
     Tufan Türenç'in, önceki günkü "AB umudu neden hala Kaf Dağı'nın ardında" başlıklı yazısında siyasal böbürlenmelerden usanmış her Türk'ün, çocuklarını salak yetiştirmemek için, evinin duvarlarına asması gereken, çarpıcı bazı rakamlar vardı. Tufan Türenç şöyle yazıyordu 
     "Yapılan araştırmalara göre Türkiye'de 400 bin kahvehane var. 
     İnsanlar buralarda sabahtan akşama kadar ya oturup pinekliyor, ya kumar oynuyor, ya da dedikodu yapıyor. 
     Buna karşılık 400 küsur sinema var. 
     Kütüphane sayısı ise bütün Türkiye'de, evet bütün Türkiye'de topu topu 131... 
     Toplum olarak okumasını sevmiyoruz. 
     Ülkemizde bir insanın yıllık kitap harcaması sadece 2 dolar. 
     Batı'da ise bu rakam 500 dolar. 
     Avrupa Birliği ülkelerinde insanların yüzde 40'ı yılda en az bir kitap okuyor. 
     Türkiye'de ise 40 milyon insan hiç kitap okumuyor. 
     ...Benim inancıma göre bu acıklı durumun nedenini aşağıdaki rakamlar açıklamaya yeter 
     - Türkiye'de en tepedeki yüzde 1'in geliri ile en alttaki yüzde 1'in geliri arasındaki fark tam 296 kat..." 
     Gönül ne kadar isterdi, dünkü futbol zaferinin, Türenç'in açıkladığı tabloyu da değiştirmesini... Dünyanın en güçlü 8 futbol takımından birine sahip olduğumuza göre, herhalde bir gün beyinsel ve toplumsal yoksulluğumuz da değişecek... 
     Yahya Kemal ne demiş 
     "İnsan alemde hayal ettiği müddetçe yaşar." 
     
     Şimdi tüm Türklerin tutacağından emin olduğumuz bir ricada bulunalım 
     - Gelecek genç Japon kuşaklarına kompleks vermemek için, dünkü maç sonucundan, 18 Haziran 2102 tarihinde hiç söz etmeyelim. Böyle bir zaferin yüzüncü yıldönümünü, unutmuş görünelim. Centilmenlik bunu gerektirir. 
     Ricamıza uyacağınız için, şimdiden mersi... 
     
     Dünkü Radikal'de Hakkı Devrim 
     "Bize, yeni bir düzen lazım" diyordu. 
     Oysa halk kitleleri 
     - Bize futbolda bir de Senegal zaferi lazım, diyor. 
     Tabii bu arada politikacılarımız da, kitlelerden yanalar 
     - Halkın dediği Hakk'ın dediğidir, diyorlar. 
     Hakkı'nın dediğini doğru bulmak da, sadece bizim gibilere kalıyor. 
     
     Japonya, ABD'den sonra dünyanın en gelişmiş ikinci ekonomisi... 
     Biz ise "yaşam kalitesi" açısından 86. sırasındayız dünyanın... 
     Olsun, Japonya'yı yendik ya yetmez mi 
     Futboldaki somut zaferler dururken olmayacak zaferleri özlemek insanın ömrünü boşuna tüketmez mi 
     
     1902 yılında dedem 30 yaşındaydı. O tarihte şayet ona biri 
     - 2002 tarihinde torunun, senin oturduğun yerde oturup, Japonya'daki Türk - Japon maçını izleyecek, deseydi... 
     Acaba yanıtı ne olurdu 
     Şimdi size biri 
     - 2102 tarihinde hangi maçı izlemek istiyorsanız, o maçın oynandığı ülkeye hemen ışınlanabileceksiniz, dese... 
     Şimdi sizin yanıtınız ne olacaksa, dedemin de yanıtı herhalde öyle olurdu 
     - Saçmalama... 
     
     Son bir dilek 
     İstanbul depremi de bir maç zaferine rastlar inşallah. 
     Ne olup bittiğini hiç değilse fark etmeyiz. 
     Amin... 
     
     







Bir karar, iki haber 


İşte bu kadar... 


N zım anıldı 


Ecevit - Çiller diyaloğu 


Esas kriter ulusal çıkarlar olmalı... 


Hadi gidine gidine, Türkler geliyor 


H l tatil planı yapmadınız mı 


Bonoyu iyimserler alır 


Turizm ve deprem gıcığı 


İyi senaryo... 


Ezilenlerin şampiyonası... 


EGS Holding cephesinde son durum 


AB’nin kilidi Kıbrıs ne olacak 


Bunu onlara etmeyecektiniz 


Hav hav, hav, hav, hav hav, hav 


Çılgın şoför İhsan ve AB 


Tapu dairesine başvurun 


Devlet maaş ve faiz ödemekten başka bir iş yapamıyor 


</TEXT>
</DOC>
