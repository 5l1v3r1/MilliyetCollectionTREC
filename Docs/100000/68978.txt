<DOC>
<DOCNO> 68978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/22/yazar/gunes.html </URL>
<DATE> 2002/02/22/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Ekonomistlere hücum 
</HEADLINE>
<TEXT>

     Önceki gün bir bankacı arkadaşım aşağıdaki nükteleri yolladı. Alınmamam için de "söz meclisten dışarı" yazmış. Ancak bazılarına itirazımız var. 
     "Dün öngördüklerinin bugün neden gerçekleşmediğini yarın açıklayabilen insana ekonomist diyoruz." 
     Laurence J. Peter 
     Ah, ah ülkemizde ekonomistlerin yarısı bile böyle olsa ne ala. Birçoğu "yine haklı çıktığını, olağanüstü gelişmeler ayıklandığında tahminlerinin tam tuttuğunu iddia edip" duruyor. Biliyor musunuz, bizim ekonomistlerimizin hepsi krizi tahmin etmişti 
     
     Ekonomiste "Hayatın anlamı sizce nedir" diye sormuşlar... 
     "Hangi parametrelere göre " demiş. 
     Fakat burada yanlış yok. Duruma veya zamana göre elbette yaşamın anlamı değişir. Boğaz’a gittiğinizde anlam balık, rakı olur da, Antep’e gittiğinizde kebap olur. Kimi zaman canınız yemek, kimi zaman aşk çeker. Aferin bu ekonomiste 
     
     Bir fizikçi bir kimyacı ve bir ekonomist... 
     Issız bir adaya düşmüş. Yiyecek bir şey yok. Lakin bir bakmışlar, sahile vuran bir konserve kutusu... Dolma 
     Fizikçi demiş ki... "Bir taşla vurup açalım, yeriz." 
     Kimyacı demiş ki... "Ateşe atalım hem pişer, hem de kutu açılır." 
     Ekonomist... Varsayalım ki elimizde bir konserve açacağı var..." 
     Paul Samuelson 
     Üstat Samuelson’a dil uzatacak değiliz. Ama unutmayalım Diğer mesleklere göre durum böyle olsa bile, adada ya sosyolog, psikolog, ya da pedagoglar olsaydı, ne olacaktı Dolayısıyla ekonomist yanlış meslekle karşılaştırılmış. Bir düşünün ya ressam olsaydı Belki de açmayalım, resmini yapayım diyebilirdi. 
     Hem sonra konserveyi açayım derken şu veya bu yolla parçalamak da pek makul değil hani. 
     
     Ekonominin ilk kuralı Yeryüzündeki her bir ekonomist için onun söylediğinin tam tersini savunan bir diğer ekonomist bulunur. 
     Ekonominin ikinci kuralı Her ikisi de hatalıdır. 
     Olabilir. Belki de üçüncü görüş doğrudur. Ekonomide sadece iki görüş yok ki 
     
     "Ekonomik raporların temelinde, satın almak istediğinizi almak için en iyi zamanın aslında geçen yıl olduğu gerçeği yatar." 
     Marty Allen 
     Ne yanlış Buna katılmak mümkün değil. 
     
     "Bir odaya iki ekonomist girerse iki farklı fikir duyarsınız. 
     Gerçi bu ekonomistlerden biri Lord Keynes ise üç farklı fikir duyarsınız." 
     Winston Churchill 
     Açıklayalım. Churchill Muhafazakar Parti’ye mensuptu. Ve İngiliz ekonomisini hiç de olumlu bir yere taşımadı. O zamanın yanlış politikalarını eleştiren Keynes’i sevmemesi ise gayet normal. Kuşkusuz Keynes yüzyılın en üstün ekonomistidir. 
     
     Birisinin ekonomi uzmanı olmasından şüphe ediyorsunuz... 
     Gerçekten ekonomist olup olmadığını nasıl anlarsınız 
     Şu soruyu soracaksınız... 
     "Bilgisizlikle umursamazlık arasında ne fark vardır " 
     Eğer cevap... "Bilmiyorum ve umurumda da değil" şeklinde gelirse... 
     Hiç süpheniz olmasın bir ekonomistle karşı karşıyasınız.. 
     Dünyada en çok tepki çeken meslek ekonomistlik midir, bilmiyorum. Ama son zamanlarda hayli eleştirildiğine kuşku yok. Birazını hak ettik. Birazı da abartılı tabii. 
     
     







Bayram... 


Yalan üretimi 


İslamda eğitim 


Ekonomistlere hücum 


Kara paraya karşı AB yaptırımları geliyor 


Bayramlık... 


Bullshit haberler 


Okurlarımla iftihar ediyorum 


Kirli Tırnak Dipleri Meselesi 


Hüsmen’in 6.70’lik kayığı 2 milyar TL 


</TEXT>
</DOC>
