<DOC>
<DOCNO> 79665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/son/sontur17.html </URL>
<DATE> 2002/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursa'da "Filistin'e özgürlük" mitingi... 
</HEADLINE>
<TEXT>

     Bursa'da, sivil toplum örgütleri ve bazı siyasi partilerin oluşturduğu ''Barış Platformu'' tarafından düzenlenen ''Filistinn'e Özgürlük Mitingi''de İsrail'in Filistin'i işgali protesto edildi. 
     Gökdere Bulvarı'nda, aralarında TMMOB, KESK, HADEP, EMEP, İHD, TÜMTİS, TKP, ÖDP, Tuncelililer Kültür ve Dayanışma Derneği ile Gülyüzü Kadın Dayanışma Derneği'nce oluşturulan ''Barış Platformu''nun mitingi yapıldı. 
     Filistindeki çatışmalar sırasında ölenler için bir dakikalık saygı duruyuşla başlayan mitingde konuşan, Barış Platformu Sözcüsü Mustafa Özçelik, tanklara, toplara modern silahlara karşı bulabildikleri taşlarla karşılık veren Filistinlilerle birlikte olduklarını belirterek, ''Savaş bitene kadar her yer Filistin, biz de Filistinliyiz'' dedi. 
     ABD'nin Ortadoğu coğrafyasında bazı ideallerinin olduğunu ve bu idealleri gerçekleştirme yolunda Türkiye'ye de bazı roller yükleneceğini savunan Özçelik, ''ABD, Ortadoğu için Türkiye'yi ön plana itmek istiyor. Türkiye vatanseverleri ve barış güçleri bu oyuna karşılık verecek güçtedir. Bu işbirliğine sadece bizim karşı çıkmamız yetmiyor. Barış yanlısı uluslararası örgütlerle de temasa geçmek zorundayız. Aksi halde, bu tepkimiz boşa çıkar'' diye konuştu. 
     Çeşitli sloganların atıldığı miting, olaysız bir şekilde sona erdi. 
     





</TEXT>
</DOC>
