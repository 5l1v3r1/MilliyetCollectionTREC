<DOC>
<DOCNO> 70649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/04/spor/spo07.html </URL>
<DATE> 2002/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kim bunlar 
</HEADLINE>
<TEXT>

BORA KÖK      İlk resmi maçı 
     GALATASARAY karşısında yılların kalecilerine "taş" çıkartan 22 yaşındaki Bora Kök, Majdan’ın kırmızı kart görmesiyle ilk kez resmi bir maça çıktı. 1.86 boyunda ve 70 kilo ağırlığındaki Bora, tecrübesizliğine rağmen sırıtmadı, başarılı kurtarışlarıyla göz doldurdu. Sözleşmesi bu sezon sona eren genç file bekçisi, İzmir’de Selma Yiğitalp Lisesi Hentbol Takımı kalesini korurken Alt Yapı Sorumlusu Hüseyin Yenikaya tarafından keşfedildi. Yıldız kaleci Majdan’ı zorlamaya başladı. 
     
GÖKSEL AKINCI      Fiyatı 120 milyar 
     25 yaşındaki Göksel Akıncı, Galatasaray’ın sol kanadını adeta perişan etti. Ataklarda baş role soyundu, süratiyle rakiplerinin nefesini kesti. Gençlerbirliği alt yapısından yetişen Göksel, buradan Hatay’a transfer oldu. Yıldızı parlayınca, İstanbul B.Belediyespor’a geçti. Geçen sezon Yükselme Grubu’nda en iyi sağ kanat oyuncusu seçildi. Rıza Çalımbay döneminde forma bulamadı, Ümit Kayıhan’la şansı açıldı. Sezon başında yıllığı 120 milyara iki yıllık sözleşme yaptı. 
     



 SPOR 



























</TEXT>
</DOC>
