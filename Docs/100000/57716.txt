<DOC>
<DOCNO> 57716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/18/spor/spo04.html </URL>
<DATE> 2001/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdemir'e öfke 
</HEADLINE>
<TEXT>

Trabzonspor’da Gençlerbirliği maçının uzatma bölümünde verdiği penaltı kararı nedeniyle tecrübeli hakem topa tutuldu. Salih Alparslan, "Ahl ksız çıktı" dedi 
     Yaylım ateş 
     LİGDE Fenerbahçe, kupada da Samsun galibiyetleriyle olumlu bir hava yakalayan Trabzonspor, Gençlerbirliği deplasmanında uzatma dakikalarında gelen penaltı golüyle fren yapmak zorunda kaldı. Beraberliğin faturası ise İdris’in kendisini bırakmasına penaltı kararı veren Orhan Erdemir’e kesildi. Tecrübeli hakem topa tutulurken, Başkan yardımcılarından Salih Alparslan, "Hakem ahl ksız çıktı. Bu hakemlerle lig bitmez" yorumunu yaptı. 
     
     İpimizi çekti’ 
     FUTBOL Şube Sorumlusu Serdar Bali ise, "Orhan Erdemir, 89. dakikada olumsuz tezahürat nedeniyle soyunma odasına gitti. Gençlerbirliği Başkanı İlhan Cavcav da hakemlerin odasına inip, Maçı doğru yönetin. Bir camianın kaderiyle oynuyorsunuz’ diye tepki gösterdi. Erdemir de sahaya çıktı, bir uyduruk penaltıyla ipimizi çekti" dedi. Futbolcular da, karşılaşmanın hakemine adeta ateş püskürüp, penaltı kararını eleştirdi. 
     
     Bayramı zehir etti’ 
     BORDO-MAVİLİ oyuncular, "Alın terimizi ve emeğimizi çaldı" derken, Kaptan Hami Mandıralı, "Orhan Erdemir’e saygım vardı. Ama artık bunu yitirdim. Bir hakem, bir takımın kaderiyle ancak bu kadar oynayabilir. Yazık değil mi bize Bayramımızı bize zehir etti" şeklinde tepkisini dile getirdi. Gökdeniz, "Üç puanımız gaspedildi" görüşünü savunurken, Teknik Direktör Hans Peter Briegel ise hakemle ilgili yorum yapmaktan kaçındı. 
     
     Bir gün izin 
     GENÇLERBİRLİĞİ maçınının ardından Trabzon’a dönen futbolculara dün izin verildi. Bordo - Mavililer, bugün 14.00’ten itibaren Göztepe karşılaşmasının hazırlıklarına başlayacaklar. Oyunculara, 23 Aralık-2 Ocak tarihlerinde de devre arası izni verilecek. Bu arada Da Silva ile Aurelio, soğuk hava ve karın performanslarını düşürdüğünü söylediler. 
     
     K bus sürüyor 
     TRABZONSPOR’UN dış saha fobisi devam ediyor. Bu hafta Göztepe’yi konuk edecek olan Karadeniz ekibi, ilk yarıda deplasmanda yaptığı 8 maçta, 1 galibiyet, 5 mağlubiyet ve 2 beraberlik aldı. Dış sahadaki tek üç puanını ligin ilk haftasında Beşiktaş’ı 2 - 1 yenerek elde eden Trabzonspor, ligde 15 haftadır dış sahada galibiyet yüzü göremiyor. 
     



 SPOR 
























</TEXT>
</DOC>
