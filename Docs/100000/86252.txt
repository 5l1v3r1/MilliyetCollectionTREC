<DOC>
<DOCNO> 86252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/astro/index.html </URL>
<DATE> 2002/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yorucu şartlar 
</HEADLINE>
<TEXT>

Yay burcundaki Ay, Pluto ile birleşirken rahat şartlar getirmiyor. Düşünce çatışmaları ya da huzursuzluk tepkilere yol açabilir. Özellikle İkizler ve Yay bu gerginlikten etkilenmekteler. Koç’lar yeni düşüncelerle hareket edecekler ama abartıya da kaçabilirler. Dünya görüşlerini geniş tutmak zorundalar. Sabırlı Boğa harcamalarını dikkatli yapmalı ve birikimlerini çarçur etmemeli. Duygusal patlamalar ya da kıskançlık duygusu huzursuzluk getirebilir. İkizler bugün ortaklaşa konular ve ikili ilişkilerde hareketli ve yorucu bir gün geçirebilir. Tartışmaya sürüklenmek yerine görüşlerinde tutarlı olmaya çalışmalı. Esneklik çok şey kazandıracak. Hassas ve endişeli Yengeç iş ortamında dikkatli olmalı. Özellikle sabah yorucu işler olabilir. Detaylara önem vermek gerekiyor. Aslan’lar her ne kadar yaratıcı ve duygusal açıdan canlı bir günde olsalar da aşırıya kaçarak yanlış anlaşılabilirler. Aşkta hareket ve heyecan var. Başak’lar dikkatli olmalılar. Evdeki gerginlikler yüzünden sıkıntı çekebilirler. Enerjilerini yapıcı yönde kullanmaya özen gösterirlerse, başarı söz konusu. Uyum arayan Terazi bugün sözlerine özen göstermeli. Sezgilerin kullanılabileceği olanaklar var. Olayların arkasında yatan nedenleri daha rahat görebilecekler. Akrep’ler gereksiz harcamalardan uzak durmalılar. Kontrol edilmesi güç nedenlerden ötürü bazı kayıplar da gündeme gelebilir. Güvene önem vermeleri gereken bir gündeler. Huzursuz Yay bugün biraz daha duygusal ve ilişkilerinde hassas davranabilir. Ailevi konular, anne ile ilişki daha dikkat çekici olabilir. Kendilerini ifade etmek için çaba göstermeliler. Tutumlu Oğlak kararsızlık içinde olabilir. Şartların çok lehine olduğunu söylemek zor. Daha tutarlı ve iyimser olmalılar. Değişiklik meraklısı Kova için güzel bir gün olabilir. Yeni düşünceler yeni arkadaşlar anlamına gelebilir. Sosyal konular öne çıkmakta. Değişken Balık’lar kendilerini sakinleştirmekte zorlanabilir. Artan sorumluluklar var. Cesaretlerini ortaya koyma zamanı. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
