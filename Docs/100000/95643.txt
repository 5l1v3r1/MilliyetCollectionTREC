<DOC>
<DOCNO> 95643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/14/yasam/yas09.html </URL>
<DATE> 2002/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu televizyon koca buluyor 
</HEADLINE>
<TEXT>

Hindistan’da bir televizyon kanalı sadece koca bulma’ hizmeti görecek. Kızlarına eş arayan aileler damatlardan damat seçecek 
     Koca bulmak isteyen Hintli genç kızlar, Sony Television adlı özel televizyon kanalı sayesinde "muratlarına erecek". "Bir yerlerde sizi bekleyen birileri var" adlı program, eş bulmak isteyen genç Hintli kadınların ya da genç kızlarına damat arayan Hintli annelerin hizmetine giriyor. Programda, öncelikle kızına eş arayan bir aile seçiliyor, daha sonra gençlerin buluşması sağlanıyor. 
     
     Toplum yararına... 
     Gençler son kararı alana kadar filme alınıyor. Genellikle ailelerin kararına uyarak görücü usulü evlenen Hintli genç kızların programda kendilerine sunulan eş adaylarını reddetme hakkı da var. 
     Programın sunucusu oyuncu Madhuri Dixit, "Bu bir oyun değil, biz topluma yarar sağlamaya çalışıyoruz" derken, kanalın genel müdürü Kunal Dasgupta, bu programla ülkede erkekler lehine olan dengeyi eşitlemeyi amaçladıklarını söylüyor. 
     



 YAŞAM 



















</TEXT>
</DOC>
