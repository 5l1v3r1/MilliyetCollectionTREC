<DOC>
<DOCNO> 59477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/son/soneko18.html </URL>
<DATE> 2001/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Migros'ta yüzde 50'lere varan yeni yıl indirimi var... 
</HEADLINE>
<TEXT>

     Migros, yeni yıl nedeniyle toplam 669 üründe yüzde 50'lere varan oranlarda indirim başlattı. 
     Migros'tan yapılan yazılı açıklamaya göre, indirim yapılan ürünler arasında, yılbaşı sofralarının vazgeçilmezleri olan alkol, meşrubat, kuruyemiş, hindi eti, tavuk eti, meze çeşitleri ile hediyelik ve yılbaşı ağaç süsleri yer alıyor. 
     Migros'a gidemeyen müşterilerin sanal alışveriş merkezi Kangurum ile alışveriş yapabilecekleri belirtilerek, hediye almak isteyenlere ''kangurum.com.tr'' ile 60 firma için 75 bin alternatif sunuluyor. 
     Toplam 669 üründe yüzde 50'lere varan indirimin yapıldığı Migros'ta yılbaşı sepeti 29 milyon-49 milyon lira arasında, 2'li bar mumlar 790 bin liraya, 500 gramlık Amigo fıstık 2 milyon 190 bin liraya, kuruyemiş seti de 2 milyon 890 bin liraya satılacak. 
     Beylikdüzü Migros Alışveriş Merkezi'ni 31 Aralık'a kadar ziyaret edecekler, mağaza ve indirim alternatifleri arasından hediye seçebilecek, çocuklar masal kahramanlarıyla karşılaşacak. Ankara Alışveriş Merkezi'nde de müşteriler dinletiler ve gösterilerle karşılanacak, Noel baba çocuklara yılbaşı hediyesi dağıtacak. 
     






</TEXT>
</DOC>
