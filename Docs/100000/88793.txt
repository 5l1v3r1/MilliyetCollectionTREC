<DOC>
<DOCNO> 88793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/09/spor/spo03.html </URL>
<DATE> 2002/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Rui Costa hayal 
</HEADLINE>
<TEXT>

Galatasaray Kulübü Futbol Şube Sorumlusu Özer Saraçoğlu, Rui Costa’yı alacakları yönünde Çizme medyasında çıkan haberleri yalanlayıp, "Şu an için bu futbolcuyu düşlemek biraz mantık dışı" dedi 
     ERHAN TELLİ 

     Sürekli yazıyorlar 
     YABANCI transferinde İtalya ağırlıklı çalışmalar yapan Galatasaray’da Milanlı Rui Costa’nın gündemde olduğu haberi kafaları karıştırıyor. İtalyan gazetelerinin sürekli "Rui Costa, Galatasaray’a gitmek üzere" cümleleriyle verdiği Rui Costa transferini Futbol Şube Sorumlusu Özer Saraçoğlu yanıtladı. Saraçoğlu, "Şu an için Rui Costa’yı düşlemek biraz mantık dışı olur" diye konuştu. 
     
     Milan’ın gözdesi 
     MİLAN Yönetimi de Rui Costa’yı yeni sezonda da kadrosunda tutmakta ısrarlı. İkinci Başkan Galliani, Portekizli yıldızın, takımın vazgeçilmezleri arasında yer aldığını ve bu yüzden bir yere gitmesinin sözkonusu olmadığını dile getirdi. Yabancı transferinde girişimlerini sürdürdüklerini açıklayan Özer Saraçoğlu, "Dünya Kupası’nın bitmesini bekliyoruz. O zaman transferlerimizi herkes görecek" dedi. 
     
Önce sevgi sonra paraGalatasaray, Mondragon’da olduğu gibi Jancker’in de gönlünü fethedip, Bayern Münih’i köşeye sıkıştırdı 
     Cim - Bom modeli 
     GALATASARAY, dış transferde tüm kulüplerin yaptığının aksini gerçekleştirip, önce futbolcunun işini bitiriyor. Mondragon’dan söz aldıktan sonra Kolombiyalı kaleciyi Beşiktaş’ın elinden kapan Sarı - Kırmızılılar, aynı formülü Jancker için de uyguluyor. Yönetim, Alman futbolcudan "tamam" cevabını aldıktan sonra, 7 milyon euro isteyen Bayern Münih’e 3 milyon euro teklif edip, beklemeye çekildi. 
     
     Futbolcu devrede 
     JANCKER’IN Bayern Münih’e kuracağı baskının fiyatını düşüreceğine inanan Galatasaray Yönetimi, Alman Kulübü’nden gelecek son fiyatı bekliyor. Golcü futbolcunun da bonservis ücretinde kolaylık sağlanması için, Bayern ile görüşmelere başladığı öğrenildi. Bayern Münih gelecek sezon sonunda sözleşmesi sona erip, serbest kalacak olan Jancker’i şimdiden Galatasaray’a satıp, k ra geçmeyi hesaplıyor. 
     
Terim TV başında      TEKNİK Direktör Fatih Terim, Dünya Kupası maçlarında yeni bir isim keşfetmek için televizyon başından ayrılmıyor. Gribal enfeksiyon geçirmesine karşın, tüm gününü Florya’da çalışarak değerlendiren tecrübeli teknik adam, bütün maçları izliyor. Öte yandan Avusturya’da kamp yeri incelemelerinde bulunan Müfit Erkasap, İstanbul’a dönüp, Terim’e detaylı bir rapor hazırladı. 
     
Sergi’nin aklı Galatasaray’da      BARCELONA’DAN bonservisini alarak ayrılan Sergi’nin ilk tercinin Galatasaray olduğu iddia edildi. Glasgow Rangers, Benfica Lizbon ve Real Sociedad’dan öneriler alan tecrübeli futbolcunun, Sarı - Kırmızılı takıma gelmek istediği bildirildi. Sergi’nin avukatı Orobitg Gene’nin, Galatasaray ile transfer görüşmelerini yürütmek üzere, menajer Ceylan Çalışkan’a her türlü yetkiyi verdiği açıklandı. 
     
Nouma’dan dönüş yok      FRANSIZ golcü Nouma’yı renklerine katmak isteyen Galatasaray, gizli gizli temaslarını sürdürüyor. Sarı - Kırmızılılar, Marsilya ile bonservis pazarlıklarını devam ettirirken, Nouma’nın menajerine de son teklifini iletti. Futbol Şube Sorumlusu Burak Elmas, "Pascal’ı kadromuzda görmek istiyoruz, ancak gelişmelerin ne şekilde olacağını bekleyeceğiz." dedi. 
     
     



 SPOR 

































</TEXT>
</DOC>
