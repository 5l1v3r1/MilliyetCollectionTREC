<DOC>
<DOCNO> 65619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/03/guncel/gun01.html </URL>
<DATE> 2002/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Nedim’le Lara’nın kesişen yolları 
</HEADLINE>
<TEXT>

İnternette gençlerin kullandığı "Ekşi Sözlüköte de Nedim Biçacı ve Lara Falay çıktı. Mesajlar gösteriyor ki, arkadaşları, onları ölümden vazgeçirmeye çalışmış, ancak başaramamış... 
     PINAR AKTAŞ İstanbul 

     Ulus Dostlar Sitesi’nden komşu olan ve iki gün arayla intihar eden Işık Üniversitesi mezunu Nedim Biçaçi ile Üsküdar Amerikan Lisesi öğrencisi Lara Falay’ın yolları, internette genellikle gençlerin kullandığı "Ekşi Sözlüköte de kesişiyor. Sitede, bir dönem sözlüğe üye olan ve "zibidi" nickini kullanan Nedim ile Lara için bırakılan mesajlar, arkadaşlarının son dakikaya kadar iki genci de ölümden vazgeçirmeye çalıştıklarını ortaya koyuyor. 
     Özellikle gençlerin rağbet ettiği 3 bin 746 aktif üyeli Ekşi Sözlük’te http sozluk.sourtimes.org Biçaçi ve Falay intiharlarının izini sürdük. Sözlüğe Nisan 2000’de "zibidi" nickiyle üye olan Nedim’i arkadaşları "sevimli, eğlenceli, anlayışlı, insancıl, çok bağıran" biri olarak tanımlıyor. Öldüğü günden itibaren ise arkadaşları, mesajlar gönderiyor Nedim için. İçlerinden bir tanesi var ki o, Nedim’i gerçekten "ölüm fikri"nden vazgeçirmeye çalıştığını ancak başarılı olamadığını anlatıyor 
     
     "Önce beni vur... 
     "13.01.2002 sabahı pancake’den gelen mesajla uyandım Nedim intihar etmiş dün gece’... Yaşıyor mu ’ dedim, Hayır’ dedi. Film şeridi gibi geçti her şey gözlerimin önünden. Silah almak istediğinde "Önce beni vurursun sonra kendini" dediğim, silah aldığını söylediğinde "Hala söylediğin şey geçerli mi " diye sorduğum, psikoloğa gitmeye başladığında psikologtansa onun için psikiyatrın daha iyi olacağını söylediğim, psikiyatra bir kere gittikten sonra bırakan zibidi. Ölümün hiçbir zaman yakışamayacağı zibidi... deborah - Nedim’in Işık Üniversitesi’nden arkadaşı 
     
     "İkna edemedim" 
     Lara’nın arkadaşları da sözlükte açılan "Lara Falay" başlığı altında genç kızı tarif ediyorlar. "Pisicik" diye çağırdıkları Lara’nın yaşamı boyunca farklı olduğu için acı çektiği belirtiliyor. Lara, da Nedim gibi müzikle uğraşıyor. Bir müzik grubunun vokalistliğini yapıyor. Lara da tıpkı Nedim’in verdiği sinyalleri vermiş ölmeden önce. İşte Lara’yı intihar yolundan geri döndürmeye çalışan sözlük yazarı arkadaşının anlattıkları 
     "Onunla olan arkadaşlığımız gruba gelmesiyle başladı. İlk başlarda bende garip bi izlenim bıraktıysa da daha yakından tanıyınca gerçekten çok narin ve temiz bir kalbe sahip olduğunu anladım. Elimden geldiğince yardım ettim. Ancak o kafasına koymuş demek ki. Evrenin en zor oyunundan kaçmanın bu kadar kolay olduğunu keşke bilmekle yetinebilseydi insanlar.. Niçin bunu kanıtlama isteği duydun Yerin asla dolamaz pisicik rohan 
     
     Nedim-Lara bağlantısı 
     Nedim’in tarif edildiği "zibidi" başlığı altında öyle bir mesaj var ki sanki Lara’yı çağrıştırıyor 
     "Bir insana bu kadar da iyi davranılmaz ki kardeşim son 6 aydır hayatımın önemli bir parçası ayrıca da -komşum olabilmiş sözlük yazarı..." 
     Yine bir başka mesaj 
     "Ölüm haberini sözlükten duyduğumda oha’ dediğim son zibidiliğini yapmış insan. Gerçekten çok üzüldüm. Ayrıca Lara Falay ile aynı sitede oturan ve gazetelerde söylenen kişi olduğuna inanamadığım mutlu görünen insan." pcch0p4t 
     Nedim’le Lara’nın iki gün arayla intiharları da bu siteye yansıyor. Nedim ile Lara’nın arasındaki bağlantı sözlükte "Lara Falay ve zibidi" başlığı altında incelenmiş "Bizim sözlükte zibidi olarak tanıdığımız kişi Lara’dan birkaç gün önce vefat eden, Lara’nın komşusu Nedim Biçaçi’dir." stregocia 
     Bir diğer arkadaşları ise Lara’yı şöyle tanımlıyor "Zibidi Nedim ile aynı sitede oturan ve benzer sonu yaşayan güzellik..." sebze 
     
Cenan’ın ölümünü yeniden sorguluyor      1998’de ölüme atlayan Cenan’ın annesi Vildan Yuğaç, "Öğrenciler arasında bir etkileşim var" diyor 
     Vildan Yuğaç, kolejli öğrenci intiharlarının ilk mağdurlarından. Oğlu Cenan, 21 Haziran 1998’de arkadaşı Aslı’yla Ataköy’deki bir binanın 14. katından atladığında, ortaya atılan ilk iddia "satanizm" oldu. Yuğaç, bunları hemen reddetti. Ancak arka arkaya yaşanan intiharlar onu da düşündürdü. Yuğaç artık oğlunun, "Gençler arasındaki etkileşim nedeniyle intihar etmiş olabileceğine" inanıyor. 
     "Çocuğunuz ölümle dans ediyor ve hiç bir şey yapamıyorsunuz. Beyni ve ruhu farklı açılmıyor, ulaşamıyorsunuz. Çaresiz kalıyorsunuz" diyen Yuğaç Ceylan ve Lara’nın ölümlerinin ardından düşünmeyi rafa kaldırdığı oğlunun ölüm nedenini yeniden sorguluyor... "Önce Satanizm’ dediler. Biz dedik ki Ne kadar saçma’. Sonra Ceylan, sonra Lara. Siyaha tutkunluk, o müzikleri dinleme, ölme fikri, içine kapanma... Şu an şöyle düşünüyorum Çocuklarda bir altyapı olabilir. Ama okullarda öğrenciler arasında bir etkileşim var.’ Örgüt anlamında söylemiyorum ama böyle bir etki söz konusu. 
     
     Bir araya gelmemeliydiler 
     Cenan, Aslı ve A.E. arkadaştı. Cenan’ın Ceylan’la ilişkisi merhaba’ düzeyinde kaldı. Ceylan da A.E’nin arkadaşıydı. A.E.’nin annesine telefon ettim, Çocuklarımıza yardımcı olabilir miyiz, nedir bu konu,’ dedim. Annesi, Bizim hiçbir sorunumuz yok. Sorun sizde, siz kendiniz halledin’ gibi bir cevap verdi. Sonradan duydum, A.E. psikaytristlere giden bir çocukmuş. Aslı’nın da psikiyatriste devam ettiğini biliyorum. O çocuk da birtakım sinyaller vermiş. Cenan ve Aslı bir araya getirilmemeliydi." 
     
     Ben niye konuşuyorum 
     Bir şeyler yapması gereken kurumların hiçbir şey yapamadığını dile getiren Yuğaç, şöyle konuşuyor "Milli eğitimi, polisi, MİT’i harekete geçer, okullar daha uyanık olur. Okullar psikolojik rehberliklerini adam gibi çalıştırır. Anneler - babalar da uyanık olur. Hiçbir şey yapamadık. " 
     



 GÜNCEL 














</TEXT>
</DOC>
