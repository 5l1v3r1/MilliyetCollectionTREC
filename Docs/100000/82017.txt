<DOC>
<DOCNO> 82017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/yasam/yas04.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bungee’li ölüm dalışı 
</HEADLINE>
<TEXT>

Maceracı iki İtalyan sevgilinin 100 metre yüksekten yaptığı bungee - jump’ atlayışı, ip kopunca faciayla noktalandı... 
     DIŞ HABERLER SERVİSİ 

     İtalya’da, kucak kucağa bungee - jumping’ yüksekten elastik halatla atlama yapan iki sevgili, birkaç saniyelik heyecanın bedelini canlarıyla ödedi. 
     Terni kentinde geçen çarşamba akşamı meydana gelen korkunç kazada, paraşütçü Alberto Galletti 25 ve öğrenci sevgilisi Tiziana Accora 26 , ayaklarına bağlanan halatlarla yaklaşık 100 metre yüksekliğindeki bir köprüden atladı. Ancak birbirlerini kucaklayarak kendilerini boşluğa bırakan iki gencin ağırlığını taşıyamayan halat bağlı olduğu yerden kopunca, sevgililer korkunç bir süratle yere çakıldı. 
     
     Son şans istemişlerdi 
     Atlayışı düzenleyen şirketin yöneticisi Lorenzi Illuminati, çiftin o gün kapanış saatinden hemen sonra kendilerini aradığını ve o akşam için video kasede çekilmek üzere bir atlayış için şans tanınmasını istediğini söyledi. 
     Bu ölüm dalışından’ bir saat önce 90 kiloluk bir adamın köprüden sağ salim atladığını belirten Illuminati, genç çiftin atlayışında zarar görmeyen elastik halatın, köprüye bağlı olduğu yerden çıktığını belirtti. 
     



 YAŞAM 














</TEXT>
</DOC>
