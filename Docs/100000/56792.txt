<DOC>
<DOCNO> 56792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/son/sondun13.html </URL>
<DATE> 2001/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonlar Belçikalı, Hollandalı ve İtalyanlardan organ istemiyor 
</HEADLINE>
<TEXT>

     Japonya Sağlık Bakanlığı, bu sabah bir açıklama yaparak, Belçika, Hollanda ve İtalya vatandaşlarının Japonya'da organ bağışlamalarını yasakladı. 
     Deli dana salgınının insanlara bulaşan türüne karşı önlem çerçevesinde yasaklama kararı alındığını açıklayan bakanlık, daha önce de İngiltere, Fransa, İrlanda, İsviçre, İspanya, Almanya ve Portekiz vatandaşlarına aynı yasaklamayı getirmişti. 
     Japon hükümeti, Belçikalı, Hollandalı ve İtalyanların kan bağışlamalarını da bir süre önce yasaklamıştı. 
     Japonya Sağlık Bakanlığı, geçen Haziran ayında, 1980 yılından itibaren Avrupa'da 6 aydan fazla kalan Japonların ülke içinde organ bağışlayamayacağını da açıklamıştı. 
     Japonya'da hayvanlarda ilk deli dana vakası, geçen Eylül ayında tespit edildi. 
     






</TEXT>
</DOC>
