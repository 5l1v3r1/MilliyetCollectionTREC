<DOC>
<DOCNO> 72608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/son/sonspo41.html </URL>
<DATE> 2002/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş "Federasyonun erteleme kararını protesto ediyoruz" 
</HEADLINE>
<TEXT>

     Beşiktaş Kulübü İletişim Komitesi Başkanı Mete Düren, Futbol Federasyonu'nun Trabzonspor-Galatasaray maçının ertelenmesine tepki göstererek, bu kararı protesto ettiklerini söyledi. 
     Mete Düren, Futbol Federasyonu'nun asıl görevinin Türkiye ligleri ve milli takımın çıkarlarını korumak olduğunu belirterek, ''Federasyon, bir takımın lehine, diğer takımların aleyhine karar vermemeliydi. Trabzonspor-Galatasaray maçı ligdeki tüm takımları etkileyebilecek bir karşılaşma. Federasyon, tek takımın değil, tüm takımların federasyonudur'' dedi. 
     Bu ertelemenin kesinlikle yanlış olduğunu vurgulayan Düren, ''Biz Beşiktaş Kulübü olarak federasyonun almış olduğu bu kararı protesto ediyoruz. Federasyon, öncelikli görevini unutup bir takımın lehine, diğer takımların da aleyhine karar vermekle doğru yapmamıştır'' diye konuştu. 
     






</TEXT>
</DOC>
