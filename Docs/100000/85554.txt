<DOC>
<DOCNO> 85554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/ekonomi/eko02.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye hassas noktada 
</HEADLINE>
<TEXT>

İstanbul Sanayi Odası Başkanı Tanıl Küçük, siyasilerin ekonomik programdan sapacak hiçbir olasılığa geçit vermemesi gerektiğini söyledi 
     EKONOMİ SERVİSİ 

     İstanbul Sanayi Odası İSO Başkanı Tanıl Küçük, Türkiye’nin halen hassas bir noktada olduğunu, bu aşamada yanlış yapılması durumunda ödenen bedellerin boşa gidebileceğini söyledi. 
     Küçük, İSO’nun 50. yılını tamamlaması nedeniyle Meclis toplantısında yaptığı konuşmada, seçim tartışmalarına ve ekonomik gelişmelere değindi. "Başbakanlığa vekalet konusunda tartışmalara girmek istemiyorum" diyen Küçük, "Tek mesajım programdan sapmamalarıdır. Bu olasılığa ihtimal ve yol verilmemelidir" yorumunda bulundu. 
     Bu aşamada yanlış yapılmasının, yıllardır ödenen bedellerin boşa gitmesine neden olacağına değinen Küçük, "Erken seçim ve Başbakanımızın sağlığı konularında, tüm kesimlerin bu sorumluluk içinde hareket etmesi gerekliliğine olan inancımızı ifade etmek istiyoruz" dedi. 
     Küçük, Başbakan Yardımcısı Mesut Yılmaz’ın erken seçim tarihine ilişkin 2003 yılının ekim ayını telaffuz ettiğinin hatırlatılması üzerine, şöyle konuştu "Bizim için tek önemli şey, şu anki programdan sapacak hiçbir olasılığa geçit vermememiz. Biz dikkatle bunun üzerinde duruyoruz. Erken seçim veya bununla ilgili bir tarih ya da vekalet müessesini hep bu şekilde yorumlamak istiyoruz. Bu konuda siyasilere, bizlere, sizlere çok önemli sorumluluk düşüyor." 
     
     Tarih belli olsun’ 
     Küçük, "Siyasiler sizce sorumluluklarını yerine getirmiyorlar mı ’’ sorusuna da, "Önce biz gereken sorumluluğu yerine getirelim, vazifemizi yapalım, ondan sonra karşı taraftan talep hakkı doğsun’’ yanıtını verdi. 
     İktisadi Kalkına Vakfı Başkanı ve İSO Meclis Üyesi Meral Gezgin Eriş de erken seçim tarihinin belirlenmesinin ülkeye faydası olduğunu söyledi. Tarihin belli olmasının ülkeyi seçim lafından ve belirsizlikten kurtaracağını kaydeden Eriş, vekalet konusuyla ilgili olarak da, "Vekalet durumunu doktorlar belirleyecek" dedi. 
     



 EKONOMİ 




















</TEXT>
</DOC>
