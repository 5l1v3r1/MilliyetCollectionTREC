<DOC>
<DOCNO> 66804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/09/son/sonspo13.html </URL>
<DATE> 2002/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor 2 - Bursaspor 3 maç bitti 
</HEADLINE>
<TEXT>

     Birinci Süper Futbol Ligi'nde Diyarbakırspor, kendi sahasında Bursaspor'a 3-2 yenildi. 
     Birinci Süper Futbol Ligi'nde Diyarbakırspor kendi sahasında Bursaspor ile yaptığı maçın ilk yarısı 1-1 tamamlandı. 
     4. dakikada Bursapor atağında Ender'in pasıyla bulaşan Okan'ın 
     ceza sahası önünde attığı şutta meşin yuvarlak kalenin üstünden auta çıktı. 21. dakikada Bursaspor atağında Fatih'in attığı pasla ceza sahasına giren Okan, kaleci Ömer ile karşı karşıya kaldı. Okan'ın yerden attığı şutta top kaleci Ömer'e çarparak geri döndü. 22. dakikada gelişen Diyarbakırspor atağında Bülent'in sağ kanattan ceza sahasına yaptığı ortada Kona'nın rövaşatasında top kalenin üstünden az farkla auta çıktı. 26. dakikada gelişen Diyarbakırspor atağında Deblah'tan seken top Kona'nın önüne düştü. Bu futbolcunun kötü vuruşunda meşin yuvarlak üstten auta çıktı. 39. dakikada Bursapor 1-0 öne geçti. Gelişen Bursaspor atağında Fatih'in pasıyla ceza sahasında topla buluşan Okan, kaleci Şenol'un solunda meşin yuvarlağı filelere gönderdi 0-1 40. dakikada Diyarbakırspor eşitliği sağladı. Sol kanattan Celaleddin'in ceza sahasına yaptığı ortada Kona gögsüyle topu Ali Yılmaz'ın önüne indirdi. Ali Yılmaz, güzel bir vuruşla meşin yuvarlağı kaleci Serdar'ın kapattığı köşeden filelere gönderdi 1-1 Karşılaşmanın ilk yarısı 1-1 tamamlandı. 49. dakikadaki Bursaspor atağında, Rahim'in sektirdiği topu alan Okan, Rahim ve Murat'ı çalımlayarak topu kaleci Şenol'un solundan filelere gönderdi 2-1. 50. dakikada Diyarbakırspor'da, Rahim'in yerine Muammer x oyuna girdi. 54. dakikada Deniz, Ali Yılmaz'dan aldığı pasla kaleci Serdar ile karşı karşıya kaldı. Bu futbolcunun vuruşunda, top yan direkten geri döndü. 56. dakikada Deniz'in yaptığı ortada, ceza alanı içinde Deblah'ın kafa vuruşunda, meşin yuvarlak kale direğinin yanından auta çıktı. 57. dakikada Diyarbakırspor'da, Ergin'in yerine Da Silva x oyuna dahil oldu. 60. dakikada Fazlı'nın uzun pasında kaleci Serdar ile ceza alanı içinde karşı karşıya kalan Kona, topu kaleci Serdar'ın üzerinden aşırdı. Filelere giden meşin yuvarlağı son anda çizgi üzerinden Ömer çıkardı. 69. dakikada Bursaspor'da, Faruk'un yerine Hakan xx oyuna girdi. 75. dakikada Bursaspor'da Okan, yerini Sinan'a x bıraktı. 78. dakikada Diyarbakırspor eşitliği sağladı. Gelişen Diyabakırspor atağında Kona, ceza alanı içindeki topu Fazlı'nın önüne bıraktı. Bu futbolcunun vuruşunda, meşin yuvarlak kaleci Serdar'ın sağından filelerle buluştu 2-2. 80. dakikada gelişen Diyarbakırspor atağında, ceza alanı içinde Kona, topu kafayla Fazlı'nın önüne indirdi. Bu futbolcunın vuruşunda, top üstten az farkla auta çıktı. 88. dakikada Bursaspor öne geçti. Mustafa'dan aldığı pasla ceza alanının önüne dek gelen Ender'in sert vuruşunda, top kaleci Şenol'un sağından filelere gitti 3-2. Karşılaşma da Bursaspor'un 3-2 galibiyetiyle sona erdi. 
     






</TEXT>
</DOC>
