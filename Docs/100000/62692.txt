<DOC>
<DOCNO> 62692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/siyaset/siy02.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz Belden aşağı vuruyorlar 
</HEADLINE>
<TEXT>

     ANKARA Milliyet 

     ANAP Genel Başkanı Mesut Yılmaz, son zamanlarda özellikle Örümcek Ağı operasyonu çerçevesinde gündeme getirilen partisine yönelik iddia ve eleştirileri yanıtlarken, "İnsanı zıvanadan çıkarıyorlar" dedi. 
     Yılmaz, grup toplantısında, normal zamanlarda bir araya gelmesi imk nsız çevrelerin "ANAP'a saldırıda" birleştiğini savunarak, şöyle konuştu "ANAP'ın yıldızı parlamaya başlayınca, ANAP ile yarışamayacaklarını görenler, belden aşağı vurmaya başladı. Maruz kaldığımız iğrenç iftiralar, azmimizi güçlendirmektedir." 
     
     "DEP’lilere af" önerisi 
     Toplantıda söz alan Diyarbakır Milletvekili Sebgetullah Seydaoğlu, cezaevinde bulunan 4 eski DEP milletvekilini ziyaret ettiğini belirterek, hasta olduklarını kaydetti. Seydaoğlu, Cumhurbaşkanı Sezer'in "insanlık adına, adalet adına" 10 yıldır hapiste olan 4 eski vekili affetmesini istedi. 
     Toplantının kapalı bölümünde de Yılmaz, Kanal D'deki "Teke Tek" programına katılan Grup Başkanvekili Beyhan Aslan'a, "Karar almıştık, Teke Tek ve Reha Muhtar'ın programlarına kimse katılmayacaktı. Kim izin verdi de katıldın " diye tepki gösterdi. Genel Başkan Yardımcısı Bülent Akarcalı devreye girerek, "Ben izin verdim" dedi. Yılmaz'ın, "Niye izin verdin " diye çıkışmasına da Akarcalı, "Sonra izah ederim efendim" karşılığını verdi. 
     
     



 SİYASET 












</TEXT>
</DOC>
