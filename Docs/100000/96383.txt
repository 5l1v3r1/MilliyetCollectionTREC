<DOC>
<DOCNO> 96383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/son/sontur08.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendisini patrona şikayet eden arkadaşını öldürdü... 
</HEADLINE>
<TEXT>

     Bursa'nın İnegöl İlçesi'nde bir işçi, kendisini işyeri sahibine şikayet eden mesai arkadaşını öldürdü. 
     İlçeye bağlı Şipali Köyü'nde mangal kömürü imalathanesinde çalışan Muzaffer T. 50 , kendisini işyeri sahibine şikayet eden iş arkadaşı Mürsel Güneş 20 ile tartıştı. 
     İşçiler arasındaki tartışmanın kavgaya dönüşmesi üzerine Muzaffer T, evden getirdiği av tüfeği ile Mürsel Güneş'i başından vurarak öldürdü. 
     Olaydan sonra suç aleti ile birlikte kaçan Muzaffer T., daha sonra jandarmaya teslim oldu. Mürsel Güneş'in cesedi, otopsi yapılmak üzere Bursa Adli Tıp Kurumu Morgu'na kaldırıldı. 
     Zanlının, sorgulamasının ardından adliyeye sevk edileceği bildirildi. 
     





</TEXT>
</DOC>
