<DOC>
<DOCNO> 92065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/son/sontur19.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyuşturucu bağımlılığı, anne karnında başlıyor... 
</HEADLINE>
<TEXT>

     Hamilelik döneminde annenin uyuşturucu kullanmasının, doğacak bebekte de uyuşturucu bağımlılığına yol açtığı bildirildi. 
     Konya İl Sağlık Müdürü Eşref Okunakol, ''26 Haziran Dünya Uyuşturucu ile Mücadele Günü'' nedeniyle yaptığı açıklamada, fiziksel, ruhsal ve sosyal zararlara neden olan uyuşturucu madde kullanma alışkanlığının, artık çok genç yaşlarda başladığını söyledi. 
     Uyuşturucuya başlayan kişilerin, çoğu zaman bir kereden bir şey olmayacağını düşünen insanlar olduğunu belirten Okunakol, oysa madde bağımlılığının çok çabuk gelişebildiğini ifade etti. 
     Son yıllarda yapılan araştırmaların, uyuşturucu madde bağımlılığının genetik yatkınlıkla da ilgili olduğunu ortaya koyduğunu vurgulayan Eşref Okunakol, ''Hamilelik döneminde, kokain ve eroin kullanımına bağlı olarak anne karnındaki bebekte de kokain ve eroin bağımlılığı gelişmektedir'' dedi. 
     Okunakol, anne adaylarının kullanacağı uyuşturucu maddenin etkisinin, 2 kişinin birden geleceğini karanlığa atacağını vurguladı. 
     





</TEXT>
</DOC>
