<DOC>
<DOCNO> 94457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/son/sonspo09.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan futbolu can aldı... 
</HEADLINE>
<TEXT>

     Amerikan futbolu oynayan yarı profesyonel Maurice Williams, rakibiyle çarpıştıktan sonra başından aldığı darbe sonucu öldü. 
     New York Amatör Futbol Ligi maçında meydana gelen olaydan sonra Roma Memorial Hastanesi'ne kaldırılan 23 yaşındaki Williams'ın başından ağır bir darbe aldığı açıklandı. 
     Oneida Bölge Savcısı Kevin Barry, çarpışma esnasında 2 oyuncunun da kasklı olduğunu, birinin ağır bir darbe almasına rağmen diğerinin yaralanmamasının ilginç olduğunu söyledi. 
     Takımın genel menajeri ve lig başkanı Greg Portzline da Williams'ın çarpışmadan önce uzun süre oyunda kaldığını belirtti. 
     





</TEXT>
</DOC>
