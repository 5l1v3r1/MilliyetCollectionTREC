<DOC>
<DOCNO> 62991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/son/sonspo18.html </URL>
<DATE> 2002/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Samsunspor maçı öncesinde staddan notlar 
</HEADLINE>
<TEXT>

     Samsunspor-Fenerbahçe maçının hakemi Bülent Uzun, karşılamadan saatler öncesi sahaya gelerek, maç öncesi son kontrollerini yaptı. 
     Maçın başlamasına yaklaşık 2 saat kala 19 Mayıs Stadı'na gelen hakem Bülent Uzun ve yardımcıları, soyunma odasına gitmeden sahanın zeminini sıkı bir kontrolden geçirdi. 
     Zemini öğle saatlerinde de kontrol ettiğini belirten Bülent Uzun, ''Öğlen saatlerinde sahaya geldik ve gerekli incelememizi yaptık. Şu anda da kontrol ettik. Zemin gayet iyi. Futbol oynamaya elverişli. 
     Sadece kale arkasında biriken karların biraz daha ileriye atılması gerekiyor. Bunun dışında herşey normal'' dedi. 
     
     Notlar 

     -Ondokuz Mayıs Üniversitesi OMTEL Otel'de konaklayan Fenerbahçe, öğle saatlerinde 19 Mayıs Polis Okulu Futbol Sahası'nda hafif bir ter idmanı yaptı. 
     -İstanbul'dan takımlarını desteklemek üzere otobüslerle Samsun'a gelen Fenerbahçeli taraftarlar, kent girişinde sıkı güvenlik kontrolünden geçirildi. Taraftarları taşıyan otobüslerde yapılan aramalarda, çok sayıda döner bıçağı ve kesici alet ele geçirilirken, taraftarlar kent içine sokulmadan polis nezaretinde doğrudan stadyuma götürüldü. 
     -Fenerbahçe Başkanı Aziz Yıldırım ve bazı yöneticiler, Samsun Valisi Muammer Güler'i makamında ziyaret etti. Vali Güler, ziyaret anasına Yıldırım'a Samsun'un simgesi olan Atatürk heykeli hediye etti. 
     -19 Mayıs Stadı yan sahalarında oynanan Samsunspor-Fenerbahçe PAF takımları arasındaki maç, 0-0 bitti. 
     -Stadyum kapıları saat 14.00'de açıldı. 
     -Karşılaşmayı yaklaşık bin Fenerbahçe taraftarı izledi. 
     -Yapılan kontroller sırasında kale arkasında toplanan karların kale sahasına yakın olduğunu belirlenmesi üzerine biriken karlar görevliler tarafından daha geriye taşındı. 
     -Fenerbahçe futbol takımı karşılaşmadan yaklaşık 1.5 saat önce stadyuma intikal ederken, Samsunspor kafilesi daha sonra geldi. 
     -Maç öncesi iki takım taraftarları arasında yaşanan gerginlik güvenlik güçlerinin zamanında müdahalesi ile büyümeden önlenirken, 5 kişi gözaltına alınarak karakola götürüldü. 
     Bu arada, sahaya taraftarların atlamasını önlemek için tedbirler daha da artırıldı. 
     






</TEXT>
</DOC>
