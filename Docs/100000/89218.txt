<DOC>
<DOCNO> 89218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/son/soneko07.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Boyu küçük, fiyatı büyük otomobiller... 
</HEADLINE>
<TEXT>

     Otomobil firmalarının, özellikle kadın ve genç sürücüler arasındaki pazar paylarını artırmak amacıyla piyasaya sürdükleri küçük sınıftaki otomobillerin fiyatları, adeta bir üst sınıftaki modellerle yarışıyor. 
     Düşük yakıt tüketimleri, park etme kolaylıkları ve ''sevimli'' görünüşleri gibi nedenlerle tercih edilen bu modeller, fiyatlarını gören otomobilseverlere ''Boyları küçük ama...'' dedirtiyor. 
     Dünya pazarlarında olduğu gibi Türk otomobil piyasasında da önemli bir yer tutan küçük sınıfa mensup modellerin fiyatları, ''boylarını'' aşarken, küçük ve orta sınıf otomobiller arasındaki fiyat makası da giderek daralıyor. 
     ''Küçük'' otomobillerin fiyatları, donanımlarına göre 24 milyar liraya kadar ulaşırken, bu paraya ''sıfır'' kilometre Fiat Marea SX 22.1 milyar , Mitsubishi Carisma Comfort sedan 20 milyar , Mazda 3.23 sedan 21 milyar , Renault Megane 1.4 16 V Authentique 24 milyar , Skoda Octavia Classic 1.6 21.5 milyar , Nissan Almera 1.5 Comfort 23.5 milyar , Hyundai Accent 1.5 GL 16 milyar ve Daewoo Nubira SX 1.6 4 K. 23 milyar gibi otomobilleri almak mümkün. 
     Bu arada ÖTV'nin yürürlüğe girmesiyle ikinci el otomobillerde Taşıt Alım Vergisi'nin TAV kalkacak olması nedeniyle, orta veya üst sınıftaki otomobillerin fiyatları da, küçük sınıftakilere göre cazip hale geldi. 
     Buna göre, bütçesi ancak küçük modellere yeten otomobilseverler, 2001 model otomobillerden Volvo S40 1.6 19 milyar , Fiat Brava SX 15 milyar , Ford Focus Ghia 20 milyar , Seat Leon 15 milyar , Renault Megane 1.6 RTE 16 milyar ve Nissan Almera 1.8 Luxury'ı 20 milyar alabiliyorlar. 
     





</TEXT>
</DOC>
