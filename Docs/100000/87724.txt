<DOC>
<DOCNO> 87724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/son/sonspo17.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız TV'si "Türkiye-Brezilya maçı turnuvanın en iyilerinden.." 
</HEADLINE>
<TEXT>

     Fransa'da 17. Dünya Kupası finallerini yayınlayan TF1 televizyon kanalı, Türkiye ve Brezilya arasındaki C Grubu açılış maçını, şu ana dek yapılanlar içinde tempo ve mücadele açısından en iyi maçlardan biri olarak gösterdi. 
     TF1 kanalı yorumcuları, kupanın favorisi Brezilya karşısında büyük bir mücadele örneği gösteren Türk Milli Takımı'ndan övgüyle sözederken, Rüştü, Hasan Şaş ve Yıldıray'ı en iyi oyuncular arasında gösterdi. 
     Rüştü'nün çok iyi bir kaleci olduğu yorumunu yapan TF1, Türk Milli Takımı'nın kalecisinin çok iyi reflekse sahip olduğu, ve kaleye doğrudan gelen şutlarda son derece etkili olduğunu bildirdi. 
     Yıldıray'ı Alman takımı Bayer Leverkusen'den herkesin iyi tanıdığını kaydeden yorumcular, bu futbolcunun ise bitmez tükenmez enerjisi ve inatçılığıyla rakip takımları rahatsız ettiğini bildirdiler. 
     Hasan Şaş'ın futbolunu da öven TF1, son dakikada Hakan'ın atılmasına neden olan Rivaldo için ''artistik'' yaptığı ifadesini kullandı. 
     Türkiye'nin son yıllarda Galatasaray ile önemli bir çıkış yaptığını kaydeden yorumcular, Türkiye'nin diğer 2 rakibini yenip, Brezilya'nın ardından 2. tura çıkmasının beklendiğini bildirdiler. 
     





</TEXT>
</DOC>
