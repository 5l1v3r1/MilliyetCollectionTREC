<DOC>
<DOCNO> 53115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/20/astro/index.html </URL>
<DATE> 2001/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Marjinal kova 
</HEADLINE>
<TEXT>

Ay bugün 11.55 , Kova burcuna geçiyor. Bu saate kadar Oğlak burcunda boşlukta kaldığı için geçici bir isteksizlik, kararsızlık hali yaratabilir ama öğleden itibaren bize değişik yollardan düşünmeyi ve hareket etmeyi öneren bir gökyüzü var. Bu birkaç gün içinde orijinal düşünceler hemen kabul görmeyebilir ama yaratıcılığımızın engellemeden ortaya çıkmasına çalışmalıyız. Koç’lar yeni düşünceler ve planlarla dolu. Düşüncelerini çok daha rahat ortaya koyabilirler. Bu arada grup çalışmalarından fayda görecekler. Boğa’lar için kıpırdanma ve harekete geçme zamanı geldi. Biraz huzursuz olabilirler ama kendilerini riske sokmaları da gerekiyor. Kariyer konusu da dikkat çekebilir. İkizler için hızlı ve verimli bir gün. Çok sayıda konuşma, iletişim ve belki de yabancı kişilerle temas gündeme gelebilir. Yengeç duygularının esiri olmamalı. Sesini yeteri kadar duyuramamaktan şikayet edebilir. Duygusal açıdan hassas bir gündeler. Aslan’lar da bugün alınganlık gösterip gerginlik yaşayabilirler. Halbuki ikili ilişkilerden öğrenecekleri çok şey var. Başak’lar günlük işlerinde yeni metodlar geliştirebilirler. Yeteneklerini sergileyebilmeleri için ilginç fırsatlar var. Bugün Merkür ve Uranüs kare açı yaparken iletişim, ulaşım ve hareket gerektiren konularda heyecan, beklenmedik gelişmeler bekleyebiliriz. Terazi’ler için daha rahat şartlar söz konusu. Özellikle yaratıcı konularda, aşk hayatında çok daha şanslılar. Akrep’ler sabırlı olmak durumundalar. Güvenlikle ilgili konular ya da evle ilgili bazı uğraşlar vakitlerini alabilir. Yay’lar düşünceleri ilgi toplayabilecekleri, verimli bir gündeler. Hareket ve iletişim onlara iyimserlik katıyor. Oğlak’lar parasal konularda orijinal düşünceler geliştirerek yeni kazanç yolları yaratabilirler. Beklenmedik fırsatlarla karşılaşabilirler. Kova’lar son derece ilgi çekici bir gündeler. Kişisel girişimlerden yana şanslılar. Bu arada ailevi konularla da uğraşabilecekler. Balık’ların kendilerine çekidüzen vermeleri gerekiyor. Gerçekçi davranamadıkları durumlarda kayıplarla karşılaşma ihtimalleri var. 

            Faks 287 74 37 
      







</TEXT>
</DOC>
