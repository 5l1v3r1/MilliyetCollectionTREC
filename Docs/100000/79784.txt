<DOC>
<DOCNO> 79784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/22/son/soneko08.html </URL>
<DATE> 2002/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzman gözüyle borsada haftaya bakış... 
</HEADLINE>
<TEXT>

     23 Nisan Ulusal Egemenlik ve Çocuk Bayramı tatili dolayısıyla, 4 işlem gününde Borsa'da sakin, ancak satış baskısının hissedileceği bir seyir bekleniyor. 
     Şekeryatırım Menkul Değerler A.Ş. Kurumsal Finansman ve Araştırma Müdür Yardımcısı Aslı Yüksel, bu hafta piyasada beklenti yaratacak, yön tayininde etkin olabilecek önemli bir gelişme beklenmediğini belirtti. 
     Yüksel, ''Ancak bankalarla ilgili düzenlemelerin verdiği tedirginlik etkili olacaktır. Bilançoların geleceği bu hafta, bilanço hareketlerinin de sınırlı olacağına inanıyoruz. Dövizde hafta sonu da yapılan açıklamaların etkisi ile sınırlı hareket başlayabilir. Ama sakin, satış baskılı bir hafta bekliyoruz'' dedi. 
     1-1,1 cent ve 0,8-0,77 cent aralığında hareket eden endeksin teknik beklentilere uyumlu hareketini devam ettirdiğini dile getiren Yüksel, 1 cent'teki önemli dirençte satış baskısı ile karşılaşan endekste, düzeltme hareketinin başladığını hatırlattı. 
     Bu hafta endekste 11,300-11,250 aralığının ilk güçlü destek bölge olarak göze çarpacağını ifade eden Yüksel, ''Dolar bazında ise trend desteği 0,8 cent seviyesinde. Kura bağlı olarak bu seviye, Türk Lirası bazında değişkenlik gösterebilir'' dedi. 
     Yüksel, endekste 11,800-11,300-10,500 seviyelerini destek, 12,100 - 12,400 seviyelerini de direnç noktaları olarak gösterdi. 
     





</TEXT>
</DOC>
