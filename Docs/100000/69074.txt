<DOC>
<DOCNO> 69074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/23/guncel/gun08.html </URL>
<DATE> 2002/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğuma kadın mı karar vermeli 
</HEADLINE>
<TEXT>

ÇAPRAZ ATEŞ 
     AAYŞEGÜL AYDOĞAN 

     Doç. Dr. Kadir Savan Başhekim 
Riski yaşayan kadın      Kadının sağlığı açısından çok ve sık aralıklarla doğum zararlı. Çok doğum yapmışsa riski yaşayan kadın. Tabiki kadın karar vermeli. Kadının bu konuda söz sahibi olması normal. Eğer kadın açısından doğum risk taşıyorsa ve anne adayı bunu göze alamıyorsa kocanın anlayış göstermesi lazım. Riski göğüsleyecek annedir, koca doğurmuyor ki. Bu konuda karar verme öncelikle kadınındır. Kadın açısından risk taşısa da taşımasada bu böyle olmalıdır. Çünkü çocuğa bakan, zahmetini çeken kadın. Bu açıdan da yani çocukla daha çok ilgilendiği için de kadın karar vermeli. 
     
     Ela Anıl Kadın İnsan Hakları Vakfı 
Kadın karar vermeli      Doğum yapıp yapmayacağı konusunda tabiki kadın karar vermeli. Kadının doğurganlığını kontrol etmesi de kadının bir insan hakkıdır. Kaç yaşında çocuk yapacak, hangi sıklıkla doğuracak bunlar kadına ait kararlardır. Hatta sadece çocuk yapıp yapmama konusunda değil doğum kontrol yöntemleriyle de ilgili kendi seçimini kendi yapmalı, kendisine uygun olanı seçmeli. Çocuk yapmak istemek kadar istememek de kadının hakkı, özgür seçimi. Özellikle bizim toplumumuzda kadının vücudu üzerinde toplumsal baskı var. Koca, kocanın ailesi de çocuk yapmasını, torun istiyor örneğin. Ama vücudu üzerinde ana kontrol kadına aittir. Bir de kadına zorla yüklenen bir anne rolü var. İstemeden çocuk yapmasını istemek hak ihlalidir. 
     
     Dr. Umur Kuyumcuoğlu Başhekim 
Ailenin hakkı var      Gebelik karı kocanın her ikisinin karar verebileceği bir konu. Kadının tek başına doğum yapmaya karar vermesi eşyanın tabiatına aykırı. Ailenin istediği ve bakabileceği kadar, sağlıklı ve iyi yetiştirmesi kaydıyla istediği kadar çocuk sahibi olma hakkı var. Planlı olmak kaydıyla sağlık sorunları ortadan kalkar. 
     
     Prof. Dr. Hasan Serdaroğlu İ.Ü Tıp Fak 
Karar birlikte alınmalı      Elbetteki çiftler birlikte karar verir. Çok doğum kadın vücudunu harap ediyor tabi. Kadın istemedikten sonra çocuk olmaz ama buna yine de çocuk yapmak karı kocanın birlikte kara vereceği bir hadise. Tek kadının çocuğu değil ki Doğacak çocukta kadının hakkı, özverisi daha fazla. Ancak yine de kadının tek başına karar vermesiyle olacak bir şey değil. 
     
     Prof. Dr. Mustafa Fayda İlahiyat Fak 
Tek taraflı olmaz      Çocuk tek taraflı olmuyor. Karı koca beraber karar verir çocuk yapmaya. Kadın istiyorum’ kocası istemiyorum’ da dese yani tersi de olsa problem yaşanır. Eğer kadın açısından riskli bir durum olacaksa ve doktor uyarıda bulunuyorsa o zaman doktorun kararına kadın da kocası da riayet edecek. Kadın niye kendi başına karar versin kocası da bu kararın içinde olacak tabii ki. 
     



 GÜNCEL 



















</TEXT>
</DOC>
