<DOC>
<DOCNO> 81232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/son/sondun19.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Jaws Avusturalya'da ortaya çıktı 
</HEADLINE>
<TEXT>

     Avustralya'nın güneyinde bir kişi köpekbalığının saldırısı sonucu yaşamını yitirdi. 
     Tıbbi bir yetkili, 23 yaşında profesyonel dalgıç olan kurbanın, Smoky Bay limanında demirli botunun yanında daldığı sırada köpekbalığının saldırısına uğradığını bildirdi. 
     Kurbanın arkadaşının, dalgıcın elini tutarak bota çıkarmaya çalıştığı, ancak köpekbalığının adamı dibe çekerek öldürdüğü belirtildi. 
     Adı açıklanmayan kurbanın arkadaşının, geçirdiği şok nedeniyle hastaneye kaldırıldığı kaydedildi. 
     Smoky Bay'de sık sık beyaz köpekbalıklarına rastlanıyor, ancak kurbana saldıranın cinsi bilinmiyor. 
     Bunun, Avustralya'da 4 yıl içinde ölümle sonuçlanan 5. köpekbalığı saldırısı olduğu belirtiliyor. 
     





</TEXT>
</DOC>
