<DOC>
<DOCNO> 67542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/siyaset/asiy.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyaya umut oldu 
</HEADLINE>
<TEXT>

İsmail Cem, dün sona eren İKÖ - AB Forumu’yla "Umut mesajını dünyaya duyurabildik" dedi. Evrensel değerlerin ırk, din ve kültürel önyargıları önleyeceği ifade edildi 
     PINAR AKTAŞ, AYTEN GÖRGÜN, ÖZGÜR EKŞİ İstanbul 
Fotoğraflar MUSTAFA SEVEN, AHMET DUMANLI 

     Türkiye, ABD’deki 11 Eylül saldırısıyla çatışma noktasına gelen medeniyetleri buluşturup yeniden diyalog yolunu açarken, İKÖ - AB Ortak Forumu’nda oluşan "İstanbul Ruhu"nun gelecekteki sorunların çözümüne de ışık tutacağı vurgulandı. 
     Forumda, Filistin devletinin barış sürecinin sonunda değil, başında tanınmasını öngören, Fransa tarafından yapılan öneri de benimsendi. Forumun çok başarılı geçtiğini belirten Dışişleri Bakanı İsmail Cem, "Umut mesajını dünyaya duyurabildik" dedi. 
     
     Ortadoğu sorunu çözülmeli 
     İslam Konferansı Örgütü İKÖ ve Avrupa Birliği AB Ortak Forumu, dün sona erdi. İKÖ ile AB üyesi ve adayı ülkeleri bir araya getiren ortak forumun sonuç bildirgesinde, barış, istikrar ve uyumun sağlanabilmesi için Ortadoğu sorununun mutlaka çözülmesi gerektiği, konunun kapsamlı biçimde, uluslararası hukuka ve BM Güvenlik Konseyi kararlarına uygun olarak ele alınması gereği dile getirildi. Bildirgeyle ilgili basın açıklamasında, "Bu çerçevede, iki devlet’ çözümü, ilgili halkların barış ve güvenliğe kavuşmalarına katkıda bulunabilir" denildi. 
     
     11 Eylül mazur gösterilemez 
     "11 Eylül olayları terörizmdir ve dini, kültürel ya da başka bir nedenle mazur gösterilemez" denilen açıklamada, 11 Eylül olaylarının, farklı kültürler arasındaki hoşgörü ve anlayışın, kökleşmiş önyargıların su yüzüne çıkmasına izin vermeyecek şekilde güçlendirilmesi gerektiğine işaret edildi. 
     Açıklamada, evrensel değerlerin ön plana çıkarılmasıyla ırk, din ve kültür temelli önyargıların önlenebileceği ifade edilerek, "İki siyasi örgüt olan AB ve İKÖ, bu amaçlara ulaşmak için katkıda bulunmayı, ortak sorumlulukları olarak görmektedirler" denildi. 
     Sonuç bildirgesini, Filistinli yetkililer de olumlu bir adım olarak nitelendirdi. 
     
     Cem, başardık’ dedi 
     Dışişleri Bakanı İsmail Cem, basın toplantısında, forumu "başarılı" olarak değerlendirdi ve "Bütün katılımcılarla birlikte hazırladığımız bir umut mesajını bütün dünyaya duyurabildik. Böylece misyonumuzu gerçekleştirdik. Terörizmin hangi nedenle olursa olsun kabul edilemeyeceğini bir kere daha dile getirdik" dedi. 
     
İşte Balkan kardeşliği      NATO üyeleri Türkiye ve Yunanistan’ın, Romanya ve Bulgaristan’ın NATO üyeliğine destek vermek amacıyla ortaklaşa başlattıkları girişimin dışişleri bakanları düzeyindeki ilk toplantısı, Çırağan Sarayı’nın "Osmanlı" süitinde yapıldı. Dışişleri Bakanı Cem, Yunanistan Dışişleri Bakanı Papandreu, Romanya Dışişleri Bakanı Mircea Geona solda başta ve Bulgaristan Dışişleri Soloman Passi soldan ikinci görüşme sonunda yaptıkları yazılı açıklamada, "NATO’nun Güneydoğu Avrupa’ya doğru genişlemesinin Balkanlar’da barış ve istikrarı güçlendirmesinin yanı sıra, İttifak’a Avrupa’nın bu bölgesinde stratejik derinlik kazandıracağını" bildirdiler. 
     
Irak yumuşamadı      Dışişleri Bakanı İsmail Cem, Irak Dışişleri Bakanı Naci Sabri ile ikili bir görüşme yaptı. Cem, görüşmesinde "Naci Sabri ile görüşmesinde herhangi bir yumuşama işareti alıp almadığı"nın sorulması üzerine, "diplomat kimliğiyle kendi izlenimlerini aktardığını" söyledi. Cem, "Biz Türkiye olarak şu anda fazla bir değişiklik görmemekteyiz" diye konuştu. Türkiye’nin, komşusu Irak’a mevcut gerilimin azaltılmasına yönelik görüşlerini aktardığını belirten Cem, "Umarız bu gerginlik sona ersin ve Irak, BM kararlarını hayata geçirsin" dedi. 
     
Öteki’ kavramı kalkacak      Cem ve Papandreu, birbirlerini öteki’ olarak görmenin ortadan kalkacağını söyledi 
     Forum kapsamında düzenlenen "Öteki kimdir Gerçekten Öyle Bir Kavram Var mı " konulu panelde Yunanistan Dışişleri Bakanı Yorgo Papandreu, Cem’e "İsmail" Cem de Papandreu’ya "arkadaşım Yorgo" diye hitap etti. Papandreu, şöyle dedi 
     "Pragmatik yaşamalıyız. İlk psikolojik iyi duyguları gözardı ederek, zor yolu seçip sorunların çözümüne yönelmeliyiz. İlişkilerimizde İsmail’le ben, bu zor ilk adımı atmaya başladığımızda işte bu kararlılık içindeyiz. Zor bir görev vardı. Yavaş ilerleyelim’ dedik. Aramızdaki Türk mitolojisine bakmak yerine, çıkarlarımız nerede ona, ortak bir zemine bakalım’ dedik. 10 anlaşma böyle imzalandı." 
     Öteki’ kavramının bir mazeret’ olduğunu söyleyen Cem, şöyle devam etti "Bundan 5 yıl önce öteki’ kavramına en çok uyan ulus Türkler için Yunanlılar, Yunanlılar için Türklerdi. Ama bugün şükür Tanrı’ya öteki’ algılaması artık özelliklerini, niteliklerini kaybediyor. Ve umuyoruz ki çok kısa bir zaman içinde de tamamen ortadan kalkacak." 
     
İstanbul turu yaptılar...      Delegasyonun bir kısmı, sona eren forumun ardından soluğu İstanbul sokaklarında aldı. Renkli görüntüler sergileyen delegeler, sırasıyla Topkapı Sarayı, Ayasofya Müzesi ve Sultanahmet Camiini gezdi. Topkapı Sarayı’nı gezen Mali Kültür ve Sanat Bakanı Pascal Baba, İstanbul’un tarihi eserlerinden çok etkilendiğini belirterek, gördüklerinin tam bir kültür mozaği olduğunu söyledi. Baba ayrıca, forumda Afrika ülkelerinin de seslerini duyurma fırsatı bulması nedeniyle sevinçli olduklarını kaydetti. 
     



 SİYASET 









</TEXT>
</DOC>
