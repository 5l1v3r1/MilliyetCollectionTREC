<DOC>
<DOCNO> 74479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/son/sondun15.html </URL>
<DATE> 2002/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Oscar töreninde 11 Eylül tanındı 
</HEADLINE>
<TEXT>

     Amerikan film endüstrisinin bu yıl 74'üncüsünü verdiği Oscar ödülleri töreninde, 11 Eylül terör saldırılarında ölenlerin anısına saygı duruşunda bulunuldu. 
     Aktör Tom Cruise, törenin açılışında Washington ve New York'ta düzenlenen saldırılara değinirken, sunuculuk yapan sanatçı Whoopi Goldberg, kapanışta, ''Hollywood'daki herkesten New York'taki herkese. 
     Desteğinizi aldık'' dedi. 
     Esprileriyle geceye renk katan Goldberg, ''Amerika büyük bir ulusal felaket yaşadı. Ama kendimizi toparladık. Mariah Carey bile başka bir film çevirdi'' diye konuştu. 
     Aktör Kevin Spacey ise geceye katılanlardan saygı duruşunda bulunmalarını istedikten sonra, ''Geçen yılın olayları, ölümün eşiğinde bile hayattan gurur duymamız ve hayatı kutlamamız gerektiğini gösterdi'' dedi. 
     Oyuncu ve yönetmen Woody Allen, New York'ta çekilen filmin kurgusunu gösterirken, bütün film yapımcılarını New York'ta çalışmaya davet etti. 
     Yaşam boyu başarı ödülünü kazanan ünlü aktör Robert Redford da, terörist saldırıların özgürlüğün değerini ortaya çıkardığını söyledi. 
     






</TEXT>
</DOC>
