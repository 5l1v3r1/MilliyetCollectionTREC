<DOC>
<DOCNO> 58498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/son/sontur07.html </URL>
<DATE> 2001/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
GAP'ta toprak suya doydu 
</HEADLINE>
<TEXT>

     GAP Bölgesi'ne bu yıl düşen yağış miktarında önceki yıllara oranla büyük artış görüldüğü bildirildi. 
     Meteoroloji Bölge Müdürlüğü yetkilileri, A.A muhabirine, uzun yıllar ortalaması 487 kilogram olan Diyarbakır'a bu yıl metrekareye 575 kilogram yağış düştüğünü söylediler. Yetkililer, Diyarbakır'da 
     2000 yılında metrekareye 382, 1999 yılında ise 260 kilogram yağış 
     düştüğüne dikkati çekerek, ''Bölge ortalaması da buna yakındır. Bu yılki yağış miktarının 600 kilograma ulaşacağını tahmin ediyoruz'' dediler. Yağış miktarındaki artışın en çok çiftçileri sevindirdiği bildirildi. Çiftçiler, Güneydoğu Anadolu Bölgesi'nde 2 yıldır yaşanan kuraklık nedeniyle tarım üretiminde büyük düşüş olduğunu hatırlatarak, şunları söylediler ''Yağışlarla yeraltı su kaynakları da besleniyor. Önceki yıllarda tarım arazilerinin sulanması ve yerleşim birimlerin içme suyu ihtiyacını karşılayan artezyen kuyularındaki su seviyesinin azalması nedeniyle çok sayıda kuyu kapatılmıştı. Yağış sayesinde baraj göllerindeki su seviyesinde de artış oldu.'' 
     






</TEXT>
</DOC>
