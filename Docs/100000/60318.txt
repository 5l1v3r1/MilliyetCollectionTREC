<DOC>
<DOCNO> 60318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/spor/SPO04.html </URL>
<DATE> 2002/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bushi’de pürüz 
</HEADLINE>
<TEXT>

Trabzonspor’un her konuda anlaşmaya vardığı Arnavut futbolcu, İstanbulspor’daki alacaklarının peşine düşünce, transfer bugüne kaldı 
     TRABZONSPOR’UN ısrarla kadrosuna katmak istediği Alban Bushi’nin transferinde pürüz çıktı. Dün ülkesi Arnavutluk’tan İstanbul’a gelen Bushi, Başkan Yardımcısı Ahmet Ağaoğlu ile bir araya geldi. Her iki taraf, ücret konusunda anlaşmaya varırken, Arnavut oyuncunun İstanbulspor’daki alacakları, sorun oldu. 
     SEZON sonu sözleşmesi bittiğinden serbest kalacak olan Bushi için İstanbulspor, 250 bin dolar istedi. Bordo - Mavililer, bu miktarı kabul ederken, alacağını üstlenmeyi ise reddetti. Alban Bushi, bugün İstanbulspor’un menajeri Adnan Sezgin ile görüşecek. Parasını alırsa, Trabzonspor’la sözleşme imzalayacak. 
     
     Trabzonspor üşüdü 
     LİGİN ikinci yarısı için dün Antalya’da toplanan Trabzonspor, Belek’te 11 gün sürecek kamp çalışmalarına başladı. Brezilyalı oyuncuların, denenmek için çağrılan Anderson’la birlikte yarın takıma katılacağı bildirilirken, Teknik Direktör Briegel de akşam saatlerinde kampa geldi. Trabzon, ilk çalışmasını hafif tempoda yaptı, Antalya’da havanın soğuk olması ise oyuncuları şaşırttı. 
     
     



 SPOR 






















</TEXT>
</DOC>
