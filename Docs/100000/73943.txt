<DOC>
<DOCNO> 73943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/spor/spo04.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
REHİNE KRİZİ 
</HEADLINE>
<TEXT>

Trabzonsporlu Da Silva’nın kızkardeşinin mafya üyeleri tarafından kaçırıldığı ortaya çıktı. Brezilyalı oyuncunun, 50 bin dolar fidye ödediği öğrenildi 
     UMUT EKEN 

     Formdan düşmüştü 
     BORDO - Mavili takımda bir süredir formsuzluğu nedeniyle yedek kulübesine çekilen Robson Da Silva’nın performansındaki düşüşün nedeni belirlendi. Brezilyalı oyuncunun kızkardeşinin kaçırıldığı, mafya üyelerinin 50 bin dolar fidye istediği öğrenildi. Parayı ödememesi halinde kardeşinin öldürüleceği bildirilen golcü futbolcunun, korku dolu günler geçirdiği ortaya çıktı. 
     
     Serbest bırakıldı 
     ÖNCEKİ gün nişanlısının rahatsızlığını gerekçe göstererek, idmana çıkmayan Da Silva’nın, Brezilya ile yoğun bir telefon trafiğine girdiği belirtildi. İstenen 50 bin doları toplayan Sambacı’nın, daha sonra banka aracılığıyla bu parayı ülkesine transfer ettiği öğrenildi. Da Silva’nın aynı gün kız kardeşinin serbest bırakıldığı haberini aldığı ve rahatladığı bildirildi. 
     
     Son dakika şoku 
     TRABZONSPOR’UN, Kentbank’ın Futbol Federasyonu nezdinde naklen yayın gelirlerine koydurduğu temlikten pay alma düşüncesi son anda suya düştü. Temlikli yayın gelirlerinin üçte ikilik bölümünü alabilmek için Kentbank’le anlaşan yönetimin bu düşüncesi bürokratik engellere takıldı. Sorunun Kentbank’ın Bankacılık Denetleme Kurulu’na devredilmesiyle ilgili olduğu ifade edildi. Böylece kulübün naklen yayın gelirlerinden yine mahrum kalacağı bildirildi. 
     
     Daha da güçlendik’ 
     Trabzonspor Kaptanı Hami ile kaleci Metin Aktaş, Gazipaşa İlköğretim Okulu’nda öğrencilerin sorularını yanıtladı. Tecrübeli oyuncu, "Çok teklifler var. Ancak ben Trabzon ve Trabzonspor ile yatıp kalkıyorum, ayrılmayı hiç düşünmedim. Kötü sonuçlar daha da güçlenmemizi sağladı. Asla teslim olmadık" dedi. Metin ise kulüpten kovulmadıkça ayrılmayacağını ifade etti. 
     



 SPOR 


























</TEXT>
</DOC>
