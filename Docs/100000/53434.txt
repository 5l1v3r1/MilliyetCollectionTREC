<DOC>
<DOCNO> 53434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/son/sonspo15.html </URL>
<DATE> 2001/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Gökdeniz "Trabzonspor'a verecek daha çok şeyim var" 
</HEADLINE>
<TEXT>

     Trabzonspor, Antalyaspor maçının hazırlıkllarını sürdürüyor. 
     Teknik direktör Hans Peter Briegel yönetiminde, Mehmet Ali Yılmaz Tesisleri'nde yapılan idmana, sakatlıkları bulunan Şenol, Jarro, Augustine ve Metin katılmazken, Zafer ve Erman salonda çalıştı. Hami ve Osman ise takımdan ayrı olarak koşu yaptı. 
     Bordo-mavili takımın dün gerçekleştirdiği çalışmada sakatlanan ve sağ ayak arka adalesinde kanama tespit edilen Metin'in Antalyaspor maçına yetiştirilmeye çalışılacağı, Zafer ve Erman'ın ise büyük olasılıkla hafta sonundaki karşılaşmada takımdaki yerini alacağı bildirildi. Brezilyalı oyuncu Jarro ise hafta sonu İstanbul'da ameliyat olacak. 
     Antrenmanda futbolcular, ısınma hareketlerinin ardından şut çalışması yaptılar. Trabzonsor, yarın yapacağı çalışma ile Antalyaspor maçının hazırlıklarını sürdürecek. 
     
     Gökdeniz'in açıklamaları 
     Trabzonspor'un genç oyuncusu Gökdeniz yaptığı açıklamada, bazı basın organlarında kendisinin Galatasaray'a transfer olacağı biçimindeki haberlerin gerçeği yansıtmadığını belirterek, ''21 yaşındayım ve çok gencim. Önümde 15 yıllık bir futbol hayatım var. 
     Trabzonspor'a verecek çok şeyim var'' dedi. 
     Yaklaşık 2.5 aydır bu tür haberlerle uğraştığını ifade eden Gökdeniz, ''Bu haberlerin çıkması beni çok etkiledi. Ancak başkanımın açıklamaları beni rahatlattı. İnanıyorum bu takımda iyi işler yapacağız'' diye konuştu. 
     






</TEXT>
</DOC>
