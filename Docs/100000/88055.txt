<DOC>
<DOCNO> 88055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/yazar/theper.html </URL>
<DATE> 2002/06/05/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Dava çeşidi çok 
</HEADLINE>
<TEXT>

     Bir binada kat irtifakı sahibiyim. Üst kattaki kiracı bana üç kişi ile saldırdı. Bunlar hakkında tazminat davası açabilir miyim, kat mülkiyeti ile ilgili işlem yapabilir miyim 
     T. U. - İstanbul 
     Her zaman söylediğim bir sözü ezberlemiş olacaksınız ama yine de söylemeden edemeyeceğim, toplu yaşamaya alışamadık, toplu yaşamın kurallarına uymamakta ısrarlıyız. Üç kişinin bir arada oturduğu bir binada kavga çıkarmadan edemiyoruz. 
     Üst kattaki komşunuza dava açma imkanınız var, şayet kavgayı haksız olarak onlar çıkardı ise, kavga çıkarmada sizin kusurunuz yoksa tazminat talebi ile dava açabilirsiniz. Tazminat iki türlüdür, maddi tazminat, manevi tazminat. Şayet yaralama vs. var da bunun için masraf yaptınız veya evinize bir zarar geldi ise, maddi tazminat olarak bunların bedelini istersiniz. Ayrıca size karşı yapılan haksız fiil nedeni ile de manevi tazminat istersiniz. 
     Bitmedi, size karşı yapılan müessir fiil nedeni ile ceza davası açabilir, alacağınız rapora göre ya savcılığa müracaat eder veya şahsi dava açarsınız. Bu durumda komşunuz haksız ise cezalandırılır. 
     Yine bitmedi, bunların da dışında bulunduğunuz yerdeki sulh hukuk mahkemesine başvurup Kat Mülkiyeti Kanunu’nun 33 1 maddesine göre gerekli tedbiri almak üzere talepte bulunabilirsiniz. Bu tedbir ne olabilir derseniz, yasada sınırlama yok, kanun hakimin müdahalesinden söz ediyor, öyleyse saldırının önlenmesi açısından gerekli tedbirleri talep edebilirsiniz. 
     
     







Bahçeli ve basın 


Türkiye'deki evrensel bir başarı açlığı 


Ya seversin... 


Bahçeli tutarlı 


Kelime haznemiz bizi yansıtıyor 


Bahçeli, seçim kampanyası için düğmeye bastı 


Siyasi defile... 


Parti kurmak kolay da... 


Enflasyona rabbena mı, ettehıyyatü mü 


Futbol gıcığı 


Takvimi yakalamak... 


Kahvehane sohbeti için rehber 


Yeniden yapılanma 


Devlet Bahçeli’nin açık sözlülüğü 


Daha 180 dakika var 


Dava çeşidi çok 


İş Bankası’ndaki CHP hisselerinin satış formülü 


</TEXT>
</DOC>
