<DOC>
<DOCNO> 82093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/son/sonspo07.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe, Diyarbakır'ı 3-1 yenip sezonu kapattı... 
</HEADLINE>
<TEXT>

     Hakemler Bülent Demirlek xx, Hakan Osman Yavuz xx, Ragıp Uysal xx. 
     Fenerbahçe Rüştü xx, Fatih xx, Ümit xx, Mirkoviç xx, Hakan x, Ogün xx, Johnson xx, Ceyhun x, Ali Güneş xx, Revivo xx, Serhat xxx. 
     Diyarbakırspor Şenol x, Murat xx, Rahim xx, Moura xx, Bülent xx, Ömer xx, Deniz xx, Ergin xx, Celalettin xx, Kona xx, Fazlı xx. 
     Sarı Kartlar Dk. 11 Mirkoviç, Dk. 12 Johnson Fenerbahçe , Dk. 12 Deniz Diyarbakırspor . 
     Birinci Süper Futbol Ligi maçında Fenerbahçe, Diyarbakırspor'u 3-1 yenerek seyircisine veda etti. 
     17. dakikada Ceyhun'un ceza alanı dışından yaptığı sert vuruşta, 
     meşin yuvarlak direğin üstünden auta çıktı. 
     19. dakikada sol kanatta hareketlenen Ümit'in ceza alanına yaptığı 
     ortada uygun durumdaki Revivo'dan önce savunmada Moura topu kafayla aşırarak tehlikeyi önledi. 20. dakikada Ali Güneş'in soldan ortasında kaleci Şenol, tuttuğu topu elinden kaçırınca, boşta kalan meşin yuvarlağı Serhat ağlara gönderdi 1-0. 
     25. dakikada Bülent'in sağdan ortasında, ceza alanı içindeki Fazlı'nın kafa vuruşunda, meşin yuvarlak yandan auta çıktı. 35. dakikada Ceyhun'un ceza alanının dışından sert şutunda, kaleci Şenol direğin dibinde yatarak topa sahip oldu. 38. dakikada sağ kanattan ceza alanına giren Serhat, altıpasa dek gelerek topu arka direğe çıkardı. 
     Ancak o bölgede hiçbir Fenerbahçeli futbolcu bulunmayınca, savunma topu uzaklaştırdı. 39. dakikada Revivo, soldan ceza alanı içine ortaladı. Kaleci Şenol'un müdahalesiyle top savunmada Murat'a çarptı. Bu futbolcu altıpas içinde topu uzaklaştırarak, tehlikeyi önledi. 
     42. dakikada Revivo'nun ceza yayının hemen yanından kullandığı serbest atışta, kaleci Şenol topu yumruklayarak taça attı ve kalan dakikalarda başka gol olmayınca Fenerbahçe devreyi 1-0 önde kapadı. 
     
     İKİNCİ YARI VE GOLLER 

     Fenerbahçe, karşılaşmanın ikinci yarısına Revivo'nun yerine Oktay'ı xx , Diyarbakırspor da Fazlı'nın yerine Tuncay'ı x oyuna alarak başladı. 
     48. dakikada Ogün'ün soldan kullandığı köşe atışında, kaleci 
     Şenol'un yumruklarıyla uzaklaştırdığı topla ceza alanının dışında buluşan Hakan, sert vurdu. Yerden kaleye giden topa Şenol sahip oldu. 
     50. dakikada Kona'nın pasıyla ceza alanına hareketlenen Tuncay, 
     savunmada Ümit'i geçerek sert vurdu. Meşin yuvarlak yandan auta çıktı. 
     55. dakikada Fenerbahçe'de, Hakan'ın yerine Rapaiç x , 
     Diyarbakırspor'da da Kona'nın yerine Deblah x oyuna girdi. 
     58. dakikada Rüştü, ceza alanına doğru gelen topa gelişine vurarak 
     uzaklaştırmak istedi. Ancak pozisyonu izleyen yakın mesafedeki Deblah'a çarpan top, kaleci Rüştü'ye korkulu anlar yaşatırken, meşin yuvarlak taca çıktı. 
     60. dakikada ani gelişen Diyarbakırspor atağında Deniz, savunmayı 
     geçerek, yerden sert vurdu. Kaleci Rüştü'yü geçen top, direğin dibinden filelere gitti 1-1. 
     63. dakikada ceza alanına yapılan ortada, altıpas çizgisinin 
     önünde uygun pozisyondaki Mirkoviç'in vuruşunda, meşin yuvarlak yandan auta çıktı. 
     67. dakikada soldan ceza alanına hareketlenen Serhat, altıpasa dek 
     girerek, kaleci Şenol'un da çıkmasını iyi değerlendirdi, topu uygun durumdaki Oktay'a çıkardı. Bu futbolcu da meşin yuvarlağı boş kaleye gönderdi 2-1. 
     73. dakikada Diyarbakırspor'da, Ergin'in yerine Da Silva x , 77. 
     dakikada da Fenerbahçe'de Ceyhun'un yerine Andresson x oyuna dahil oldu. 
     89. dakikada sağ kanattaki Serhat, kaleci Şenol'un ileriye 
     çıkmasını iyi değerlendirerek, uzak mesafeden aşırtma bir vuruşla meşin yuvarlağı filelere gönderdi 3-1. 
     90. dakikada Diyarbakırspor'dan Moura sarı kart gördü. 
     Oyunun duraklama anlarında Deniz'in sağdan kullandığı köşe atışında, altıpas içinde Murat'ın ceza alanına indirdiği topu Deblah, uygun pozisyonda direğin üstünden auta atınca, takımını bir golden etti ve karşılaşma Fenerbahçe'nin 3-1 üstünlüğüyle sona erdi. 
     
</TEXT>
</DOC>
