<DOC>
<DOCNO> 51030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/spor/spo02.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
55 BİNLİK HESAP 
</HEADLINE>
<TEXT>

İTÜ’de öğrencilere konuşan Aziz Yıldırım, "Ali Sami Yen Stadı’nda yapılan hakaretlerin yanıtı 55 bin kişilik stadımızda verilecek" dedi 
     YALÇIN TÜRK 

     öBasın 5. güç" 
     FENERBAHÇE Başkanı Aziz Yıldırım, İstanbul Teknik Üniversitesi tarafından düzenlenen "Yönetici - Medya ilişkisi" konulu seminere konuşmacı olarak katıldı. Sözlerine medyanın kitleler arası bilgi alış verişini sağlayan beşinci güç olduğunu belirterek başlayan Yıldırım, spor basınından şikayetçi oldu ve tekziplerinin yayımlanmadığını söyledi. 
     
     öDostluk önemli" 
     YILDIRIM, sporda dostluk köprüsü kurmaya çalışırken, Ali Sami Yen Stadı’nda kendilerine edilen küfürleri hatırlatarak, "Bu konuda siz gençlere çok iş düşüyor. Ali Sami Yen Stadı’nda 2 - 0 yenildiğimiz maçta bir çok olumsuz durumla karşılaştık. İkinci devre 55 bin kişilik stadımızda Fenerbahçeliler’e yakışır şekilde gereken cevabı vereceğiz" dedi. 
     
     "Avrupa seneye" 
     BÜTÇEYİ 25 milyon dolardan 50 milyona, gişe gelirlerini de 3 milyon dolardan 15 milyon dolara çıkarmayı hedeflediklerini iddia eden Yıldırım, "Kadromuz Avrupa çapında. Ancak konsantrasyon eksikliği nedeniyle bu yıl başarılı olamadık, seneye kesinlikle başarılı olacağız. Fenerbahçe mutlaka Avrupa Şampiyonu olacaktır" yorumunu yaptı. 
     
Fenerbahçe’de operasyon zirvesi      YUSUF KOBAL 

     GAZİANTEPSPOR ile deplasmanda oynanan lig maçından önce karar alan Başkan Aziz Yıldırım, ilk olarak Mustafa Denizli’yi toplantıya çağırdı. 1907 Derneği’nde dün gerçekleşen iki saatlik görüşmede şampiyonluk isteyen Yıldırım’a, Denizli üçüncü yıldızın sözünü verdi. Ayrıca Aziz Yıldırım, Denizli’den takımdaki sorunları sorgulayıp, çözümü için her türlü yardıma hazır olduklarını da belirtti. 
     MUSTAFA Denizli’ye, "Fenerbahçe camiasına söz verdim. Bu sene şampiyon olmak zorundayız. Oyuncular da dikkatli olsun. Gerekirse neşteri vur" diyen Yıldırım, futbolcularla da görüşeceğini tecrübeli hocaya bildirdi. Başkan Aziz Yıldırım’ın bugün topbaşı yapacak olan oyuncularla, hafta sonunda da milli takımdan dönecek oyuncularla görüşmesi bekleniyor. 
     
     
Balic, R.Vallecano’da      ELVİR Balic, İspanya’nın 1. lig takımlarından Rayo Vallecano ile anlaşmaya vardı. Eski takım arkadaşı Bolic ile birlikte oynayacak olan Balic’in 2 milyon dolarlık ücretinin yüzde 70’ini Real Madrid ödeyecek. Bir yıl kiralık oynayacak olan Boşnak futbolcu kendisini yeniden göstermeyi istediğini, Bolic ile iyi bir ikili oluşturacaklarını söyledi. 
     
Revivo’dan hediye      FENERBAHÇE’NİN yıldız oyuncusu Haim Revivo, "Her iki ayağını da çok iyi kullanan yetenekli bir oyuncu" dediği vatandaşı, genç milli Oved’i İstanbul’a getirdi. Oved’in bugün A takımla idmana çıkacağı bildirilirken, Ukraynalı Kolona Mindauskas, Valery Kushka ve Litvanyalı Pavlo Ruday’ın da yine bugün altyapıda çalışmalara başlayacağı öğrenildi. 
     



 SPOR 



























</TEXT>
</DOC>
