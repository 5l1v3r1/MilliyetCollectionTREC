<DOC>
<DOCNO> 81747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/ekonomi/eko03.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Naylon fatura genelgesi 
</HEADLINE>
<TEXT>

Denetim elemanlarından, kayda değer miktarda olmayan naylon fatura olaylarında, kasıt unsuru olup olmadığına dikkat etmeleri ve faturayı keseni araştırmaları istenecek 
     HARUN GÜREK Ankara 

     Maliye Bakanlığı, naylon fatura kullanımından haberi olmadığı halde bazı işadamlarının ağır ceza mahkemelerinde yargılandığına ilişkin iddialar üzerine harekete geçti. Bakanlık, denetim elemanlarını incelemelerde kasıt unsuru aramaları gerektiği konusunda uyaracak. 
     Maliye Bakanı Sümer Oral, denetim elemanlarının daha dikkatli olmaları konusunda uyarılmasını istedi. Oral’ın talimatı üzerine genelge hazırlığı başlatıldı. Edinilen bilgilere göre, genelgeyle, denetim elemanlarına, kasıt unsuruna bakma görevleri olmasa bile, kaydadeğer miktarda olmayan naylon fatura olaylarında, bunu dikkate alarak rapor yazmaları gerektiği anımsatılacak. 
     
     Kaynak araştırılacak 
     Kaydadeğer miktarda olmayan naylon fatura tesbiti halinde, naylon faturayı kullananın değil, temin edenin üzerine gidilmesi ve kesen kişiye ulaşılmasına ağırlık verilmesi gerektiğine dikkat çekilecek. Kaydadeğer miktarda naylon fatura tespitinde kasıt unsuru aranmasına paralel olarak, hangi şirket çalışanı tarafından alındıysa o çalışanın, işadamı tarafından alındıysa işadamının sorumlu tutulması gerektiği vurgulanacak. 
     
Özel Tüketim Vergisi’nde sorun yok’      Bakan Oral, Özel Tüketim Vergisi ÖTV düzenlemesindeki gecikmeyle ilgili bir soruyu yanıtlarken, bu konudaki tasarının 20 gün önce Başbakanlığa gönderildiğini belirtti. 
     Oral, şöyle dedi "Bu konuda bir sorun olmadığını çok net olarak söylüyorum. Bizim yapacağımız düzenlemeler takvime de bağlanmıştır. O takvimin geciktirilmesi söz konusu olmaz. ÖTV konusunda bize intikal eden bir şey yok. Bazı imzalar eksik olabilir. Meclis Plan ve Bütçe Komisyonu’nun yoğunluğu dikkate alınabilir. Bir şeye mi takılındı Müdahale mi var Ama yok. Başbakanlık’ta düzenlemeler yeniden ele alınabilir. Ama bu olayda böyle bir şey de yok.’’ 
     
Almanya’daki Türkler’e kendini ihbar et’ önerisi      Maliye Bakanı Sümer Oral, Almanya’da çalışan işçilerin Türkiye’deki kredi mektuplu döviz hesapları için bu ülkede beyanname vermek zorunda olduklarını söyledi. Almanya’da Federal Maliye Bakanı Hans Eichel ile görüşen Oral, dün, Ankara’da yaptığı açıklamada, Almanya’da çalışan Türk vatandaşlarının "Nasıl olsa Çifte Vergilemeyi Önleme Anlaşması var" diyerek ya da bilmediği için beyanname vermediğini belirterek, şöyle dedi "Yurttaşlarımızın pişmanlık müessesesinden yararlanmasını öneriyoruz. Alman hukukunda kendini ihbar’ denilen sistemi kullananların cezası engellenecek." 
     



 EKONOMİ 























</TEXT>
</DOC>
