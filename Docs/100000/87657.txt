<DOC>
<DOCNO> 87657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/son/sondun11.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan jandarma mafya ile mücadelenin kitabını yazdı 
</HEADLINE>
<TEXT>

     İtalya'da mafyayla mücadelede uzun yıllar ajan olarak görev yapan bir jandarma, kitap yazdı. 
     İtalya'nın en güçlü mafya örgütlerinden Sicilya mafyası Cosa Nostra'nın önemli ismi ''babaların babası'' Toto Riina'nın 10 yıl önce yakalanmasında görev alan ''Ultimo'' lakaplı jandarma elemanı, yazdığı kitapta, ''zor olanın, mafyanın gölgesine girerek, burada kalmak olduğunu'' belirtti. 
     ''Mafyayı yok etmek için içlerine gölge gibi girmeli, vurmalı, kaçmalı ve yeniden vurmalı'' diye yazan ''Ultimo'', kendisi gibi mafyayla gizli mücadele içinde olan görevlileri ''yasal savaşçı'' olarak tanımladı. 
     Mafyaya karşı ''görünmez devriye'' olarak çalıştıklarını ifade eden ''Ultimo'', bir kanıt için aylarca süren bir izlemeye giriştiklerini, fotoğraf ya da başka görüntü almaya çalıştıklarını ve konuşma kayıtlarını elde etmeye çabaladıklarını anlattı. 
     Jandarma, şüpheli mafya mensubunu hemen yakalamaktansa kendisini izlemenin çoğu zaman daha yararlı olduğunu kaydetti. Ultimo, mafyaya karşı kazanmak için yasal gücü şart koştu. 
     





</TEXT>
</DOC>
