<DOC>
<DOCNO> 55304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/03/son/sondun06.html </URL>
<DATE> 2001/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
George Harrison'un külleri Hint nehrine serpilecek 
</HEADLINE>
<TEXT>

     Beatles grubunun kanserden ölen üyesi George Harrison'ın küllerinin Hindistan'ın kutsal nehirlerinden birine serpileceği bildirildi. 
     Hindustan Times gazetesi, Londra'daki kaynaklarına dayanarak verdiği haberde, Harrison'ın karısı Olivia ve oğlunun, hafta sonunda özel bir uçakla Hindistan'a uçtukları bildirildi. 
     Hindistan'da yayınlanan diğer gazetelerde de Harrison'ın cesedinin yakılarak küllerinin Ganj ya da Yumuna nehirlerine serpileceği belirtildi. 
     Haberler henüz doğrulanmazken, Gandi Havalimanı yetkilileri, son 24 saatte başkente çarter uçağı inmediğini söylediler. 
     Harrison için aile çevresinde cenaze töreni düzenlenmiş, ancak bu konuda ayrıntı verilmemişti. 
     Harrison 1966'da Hindistan'a gelmiş ve burada Hint çalgısı sitar öğrenmişti. Hindistan'da yogayla da ilgilenen Harrison, Maharisi Maheş yogasını grup arkadaşlarına da öğretmişti. 
     






</TEXT>
</DOC>
