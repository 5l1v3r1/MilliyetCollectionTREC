<DOC>
<DOCNO> 91301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/ekonomi/eko03.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamuda çalışan sayısı 11 azaldı 
</HEADLINE>
<TEXT>

Yılın ilk üç ayında üretimde çalışan sayısı, devlet sektöründe yüzde 11.1, özel sektörde yüzde 6.3 azaldı, ücretler ise reel olarak yüzde 17 geriledi 
     ANKARA Milliyet 

     İmalat sanayiinde üretimde çalışanlarda, bu yılın ilk üç ayında yüzde 6.9, çalışılan saatte yüzde 6.3 azalma oldu. 
     Devlet İstatistik Enstitüsü’nün DİE , üç bin büyük ölçekli imalat sanayi işyerinden derlediği bilgilere dayalı olarak hazırladığı "İmal t Sanayiinde Üretimde Çalışanlar, Üretimde Çalışılan Saat ve Kısmi Verimlilik Endeksi"ne göre devlet sektöründe üretimde çalışan sayısı yüzde 11.1, üretimde çalışılan saat yüzde 11.5 azaldı. 
     
     Verimlilik arttı 
     Özel sektörde üretimde çalışan sayısında yüzde 6.3, üretimde çalışılan saatte yüzde 5.5 düşüş oldu. Devlet sektöründe üretimde çalışan kişi başına kısmi verimlilik yüzde 15.1, özel sektörde ise 10.3 arttı. 
     DİE’nin, imalat sanayi sektöründe hesapladığı üretimde çalışılan saat başına ücret, üretim ve diğer işlerde çalışanlar kişi başına kazanç endekslerine göre ise ücretler yılın ilk üç ayında reel olarak ortalama yüzde 17 azaldı. Üretimde çalışılan saat başına ücretler üç ayda nominal olarak yüzde 43.5, üretimde çalışanların kişi başına kazancı yüzde 41.3, üretim dışındaki işlerde çalışanların ücretleri yüzde 50.8 arttı. 
     Aynı dönemde tüketici fiyatları endeksinde yaşanan artıştan arındırıldığında, üretimde çalışılan saat başına ücretlerde yüzde 15.7, üretimde çalışılan kişi başına kazançta yüzde 17, diğer işlerde çalışanların kişi başına kazançlarında yüzde 11.5 reel azalma oldu. 
     Saat başına ücretlerdeki reel azalma kamuda yüzde 12.6, özel sektörde yüzde 14.9, üretimde çalışan kişi başına kazançtaki reel azalma ise kamuda yüzde 14.1, özel sektörde yüzde 16.3 olarak gerçekleşti. Kamuda üretim dışındaki işlerde çalışanların ücretlerinde yüzde 12.9, özel sektörde yüzde 11.2 oranında azalma kaydedildi. Bu yılın birinci döneminde, geçen yılın son dönemine göre ise üretimde çalışılan saat başına ücretler yüzde 12.9, üretimde çalışan kişi başına kazanç yüzde 8.7 arttı. 
     
Aylık kazancımız 560 milyon      Devlet İstatistik Enstitüsü’nün DİE verilerine göre, 2001 yılının ilk altı aylık döneminde kişi başına aylık ortalama brüt kazanç 560 milyon 893 bin lira oldu. Kamuda çalışanların maaş ortalaması, özel sektörde çalışanlardan 363 milyon lira daha fazla gerçekleşti. Özel sektörde çalışanların brüt kazanç ortalamaları 467 milyon 558 bin lira düzeyinde gözükürken, bu rakam kamu sektöründe 924 milyon 324 bin lira oldu. 
     



 EKONOMİ 

























</TEXT>
</DOC>
