<DOC>
<DOCNO> 56189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/son/soneko02.html </URL>
<DATE> 2001/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancılar IMKB'de kasım ayında alım ağırlıklı işlem yaptılar 
</HEADLINE>
<TEXT>

     İstanbul Menkul Kıymetler Borsası'nda İMKB , yabancı yatırımcılar Kasım ayında alış ağırlıklı işlem yaptılar. 
     İMKB'nin verilerine göre, yabancı banka, aracı kurum veya şahıs adına geçen ay 628 milyon 63 bin 71 dolarlık hisse alındı. 587 milyon 935 bin 677 dolarlık da satış yapıldı. 
     Kasım ayında yabancıların gözde hisseleri bankalar, holdingler ve Turkcell oldu. 
     Yabancı yatırımcıların en fazla alım yaptıkları hisse senedi, 86 milyon 341 bin 119 dolarla Yapı ve Kredi Bankası olarak belirlendi. En fazla alım yapılan diğer hisseler 81 milyon 915 bin 73 dolarla Turkcell, 56 milyon 456 bin 967 dolarla Sabancı Holding, 50 milyon 486 bin 799 dolarla Garanti Bankası hisselerinde gerçekleşti. 
     Kasım ayında yabancıların en fazla satış gerçekleştirdikleri hisse senedi Turkcell olurken, bu hissede 86 milyon 282 bin 916 dolarlık satış yaptılar. 
     Yapı ve Kredi Bankası 72 milyon 251 bin 891 dolarla ikinci ve Garanti Bankası 56 milyon 76 bin 163 dolarla üçüncü sırada yer aldı. 
     






</TEXT>
</DOC>
