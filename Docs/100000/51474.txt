<DOC>
<DOCNO> 51474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/son/sonspo04.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarih boyunca A Milli Futbol Takımı... 
</HEADLINE>
<TEXT>

     A Milli Futbol Takımı, bugüne dek 67 değişik ülkenin milli takımıyla resmi ve özel maçlar yaptı. 
     Millilerin maç yaptığı ülkeler arasında Etiyopya, Malezya, Pakistan, Libya, Honduras, Yeni Zelanda, Şili ve Paraguay gibi ülkeler de bulunuyor. 
     A Milli Futbol Takımı ayrıca, Macaristan, eski SSCB, Fransa, İtalya B ve ümit milli takımlarıyla da özel maçlar yaptı. 
     
     Gol kralı Hakan Şükür 

     A Milli Futbol Takımı'nın 78 yıllık tarihinde en fazla gol atan futbolcu ise İtalya Ligi takımlarından FC Inter'de oynayan Hakan Şükür. 
     Ay-yıldızlı formayla çıktığı 68 maçta toplam 34 gole imza atan Hakan Şükür ilk sırada yer alırken, geçmiş yıllarda Fenerbahçe'de futbol oynayan Lefter Küçükandonyadis, 20 golle 2., Galatasaraylı Metin Oktay ile Fenerbahçeli Cemil Turan da 19'ar golle 3. sırayı paylaşıyorlar. 
     
     Bir maçta 4 gol atanlar 

     A Milli Futbol Takımı'nda bugüne dek bir maçta 4 gol atan 3 futbolcu bulunuyor. 
     Milli takımın, 17 Haziran 1924 tarihinde Finlandiya'yi 4-2 yendiği özel maçta Fenerbahçeli Zeki Rıza Sporel, 10 Kasım 1996 tarihinde San Marino'yu 7-0 yendiği Dünya Kupası Eleme Grubu maçında Beşiktaşlı Oktay Derelioğlu, 20 Ağustos 1997'de de Galler ile yapılan ve 6-4 Türkiye'nin galibiyetiyle sonuçlanan Dünya Kupası Eleme Grubu maçında da Galatasaraylı Hakan Şükür, 4'er gol atma başarısını gösterdiler. 
     
     Ogün'ün rekoru 

     A Milli Futbol Takımı formasını en çok giyen futbolcu unvanı Fenerbahçeli Ogün Temizkanoğlu'na ait bulunuyor. 
     Milli formayı 73 kez giyen Ogün, Oğuz Çetin'e ait 70 maçlık rekoru bir süre önce eline geçirmişti. 
     Ayrıca, Avusturya maçında aday kadroda yer alan oyunculardan Hakan Şükür 68, Abdullah Ercan 65, Bülent Korkmaz 64, Tugay Kerimoğlu da 63 kez milli formayı giydi. 
     
     78 yılda 36 teknik adam 

     A Milli Futbol Takımı'nın 78 yıllık tarihinde 17'si yabancı, toplam 36 teknik adam görev yaptı. 
     Milli takımın başında en uzun süre görev yapan isim Coşkun Özarı oldu. 
     1961 ile 1986 yılları arasında, çeşitli dönemlerde 5 kez 
     millilerin başına getirilen Coşkun Özarı, toplam 54 maçta görev yaptı. 
     
     Turgay Şeren'in rekoru 

     A Milli Futbol Takımı'nın 78 yıllık tarihinde en fazla kaptanlık yapan futbolcu ise Galatasaray'ın efsane kalecilerinden Turgay Şeren. 
     46 kez milli takımın kalesini koruyan Turgay Şeren, bunların 
     35'inde kaptanlık pazubandıyla sahaya çıktı. 
     
     En farklı sonuçlar... 

     Milli takım, tarihindeki en farklı skorlu galibiyetleri Suriye, Güney Kore ve San Marino karşısında 7-0'lık sonuçlarla aldı. 
     Türkiye, en farklı skorlu yenilgileri ise 2 kez İngiltere, 1 kez de Polonya'ya karşı 8-0 yitirerek tattı. 
     
     En çok İsviçre'yi yendik... 

     A Milli Futbol Takımı, tarihindeki en fazla galibiyeti İsviçre karşısında 6 ile alırken, en çok da eski SSCB'ye yenildi 14 . 
     Milli takım, en çok golü Bulgaristan'a attı 29 , en çok golü ise Romanya'dan yedi 44 . 
     Türkiye, en çok maçı ise 21 kezle, Romanya ile yaptı. 
     
     En gollü maç 

     Türkiye, en gollü maçını 28 Kasım 1967 tarihinde Pakistan ile oynadı. 
     Dakka'da yapılan karşılaşmayı 7-4 Türkiye kananırken, atılan toplam 11 gol, millilerin oynadığı toplam 3 milli maç içinde en gollü karşılaşma olarak tarihe geçti. 
     






</TEXT>
</DOC>
