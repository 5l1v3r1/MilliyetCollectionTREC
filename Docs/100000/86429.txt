<DOC>
<DOCNO> 86429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/son/sontur20.html </URL>
<DATE> 2002/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit'e hastanede doğum günü kutlaması yapıldı... 
</HEADLINE>
<TEXT>

     Başbakan Bülent Ecevit için 11 gündür tedavi gördüğü ve bugün taburcu olacağı Başkent Üniversitesi Hastanesi'nde doktorlar ve hemşireler doğum günü kutlaması yaptılar. 
     Başbakan Ecevit'in odasının bulunduğu koridordaki yaş günü kutlamasında üzerinde Türk Bayrağı, beyaz güvercinler ve hastane ambleminin bulunduğu kare şeklindeki pastayı Başbakan Ecevit kesti ve üzerindeki iki adet mumu üfleyerek söndürdü. 
     Başbakan ilk pasta dilimini kendisiyle aynı katta tedavi gören ve böbrek yetmezliği dolayısıyla transplantasyon yapılan 7i yaşındaki Esra Ergün'e ikram etti. Esra Ergün de Başbakan Ecevit'e kendisinin yaptığı ve üzerinde güneş, ağaç, çocuklar, evler ve arabaların bulunduğu resmi hediye etti. Küçük Esra hediye ettiği resime daha önce karşılaştıkları zaman Başbakan Ecevit'in çok beğendiği iki adet tokasını da yapıştırdı. Başbakan Ecevit, resmi çok beğendiğini belirterek, Küçük Esra'ya bir adet çanta armağan etti. 
     Başbakan Ecevit'in eşi Rahşan Ecevit ile kendisinin tedavi gördüğü süre içerisinde sağlık hizmeti veren tüm doktor ve hemşirelerin hazır bulunduğu doğum günü kutlamasında, Başkent Üniversitesi Rektörü Prof. 
     Dr. Mehmet Haberal Başbakan Ecevit'e bir gül demeti sundu. Prof. Dr. 
     Haberal, burada yaptığı konuşmada, ''Ülkemize uzun yıllar hizmet edeceğiniz inancı ile doğum gününüzü kutluyorum'' dedi. 
     Başbakan Ecevit ise ''Bana ve eşime çok iyi baktınız. Allah sizden razı olsun'' diye konuştu. 
     





</TEXT>
</DOC>
