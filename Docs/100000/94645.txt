<DOC>
<DOCNO> 94645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/son/sondun29.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
N'Sync'in solisti Lance Bass uzay turisti olmaya hazırlanıyor 
</HEADLINE>
<TEXT>

     Amerikalı müzik grubu N'Sync'in solisti Lance Bass'ın, Uluslararası Uzay İstasyonu'na UUİ gitmek için hazırlandığı bildirildi. 
     Rusya uzay ajansı Rosaviakosmos sözcüsü Konstantin Kredenko, telefonla yaptığı açıklamada, uzay turisti olmaya hazırlanan Lance ile Rus uzay yetkilileri arasında görüşmelerin sürdüğünü söyledi. 
     Sözcü, henüz sözleşme imzalanmadığını kaydetti. 
     Üyeleri erkek olduğu için hayranları çoğunlukla bayan olan N'Sync grubunun 23 yaşındaki solisti Lance, geçen Mayıs'ta gazetecilere, Rus doktorlardan uçuş için ilk onayı aldığını söylemişti. 
     Lance, sözleşme imzalandığı takdirde, uzaydaki ilk pop yıldızı ve bugüne kadar uzaya giden en genç uzay turisti olacak. 
     UUİ'ye, geçen yıl Amerikalı iş adamı Dennis Tito ve bu yıl Nisan'da Güney Afrikalı internet milyoneri Mark Shuttleworth gitmişti. 
     Her ikisinin de bu yolculuk için 20 milyon ödedikleri öne sürülüyor. 
     





</TEXT>
</DOC>
