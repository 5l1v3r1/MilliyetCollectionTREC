<DOC>
<DOCNO> 61562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/son/sondun06.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçak kazasında ölen Aaliyah, Amerikan Müzik Ödülleri'ni topladı 
</HEADLINE>
<TEXT>

     Amerikan Müzik Ödülleri, ABD'nin Los Angeles kentinde yapılan törenle sahiplerine verildi. 
     Bu yıl yıldızı parlayan Alicia Keys ve soul müziğin ünlü gruplarından Destiny's Child, 29. kez düzenelenen törende 2 dalda ödüle layık görülürken, geçen yaz bir uçak kazasında hayatını kaybeden Aaliyah, en iyi kadın soul müzik sanatçısı seçildi. 
     Törende ödül alan isimler ve dalları şöyle 
     Pop ve rock müzik dalında en iyi erkek sanatçı ödülü Lenny Kravitz, en iyi kadın sanatçı ödülü Janet Jackson, en iyi grup ödülü 'N Sync, en iyi albüm ödülü ''Survivor'' ile Destiny's Child, en yeni sanatçı ödülü Alicia Keys'e verildi. 
     Soul müzik ve blues dallarında, en iyi erkek sanatçı Luther Vandross, en iyi kadın sanatçı Aaliyah, en iyi grup Destiny's Child, en iyi albüm sanatçıyla aynı adı taşıyan ''Aaliyah'', en yeni sanatçı Alicia Keys seçildi. 
     Country müzik dalında, en iyi erkek sanatçı ödülü Tim McGraw'a, en iyi kadın sanatçı ödülü Faith Hill'e, en iyi grup ödülü Brooks Dunn'a, en iyi albüm ödülü Tim McGraw'un ''Set This Circus Down''ına, en yeni sanatçı ödülü ise Trick Pony'e verildi. 
     Rap müzik ve hip hop dallarında, en iyi sanatçı Nelly seçilirken, alternatif müzik dalında en iyi sanatçı ödülüne Limp Bizkit layık görüldü. 
     Enrique Iglesias, en iyi Latin müzik sanatçısı ödülünü alırken, en iyi film müziği ödülü ''Save the Last Dance''ın oldu. 
     U2'nun en iyi internet sanatçısı ödülü aldığı törende, en iyi yetenek ödülü Garth Brooks'a verildi ve Michael Jackson, yüzyılın sanatçısı ödülüne layık görüldü. 
     Törende Sade, yetişkin çağdaş sanatçı ödülünü alırken, çağdaş ilham ödülü Yolanda Adams'a verildi. 
     






</TEXT>
</DOC>
