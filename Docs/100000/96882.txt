<DOC>
<DOCNO> 96882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/ekonomi/eko06.html </URL>
<DATE> 2002/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracat hedefi aşıp 34 milyar dolar olur’ 
</HEADLINE>
<TEXT>

     ANKARA Milliyet 

     Devlet Bakanı Tunca Toskay, yaşanan gelişmelerin, 2002 program hedefi olan 32 milyar dolarlık ihracat hedefinin aşılarak, "33.5 - 34 milyar dolar" arasında bir rakama ulaşılacağını gösterdiğini bildirdi. 
     
     17 günde yüzde 33.7 artış 
     İhracatçı Birlikleri kayıtlarına göre, 2002 yılının 1 Ocak - 17 Temmuz döneminde, geçen yılın aynı dönemine kıyasla ihracatın yüzde 8 oranında arttığını kaydetti. 
     Yılın birinci çeyreğinde yüzde 5 olan artış oranının, ikinci çeyrekte yüzde 6.7 olduğuna işaret eden Toskay, temmuz ayının ilk 17 günü itibarıyla bu oranın yüzde 33.7’yi bulduğunu ifade etti. 
     İhracatta elektrik - elektronik, otomotiv sanayi ürünleri ve konfeksiyon ürünlerinin payındaki artışın devam ettiğini belirten Toskay, şunları kaydetti 
     "Euro dolar paritesinin artmaya başladığı mart - haziran döneminde TL, euro karşısında reel olarak yüzde 15.3 oranında değer kaybetmiştir. Yılın ikinci yarısında euro’nun dolar karşısındaki yükselişinin, AB ülkelerine yapılan ihracatın artmasına yol açması beklenmektedir." 
     



 EKONOMİ 























</TEXT>
</DOC>
