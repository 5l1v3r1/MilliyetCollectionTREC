<DOC>
<DOCNO> 85412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/yazar/gureli.html </URL>
<DATE> 2002/05/22/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Tunceli’ye bakış ve Tunceli’den bakış 
</HEADLINE>
<TEXT>

     Kent merkezinin yanı başındaki bir çay bahçesindeyiz. Kırk - elli metrelik yarın aşağısında, sarp dağların yeşillikleri arasından koca bir ağacın gövdesine dolanmış sarmaşık dalı gibi kıvrıla kıvrıla çıkıp gelen Munzur Suyu akıyor. 
     Munzur Suyu’na katılan irili ufaklı en az on akarsu, Tunceli’nin dört bir yanını çevreleyen dağların eteklerini bir dantel gibi işlemiş. Topraktan fışkıran yeşilin binbir tonu kan ve şiddete isyanı haykırıyor sanki berrak gökyüzünde sevda söylemli bulutlar barışı çağırıyor. 
     Tunceli’nin iki yıllık Valisi Mustafa Erkal da iki dönemdir Belediye Başkanı seçilen Hasan Korkmaz da benzer şeyleri söylüyorlar. Tunceli’de Doğu olarak genelleştirebilirsiniz de sorunları çözmek için devletin halka bakış açısının da, halkın devlete bakış açısının da değişmesi gerekiyor. Bu değişim sürecinin umut verici biçimde başladığının belirtileri yavaş yavaş görülüyor. 
     Basın Yayın ve Enformasyon Genel Müdürlüğü’nün yerel medyaya yönelik eğitim seminerlerinden dokuzuncusunu Tunceli’de yapması belki bu adımlardan biri. 
     OHAL’in sürmesine karşın, kente giriş çıkışlardaki denetimlerin yumuşatılması normalleşme sürecinin belki bir başka kapısı. 
     Cemevindeki geceye vali ve eşinin, belediye başkanının, yerel komutanların ve bazı bürokratların, medya seminerine gelenlerle birlikte katılması ve dinsel töreni özgün adabı içinde izlemeleri, belki barış içinde birlikte yaşama anlayışına açılan değişim pencerelerinden biri. 
     Ama artık bu değişimin somut biçimde, özellikle devlet tarafından adımlar atılarak yaşama geçirilmesi gerekiyor. 
     Nasıl mı 
     Önce, Tunceli’ye "üvey evlat muamelesi" yapılmaktan vazgeçilmeli, bölgeler arası dengesizlikler ortadan kaldırılmalı. Belediye Başkanı Hasan Korkmaz, hükümetin 13 Nisan 2002’de yürürlüğe koyduğu kararnameyle Isparta, Rize ve İstanbul’un Şişli’si gibi yerleri afet nedeniyle yardım yapılacak belediyeler kapsamına aldığı halde, Tunceli’nin bu kapsamın dışında bırakılmasını eleştiriyor. 
     Organize sanayi bölgesinin 1971’de başlatılan inşaatına bir trilyon harcanmış, hala inşaat bitmemiş, son kez açılan ihaleye ise giren olmamış. Tamamlanmayan Kültür Sarayı bir başka eleştiri konusu. 
     Tunceli, üretime yönelik yatırımlar bekliyor. Fırat Üniversitesi’ne bağlı bir eğitim fakültesi açılmasını, turizme önem verilmesini istiyor. 
     Ve... Tunceli’den çıkıp dışarıda zengin olanların doğdukları toprağa yatırım yapmayışı, bu zengin doğanın yoksul halkı arasında, "Paranın bu kadar mı dini imanı yok " dedirtiyor insana. 
     
     Bir Türkü 
     Tunceli’nin türküleri de dert söyler 
     "Bülbülüm dalımda dolandı yoktur Bu hasretliği çekmeye halim yoktur İhtiyar halimde bir canım vardır Bir gün duyarsın bu can da yoktur." 
     
     







Türkiye nereye 


"Görüntü" Türkiye'sinden, "gerçek" Türkiye'ye geçilirken enseyi karartmayın 


Vazgeçilmezler 


Ecevit çıkabilir 


Tüm hayatımız magazin oldu 


Trakya kararsız 


Dönme dolap 


Okurlarımızdan çarpıcı tespitler 


Neden kur takıntısı 


Tunceli’ye bakış ve Tunceli’den bakış 


Diğer adaylar ne yapar 


Ecevit için küçük, Türkiye için büyük bir adım 


Küçük hesaplarla büyük oyun 


Türkiye’nin bir cumhuriyet başsavcısına ihtiyacı var 


EMLAK VERGİSİ’NDE SON 10 GÜN 


Aşık Mahsuni "Ben gittikten sonra ararlar beni" 


Fazla kitapları topluma geri döndürmek 


Esrarengiz havalar 


Kira yılını karıştırmayın 


Ankara’ sahnesi Halk’ sahnesi farklı sahneler 


</TEXT>
</DOC>
