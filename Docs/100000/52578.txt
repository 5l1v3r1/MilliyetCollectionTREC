<DOC>
<DOCNO> 52578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/yasam/yas05.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Babanın kaderi öz kızının elinde 
</HEADLINE>
<TEXT>

Nişanlısının tecavüzüne uğrayan 14 yaşındaki A.Ş. evlenmeyi kabul etmezse nişanlısı 6 yıl, babası ise 3 yıl hapis yatacak 
     NEŞET KARADAĞ Adana DHA 

     Adana Karaisalı’nın Ayakkıf köyünde oturan lise 1. sınıf öğrencisi A.Ş. 14 , ailesinin baskısıyla geçen yıl Erhan Polat 23 ile nişanlandı. Bir akşam A.Ş., gezmeye gidip eve geç dönünce babası Ziya Ş. tarafından dövüldü. Daha sonra Ziya Ş., kendilerini ziyarete gelen damat adayına "Al götür. Kız sizin" diyerek kızını evden kovdu. Polat, nişanlısını alarak Adana’da oturan amcasının evine gitti ve orada A.Ş.’ye tecavüz etti. Ardından A.Ş. ve Ziya Ş., tecavüz’ iddiasıyla şikayetçi oldu. Adana 2. Ağır Ceza Mahkemesi’nde görülen davada A.Ş. ile rızasıyla birlikte olduğunu savunan Polat, "Babası bana Al götür’ dedi. Ben de götürdüm. Kendi isteğiyle birlikte olduk. Düğün yapıp evleneceğiz" diye konuştu. 
     
     Nişanlısıyla evlenmek istemediğini belirten A.Ş. "Ben eve dönmek istedim. Götürmediler. Ağladım. Babası, annesi, yengesi beni bir odaya soktu. Erhan da zorla ırzıma geçti. Bir gün sonra gelinlik giydirip babamın evine bıraktılar" dedi. Ziya Ş. de "Erhan’a Al götür ilişkide bulun’ demedim. Kaynaşmaları için götürmesini söyledim" diyerek Polat’ı suçladı. 
     
     Mahkeme, "15 yaşından küçük kızın ırzına geçmek ve alıkoymak" suçundan Polat’ı 6 yıl 3 ay, Ziya Ş.’ye ise tecavüze göz yumduğu gerekçesiyle 3 yıl 1 ay 15 gün ağır hapis cezası verdi. Mahkeme Başkanı, "Evlenirseniz cezanızı tecil ederim. Eğer evlenmezseniz bu cezayı çekersiniz" diye uyardı. A.Ş., kendisine tecavüz emekle suçladığı Polat ile evlenirse hem onu hem de babasını hapis yatmaktan kurtaracak. 
     
     
     



 YAŞAM 














</TEXT>
</DOC>
