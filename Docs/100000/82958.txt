<DOC>
<DOCNO> 82958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/spor/spo03.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Cim-Bom'da yeşil hat 
</HEADLINE>
<TEXT>

Özhan Canaydın, Terim ile Elmas-Saraçoğlu ikilisi arasındaki buzları eritmek için ustaca bir barış planı yaptı. Başkan, bu üçlüyü, yönetici Orhan Yüzen’in ofisinde buluşturdu 
     HALİL ÖZER 

Canaydın teklif etti      GALATASARAY’DA yeşil hatta buluşma... Sarı-Kırmızılı kulüpte Fatih Terim’in gelişi ile birlikte Futbol Şubesi’ndeki konumları tartışmaya açılan yöneticilerden Burak Elmas ve Özer Saraçoğlu dün Florya’da iş başındaydı. Ancak Özhan Canaydın önceki gece teknik direktör Fatih Terim ile bu ikilinin arasının bozuk olduğunu düşünerek buzları eritmek için bir buluşma planladı. Ve bu buluşmada tarafsız bölgede gerçekleştirildi. 
     
Tarafsız sahada      ÖZHAN Canaydın önce Elmas ve Saraçoğlu’nu Fatih Terim’in ofisine götürmeyi düşündü. Ancak daha sonra bunun uygun olmayacağı görüşü ortaya atıldı ve Terim’in çağırılması planlandı. Ancak karşılıklı temaslar sonrasında bu görüş de uygun bulunmadı. Bunun üzerine Başkan Canaydın, tarafların Sarı-Kırmızılılar’ın yedek yöneticilerinden Orhan Yüzen’in ofisinde bir araya gelmesinde karar kıldı ve üçlüye adresi bildirdi. 
     
Herşey Aslan için      YÜZEN’İN ofisine de pek sıcak bakılmamasına rağmen Canaydın bu fikrinde ısrar etti. Yöneticiler neden Orhan Yüzen olduğunu sormasına rağmen Galatasaray Başkanı ısrarını sürdürdü. Elmas ve Saraçoğlu bunun üzerine öneriyi kabul ettiler. Daha sonra Terim ile birlikte Yüzen’in Etiler’deki ofisinde buluştular. Görüşme önce soğuk bir havada başlamasına rağmen, sonra yumuşadı. Taraflar bundan böyle geçmişten değil, gelecekten söz etme kararı alarak ayrıldılar. 
     
EMRE fena AŞIKİlişkilerinde beş yıl doldu, kalplere ilk yıldız takıldı 
     ERHAN TELLİ 

     CİM BOM’A ilk geldiği günlerde ortak bir fikir vardı "Emre Aşık, Galatasaray’da hayatta oynayamaz. Eğer iyi futbolcu oysaydı zaten Fenerbahçe’de kalırdı." 
     Doğrusu Emre Aşık öyle bir oynadı ki, Popescu’su gitmiş defansın adeta ilacı oldu. Hem futbolu hem de manken Aysun Kayacı ile yaşadığı düzeyli ilişkiyle alkış toplayan yıldız futbolcu, iki yıl önceki "Sevgilimle ilk röportajımı sizinle yapacağım" sözünü tuttu. 
     
     
     - Bugüne kadar hep gözlerden uzak kalmayı tercih ettiniz Emre. Bunun nedeni neydi 
     EMRE - Evet bunu bilerek yaptık, bundan sonra yapmaya da devam edeceğiz. Zaten bu birlikte ilk ve son röportajımız olacak. Beş yıla dayanan bir ilişkimiz var. Bugüne kadar hiç göz önünde bulunmayı istemedik. Biz bazı değerlere inanıyoruz. Herkesin bu ilişkiye saygı göstermesini istiyor, hatta bekliyor. 
     
     - Aysun sen neler söyleyeceksin 
     AYSUN - Ben de Emre’ye katılıyorum. Bu bizim tercihimiz. Buna insanların saygı göstermesini istiyoruz. 
     
     - Emre, Aysun ile olan birlikteliğinizin senin başarındaki payı nedir 
     AYSUN - Bana çok destek oluyor. Zaten birlikte yaşadığımız düzenli bir hayat var. Bir futbolcu için düzenli bir şekilde yaşamak çok önemli. Ama Aysun benim için daha çok fedekarlık yapıyor. Bütün programını bana göre ayarlıyor diyebilirim. İlişkimiz artık rayına oturdu. 
     
     - Aslında sizler birlikteliğinizle önemli bir şeyi de başardınız. Meslekleri futbolculuk ve mankenlik olan iki insanın da birlikte olabileceğini ispatladınız... 
     AYSUN - Evet. İnsanlar "demekki olabiliyormuş" dediler. Biz bunu başardık. Bu bizim için ayrı bir gurur. 
     
     - Gelelim bugünlerdeki en büyük mutluluğunuza. Şampiyonluk nasıl bir duygu Emre 
     EMRE - Bütün sezon ben ve takım arkadaşlarım aslanlar gibi oynadık ve şampiyonluğu da aslanlar gibi kazandık. Üstelik üçüncü yıldızı hakedip formalarımıza sahicisini taktık. Bu şampiyonlukta oynayan oynamayan her futbolcu arkadaşımın ve öncekilerle her üç yönetimin de katkısı var. 
     
     - Sezon başında Popescu’nun Lecce’ye gidişiyle bir anda kendini büyük bir sorumluluğun içinde buldun. Neler yaşadın o dönemde 
     EMRE - Aslında hocamız beni geçen sezondan beri hazırlıyordu. Bana "Popescu gidince sen oynayacaksın" demişti, ama ben bunu benim gönlümü almak için söylediğini düşünüp O’na pek inanmamıştım. Sonra bir anda oldu. Kendimi takımda buldum ve herşey yolunda gitti. 
     
     - En çok üzüldüğün maç 
     EMRE - En üzüldüğüm maçı Kadıköy’de oynadım. Fenerbahçe derbisinde kırmızı kart görmeme çok üzüldüm. Eğer o maçı 11’e 11 oynasaydık sonuç çok farklı olurdu. 
     
     - En sevindiğin maç 
     EMRE - Kocaelispor maçı. Şampiyon olduğumuzda inanılmaz derecede çok sevindim. Muhteşem bir duygu. Umarım gelecek yıl Şampiyonlar Ligi’nde de aynı başarıyı yakalarız. Avrupa’da daha büyük başarılara imza atacağımıza yürekten inanıyorum. 
     
     - Yeni sezonda Fatih Terim ile çalışacaksın. Ne düşünüyorsun 
     EMRE - Beni Emre yapan, beni yaratan Fatih Terim’dir. O, bana oynadığım her kulüpte kucak açıp Milli Takım’da oynama şansı tanıdı. Bana sahip çıktı. Benim üzerimdeki emeği çok. Galatasaray’a gelmeden önce Fatih hocayla çalışmayı çok istiyordum. Benim geldiğim yıl hocam kulüpten ayrıldı. Şimdi geri döndü. Artık beraberiz. Bir hayalim daha gerçek oldu. Çok mutluyum. 
     
İmza günü      FLORYA’DA ilk imzalar Kaptan Bülent ve Suat’tan geldi. Burak Elmas ve Özer Saraçoğlu ile görüşen iki futbolcunun boş mukaveleye imza attığı açıklandı. Bülent, "Bu sözleşme ömür boyu sürecek. Bu takımın sadece kaptanı değiliz. Çim de keseriz, kapıda bekçilik de yaparız. Fatih Terim ile Şampiyonlar Ligi’nde yarım kalan işimizi bitireceğiz" diye konuştu. Galatasaray, dün Samsunspor’un orta saha oyuncusu Müslüm Can’ı renklerine bağladı. 
     
Amaral iddiası      YABANCI arayışlarını sürdüren Cim Bom’un, Fiorentina’nın orta sahadaki yıldızı Amaral’ın peşinde olduğu iddia edildi. Terim’in Mor Menekşeler’i çalıştırdığı dönemde sakat olduğu için faydalanamadığı 29 yaşındaki Sambacı’nın, transfere sıcak baktığı belirtildi. İtalya’nın La Gazzetta dello Sport Gazetesi ise Milan’ın 22 yaşındaki santrforu Kutuzov’un Aslan’a gelebileceğini yazdı. 
     
Yaprak dökümü      FATİH Terim’in göreve gelişiyle birlikte Galatasaray’da vedalar da başladı. Terim’in yeni sezon kadrosunda düşünmediği Fleurquin ve Niculescu ile yollar ayrıldı. Kiralık olarak oynayan Victoria’nın kaderi ise bonservis bedeline göre belli olacak. Öte yandan Cim-Bom’un golcüsü Ümit Karan dün Almanya’da fıtık ameliyatı oldu. 
     
Ahmet Dursun Florya’da      VEDAT DANACI 

     METİN Oktay Tesisleri’nde dün görenleri şaşkına çeviren bir misafir vardı Beşiktaşlı Ahmet Dursun... Yıldız futbolcunun dün saatler 15 30’u gösterirken, Inter de oynayan Okan Buruk ile birlikte Fatih Terim’in yanına gitmesi "Ahmet, Cim-Bom yolunda mı " sorusunu akıllara getirdi. Futbolcunun menajeri Ahmet Bulut, "Kısa bir işimiz vardı, o yüzden gittik" derken, Beşiktaş Menajeri Sinan Engin, "Sözleşmesi devam ediyor. Transfer görüşmesi yaptıysa, kafasını koparırız" dedi. 
     
Fener’e teşekkür      MILAN’DAN Fatih Terim’in kişisel girişimleri sonucunda kiralık olarak Cim-Bom’a dönen Ümit Davala, Fenerbahçe ile İtalya’da görüştüğünü açıkladı. Ezeli rakibin, Milan ile bonservis için anlaştığını söyleyen Ümit, "Ali Yıldırım’a gönlümün sadece Galatasaray’da olduğunu söyleyip teşekkür ettim" dedi. Ümit’in bugün Florya’da imza atması bekleniyor. 
     



 SPOR 




























</TEXT>
</DOC>
