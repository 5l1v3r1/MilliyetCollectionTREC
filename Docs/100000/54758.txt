<DOC>
<DOCNO> 54758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/son/sonspo14.html </URL>
<DATE> 2001/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da Batista'nın lisansı yetişmedi, Ümit ise şüpheli... 
</HEADLINE>
<TEXT>

     Galatasaray, ligde yarın İstanbulspor ile yapacağı karşılaşma için Florya Metin Oktay Tesisleri'nde kampa girdi. 
     Türkiye Kupası'nda Erzurumspor'a altın golle şok bir şekilde elenen Galatasaray, ligde yeniden çıkışa geçen flaş ekip İstanbulspor'u yenerek moralleri düzeltmek istiyor. 
     Galatasaray'ın yeni transferi Batista lisansının yetişmemesi nedeniyle kamp kadrosuna alınmazken, Murat Sözkesen 20 kişilik kadroda yer aldı. 
     
     Ümit şüpheli 

     Sakat futbolculardan, burnundan ameliyat olan Berkant'ın İstanbulspor karşısında forma giyemeyeceği, Capone ve Arif'in ise durumlarını iyi olduğu açıklanırken, kulüp doktoru Serhan Kurtulmuş, Erzurumspor karşılaşmasında ayak parmaklarında aşırı soğuk nedeniyle yaralar oluşan Ümit Karan'ın da durumunun şüpheli olduğunu söyledi. 
     İstanbulspor maçı öncesi sarı-kırmızılılarda cezalı futbolcu bulunmuyor. 
     
     Batista sağlık kontrolünden geçti 

     Gaziantepspor'dan alınan ve dün resmi sözleşme imzalanan Batista, Caroussel Acıbadem Hastanesi'nde sağlık kontrolünden geçirildi. 
     Brezilyalı futbolcunun ilk yapılan tetkiklere göre, herhangi bir sağlık problemine rastlanmadığı açıklandı. 
     
     Muhtemel 11 

     Ali Sami Yen Stadı'nda saat 20.00'de başlayacak ve Zafer Önder İpek'in yöneteceği karşılaşmaya Galatasaray'ın, Mondragon, Capone, Emre, Bülent Korkmaz, Hakan, Perez, Ayhan, Sergen, Hasan, Serkan, Arif Murat Sözkesen muhtemel 11'yle çıkması bekleniyor. 
     Sarı-kırmızılılar, akşam saatlerinde basına kapalı olarak gerçekleştirecekleri antrenmanla İstanbulspor maçı hazırlıklarını tamamlayacak. 
     






</TEXT>
</DOC>
