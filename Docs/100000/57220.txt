<DOC>
<DOCNO> 57220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/son/sonspo05.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Detroit Pistons, New York'a acımadı 
</HEADLINE>
<TEXT>

     ABD Profesyonel Basketbol Ligi NBA'e, 6 maçla devam edildi. 
     Doğu Konferansı Merkez Grubu lideri Detroit Pistons, Atlantik Grubu dördüncüsü New York Knicks'i evinde 99-97 yendi. 
     Auburn Hills'deki maçta, Doğu Konferansı'nda şu ana dek en iyi galibiyet serisini yakalayan takım konumundaki Pistons'ta, Corliss Williamson, 24 sayı atarak bu sezonki en skorer oyununu çıkardı. Skora 19 sayı ekleyen Jerry Stackhouse, 13 asist yaparak kariyerinde bir 
     maçtaki en fazla asist sayısına erişti. Takımda Chucky Atkins, Cliff Robinson ve Ben Wallace 12'şer sayı kaydetti. Wallace, ayrıca 13 ribaunt aldı. Jeff Van Gundy'nin yerine göreve gelen Don Chaney'nin yönetimindeki Knicks ise son 3 maçta 2. yenilgisine uğradı. Knicks'te, salı gecesi Boston Celtics'e 49 sayı atan Latrell Sprewell, bu kez 22 sayıda kalırken, Marcus Camby 20 sayı ve 16 ribaunt, Allan Houston 19, Mark Jackson da 18 sayı attı. Gecenin bir diğer maçında Atlantik Grubu üçüncüsü Orlando Magic, Batı Konferansı Pasifik Grubu sonuncusu Golden State Warriors'ı deplasmanda zorlu bir mücadelen sonra 105-100 yendi. Oakland'daki bu mücalede, son 3 maçtır süren skorerliğini yine konuşturan Tracy McGrady'nin attığı 40 sayının, galibiyette önemli payı oldu. 30 şuttan 19'unda isabet bulan McGrady, 7 de ribaunt aldı. Warriors karşısında üst üste 4. zaferine ulaşan Magic'de, Mike Miller 15 sayı, 8 asist ve 6 ribauntla maçı tamamladı. Bu sonuçla Magic aynı zamanda son 6 deplasman maçında ilk galibiyetine ulaştı. Warriors'da, Antawn Jamison 25 sayı, Erick Dampier 21 sayı ve 10 ribaunt, Larry Hughes 18 sayı, Denny Fortson da 14 ribaunt gerçekleştirdi. Sonuçlar şöyle 
     
     
Charlotte Hornets-Toronto Raptors 104-90 Indiana Pacers-Houston Rockets 108-106 uzatmada Detroit Pistons-New York Knicks 99-97 Dallas Mavericks-Cleveland Cavaliers 102-82 Denver Nuggets-Memphis Grizzlies 89-86 Golden State Warriors-Orlando Magic 100-105 
     






</TEXT>
</DOC>
