<DOC>
<DOCNO> 70661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/04/yasam/yas04.html </URL>
<DATE> 2002/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Antibiyotik kalbe de faydalı 
</HEADLINE>
<TEXT>

İngiltere’de yürütülen bir araştırmada, anjin hastalarına verilen bir tür antibiyotiğin kalp ve damar sisteminin daha iyi çalışmasını sağladığı belirlendi. Doktorlara göre, damar sistemi ve üst solunum yolu rahatsızlıklarında aynı bakteri türünün etkili olması antibiyotik tedavisinde başarı sağladı 
     DIŞ HABERLER SERVİSİ 

     40 hasta üstünde denendi 
     ÜST solunum yolu rahatsızlıklarında kullanılan antibiyotiklerin kalp sağlığı açısından faydalı olduğu ortaya çıktı. İngiltere’nin başkenti Londra’daki St. George Tıp Okulu’nda, 55 yaşlarında 40 erkek hasta üzerinde denenen antibiyotik tedavisi, hastaların solunum yolu rahatsızlıklarının yanı sıra kalp ve damar sistemlerinde de olumlu sonuçlar verdi. 
     
     Koroner arterleri genişledi 
     ANTİBİYOTİK verilen hastaların deney sonrasında solunum rahatsızlıklarından kurtulmakla kalmayıp bunların koroner arter rahatsızlıklarında da iyileşme olduğu görüldü. Daralan arterlerde genişleme saptandı. Ayrıca bakteriye bağlı olarak kalp ve damar sisteminde meydana gelen iltihaplanmaların da önüne geçildi. 
     



 YAŞAM 




















</TEXT>
</DOC>
