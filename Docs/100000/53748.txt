<DOC>
<DOCNO> 53748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/23/son/soneko15.html </URL>
<DATE> 2001/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş'e otomobil azizliği... 
</HEADLINE>
<TEXT>

     Almanya'nın Frankfurt kentinde yapılan Avrupa Bankacılar Kongresi'ne katılan Devlet Bakanı Kemal Derviş, havalimanına giderken Frankfurt Başkonsolosluğu'nun otomobilinin azizliğine uğradı. 
     Bakan Derviş, Zürih uçağına binmek üzere havalimanına gitmek için beraberinde Frankfurt Başkonosolosu Derya Kanbay ile birlikte otomobilin yanına geldiğinde önce kilitli kapılarla karşılaştı. 
     Kongre binasının önünde bekleyişini uyuyarak değerlendiren şoförün uyandırılmasıyla Bakan Derviş otomobile binebildiyse de bu kez otomobilin motoru çalışmadı. 
     Bakan Derviş, bunun üzerine havalimanına taksiyle gitmek zorunda kaldı. 
     






</TEXT>
</DOC>
