<DOC>
<DOCNO> 68844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/son/soneko18.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Balıkta "kurban" ucuzluğu... 
</HEADLINE>
<TEXT>

     Antalya'da Kurban Bayramı nedeniyle, balık fiyatlarında yüzde 76'ya varan düşüş yaşandı. 
     Antalya'nın balık satış merkezlerinden Doğu Garajı'nda tezgahlar her çeşit balıkla dolup taşarken, balıkçılar, satışların azlığından yakınıyor. 
     Balıkçılar, Kurban Bayramı nedeniyle balığa ilginin azaldığını, fiyatlarda geçtiğimiz haftaya oranla yüzde 76'ya varan düşüş yaşandığını bildirdiler. 
     Elverişli hava şartlarının bol miktarda ve çeşitte balığın tezgahlara gelmesini sağladığını belirten balıkçılar, bununla birlikte balıkların elde kalmasından da korkuyorlar. 
     Satıcılar, balık fiyatlarının yarından itibaren daha da aşağılara düşebileceğini bildirdiler. 
     






</TEXT>
</DOC>
