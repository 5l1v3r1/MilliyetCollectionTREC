<DOC>
<DOCNO> 54702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/son/sondun14.html </URL>
<DATE> 2001/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bazıları şanslı doğar... Hurley'in doğacak bebeğine teklif yağıyor 
</HEADLINE>
<TEXT>

     Dünyaca ünlü top model Liz Hurley'nin bebeği, daha doğmadan reklam yıldızı adayı oldu. Hurley'nin Nisan'da doğacak müstakbel çocuğunun, bebek bezi reklamında oynaması için güzel anne adayına yüklü bir ücret teklif edildi. 
     Internetteki ''peoplenews'' sitesinin haberine göre, Hurley'nin doğmamış çocuğu, şimdiden modellik kariyerine adım attı. Modelliğin yanında aktrisliğe ve yapımcılığa da el atan yıldızın, Nisan ayında dünyaya gelecek bebeği, Hurley'nin kabul etmesi halinde Tesco süpermarketler zincirinin bebek bezi reklamında boy gösterecek. 
     Tesco Bebek Kulübü Sorumlusu Sarah Baldock, Hurley'nin bütün dikkatleri üzerinde toplayan bir anne adayı olduğunu belirterek, ''Liz, bence 2002'nin bir numaralı annesi olacak. Bunun için bir numaralı bebekle çalışmak, bizim bezlerimizin satışını da artıracak'' dedi. 
     Bebeğin babası film yapımcısı Stephen Bing'in, çocuğu reddetmesi nedeniyle magazin basınına konu olan Hurley, geçen hafta, bir süre önce ayrıldığı aktör Hugh Grant'in kendisiyle evlenerek bebeğine babalık yapacağını açıklamıştı. 
     






</TEXT>
</DOC>
