<DOC>
<DOCNO> 64308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/son/sonspo02.html </URL>
<DATE> 2002/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray ile Çaykur Rizespor yarın 16. randevuda... 
</HEADLINE>
<TEXT>

     Galatasaray ile Çaykur Rizespor, yarın yapacakları maçla birlikte, Birinci Süper Futbol Ligi'nde 16. 
     kez karşı karşıya gelecek. 
     Çaykur Rizespor'un Birinci Lig'e yükseldiği 1979-80 sezonundan itibaren yapılan 15 lig maçından 12'sini Galatasaray, 2'sini Çaykur Rizespor kazanırken, taraflar 1 maçta da eşitliği bozamadı. 
     Sarı-kırmızılı ekibin toplam 35 golüne, yeşil-mavililer 11 golle karşılık verebildi. 
     Galatasaray, bu sezon ilk yarıda deplasmanda oynadığı karşılaşmayı 6-3 kazanmıştı. 
     Galatasaray, bugüne kadar kendi sahasında Çaykur Rizespor ile oynadığı maçlarda hiç yenilgi yüzü görmedi. 
     Galatasaray ile Çaykur Rizespor, ligde şimdiye kadar İstanbul'da 7 kez karşılaşırken, ''Cim Bom'' bu maçlardan 6'sını kazandı, 1'inde 
     ise berabere kaldı. 
     İstanbul'da Galatasaray'ın 18 golüne, Çaykur Rizespor 2 golle karşılık verdi. 
     






</TEXT>
</DOC>
