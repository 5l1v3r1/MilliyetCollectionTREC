<DOC>
<DOCNO> 65380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/son/sondun13.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Biracı Almanlar ilk kez şaraba daha çok para verdi 
</HEADLINE>
<TEXT>

     Çok bira içmekle tanınan Almanlar, 2001 yılında ilk kez şaraba daha fazla para verdi. 
     Food Economy adlı derginin yaptığı araştırmaya göre, Almanlar 2001 yılının ilk 6 ayında, alkollü içecekler için ödedikleri paranın yüzde 32.3'ünü şaraba, yüzde 32.2'sini ise biraya verdiler. 
     Derginin haberinde, bu alanda 1995 yılından bu yana yapılan araştırmalarda şarap için ödenen paranın ilk kez biradan daha fazla olduğu, 1995 yılında alkollü içeceklere ödenen paranın yüzde 36.5'inin bira, yüzde 32.6'sının ise şaraba verildiği kaydedildi. 
     Bonn kentindeki Alman Bira Üreticileri Birliği'nin sözcüsü ise ''Bu sonuçlar sadece biranın daha da ucuzladığını gösterir, çünkü bira üretimi Almanya'da hala şarap üretiminden çok daha fazla'' dedi. 
     Sözcü, 2000 yılında yaptıkları bir araştırmada, Almanların kişi başına 125.5 litre bira ve sadece 19 litre şarap içtiklerinin ortaya çıktığını belirtti. 
     






</TEXT>
</DOC>
