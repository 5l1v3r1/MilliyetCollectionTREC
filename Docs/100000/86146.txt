<DOC>
<DOCNO> 86146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/26/guncel/gun01.html </URL>
<DATE> 2002/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Caz’ı sevdiriyor diye dayak yedi 
</HEADLINE>
<TEXT>

Memleketi Afyon’da caz ve klasik müzik festivali düzenleyen müzik öğretmeni, önce vatan hainliğiyle suçlandı, yetmedi saldırıya uğradı 
     ELİF KORAP İstanbul 

     Afyon’da ilk kez caz ve klasik müzik festivalleri düzenleyen Hüseyin Başkadem’in müzik tutkusu yüzünden başına gelmeyen kalmadı. Kartal’daki Saim Ekim İlköğretim Okulu’nda müzik öğretmeni olarak görev yapan Başkadem, iddiasına göre Afyon’da caz festivali düzenlediği için yolsuzlukla ve vatan hainliğiyle suçlandı klasik müzik festivali nedeniyle dayak yedi. 
     
     Hayali için para biriktirdi 
     Afyon’da doğup büyüyen Başkadem, İTÜ Devlet Konservatuvarı’nda eğitim aldıktan sonra yüksek lisans için İngiltere’ye gitti. Geri dönünce gençlere klasik müziği ve caz müziğini tanıtmak için beş yıl boyunca her hafta trenle Afyon’a gidip ders verdi. Kazandıklarıyla ilk kez 2001’de Afyonkarahisar 1. Caz Festivali’ni düzenledi. Başkadem, bu girişimle başlayan acı tecrübelerini şöyle anlattı 
     
     Tehdit ediliyorum’ 
     "Festival büyük ilgi görünce engellemek için yerel gazetelerde haberler yayımladılar. Klasik müzik festivalinin 7. gününde Afyon Kocatepe Üniversitesi öğretim üyeleri tarafından dövüldüm. Adli Tıp Kurumu’ndan rapor aldım. Şimdi de cep telefonuma sürekli tehdit ifadeleri içeren mesajlar geliyor. Afyon’da gençlerin belli bir bilinci kazanmasından rahatsız olan kesimler bu işi yapıyor." 
     
Yerel basının da boy hedefi oldu      Afyon’daki yerel gazeteler caz festivali için, "Haçlı seferleri ile yıkamadılar, din oyunu ile bölemediler, şimdi de müzikle deniyorlar", "Caz mı, kültürel emperyalizm mi " başlıklarıyla haberler yayımladı. Atatürkçü Düşünce Derneği Afyon Şubesi ise, Afyon’da caz festivali düzenlendiği için "Caz denen müzikle Türk’ün kültür değerleri eriyip yok olmakla kalmaz, gelecek nesillerin ruh sağlığı da bozulur" ve benzeri ifadelerin yer aldığı yazılar yazan gazeteci Ahmet Sarlık’a ödül verdi. 
     



 GÜNCEL 


















</TEXT>
</DOC>
