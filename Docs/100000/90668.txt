<DOC>
<DOCNO> 90668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/yasam/yas03.html </URL>
<DATE> 2002/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
20 dakika öldü, dirildi 
</HEADLINE>
<TEXT>

Genç Selçuk, Kumburgaz’da dalgalara kapıldı. 6 dakika kadar su altında nefes alamadı. Çıkarıldığında 20 dakika nabzı atmadı, morga götürülürken canlandı 
     DİNÇER ŞEREF İstanbul 

     Arkadaşlarıyla Kumburgaz’da denize giren Selçuk Yeşiltarla 17 , tam anlamıyla öbür tarafa gidip geldi’. 
     Gaziosmanpaşa Spor Kulubü PAF takımında futbol oynayan genç Selçuk, geçen cumartesi günü dört arkadaşıyla Kumburgaz’a yüzmeye gitti. Selçuk ve arkadaşları kıyıdan 200 metre kadar açılmıştı ki, dalgalar büyüdü. Grup geri dönme kararı aldı ama dönüşte dalgalar Selçuk’u sürekli açığa çekti. Sonunda kulaç sallamaktan yorulan Selçuk, su üzerinde çırpınmaya başladı. Selçuk, azgın dalgalar tarafından yavaş yavaş yutulurken, arkadaşları da çığlıklar atarak yardım çağırdı. 
     Yardım geldiğinde ise çok geçti. Selçuk, azgın dalgaların altında tam altı dakika nefes alamadı ve sonunda kendinden geçti. 
     Delikanlının imdadına, balıkçılar yetişti. Güçlükle suyun dibinden çıkarılan Selçuk’a ilk müdahaleyi de bir kadın yaptı. Ancak suni teneffüs ve kalp masajı Selçuk’a yetmedi. Olaydan 20 dakika sonra ambulans geldiğinde, Selçuk ölüydü’. Doktorlar, nabzı ve solunumu durmuş olan Selçuk’un morga kaldırılmasına karar verdi. Ancak o sırada Selçuk eliyle işaret yaptı. Ve yaşadığı fark edilen genç, tekrar yoğun bakıma alındı. 
     
     Annemle konuşuyordum’ 
     20 dakika ölüp’ hayata dönen Selçuk, en son suyun dibinde çırpındığını hatırladığını belirterek, o dehşet anlarını şöyle anlattı 
     "Hayatım film gibi gözümün önünden geçti. Annem Beni bırakıp gidiyor musun ’ diyordu. Babam da, Hani bizi hiç terk etmeyecektin ’ diye sitem etti. Ölmek istemiyordum. Doktorların Kurtulması mucize’ dediklerini duydum. Üzerime çarşaf örtmek üzere olduklarını fark edince bağırmak istedim ama yapamadım. Son bir gayretle elimle işaret edebildim." 
     Doktorlar Selçuk’u ölümden, boğulma sırasında büzüşmek yerine şişen ciğerlerinde kalan havanın kurtardığını belirtti ve bu duruma ender rastlandığını kaydetti. 
     



 YAŞAM 

















</TEXT>
</DOC>
