<DOC>
<DOCNO> 89805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/yazar/temelkuran.html </URL>
<DATE> 2002/06/14/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
"Sisler Bulvarı"nda Peker’den stand - up 
</HEADLINE>
<TEXT>

     Cem Yılmaz’ın gösterilerini yazmaya kalksanız olmaz ya hani, o söylemediği sürece o cümleler o kadar komik tınlamaz ya, tam öyleydi. Yani izlemediyseniz çok şey kaçırdınız zira Sedat Peker, önceki gece Kanal 6’da "Sisler Bulvarı" adlı bir program yaptı . Orada sorularla Peker’i sıkıştırmak üzere bulunan Sezai Şengün, Saygı Öztürk, Ömer Faruk Günel Peker’in "renkli" varoluşu sebebiyle neredeyse figürasyona düştüğü için programı yapan Peker oldu. "Hem korkarım hem sorarım" tadındaki sorular Peker’in, Cem Yılmaz kalitesine çok yaklaşan bir "stand - up" yapmasına olanak sağladı hem de oturduğu yerden 
     
     "Güzel" soru 
     Şimdi bu gazetecilik işinden biraz anlayan herkes bilir ki, şöyle bir soru sorulmaz 
     "Siyasilerle menfaat ilişkiniz var mı " 
     Adam tabii ki "Yok" der ve böylece soruyu yanıtlamış olur, konu kapanır. Sonra "Nası’ yani " gibi bir çaresizlik içine düşerseniz Sedat Peker de şöyle der 
     "Ben sizin sorularınızı sorgulamıyorum. Siz de benim cevaplarımı sorgulayamazsınız. Yok, dedim işte." 
     Nitekim Peker, bu şekilde sorulan soyut sorulara ortalama bir zeka puanına sahip her insanın yapacağı gibi soyut cevaplar vererek, üstelik bayağı da eğlenerek gösterisini yaptı. Şovun sonunda Peker memleketimizin en erdemli, en mutevazı, en yardım sever kişisi olarak tarihe geçmeye hak kazandı 
     
     Eğlenceli Peker 
     Diğer yandan, kendinin de pekala farkında olduğu bir eğlence tadı vardı konuşmada. Edith Piaf’tan girip Discovery Channel’dan çıktı, İncil’den bahsedip domuz avına değindi. Velhasıl "Sayın Sedat Peker", "dört dörtlük, kendini yetiştirmiş bir insan" olarak arz - ı endam etti. Hatta programın sonunda, "Türkçülükten bahsettirmediniz. O da bizim alacağımız olsun. Tahsil ederiz " diyerek "çek senet tahsilatı" suçlarına da şakalı bir referans yapıp gazetecilerle gülüşecek rahatlığa erişmişti. 
     
     Sedat D’Arc 
     Yer darlığından yorumsuz olarak ve özetle Sedat Peker’in gösterisinden notlar 
     "Ben suç teşkilatı kursam, çok sıkı bir teşkilat kurarım. Zekama güveniyorum." 
     "Jean D’Arc’ı biliyor musunuz Kilisenin beş yüz yıl sonra verdiği iade - i itibar kararını anlatıyor Organize suç işlediysem iki iyi söz duymayacağım. Ama samimiysem, birilerine rağmen beş yüz yıl sonra Allah’ın adaletine inanıyorum." 
     "Muhabbettin Köşe yazarının notu Kesinlikle doğru. Buna röportaj değil, "muhabbet" denebilir ancak başında da söyledim ben kimsenin yakını değilim. Peker’in yakınıyım" diyenleri toplasan bir gün düşmez hepsine. Otuz iki yaşındayım. Yay burcuyum." 
     "Demesi ayıptır, Avrupa’da iki altın madalyam var çakal ve domuz avı üzerine. Çakal hayvanı antipati duyduğum, nefret ettiğim bir hayvan. Hiçbir zaman delikanlıca saldırmayan bir hayvan. Zaten tabiatın dengesini de bozuyor. Domuz da zarar vermek için programlanmış bir hayvan. İki patates yiyip durmuyor. İlla zarar verecek. Ben zaten zarar veren şeylere bir nefret duyarım." 
     "Şiddet değil, ben hareketli hayatı, action’ı seven bir kişiyim " 
     "İncil’de şu var Sen ruhunu verdikten sonra dünyanın bütün zenginliklerini alsan ne fayda ’ Yani çıktık, her şeyi yaptık. OK, dönüyoruz ’ olmaz " 
     Yani Peker "organize" bir şey yapmaya niyetliyse hakikaten "organize stand - up" gibi bir şeyi çok şahane becerir. Öyle güzel güzel izleyenleri olduktan sonra 
     
     







Diyarbakır’da milli maç 


Toklar - açlar sorunu evrenselleşirken... 


Norveçli konuk 


Futbol morali 


Tur geçmek başarı ama henüz iyi futbol oynamadık 


Bırakın doyasıya sevinelim 


AB’ye doğru yaklaşım 


Tur atlamak... 


Sistem mühendisliği 


Duanın gücü, namazın kerameti ve Milli Takım 


Önce kutlama sonra özür 


Samba, tango, çiftetelli 


Masamda birikmiş kitaplar 2 


"Sisler Bulvarı"nda Peker’den stand - up 


Bankalar "taş gibi" imiş 


</TEXT>
</DOC>
