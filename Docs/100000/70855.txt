<DOC>
<DOCNO> 70855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/yasam/yas03.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Japon çipurası piranha gibi.. 
</HEADLINE>
<TEXT>

Köyceğiz Gölü’ne yıllar önce bırakılan Japon çipuraları yumurta canavarı’ çıkınca gölde ne aynalı sazan kaldı ne de kefal... 
     AHMET BAYRAK Muğla DHA 

     Fethiye’nin Köyceğiz Gölü ve Dalyan Kanalı’nda yetişen sazan, aynalı sazan ve kefal balıkları, Uzakdoulu bir canavar balığın kurbanı oldu. 
     Dalyan Dalko Su Ürünleri Kooperatifi Başkan Vekili Ahmet Çoban’ın verdiği bilgiye göre, bu duruma, 10 yıl önce Fethiyeli bir balık çiftliği sahibinin getirttiği 1.5 milyon Japon çipurası yavrusu yol açtı. Balık çiftliği sahibi, havuzunun hazır olmaması ve zamanlama hatası yüzünden yavruları göle bıraktı. Dişli balık’ da denilen Japon çipurası da, diğer balıkların yumurtalarıyla beslendiği için hemen gölde h kimiyetini kurdu. Bu nedenle Japon çipura balıkları hızla artarken, sazan, aynalı sazan ve kefalin neredeyse nesli tükendi 
     
     Eti de çok kılçıklı’ 
     Ahmet Çoban, boyu 15 - 20 santimetreyi bulan, tatlı ve sıcak suda yaşayan Japon çipurasının etinin kılçıklı olması nedeniyle fazla tercih edilmediğini belirterek, "Diğer balıklar yılda iki kez yumurtlarken, bunlar üç kez yumurtluyor. Önlem alınmazsa göl yakında tamamen onlara kalacak" diyerek, yetkilileri göreve çağırdı. 
     Muğla Tarım Müdürü Ömer Bülent Arslan da, kendilerine resmi şik yet ulaşmadığını söyledi ve "Zaten gölü o balıklardan temizlemek mümkün değil" dedi. 
     



 YAŞAM 




















</TEXT>
</DOC>
