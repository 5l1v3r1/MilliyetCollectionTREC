<DOC>
<DOCNO> 88632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/08/spor/spo06a.html </URL>
<DATE> 2002/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Wallace zor 
</HEADLINE>
<TEXT>

Kosta Rika defansının kilit adamlarından Wallace’ın oynayamayacağı belirtildi 
     MİLLİ Takımımız’ın gruptaki ikinci rakibi Kosta Rika’da defans oyuncusu Harold Wallace’ın oynama ihtimalinin çok az olduğu öğrenildi. Dizinden sakatlığı bulunan ünlü oyuncu dün takımla çalışmalara başladı ancak kısa bir süre sonra ağrılarının artması üzerine idmanı yarıda bırakmak zorunda kaldı. Bu oyuncunun yerine Jervis Drummond veya Steven Bryce’ın oynaması bekleniyor. 
     TAKIMIN pas organizasyonu ve kanat ataklarında önemli bir rolü bulunan Wallace’ın oynayamaması, Türkiye için büyük bir avantaj olarak kabul ediliyor. Teknik Direktör Guimares, Wallace’ın takımın oyun düzeni içinde Wanchope ile birlikte en önemli oyunculardan biri olduğunu, doktorlara bu oyuncunun maça yetiştirilmesi için talimat verdiğini açıkladı. 
     



 SPOR 





































</TEXT>
</DOC>
