<DOC>
<DOCNO> 68852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/son/sonspo04.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Şike skandalı... Arıca ve Aybaba, TÜFAD'a hesap verdi 
</HEADLINE>
<TEXT>

     Türkiye Futbol Antrenörleri Derneği TÜFAD Genel Başkanı İsmail Dilber, ''Futbolda Şike Çetesi'' iddialarında ismi geçen teknik adamlardan bilgi aldı. 
     Konuyla ilgili olarak Gençlerbirliği Teknik Direktörü Erdoğan Arıca ve Gaziantepspor Teknik Direktörü Samet Aybaba ile birer görüşme yapan İsmail Dilber, teknik adamların ''şike'' iddialarının kesinlikle asılsız oluduğunu ifade ettiklerini söyledi. 
     Arıca'nın, Ali Fevzi Bir ile görüştüğünü kabul ettiğini ifade eden Dilber, ''Arıca, Bir ile takımının içinde bulunduğu durumu konuşmuş. 
     Ancak, özellikle Bursaspor maçında şike yapılmasına dair bir talebinin olmadığını, üzerine basarak söylüyor. Samet Aybaba ise Bir ile 2 kere karşılaşmasının dışında, kesinlikle herhangi bir ilişkisinin olmadığını ifade ediyor'' diye konuştu. 
     Dilber, dernek olarak konuyla ilgili incelemelerinin sürdüğünü bildirdi. 
     






</TEXT>
</DOC>
