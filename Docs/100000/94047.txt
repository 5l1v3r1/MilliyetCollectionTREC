<DOC>
<DOCNO> 94047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/spor/spo06.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Prim krizi gecikmedi 
</HEADLINE>
<TEXT>

Dünya Üçüncüsü Milli Takım’a, federasyon tarafından dağıtılacak prim yeni bir tartışma başlattı. Bakan Ünlü, miktarı Genel Kurul’un belirlemesi gerektiğini savundu 
     CEMAL ERSEN 

Yaptırım var      MİLLİ Takım’ın primi, Bakan Fikret Ünlü ile Futbol Federasyonu arasında yeni bir krize yol açtı. Bakan Ünlü, ödül miktarının federasyon değil, Genel Kurul tarafından belirlenmesi gerektiğini, 3813 sayılı yasada yaptırım bulunduğunu söyledi. Yasadaki "Federasyonun bütçe dışı yapacağı harcamalara primler dahil ve yatırımlara ilişkin usul ve esaslar, genel kurul onayı ile belirlenir" ifadelerine dikkat çeken Ünlü, "Geçmişte jeep olayı yaşadık ve gereksiz tartışmalar çıktı" dedi. 
     
Federasyonun itirazı      ÜNLÜ, vaad edilen prim miktarının küçümsenmeyecek oranda olduğuna de değindi. Bakan, "Bu para, kulüplerin. Ne şekilde kullanılacağına onlar karar vermeli. Belki bazı kulüpler söz konusu primin düşük tutulmasını, kendilerine alt yapı ve proje hizmeti karşılığı yardım yapılmasını isteyecek. En doğrusu genel kurul onayı almaktır" diye konuştu. Ancak federasyon yetkilileri yine 3813 sayılı yasada yer alan hüküm gereği, primin yönetim kurulu tarafından belirlenmesi gerektiğini iddia etti. 
     
Canaydın da karşı      YASANIN "Futbol takımlarını, futbolcularını ve çalıştırıcılarını ödüllendirmek" başlıklı maddesinin, prim belirleme yetkisini yönetime verdiğini belirten yetkililer, Bakan Ünlü’nün yanlış yorumda bulunduğu savundular. Bu arada Galatasaray Başkanı Özhan Canaydın’ın, Bakan Ünlü’yü ziyarette, "Bir yıl boyunca 100 bin dolara futbolcu oynatmaya çalışıyoruz. Federasyonun 300-400 bin dolar primden söz etmesi tüm kulüpleri sıkıntıya sokar" dediği öğrenildi. 
     



 SPOR 



























</TEXT>
</DOC>
