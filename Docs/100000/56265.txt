<DOC>
<DOCNO> 56265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/09/spor/spo01.html </URL>
<DATE> 2001/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
DAUM’A SON UYARI 
</HEADLINE>
<TEXT>

Beşiktaş hocasının, Gençlerbirliği karşılaşmasından sonra yine yönetime yüklenmesi bardağı taşırdı. Fikret Orman, "Allah ıslah etsin" derken, Hasan Gocay da, "Biz değil, o eksik kalıyor" diye konuştu 
     BİLAL MEŞE 

     Sorunları var’ 
     SİYAH - Beyazlı kulüpte Teknik Direktör Christoph Daum’un, Gençlerbirliği maçından sonra, "Bu kadroyla şampiyon olamayız" diyerek, yönetime yüklenmesine yine sert tepkiler geldi. Fikret Orman, "Allah ıslah etsin. Beş maç üst üste kazandık, h l yönetimi ve kadroyu suçluyor. Böyle motivasyon olmaz. Sıkıntısı varsa gelsin, yönetimde konuşsun" dedi. Hasan Gocay da, "Kişisel sorunu olduğunu düşünüyorum" ifadesini kullandı. 
     
     Hesap sorulacak 
     YÖNETİM olarak eksik olmadıklarını kaydeden Hasan Gocay, "Eksik olan birisi varsa, o da kendisidir. Yönetim olarak gereğini yaptık. Alman oyuncuları biz mi getirdik Fevzi’yi kenara atmak Dünya’nın en kolay işi. Önemli olan onu takıma kazandırmak" diye konuştu. Daum’un açıklamaları yarınki yönetim kurulu toplantısında masaya yatırılacak. Yöneticiler, Alman hocaya hesap sorulup, bir daha bu tür açıklamalar yapmamasını isteyecek. 
     
     Yasin’den kötü haber 
     GENÇLERBİRLİĞİ maçında sakatlanan Yasin, Türkiye Kupası’nda Yozgat karşısında forma giyemeyecek. MR’ı çekilen Beşiktaşlı futbolcunun, sol ayak kaval kemiğinde ödem oluştuğu, Göztepe maçında da oynamasının zor olduğu bildirildi. Öte yandan Daum, Koblenz’de devam eden kokain davasına katılmak üzere dün sabah Almanya’ya gitti. Siyah-Beyazlı ekip, Yozgat maçının hazırlıklarına başlarken, dünkü idmana sakat Fevzi, Stavrum, hasta olan Sertan katılmadı. 
     
     Kartal iyi yolda’ 
     BEŞİKTAŞ kaptanı Tayfur, beş maçlık galibiyet serisinin takımı olumlu yönde etkilediğini belirtti ve "İyi yoldayız. Son maçta iyi oynadık dersek abartmış oluruz. Sadece iyi mücadele ettik, önemli olan üç puandı" diye konuştu. Formunda düşüş gözlenen İlhan ise, "Bizi hesaba katmayanlar, lig bittiğinde tabelanın bugünkünden çok daha farklı olacağını görecekler. Birkaç maçtır kötü oynuyorum. Üzerimdeki ölü toprağını kısa sürede atacağım ve yine gollerle buluşacağım" dedi. 
     
Çocukları sevindirdiler      Tayfur, İlhan Mansız, Ahmet Dursun, Ali Eren, Tunç, Myhre, Necat bir televizyon kanalının bayram çekimi için Küçükyalı Çocuk Esirgeme Yurdu’na gidip, minik hayranlarına hediye dağıtıp, resim çektirdiler. Çekime Kibariye, Davut Güloğlu, Harun Kolçak ve Asena gibi sanatçılar da katıldı. Programı sunan Çiğdem Tunç’un isteği üzerine Tayfur ve Ali Eren, Kibariye’yi sahneye omuzlarda getirdi. 
     



 SPOR 


























</TEXT>
</DOC>
