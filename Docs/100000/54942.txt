<DOC>
<DOCNO> 54942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/son/sontur07.html </URL>
<DATE> 2001/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Türkiye'den memnun, Arjantin'e kızgın... 
</HEADLINE>
<TEXT>

     Financial Times gazetesi, Türkiye ve Arjantin'i "IMF'nin başağrıları" olarak ilan etti. Türkiye'de kısmen başarılı olan IMF'nin Arjantin'e ise artık azalan bir iyi niyetle yaklaştığı öne sürülen gazetede Devlet Bakanı Kemal Derviş'in IMF'de birçoğunun mümkün olacağını sanmadığı Türkiye'de harcama kesintileri ve liberalizasyonu karar organlarından geçirtmeyi başardığı belirtildi. 
     Londra'da yayınlanan Financial Times gazetesi, Dünya Ekonomisi Araştırması çerçevesinde IMF'nin Türkiye ve Arjantin ile ilişkilerini değerlendirdi. Alan Beattie imzalı yazıda IMF'nin Türkiye'de sağladığı kısmi başarıya karşın, Arjantin'e giderek azalan bir iyi niyetle yaklaştığı öne sürüldü. 
     1990'lı yıllarda sabit kur sistemlerinin tek tek 
     çöktüğünü gören IMF'nin son bir yılın büyük bölümünü, bu sistemlerin denendiği iki ülke ile uğraşarak geçirdiği belirtilen yazıda Türkiye'de sistemin geçen şubat ayında Başbakan Bülent Ecevit ile Cumhurbaşkanı Ahmet Necdet Sezer arasındaki kavgadan sonra çöktüğü savunuldu. 
     O tarihten sonra IMF'nin desteğindeki reform çabalarının kötü durumdaki bankacılık sektörünün yeniden yapılandırılmasında yoğunlaştığı kaydedilen yazıda IMF'nin ayrıca kamu harcamalarının kontrolü ve başta telekomünikasyon olmak üzere, bazı sektörlerin yenden yapılandırılması için genel bir çabaya girdiği belirtildi. 
     
     Derviş'e övgü 
     Financial Times gazetesi, Tükiye'de reform sürecinde hayal kırıklıklarının yaşandığına da işaret ederken Türk Telekom konusundaki sorunları anımsattı. Koalisyon içinde süren ve siyasi istikrarı tehlikeye sokan tartışmalara karşın IMF'nin Türkiye'nin sağladığı ilerlemeden genel olarak memnun olduğu belirtilen yazıda "Dünya Bankası eski başkan yardımcılarından Kemal Derviş, ekonomi bakanı olarak atandı ve IMF'de birçoğunun mümkün olmayacağını düşündüğü harcama kesintileri ve liberalizasyonu geçirtmeyi başardı" denildi. 
     11 Eylül olaylarının ardından Türkiye'nin ABD'nin 
     öncülüğünde oluşturulan koalisyona katılan tek Müslüman ülkesi olmasının stratejik önemini arttırırken, ekonomisinin ise bundan olumsuz etkilendiği belirtilen yazıda "Bu, IMF için soğuk şavaş sırasında IMF ve Dünya Bankası'nın imajını bozan açık siyasi rüşvete benzetmeden büyük ortak ülkelere 10 milyar dolar dolayındaki yeni bir borç paketini 
     önermesini kolaylaştırdı" değenlendirmesi yapıldı. 
     
     Daha uzun bir yol var 
     İngiliz gazetesi, Türkiye'de reform sürecinın acı verdiği konusunda kuşku bulunmadığını belirtirken daha gidilecek uzun bir yol olduğu uyarısında da bulundu. 
     Enflasyondan korkan yatırımcıların reformu desteklemekten çekindikleri öne sürülen yazıda, IMF yönetiminin 10 milyar dolarlık ek kaynağı onaylamadan önce reform sürecinin nasıl gittiği konusunda bilgi verilmesini istediği kaydedildi. 
     Yazıda, "Ancak paket uygulamaya konulduğunda Türkiye, reform programına bağlı kalacağı ve borç yükünü azaltacağı konusunda kuşku duyanları ikna için biraz daha zamanı kazandı" denildi. 
     IMF'nin Arjantin'e yönelik tutumunun da üzerinde durulan yazıda, bu ülkenin IMF ve G-7 ülkelerinin iyi niyetini tükettiği öne sürüldü. Arjantin'nin giderek artan borç yükü, yüksek faiz oranları, düşük büyüme ve düşük düzeydeki vergi gelirlerinin oluşturduğu sarmaldan çıkmayı başaramadığı belirtilen yazıda, "Arjantin'in sorunlarının çözümü Türkiye'ye göre çok daha zordur" görüşü savunuldu. 
     






</TEXT>
</DOC>
