<DOC>
<DOCNO> 98629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/29/yazar/pulur.html </URL>
<DATE> 2002/07/29/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bülent Ecevit’in siyaset formülü "İç boğuşma" 
</HEADLINE>
<TEXT>

     HEMEN herkes, Bülent Ecevit’in siyasi geçmişine bakarak, "Ne kadar çok kadro değiştirmiş " diye hayret eder. 
     Bir saymaya kalksak, belki bu köşede yer kalmaz... 
     Turan Güneş’ten, Deniz Baykal’a, Ali Topuz’dan, Metin Tüzün’e, Erol Çevikçe’den Önder Sav’a, Necdet Karababa’dan Zekeriya Temizel’e ve Hüsamettin Özkan’a... 
     Bunlar, Ecevit’le yola çıkıp, sonra yolları ayrılanlardan birkaçı, en eskilerden Seyfi Sadi Pancep ile Selahattin Hakkı Esatoğlu’nu da unutmamak gerek... 
     Peki, bu ayrılık niye 
     Bu bir tesadüf mü, yoksa, bilinçli, tasarlanarak, "tammüden" yapılmış bir uygulama mı 
     
     SİYASETTEN ayrılıncaya kadar hep Ecevit’in yanında durmuş, onunla yakın dostluk kurmuş Cahit Kayra’nın tekrar yayımlanan anılarında, bunun ipucunu buluyorsunuz. 
     Eski bürokrat, siyasetçi ve devlet adamı Cahit Kayra’nın "38 Kuşağı" adını verdiği anıları, genişletilerek tekrar yayımlandı. x 
     
     DEVLET bürokrasisinin en üst kademelerinden ayrılıp, siyasete giren Cahit Kayra, Kıbrıs harekatında Ecevit hükümetinin Enerji ve Tabii Kaynaklar Bakanı’dır, siyasetteki ilk izlenimlerini şöyle anlatır 
     "Türkiye’deki siyaset anlayışıyla, siyaset kurullarıyla ilk kez karşılaşıyorum. Bunlardan bir tanesi siyaset bilimcisi olan Deniz Baykal’ın formülüydü 
     -Politika, sürekli koalisyonlar sanatıdır 
     Bu kural ne kadar doğru olursa olsun, ben o kadar kıvrak değilim. Sürekli olarak değişik insanlarla değişik anlaşmalar yapabilecek kadar becerikli de değilim. 
     Onun için, her şeye rağmen aktif politikadan ayrıldığım tarihe kadar Bülent Ecevit’e bağlı kaldım. Oysa ondan işittiğim formül, daha da korkutucuydu." 
     
     NEYDİ acaba, Ecevit’in bu korkutucu formülü 
     "Mücadele içe dönüktür." 
     Bu ne demektir 
     Cahit Kayra "Bu şu demektir " diyerek Ecevit’in formülünü yorumlar 
     "Bu formül, politikada karşılıklı güveni ve bağlılığı yasaklayan bir formül. Yani karşı partilerdeki politikacılarla boğuşmanın önemi ikinci planda. Biz içerde, içimizde birbirimizle boğuşup duracağız." 
     
     FORMÜL bu olunca, Ecevit’i anlamak mümkün... 
     "Bu adamlar, niye Ecevit’i bırakıp gidiyor " sorusunun cevabı, tek taraflı olmasa da, Ecevit’in formülü gereği bu değil mi 
     
     CAHİT Kayra kitabında sadece siyasi anılara yer vermiyor. Sanat ve kültür çevresindeki dostlaryla anıları da var. Cemal Süreya’dan İdil Biret’e, Müntakim Ökmen’den Hilmi Yavuz’a, Orhan Duru’dan Demir Özlü’ye, Murat Katoğlu’dan Hasan Mani’ye, Haslet Soyöz’e kadar... 
     Hele Beşiktaş’ta, Balıkçılar Çarşısı’ndaki "Turgut’un Yeri"ndeki çarşamba yemekleri... 
     Cahit Kayra öyle bir gözlemci ki, kimin hangi balığı, nasıl yediğini -ızgara mı, tava mı - bile kayda geçirmiş... 
     
     x İş Bankası, Kültür Yayınları 
     
     







Yöneten demokrasi 


Küçük şeyler 


Ecevit vazgeç dedi Bahçeli dinlemedi 


Kapitalizm nasıl kurtulur 


Önümüz hiç parlak görünmüyor 


İhracatta vergi iadesi kısılacak 


Bülent Ecevit’in siyaset formülü "İç boğuşma" 


Seçim nisana kalır mı 


Siyaset Gazinosu’nun halk günü .. 


K rsız firmalarla ekonomi yürümez 


Şirketinden para çekti diye işadamı hapse girer mi 


</TEXT>
</DOC>
