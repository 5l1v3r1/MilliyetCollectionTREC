<DOC>
<DOCNO> 97593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/ekonomi/eko04.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Citigroup ve JP Morgan’a Enron darbesi 
</HEADLINE>
<TEXT>

     SEMA EMİROĞLU New York 

     Batık enerji şirketi Enron’a milyarlarca dolarlık kredi açmış olan Citigroup ve JP Morgan’la ilgili su yüzüne çıkan yeni iddia ve deliller, ABD’nin bankacılık devlerini zor durumda bıraktı. New York Times’a göre Citigroup’u Enron’un batmasındaki rolü konusunda soruşturan hükümet yetkililerinin ele geçirdiği belgeler bankanın Enron’la yaptığı bir anlaşmanın, şirketin muhasebe kurallarının gereğinden kaçınmasına ve kanunları ihlal etmesine imk n verecek ve 125 milyon dolarlık borcunu gizleyecek biçimde manipüle ettiğini ortaya koydu. Wall Street Journal gazetesi de Citigroup ve JP Morgan’ın kredi ve muhasebe usulsüzlüklerini başka şirketlerle ilişkilerinde de uyguladıklarını bildirdi. 
     
     Merrill Lynch’de şüpheli istifa 
     Bu arada dünyanın en büyük yatırım bankalarından Merrill Lynch’in CEO’su David Komansky sürpriz bir şekilde görevinden ayrıldığını açıkladı. Komansky’nin görev süresi aralık ayında bitecek. Şirket daha önce Komansky’nin 2004 yılına dek görevde kalacağını açıklamıştı. 
     



 EKONOMİ 



















</TEXT>
</DOC>
