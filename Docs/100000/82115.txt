<DOC>
<DOCNO> 82115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/son/sontur07.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Deprem Konseyi raporunu yarın açıklıyor 
</HEADLINE>
<TEXT>

     Ulusal Deprem Konseyi, üzerinde uzun süredir çalıştığı Deprem Zararlarını Azaltma Ulusal Stratejisi Raporu'nu tamamladı. Rapor, yarın açıklanacak. 
     Ulusal Deprem Konseyi üyeleri, raporun hazırlanması için yürüttüğü çalışmaları tamamladı. Hazırlanması geciktiği gerekçesiyle kamuoyunda tartışmaların yaşanmasına neden olan rapor, Konsey'in son toplantısında gözden geçirilerek hazır hale getirildi. Ulusal Deprem Konseyi Başkanı Prof. Dr. Tuğrul Tankut raporu yarın düzenleyeceği basın toplantısıyla açıklayacak. 
     Depremle ilgili kurum ve kuruluşlara gönderilecek olan rapor, 7 bölümden oluşuyor. Deprem öncesinde, olası zararların azaltılması içi orta ve uzun dönemli yapılması gereken çalışmaları kapsayan raporda, imar planlarının gözden geçirilmesi, kurumlar arası işbirliği ve deprem bilgi bankasının oluşturulması öngörülüyor. 
     Rapor, binaların depreme karşı dayanıklılığının sağlanması için alınması zorunlu önlemler ile bu konuda yasalarda ne tür değişiklikler yapılması gerektiği ve eğitim konularını da içeriyor. 
     





</TEXT>
</DOC>
