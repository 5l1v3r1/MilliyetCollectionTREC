<DOC>
<DOCNO> 74133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/spor/spo02.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Tepki ters döndü 
</HEADLINE>
<TEXT>

Malatyaspor maçında yaşanan pankart krizinden sonra Fenerbahçe taraftarı bu kez protestosunu farklı gösterdi. Tüm yazılar tribünlere tersten asıldı 
     Başkan’a teşekkür 
     FENERBAHÇELİ taraftarlar, Malatyaspor maçında güvenlik güçleri ile yaşadıkları pankart krizi sonrası protestolarını dün ilginç bir şekilde gösterdiler. Sadece maraton tribünündeki "Büyük başkan ve yönetimimize Antalya’da taraftarımıza sahip çıktığı için teşekkür ediyoruz" pankartı dışında Sarı - Lacivertli taraftarların tüm yazıları tersten asması dikkat çekti. 
     
     Sıkı kontrol 
     TRİBÜNLERİN bu davranışla hafta arasında yönetimin yaptığı açıklamalara sitemde bulunduğu da öğrenildi. Öte yandan polis karşılaşma öncesi tüm pankartları tek tek kontrolden geçirdi. Karşılaşmayı izlemeye gelen Sarı - Lacivertli taraftarlar polis kameraları ile tespit edilirken, güvenlik güçleri afişlerin hepsini okuduktan sonra stada sokulmasına izin verdi. 
     
Lazetic’e ceza yolda      TEKNİK Direktör Lorant’ın göreve gelmesinden sonra gözden düşen Lazetic, Gaziantepspor maçının kadrosuna alınmayınca isyan bayrağını açtı. Yugoslav futbolcu, dün sabah kadroda olmayan futbolcuların yaptığı çalışmaya gelmeyerek Alman hocaya tavır koydu. Ülkesine gittiği bilidirilen ve yakın çevresine kadro dışı bırakılmasına bir anlam veremediğini söylediği öğrenilen Lazetic’e bu davranışı nedeniyle ceza geleceği belirtildi. 
     
Kadroda revizyon      TEKNİK Direktör Lorant, Malatyaspor beraberliğinden sonra gelen yoğun eleştiriler üzerine geri adım attı. Dörtlü forvetten vazgeçen Alman hoca, Oktay ve Rapajc’i kulübeye çekti ve ileri ikilide Serhat ile Andersson’u oynattı. Lorant, en son Diyarbakır’da ilk onbirde sahaya çıkan Hakan Bayraktar’a görev vererek büyük bir sürpriz yaptı. 
     
     



 SPOR 




























</TEXT>
</DOC>
