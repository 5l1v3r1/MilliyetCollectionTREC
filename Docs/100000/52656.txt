<DOC>
<DOCNO> 52656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/son/sonspo13.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe idmanında Oktay şov... 
</HEADLINE>
<TEXT>

     Fenerbahçe, Birinci Süper Futbol Ligi'nde 18 Kasım Pazar günü yapacağı Gençlerbirliği maçı hazırlıklarını, bu sabah gerçekleştirdiği idmanla sürdürdü. 
     Teknik direktör Mustafa Denizli yönetiminde, Samandıra Tesisleri'nde yapılan ve yaklaşık 1.5 saat süren idmanda sarı-lacivertli futbolcular, koşunun ardından çift kale maç yaptı. 
     Sakatlıkları bulunan Mert Meriç, Revivo ve Rapaiç'in yer almadığı idmanda, Ogün ve Rüştü ise koşu yaptı. 
     İdmanın çift kale maç bölümünde yeşil takım, kırmızı takımı Oktay 3 , Serhat ve Ceyhun'un golleriyle 5-3 yenerken, kırmızı takımın gollerini ise Yusuf 2 ve Andersson attı. 
     Fenerbahçe, Gençlerbirliği maçı hazırlıklarını yarın basına kapalı yapacağı idmanla tamamlayacak. 
     






</TEXT>
</DOC>
