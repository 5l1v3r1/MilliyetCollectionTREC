<DOC>
<DOCNO> 59248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/yazar/civaoglu.html </URL>
<DATE> 2001/12/27/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Kurmayca diplomasi 
</HEADLINE>
<TEXT>

     Genelkurmay Başkanlığı tarafından SAREM adıyla Stratejik Araştırmalar ve Etüd Merkezi kuruldu. Tuğgereral Reşat Ödün başkanlığındaki SAREM eski askerler, diplomatlar, tarihçiler, istihbaratçılar, ileri teknoloji uzmanları, stratejistler, psikologlardan oluşuyor. Stratejik konuları araştıracak, öneriler üretecek. 
     SAREM'in kamuoyuna tanıtımı 8 Ocak 2002'de. 
     Genelkurmay Başkanı Orgeneral Hüseyin Kıvrıkoğlu'nun "ABD'nin Irak'ı vurması, Irak'ta bağımsız Kürt devletini gündeme getirir" söylemi, SAREM'in ve Genelkurmay'ın bütün olasılıkları gözeterek yaptıkları çalışmanın ürünüdür. 
     Ayrıca bu söylem askerin sadece kendi bünyesinde ve kapalı devre görüş üretimi sanılmamalı. Aynı görüş Cumhurbaşmanı Sezer, Başbakan Ecevit ve Dışişleri Bakanı Cem tarafından da dile getirilmiştir. 
     Orkestrasyon bütünlüğü, devletin doruklarında saptanan ve paylaşılan ortak tavrı ortaya koyuyor. 
     Değişim sürecinde asker üslubu da farklılaşmakta. 
     Konuşmayan, karargah - kışla - orduevleri üçgeninde kalan... Sadece MGK'da görüş dile getiren asker tipi, yerini kamuoyundan kopuk olmayan ve iletişim kanalları - nispeten - açılmaya başlamış kurmay diplomasisine bırakmakta. 
     
Asker kuşkusu      Kurmayca değerlendirmelerden bir anı. 
     "İkinci Dünya Savaşı arifesinde 23 - 24 Ağustos'ta Almanya, Polonya'ya saldırıda bulunmayacağının güvencelerini veriyordu. Aynı binanın bir başka odasında ise Almanya'nın Polonya'yı istilasından sonra Sovyetler Birliği'ne bırakılacak topraklar için gizli sınır anlaşması imzalanmaktaydı. Bir hafta sonra 1 Eylül'de Alman orduları güvence verdikleri Polonya'nın topraklarına girmişti." 
     Böyle anılar, Irak'ın vurulması halinde Kuzey'de bir bağımsız Kürt devleti kurulmayacağı yolundaki kuşkuların bir bakıma izahı. 
     ABD, Irak'a, Afganistan uygulamasını tekrarlayabilir. Irak'ı havadan vurarak çöketirken, Kuzey Irak'taki Kürtleri Bağdat'a yürütebilir. 
     Peki buna karşılık Barzani ve Talabani ne isteyeceklerdir 
     Afganistan'da Kuzey İttifakı, "geçici yönetim" formülüyle yetindi. 
     Ama Irak Kürtleri "devlet olmak" isteyeceklerdir. Irak sınır bütünlüğü içinde bir federe devlet formülü bile, zamanla bağımsız devlete dönüşmenin başlangıcı olmaz mı 
     O devlet Türkiye'deki, İran'daki, Suriye'deki etnisiteyi tahrik etmez mi 
     O hareketlenme ABD'güvencesini aşacak boyutlar almaz mı 
     Üstelik Irak'ın güneyinde nüfusun yüzde 55'ini oluşturan Şiiler petrolün de yüzde 67'sine el koyarak, Sünni Bağdat yönetiminden koparak Şii İran'la bütünleşebilirler. 
     Körfezi kapatabilirler. Suudi Arabistan, Bahreyn ve Birleşik Arap Emirlikleri'ndeki Şiilerle birlikte Körfez'de kaos yaratabilirler. 
     Yörenin böylesine karışması istenecek şey mi 
     
Kuşların kavgası      ABD'de bu çok sakıncalı olasılıklar elbette görülüyor. 
     Zaten Şahinler denebilecek Irak'a müdahale yanlısı olanlar var. Daha 1998'de dönemin Başkanı Clinton'a mektup yazmışlardı. Irak'a askeri harekat yapılarak, Saddam'ın devrilmesini istemişlerdi. Şimdi onlar arasında yeni Başkan Bush'un Savunma Bakanı ve onun yardımcısı, Bush'un danışmanı vs. bulunmakta. 
     Diğer tarafta yani güvercinler arasında ise Başkan Yardımcısı Cheney ve Dışişleri Bakanı Powell var. 
     Ayrıca Avrupalı müttefikler ve Arap dünyası da müdahaleye karşı. 
     Onlara göre ABD böyle bir harekatı meşruiyete dayandırmalı. 
     Eğer küresel destek bulamaz ve yalnız kalırsa ne olacak 
     İşte Türkiye daha hala tereddütlerin yaşandığı, kesin kararın verilmediği şu dönemde sağduyu sesini veriyor. 
     ABD ile bir sesli düşünceyi paylaşıyor. 
     Ama öyle koşullar oluşabilir, öyle gerekçeler ortaya konabilir ki Türkiye bir Irak harekatının dışında kalmayabilir de... 
     Dileğimiz "Avrasya'nın Balkanları" denen Ortadoğu'nun zembereklerinden boşalmaması. 
     
     







İnönü faktörü 


Bushizm.. 


Ecevit ve Org. Kıvrıkoğlu'nun sözleri 


Irak'la ilgili o kadar çok soru var ki 


Sevinecek şeyler de bol üzülecek şeyler de bol 


Kurmayca diplomasi 


Mutlu Noeller Türkiye .. 


İhracata maşallah 


Afgan deneyimi 


Yılbaşı fırsatıyla isyana tahrik 


Tarikat okulunda dehşet 


Alemdaroğlu'na angaje olanlar 


Solda Pişkinsüt partisi 


Batan 19 bankadan 11'inin murakabesi neden Deloitte'e 


Ay-Cell piyasa’da 


Deride iki Turgut olayı’... 


</TEXT>
</DOC>
