<DOC>
<DOCNO> 66614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/son/soneko21.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
KESK Başkanı ''Niyet mektubu yoksul halk ve emeğe bir saldırıdır'' 
</HEADLINE>
<TEXT>

     Kamu Emekçileri Sendikaları Konfederasyonu KESK Genel Başkanı Sami Evren, ''IMF'ye verilen son niyet mektubunu, yoksul halka ve emeğe karşı bir saldırı olarak değerlendiriyoruz'' dedi. 
     Özgürlük ve Dayanışma Partisi ÖDP Genel Başkanı Ufuk Uras, İş Güvencesi Yasa Tasarısı'nın bir an önce yasalaşması için başlattıkları ''Herkese İş, Çalışana İş Güvencesi'' kampanyasına destek almak amacıyla sırasıyla KESK Genel Başkanı Sami Evren, Hak-İş Genel Başkanı Salim Uslu ve Türk Mimar ve Mühendis Odaları Birliği TMMOB Başkanı Kaya Güvenç'i ziyaret etti. 
     Uras, ziyaretlerde yaptığı konuşmada, Türkiye'de ekonomik krizin bedelini ''insanların işten çıkarılarak, yoksullaştırılarak ödediğini'' belirtti. 
     İş Güvencesi Yasa Tasarısı'nın, 28 Mayıs 2001 tarihinden bu yana Bakanlar Kurulu'nda bekletildiğini belirten Uras, tasarının, emek örgütlerinin talebi doğrultusunda ve uluslararası normlara uygun olarak yasalaşması gerektiğini ifade etti. Uras, ''Hükümet, söz konusu yasayı, Avrupa Birliği istediği için değil, halk istediği için çıkaracağını söylüyor, ancak neden bekletiyor anlamak mümkün değil. 
     Taleplerimizi sokağa taşıyarak gerçekleştirmeliyiz'' dedi. 
     Hükümetin IMF politikalarını da eleştiren Uras, işsizliğin 21. 
     yüzyılın en önemli toplumsal hastalığı olduğunu kaydetti. Kamusal alanın tasfiyesinin olamayacağını ifade eden Uras, ''Siyaset kamuyu temsil eder. Kamunun tasfiyesi, siyasetin tasfiyesidir'' diye konuştu. 
     






</TEXT>
</DOC>
