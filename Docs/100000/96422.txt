<DOC>
<DOCNO> 96422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/dunya/dun03.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Wolfowitz Saddam’la yaşayamayız 
</HEADLINE>
<TEXT>

     ANKARA Milliyet 

     ABD Savunma Bakan Yardımcısı Paul Wolfowitz, demokratik bir Irak’ı hedeflediklerini belirterek, "Bu rejim birlikte yaşayamayacağımız bir tehlike" dedi. 
     Türkiye’deki temaslarını tamamlayan Wolfowitz, Esenboğa Havaalanı’nda yaptığı açıklamada, Irak’a yapılacak olası bir harek ta ilişkin kararın sadece George W. Bush tarafından verileceğine dikkati çekti. Karar verilmeden önce "kilit" ülkelerle görüşülmesi gerektiğini belirten Wolfowitz, Türkiye’nin de bu ülkelerden biri olduğunu ifade etti. 
     Türkiye’ye seçenekler sunmak için gelmediklerini ifade eden Wolfowitz, Bush’a bu konuda karar verebilmesine yardımcı olacak bilgiler sunmak ve Ankara’nın perspektifini öğrenmek için geldiklerini tekrarladı. Wolfowitz, olası operasyon için Ankara’dan bir talepte bulunmadı. 
     Wolfowitz, Türkiye ve ABD’nin "stratejik ortaklar" olduklarını, Türkiye’nin demokrasi açısından dünyadaki tüm Müslümanlar için model oluşturduğunu kaydetti. 
     



 DÜNYA 












</TEXT>
</DOC>
