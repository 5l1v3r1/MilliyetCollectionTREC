<DOC>
<DOCNO> 93100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/01/yazar/sazak.html </URL>
<DATE> 2002/07/01/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Çevre umudumuz carettalar 
</HEADLINE>
<TEXT>

     Rio’da 1992 yılında gerçekleştirilen BM çevre zirvesinin üzerinden 10 yıl geçti. Dünya liderlerinin üzerinde anlaştıkları küresel eylem planının hedefi sürdürülebilir kalkınma’ydı. İklimi, biyolojik çeşitliliği ve doğayı korumaya dönük sözleşmelere imza atıldı. 
     Ancak geçen 10 yılda ABD başta olmak üzere gelişmiş ülkeler iyi sınav vermediler. Küresel ısınma dünyayı daha fazla tehdit ediyor. 
     2002 yaz sonunda Güney Afrika’nın Johannesburg kentinde Dünya Çevre Zirvesi Rio artı 10 toplanacak. 
     Zirveye Cumhurbaşkanı Ahmet Necdet Sezer ile Çevre Bakanı Fevzi Aytekin katılacaklar. 
     Hafta sonu Dalyan’da Basın - Çevre Buluşması gerçekleştirildi. 
     Akdeniz’in yüz akı projelerinden biri olan İztuzu sahilinde caretta caretta kaplumbağalarını koruma alanları gezildi. 
     Çevre Bakanlığı bu yıl Hacettepe Üniversitesi’ne destek vermiş, Ali Fuat Canbolat ekibiyle çadır kurmuş. 
     Gece yarısından sonra sahile indik. 
     İztuzu Plajı Özel Çevre Koruma’nın ve Muğla Valiliği’nin denetiminde. Carettaların yuvalanma alanlarına bilim adamlarıyla, üniversiteli gençler gözü gibi bakıyorlar. 
     Milyonlarca yıldır süren yaşam zincirinin iki halkası carettalar ve insanlar. Zincir koparsa... Deniz kaplumbağaları yok olursa, sıra insana da gelebilir. Gerçi insan insanın kurdudur’ sözüne bakarak kaplumbağalardan önce insanın bu dünyayı yaşanamaz kılıp kendi soyunu tüketeceğini düşünmek daha akla yakındır. 
     Doğa üzerindeki inanılmaz tahribatı Akdeniz’in betonlaşmasında görmek mümkün. Carettalar olmasa Dalyan - İztuzu, devasa otellerin kurbanı olacaktı. Bilim adamları, plaja bırakılan 100 yumurtayı hazine gibi koruyorlar. Kameraların ışığı nedeniyle kıyıya çıkan bir kaplumbağa medyatik doğum’a razı olmayarak yumurtasını bırakmadan denize döndü. 
     Neyse ki mutlu haber Çevre Bakanı’na telefonla bildirildi. 
     Carettamız heyet gittikten sonra sahile çıkarak yumurta bırakmıştı 
     Televizyonlar özel hayatın gizliliği’ne uymayıp carettayı ürkütseler de kaplumbağa yumurtalarını yemek üzere pusu kuran bir tilkiyi kaçırmakla caretta soyuna katkılarını esirgemediler. Bizler de yasağın ne anlama geldiğini yerinde gözlemlemiş olduk 
     Köyceğiz cenneti dünyada bu özellikleriyle tanınıyor. Belediyenin ve turizm misyoneri’ İrfan Tezbiner’in işlettiği çamur kaplıcalarında yabancı kaynıyor. Ekincik Köyü Muhtarı Abdurrahman Keser, kanallardaki tekne turları için iskelenin genişletilmesini bekliyor. Denizden ulaşılan My Marina’da yıldızların altındaki yemek bir Akdeniz şöleniydi. Dalyan’daki Club Alla Turca Otel de çevre dostu mimarisiyle turizmin hizmetinde. Kaya Mezarları’nın yanı başındaki tepelerde kazı yaparken kendi krallıklarını ilan eden’ arkeologların kondurdukları binaların çevreyle uyumsuzluğu gözden kaçmıyor. Ekincik’teki metruk otel enkazı da yeşile ihanetin öteki yüzü. 
     Çevre Bakanlığı bu alanlarda daha etkin olabilmeli. 
     
     







Bilinmeyen bir yazar 


Futboldan çıkan dersler 


Barış böyle gelir mi 


Durum spekülatörlere yarıyor 


Vergiyi bırak faize bak 


Bir zamanlar Kapıkule... 


Çevre umudumuz carettalar 


Taksim’de yaşar aşkların en divanesi 


Seçimin bedeli Brezilya dersleri 


Üretim yukarı tüketim aşağı gidiyor 


</TEXT>
</DOC>
