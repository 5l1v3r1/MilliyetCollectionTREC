<DOC>
<DOCNO> 75697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/01/dunya/adun.html </URL>
<DATE> 2002/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ramallah yasak bölge 
</HEADLINE>
<TEXT>

İsrail Ramallah’ı kapalı askeri bölge’ ilan etti ve gazetecilerin kenti terk etmesini istedi. Arafat’ın kararg hına sızan İsrail askerleriyle, Filistinli korumalar arasında çatışma çıktı, çok sayıda koruma yaralandı 
     DIŞ HABERLER SERVİSİ 

     İsrail ordusu Ramallah kentini "kapalı askeri bölge" ilan ederek, tüm gazetecilerin kenti terk etmesini istedi. Yaser Arafat’ın üç gündür kararg hında kuşatma altında tutulduğu kentin askeri bölge ilan edilmesi, önümüzdeki günlerde bu kentte yaşanması olası gelişmelerin uluslararası medya tarafından izlenmesini engelleme girişimi olarak yorumlandı. 
     İsrail’in kararı, 50 kadar Batılı barışseverin, İsrail tanklarını ve uyarı ateşini dinlemeyerek, kararg hında Arafat’la görüşmesinin ardından geldi. İsrail’deki Yabancı Basın Derneği, İsrail’in bu kararını protesto etti. 
     Öte yandan İsrail askerleri de dün Arafat’ın kapısına dayandı. Arafat’ın kararg hındaki Filistinli korumalarla, ablukayı sürdüren İsrail askerleri arasında şiddetli çatışmalar çıktı. İsrail askerlerinin Arafat ile aynı binayı paylaşan Ramallah Valisi’nin ofisini ve Arafat’ın yemek odasını da işgal ettiği de öne sürüldü. 
     Filistinli üst düzey bir yetkili, "İsrail askerleri Arafat’ın bürosunun bulunduğu binanın çatısında delik açtılar" dedi. Arafat’ın yakın danışmanı Nebil Ebu Rudeyna ise, "girişimin durdurulduğunu" ve çatışmada çok sayıda Filistinli’nin yaralandığını anlattı. 
     
     Şaron Terörle savaştayız 
     İsrail Başbakanı Ariel Şaron ise, televizyondan halka yaptığı konuşmada, "ülkesinin teröre karşı savaşta olduğunu" söyledi ve Arafat’ı "terörü düzenlemek ve yönetmekle" suçladı. 
     Öte yandan, bölgede dünkü çatışmalarda 4 Filistinli öldürüldü kurşunlanarak öldürülmüş 4 Filistinli’nin de cesetleri bulundu. 
     
     Arafat Fox TV’ye konuştu 
Tek seçeneğim şehit olmak...      DIŞ HABERLER SERVİSİ 

     Filistin lideri Yaser Arafat, İsrail kuşatması altındaki Ramallah karargahından bir kez daha dünyaya seslenerek "Şu anda tam bir abluka altındayız, ancak teslim olmayacağız. Elimde tek seçenek var, o da şehit olmak" dedi. 
     Amerikan Fox televizyonuna telefonda konuşan Arafat, ABD Başkanı George W. Bush’a bir mesajı olup olmadığının sorulması üzerine, "Hemen ateşkesin başlatılması, Mitchell ve Tenet barış planlarının uygulamaya sokulması gerek" dedi. 
     Karargahında suyu ve elektriği kesik bulunan Arafat, İsrail askerlerinin kendisine su ve yiyecek verdiği yönündeki haberleri de yalanlayarak, yiyeceğin Kızılhaç yetkililerince sağlandığını söyledi. Arafat, Fox TV’deki konuşmasını, "Dışişleri Bakanınız Colin Powell beni arıyor" diyerek sona erdirdi. 
     
     Peres Zarar vermek istemiyoruz 
     Öte yandan İsrail Dışişleri Bakanı Şimon Peres, İsrail’in Arafat’a fiziksel bir zarar vermeyi düşünmediğini, sadece onu etkisizleştirmeye çalıştıklarını söyledi. Peres, Arafat’a bir zarar gelmesinin bölgesel bir savaşa neden olabileceğini söyledi. 
     
     



 DÜNYA 











</TEXT>
</DOC>
