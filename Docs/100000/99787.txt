<DOC>
<DOCNO> 99787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/03/yasam/yas05.html </URL>
<DATE> 2002/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Spreyli travesti çetesi kıskıvrak 
</HEADLINE>
<TEXT>

Otoyolda durdurdukları otomobillerin sürücülerini spreyle bayıltıp soyan yedi travesti yakalandı .. 
     ELVAN EZBER İstanbul 

     Asayiş Şube Müdürlüğü tarafından önceki gece Beyoğlu’nda önceden belirlenen adreslere yapılan baskında yedi travesti yakalandı. Gasp Büro Amirliği’nde gözaltına alınan "Yaprak" kod adlı Erol Çetin, "Tutku" kod adlı Banu Keser, "Esin" kod adlı Sebahattin Tekir, "Efsane" kod adlı Ömer Niler, "Eda" kod adlı İlbey Demirel, "Zinnur" kod adlı Özcan Albayrak ile "Milenyum" kod adlı Hulusi Ağdağ’ın işledikleri suçları itiraf ettikleri iddia edildi. 
     
     Otomobil bile çaldılar 
     Şimdiye kadar 50’ye yakın sürücüyü soydukları bildirilen travestilerin gasp ettikleri çok sayıda cep telefonu, 850 milyon lira para, bir miktar döviz ve iki lüks otomobil de ele geçirildi. Poliste verdikleri ifadelerinde TEM karayolunda 50’yi aşkın gasp yaptıklarını söyleyen Hulusi Ağdag, "Otostopla bindiğimiz araçlarda bizimle ilişki kurmak isteyenleri spreyle bayıltarak cep telefonu ve cüzdanlarını çaldıktan sonra kaçıyorduk" diye konuştu. 
     



 YAŞAM 





















</TEXT>
</DOC>
