<DOC>
<DOCNO> 62547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/son/sondun06.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Türkiye'ye hangi konularda ihtiyaç duyuyor ... 
</HEADLINE>
<TEXT>

     ABD'nin eski Ankara Büyükelçisi Mark Parris, Amerikan yönetiminin, Başbakan Bülent Ecevit'e, ilişkilerin öneminin takdir edildiğini gösterecek güveni vermesi gerektiğini bildirdi. 
     Parris, The Washington Institute adlı düşünce kuruluşu için hazırladığı ve Başbakan Ecevit'in ABD ziyaretindeki gündemi konu alan raporunda, 11 Eylül'den sonra desteğini ilk ve açıkça ortaya koyan Müslüman ülkenin Türkiye olduğunu belirterek, ''terörizme karşı savaşın ilk 4 ayında, askeri kapasitesi yüksek, demokratik, kalkınmış bir Türkiye'nin, Amerikan çıkarları için büyük önemi olduğu anlaşıldı'' dedi. 
     Mark Parris, ABD'nin, gelecek aylarda Türkiye'ye, Afganistan'da işi bitirme, Türk birliklerinin, barış gücü askerleri arasında olması, baharda İngiltere'den barış gücü liderliğini alması, Afgan polis ve askeri gücünü eğitmesi için ihtiyaç duyacağını hatırlattı. 
     Parris, ABD'nin Türkiye'ye ihtiyaç duyduğu diğer konuları da şöyle sıraladı 
     149   Irak'ta, Devlet Başkanı Saddam Hüseyin'i sıkıştırma 
     politikasından devirmeye kadar herhangi bir Amerikan stratejisinin başarısında Türkiye yaşamsal önemde olacak. 
     149   Türkiye'nin, Suriye'ye yakınlığı ve bu ülkenin PKK terörüne 
     desteğini sona erdiren çabaları, Suriye'de terörün kırılması çabalarıyla ilgili olacak. 
     149   Hazar-Orta Asya enerjileri, Bakü-Ceyhan boru hattı ve gaz hattı, 
     Ortadoğu kaynaklarına alternatif oluşturacak. 
     149   Arap-İsrail çatışmalarına karşı, Müslüman ülkeler arasında sadece 
     Türkiye, hem İsrail, hem de Arap komşularıyla yapıcı şekilde çalışma güvenilirliğine sahip. 
     149   ABD'nin İslam ile ilişkilerinde modern Türkiye, İslam ile batı 
     değerlerinin çatışmadığını gösteren bir model. 
     
     Ecevit'in ziyaretinde gündem 
     Parris, Türkiye'nin, yukarıda sayılan bu rolleri oynama kapasitesinin, Başbakan Ecevit'in ziyaretindeki gelişmelere bağlı olacağını belirtti. 
     Mark Parris raporunda, Amerikan yönetiminin, Türkiye'ye güven vermesi için yapması gerekenleri de şöyle sıraladı 
     149   Ecevit'e bürokratik direniş sergilenmemeli. Bunun yerine Amerikan 
     yönetimi, konuları kongreye götürme hazırlığında olmalı. Bunu yaparsa, Türkiye'nin, içinde bulunduğu ekonomik güçlükleri aşması ve ABD'nin güçlü müttefiki olarak ortaya çıkması şansını belirgin şekilde artıracaktır. 
     149   Türkiye'nin, 2002'de ek IMF ve Dünya Bankası yardımı alması 
     desteklenmeli. ABD, Türkiye'nin gerçek ekonomisini düze çıkarmak ve reform programının acısını kısa dönemde silmek için adımlar atmalı. Amerikan pazarına ulaşımı kolaylaştırmak kilit önemde. Tekstil ve çelikte kotalar kaldırılmalı. 
     149   Türkiye'nin askeri modernizasyon programı güçlendirilmeli. Türk 
     Lirası'nın uğradığı erozyon, Türkiye'nin FMS askeri kredi borcu silinerek kısmen dengelenmeli. Bazı askeri malzemeler, Türk kuvvetlerine transfer edilmeli. Türkiye'nin alacağı askeri malzemelerde zorluk çıkmaması garanti edilmeli. 
     149   Türk-Amerikan ilişkilerinden sorumlu bir koordinatör atanmalı. 
     Örneğin siyasi alandan seçilen bu koordinatör, Türk-Amerikan ilişkilerinde, önemli konuların ivedilikle ele alınmasında rol oynamalı. 
     Rusya ile ilişkilerde Gore-Çernomirdin komisyonu büyük iş yapmıştı. Irak gibi zor konuların değerlendirilmesinde bu işe yarar. 
     149   Bakü-Ceyhan'a açık destek verilmeli. 
     Parris raporunda, Amerikan yönetiminin bu güvenceleri vermesi halinde, Başbakan Ecevit'in, Ankara'ya dönerken, ABD'nin, Türk-Amerikan ilişkilerinin önemini takdir ettiğini görmesini sağlayacağını belirtti. Parris, ''Türkiye, ABD'nin, Müslüman dünyasında en güvendiği ve belki bütün her yerdeki en iyi müttefikidir'' dedi. 
     Mark Parris, raporunda dile getirdiği önerilerin pek çoğunun, Amerikan yönetimi çevrelerinde, üzerinde çalışılmış konular olduğunu da ifade etti. 
     






</TEXT>
</DOC>
