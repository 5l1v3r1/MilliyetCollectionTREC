<DOC>
<DOCNO> 93378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/guncel/gun06.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Katliamı unutmadılar 
</HEADLINE>
<TEXT>

     Sivas’ta 2 Temmuz 1993’te Madımak Oteli’nde diri diri yanan 37 aydın, katliamın 9. yıldönümünde Sivas, İstanbul, Ankara ve diğer illerde törenlerle anıldı. Sivas’ta 2 ayrı anma töreni düzenlendi. Ticaret ve Sanayi Odası’nın öncülüğünde gerçekleşen törende hoşgörü çağrısı yapıldı. CHP, ÖDP, EMEP, KESK ve Pir Sultan Abdal Derneği üyeleri de Madımak Oteli’nin önüne çelenk koyarak sloganlar attılar. Şair - yazar Asım Bezirci için Zincirlikuyu, halk ozanı Nesimi Çimen için de Karacaahmet’teki mezarları başında tören düzenlendi. Ellerinde yangında ölenlerin resimlerini taşıyan grup, çeşitli sloganlar atarken, Bezirci’nin eşi Refika Bezirci, "Orada ölenleri ve olayları tezg hlayanları unutmayacağız" dedi. Ankara’da Abdi İpekçi Parkı’nda da miting düzenlendi. Mitinge Pir Sultan Abdal Derneği, Alevi Bektaşi Kuruluşları Birliği, halkevleri, DİSK, KESK, CHP, SHP ve bazı partiler ve sivil toplum kuruluşlarının temsilcileri katıldı. 
     



 GÜNCEL 















</TEXT>
</DOC>
