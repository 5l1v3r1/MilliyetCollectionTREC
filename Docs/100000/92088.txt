<DOC>
<DOCNO> 92088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/ekonomi/eko07.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Petkim, Pamukbank’ın teminatını kabul etmiyor’ 
</HEADLINE>
<TEXT>

     MERT İLKUTLUĞ İzmir DHA 

     Ege Bölgesi Sanayii Odası EBSO Yönetim Kurulu Başkanı Salih Esen, KİT konumundaki Petkim’in Pamukbank’a ait teminat mektuplarını kabul etmediğini belirterek, "Bu ne perhiz bu ne lahana turşusu’’ dedi. 
     Esen, EBSO’nun meclis toplantısında yaptığı konuşmada, Petkim’in plastik sanayicilerine bundan sonra Tasarruf Mevduatı Sigorta Fonu’na devredilen Pamukbank’a ait teminat mektuplarını kabul etmeyeceğini ilettiğini belirterek, şunları söyledi "Petkim yönetimi, kurumdaki Pamukbank’a ait diğer teminat mektuplarının da değiştirilmesini istiyor. Bunu diğer kamu kuruluşları, devlet kuruluşları da yapıyor. Devletin eline geçen bankanın mektuplarını devlet kuruluşlarının kabul etmemesi çelişki değil mi Pamukbank’ın sanayiciye kredi vermede, teminat mektuplarında devre dışı kalması sanayicileri çok zorlar." 
     



 EKONOMİ 





















</TEXT>
</DOC>
