<DOC>
<DOCNO> 76666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/son/sonspo13.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
UEFA'dan Roma'ya bir ceza daha... 
</HEADLINE>
<TEXT>

     UEFA Avrupa Futbol Federasyonları Birliği Kontrol ve Disiplin Komitesi, Avrupa Şampiyonlar Ligi ve UEFA Kupası'nda çıkan olaylar nedeniyle kulüplere cezalar yağdırdı. 
     UEFA, Yunanistan'ın AEK Atina Kulübü'ne, 28 Şubat'ta FC Inter Milan takımıyla yapılan UEFA Kupası maçında güvenlik önlemlerinin eksik olması nedeniyle 75 bin İsviçre frangı 45 bin dolar para cezası verdi. 
     UEFA, bu maç sonrası 2 yardımcı hakeme, 200 kadar taraftarın yaptığı taşkınlık sırasında yabancı madde isabet ettiğine dikkati çekti. 
     İspanya'nın Valencia CF Kulübü'ne yine UEFA Kupası'nda 21 Mart'ta FC Inter Milan ile yapılan maçta seyircilerin sahaya yabancı maddeler attığı, bunlardan birinin yardımcı hakemin başına geldiği belirtilerek 50 bin İsviçre frangı 30 bin dolar para cezası verildi. 
     Avurpa Şampiyonlar Ligi 2. turunda Galatasaray ile aynı grupta bulunan İtalya'nın AS Roma Kulübü'nü de 26 Şubat'ta FC Barcelona ile yapılan maçta, takımın 2. yarıda sahaya geç çıkması gibi kural dışı davranışları, taraftarlarının sahaya yabancı madde atması ve patlayıcı maddeler kullanılması, top toplayan çocukların uygunsuz davranışları nedeniyle 40 bin İsviçre frangı 24 bin dolar ödemeye mahkum etti. 
     AS Roma Kulübü'ne 2 hafta önce de Galatasaray maçı sonrası çıkan olaylar nedeniyle 200 bin İsviçre frangı para, 1 maç saha kapatma ve 3 futbolcusuna da maç cezası verilmişti. 
     FC Barcelona Kulübü'ne de AS Roma'ya karşı taraftarlarının yakışıksız davranışları nedeniyle 30 bin İsviçre frangı 18 bin dolar 
     ceza verildi. 
     Bu cezaların UEFA tarafından daha önce kararlaştırıldığı, ancak bugün açıklandığı belirtildi. 
     






</TEXT>
</DOC>
