<DOC>
<DOCNO> 53504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/22/siyaset/siy02.html </URL>
<DATE> 2001/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş’in son bombası 
</HEADLINE>
<TEXT>

Derviş’in "İtalyan tarzı siyasi rekabete rağmen başaracağız" görüşü tartışmalara yol açtı. Politikacılar ve bilimadamları İtalyan tarzı siyasetin ne olduğunda anlaşamadı 
     BELMA AKÇURA İstanbul 

     Ekonomiden sorumlu Devlet Bakanı Kemal Derviş, yeni bir açıklamayla yine tartışmaların odağına oturdu. Derviş, New York’ta uluslararası yatırımcı kuruluşların temsilcileriyle yaptığı toplantıda Türkiye’deki durumu özetlemek için, "Siyasete bağımlılık azaldı. İtalyan tarzı siyasi rekabete rağmen başaracağız" görüşünü dile getirdi. 
     "İtalyan tarzı siyaset" için, "siyasetçilerin, çözüm üretemeseler de ekonomik kararlara müdahale edememeleri" değerlendirmeleri yapıldı. Siyaset bilimciler, Derviş’in Türkiye ile paralellik kurduğu "İtalyan tarzı siyaset" kavramını Milliyet için şöyle yorumladılar 
     Prof. Dr İlter Turan Bilgi Üniversitesi Uluslararası İlişkiler Bölümü Bu konuda iki ihtimal akla geliyor bunlardan bir tanesi patronaj, diğeri de karar üretememe. Buna karşılık İtalya’da iktisat ile siyaset bize kıyasla çok daha ayrışmış olduğu için, siyasetin iktisadi hayatın doğal akışını saptırma gücü, Türkiye’ye nazaran çok daha azdır. Sayın Derviş zaten "siyaset ile iktisadı ayıralım" arzusundaydı. Sanırım Sayın Derviş bunu ifade etmiş olacak. 
     Ahmet Sözen Bahçeşehir Üniversitesi Uluslararası İlişkiler Anabilim Dalı Başkanı "İtalyan tarzı" siyaset yapmak bir ülkenin içinde bulunduğu, sürekli siyasi istikrarsızlığı anlatan bir deyimdir. Bu benzetme Türkiye siyaset yapısına uygun düşüyor. 
     Prof. Dr. Doğu Ergil Ankara Siyasal Bilgiler Fakültesi İtalya’nın "siyasi istikrarsızlık, hükümette süreksizlik ve ekonomide belirsizlik" denilen üç ögeden oluşan 25 yıllık bir tarihi oldu. Sayın Derviş’in o süreyi bu şekilde adlandırmış olduğunu düşünüyorum. Gerçeklikten o kadar uzak bir açıklama değil. 
     
Milletvekilleri tepkili      Ramiz Savaş DSP Sayın Derviş’in istediği gibi ülke düzelmez. Siyaset ekonomiden çekilince ülkeyi kim yönetecek, bürokratlar mı Bu,ekonomiyi piyasa güçlerine teslim etmektir. 
     Sevgi Esen DYP Sayın Derviş Türk halkını tanımıyor. Henüz siyasete yönelik bu tür teşhislerde bulunamaz. Türk siyaseti sorunlarını kendi içinde aşacaktır. Bu tür yakıştırmalarda bulunmasını hiç hoş karşılamıyorum. 
     Şevket Bülent Yahnici MHP İtalyan tarzı siyasetin ne anlama geldiğini açıklaması gerekir. Neyi kastetmiş Yok, İtalya siyasetiymiş Hergün yeni bir lafla Türkiye’yi meşgul ederek kendi yaptığı işi de baltalıyor. 
     Murat Sökmenoğlu MHP Derviş, İtalya’da siyasetteki bölünmüşlüğün, geniş koalisyonların ekonomi üzerindeki olumsuz etkisini Türkiye’ye benzetmiş. Artniyet aranmasın. 
     
     



 SİYASET 












</TEXT>
</DOC>
