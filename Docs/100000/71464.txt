<DOC>
<DOCNO> 71464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/08/son/sondun08.html </URL>
<DATE> 2002/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Avustralya'da bir firma kopyalanmış insan embriyonu üretecek 
</HEADLINE>
<TEXT>

     Avustralya'da bir firma, bu yıl içinde, tıbbi araştırmalarda kullanılmak üzere kopyalanmış insan embriyonu üretmeye başlamayı planladığını bildirdi. 
     Avustralya'daki Stem Cells Sciences Kök Hücre Bilimleri 
     firmasının yöneticisi Peter Mountford, dünyada ilk kez 1997'de genetik kopyalama yöntemiyle koyun Dolly'yi yaratan İskoç bilim adamların kullandığı klonlama tekniğini uygulama hakları bulunduğunu kaydetti. Mountford, planladıkları çalışmada amaçlarının, hastalıklı embriyonu tedavi amaçlı kopyalama olduğunu belirterek, araştırmada genetik rahatsızlığı bulunan kişilerin bağışladığı hücrelerin kullanılacağını söyledi. Araştırmanın, hastalıklı hücrelere karşı milyonlarca ilacın sınanmasını sağlayacağını belirten Mounford, firmanın, embriyonu insan kopyalayarak geliştirmeyi düşünmediğini, bunun ahlaki olmayacağını vurguladı. İskoçyalı bilim adamlarının kullandığı ve uygulama hakkı alınan kopyalama tekniği, insan hücrelerinin hayvan yumurtasına ya da tüp bebek kiliniklerinde kalan artık insan yumurtalarına konulmasını kapsıyor. Bu yöntemle, hücrelerin konulduğu yumurtada oluşan özgün genler alınıyor ve kopyalanmış embriyon gelişmesi sağlanıyor. 
     






</TEXT>
</DOC>
