<DOC>
<DOCNO> 81704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/son/sonspo15.html </URL>
<DATE> 2002/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaptan Bülent "Hedefimiz Şampiyonlar Ligi şampiyonluğu" 
</HEADLINE>
<TEXT>

     Galatasaraylı futbolcular, kaptan Bülent, Ergün ve kaleci Kerem, Uğur Koleji'nin düzenlediği panele katıldı. 
     Öğrencilerin büyük ilgi gösterdiği panelde kaptan Bülent, hedeflerinin gelecek sezon Avrupa Şampiyonlar Ligi şampiyonluğu olduğunu söyledi. Deneyimli futbolcu, "Bu başarımızda emeği geçen kulüp çalışanlarından, başkanına ve taraftarlarımıza kadar herkese teşekkür ediyorum. Amacımız gelecek sezon Türkiye Ligi şampiyonluğunun yanı sıra Avrupa Şampiyonlar Ligi şampiyonluğunu da kazanmak. O zaman daha çok sevineceğiz. Buna hem Türk futbolunun hem de Galatasaray'ın ihtiyacı var. Her zaman desteğinizi görmek istiyoruz" dedi. 
     





</TEXT>
</DOC>
