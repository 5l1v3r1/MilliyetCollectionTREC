<DOC>
<DOCNO> 67958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/16/yasam/yas03.html </URL>
<DATE> 2002/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşk dövmesi mahkemeye düşürdü... 
</HEADLINE>
<TEXT>

Ellerindeki dövmelerden kurtulmak için ameliyat olan genç kız, Beceremedi’ diye doktorunu dava ediyor... 
     TESLİME TOSUN, ALİ KÖSE DHA 

     Antalya’nın varlıklı ailelerinden birinin kızı Seher Say, 3 yıl önce Yalçın Özsarı adında bir gence şık oldu. İlişkisini ailesinden uzun süre gizleyen Seher, aşkını ölümsüzleştirmek için bir dövmeciye gitti. 
     Bir eline sevgilisinin adını diğer eline yaprak desenli bir kalp yaptırdı. Biliyordu ki, bu halde eve giderse azar işitecekti. O da ortadan kayboldu. 
     Genç kız, sevgilisi Yalçın Özsarı ile İzmir’e gidip gününü gün ederken, 16 yıl önce eşi Mustafa Say’ı kaybeden anne Emine Say, kapı kapı dolaşıp kızını arıyordu. Ve bir gün sevgilisi ile arası açılan Seher, annesine döndü. Anne Emine Hanım kızını bağrına bastı ama bir de isteği vardı "O dövmeleri sildir." 
     
Paramızı geri ver      Emine Hanım kızını ikna edince operasyon için Bursa’daki Etem Estetik Merkezi’nden estetik cerrah olarak görev yapan Opr. Dr. Erhan Şafak ile 500 milyon liraya anlaşıldı. Şafak da Antalya’ya gelerek özel bir hastanede dövmeleri sildi. Ancak Seher’in elleri yara içinde kaldı. 
     Bir süre sonra Seher ile Yalçın Özsarı barıştılar. Barışmanın ardından doktoru arayan Özsarı, ameliyat parasını geri istedi. Doktor, genç adamın telefonlarından bıktığı için 500 milyon lirayı verilen hesaba yatırdı. Ancak Özsarı bu kez bu parayla yeniden ameliyatın mümkün olmadığını belirterek, doktordan yeni operasyonların masraflarını da istedi. Dr. Erhan Şafak bu isteği reddedince, iki sevgili Antalya Cumhuriyet Savcılığı’na başvurdu. Şafak ise para sızdırmak için tehdit edildiğini öne sürdü. 
     



 YAŞAM 















</TEXT>
</DOC>
