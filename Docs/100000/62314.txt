<DOC>
<DOCNO> 62314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/spor/aspo.html </URL>
<DATE> 2002/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
"Jübile için dönerim" 
</HEADLINE>
<TEXT>

Inter’de umduğunu bulamayarak Parma’ya transfer olan Hakan Şükür, Türkiye defterini artık kapattığını söyledi, "Çocuğumun geleceği için buna mecburum. Dünya Kupası’ndan sonra İngiltere’ye gideceğim" dedi 
     EROL DEMİRKOL 

     Çarpıcı açıklamalar 
     İTALYA’DA hayal kırıklığı ile sonuçlanan Torino ve Inter maceralarından sonra şansını Parma’da denemeye karar veren Hakan Şükür, çarpıcı açıklamalar yaptı. Yıldız oyuncu, Türkiye defterini tamamen kapadığını belirterek, "Artık sadece jübile için dönerim. Futbolu milli takım forması altında bırakacağım. Çocuğumun geleceği ve iyi bir eğitim alabilmesi için yurt dışında kalmaya mecburum" diye konuştu. 
     
     Taffarel güç veriyor’ 
     PARMA’DA kendini kanıtlayarak, daha bitmediğini tüm İtalya’ya göstereceğini iddia eden Hakan Şükür, "Hafta sonu Inter’e karşı forma giyeceğim. Çok değişik duygular içinde olacağım. Bana şans vermeyenler, ellerinden neyi kaçırdıklarını görecekler" dedi. Taffarel ile aynı takımda olmanın kendisine büyük güç verdiğini söyleyen milli futbolcu, "Galatasaray’daki başarıları şimdi Parma’da yaşayacağız" ifadesini kullandı. 
     
     Borcumu ödeyeceğim’ 
     DÜNYA Kupası’ndan sonra İngiltere’ye gidebileceğini sözlerine ekleyen Hakan şöyle devam etti "Burada hem oynayıp, hem de antrenörlük kurslarına katılmayı planlıyorum. Futbolu bıraktıktan sonra Türkiye’de hocalık yapacağım." Yeni takımını Lecce karşısında seyreden yıldız futbolcu, "Takımın oyun sistemi bana uygun. Kısa sürede açığımı kapatırım. Bana kucak açan Arrigo Sacci ile Parma’ya borcumu ödeyeceğim" diye konuştu. 
     
     



 SPOR 






















</TEXT>
</DOC>
