<DOC>
<DOCNO> 83833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/siyaset/asiy.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Prof. Mehmet Haberal Bir şik yeti olsa bize söylerdi... 
</HEADLINE>
<TEXT>

Ecevit, bir kaç gün daha evde dinleneceğini açıklayınca oluşan spekülasyonlara doktoru açıklık getirdi Bu Başbakan’ın kendi kararı. Bizim tavsiyemiz değil. Kendisi çok iyi’ 
     ELÇİN ERGÜN Ankara 

          Başbakan Bülent Ecevit, rahatsızlığı nedeniyle 2 - 3 gün daha evinde dinleneceğini açıklarken, Başbakan’ın 10 gün sonra başlaması planlanan Pakistan gezisinin akıbeti hala belirsizliğini koruyor. Dışişleri Bakanlığı, Ecevit’in yerine Başbakan Yardımcısı Devlet Bahçeli’nin Pakistan’a gitmesi önerisini getirdi. Ancak Ecevit "sınırlı" bir heyetle ziyareti gerçekleştirmekte ısrar etti. 
     
     İYİYE GİDİYOR AMA...’ 
     Ecevit’in 9 günlük nekahat döneminin ardından Başbakanlıktaki çalışmalarına dün başlaması bekleniyordu. DSP Genel Sekreteri Hasan Gülay da önceki gün Başbakan’ı ziyaretinin ardından yaptığı açıklamada, "Hafta başı Başbakanlıkta çalışmaya başlayacak" demişti. Ancak Ecevit dün sabah saatlerinde yaptığı yazılı açıklamada evdeki istirahatine devam edeceğini duyurdu. Ecevit, daktilosunda yazdığı açıklamasında şunları kaydetti "Sağlık durumum her gün daha iyiye gidiyor. Bu süreci aksatmamanın daha iyi olacağını düşündüm. Onun için iki - üç gün daha evde dinleneceğim." 
     
     DİNLENMEYİ İSTEMİŞ’ 
     Ecevit’in sağlığı ile ilgili Milliyet’in sorularını yanıtlayan Başkent Üniversitesi Rektörü Prof. Dr. Mehmet Haberal, dün sabah saatlerinde Ecevit’le görüştüğünü belirterek, şöyle konuştu "Sayın Başbakan’ın birkaç gün daha dinleneceğine ilişkin kararı tavsiyemiz üzerine alınmış bir karar değildir. Kendisinin sağlık durumu iyi. Evde dinlenmeyi kendi tercih etmiştir. Olağanüstü bir durum veya şikayetleri olsaydı bize haber verirlerdi." 
     
Dünyanın gözü de Ecevit’in üzerinde      DIŞ HABERLER SERVİSİ 

     Başbakan Bülent Ecevit’in birkaç gün daha evde dinleneceği şeklindeki açıklamasına uluslararası haber ajansları büyük ilgi gösterdi. Fransa Basın Ajansı AFP, Başbakan’ın sağlık durumunun Türkiye’deki en önemli gündem konusu olduğunu vurguladı. Reuters ajansı da Ecevit’in açıklamasını birebir verip, Başbakan’ın sağlığının erken seçim olasılığını gündeme getirdiğini anımsattı. Associated Press ise Ecevit’in sağlık sorunları nedeniyle görevini bırakmaya zorlanabileceğini belirtti. 
     
Pakistan’ın Uludağı’nda kalacak...      Başbakan Ecevit, Mayıs’ın 23’ünde başlayacak olan Pakistan - Afganistan gezisini gerçekleştirme konusunda ısrar ederken, bölgeden gelen haberler Başbakanlık bürokratlarını endişelendirdi. Önceki gün Lahor’da aşırı sıcaklar nedeniyle 29 kişinin öldüğünü öğrenen bürokratlar, Ecevit’in bu geziyi ertelemesi gerektiğini savundu. 
     
     Heyet küçülecek 
     Ancak Pakistan’a gitmeye kararlı görünen Ecevit, dün akşam saatlerinde Dışişleri Başdanışmanı Büyükelçi Erdal Tümer ile yaptığı görüşmede, gezinin THY uçağı ile değil, Ata uçağı ile yapılmasını, sınırlı sayıda kişiden oluşan bir heyet oluşturulmasını istedi. Öte yandan Pakistanlı yetkililer de son gelişmeleri değerlendirerek Ecevit’i, Pakistan’ın Uludağ’ı olarak tanımlanabilecek Mari kasabasında ağırlamayı planladıklarını açıkladı. 
     



 SİYASET 












</TEXT>
</DOC>
