<DOC>
<DOCNO> 84961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/guncel/agun.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlik rengarenk 
</HEADLINE>
<TEXT>

Gençlik ve Spor Bayramı tüm yurtta, şarkılar, danslar ve gösterilerle, gençliğin adına yaraşır şekilde kutlandı 
     ANKARA İSTANBUL Milliyet 

     19 MAYIS Gençlik ve Spor Bayramı tüm yurtta, dış temsilciliklerde ve KKTC’de dün törenlerle kutlandı. Ankara’daki törenler, rahatsızlığı nedeniyle bir süredir tedavi gören Başbakan Bülent Ecevit’in yokluğunda gerçekleşti. Ecevit’in rahatsız olması ve Başbakan Yardımcısı Devlet Bahçeli’nin yurtdışında bulunması nedeniyle vekaleten Başbakanlığı yürüten Başbakan Yardımcısı Mesut Yılmaz’ın törenler bitmeden 19 Mayıs Stadyum’dan ayrılmasına vatandaşlar tepki gösterdi. 
     
     İstanbul’da coşku 
     İstanbul’da, İnönü Stadı’nda düzenlenen törende 18 okuldan 820 öğrencinin oluşturduğu "Gençlik Korosu" şarkılarıyla gençleri coşturdu. 
     
     Kemençe eşliğinde Taebo 
     Trabzon’un Akçaabat ilçesinde, Fatih Stadı’ndaki törenlerde, 300 kişilik öğrenci grubu, uzakdoğu sporu olan Taebo’yu kemençe eşliğinde yaparak büyük alkış aldı. 
     İzmir, Adana, Adıyaman, Edirne, Zonguldak’taki törenlerde sıcaklar yüzünden fenalaşanlar oldu. 
     
Erotik figürler çıkarıldı      İBRAHİM LALELİ 

     Antalya Atatürk Stadı’ndaki gösterilerde Merkez Anadolu Lisesi öğrencileri tango yaptı. Provalar sırasında erotik bulunan bazı figürlerin çıkarılmış olduğu görüldü. 
     
İstiklal Marşı Sertab’tan      19 Mayıs Stadyumu’ndaki törenlerde İstiklal Marşı’nı ünlü şarkıcı Sertab Erener okudu. Erener gençlik marşı da söyledi. 
     
Aileler tepkili      19 Mayıs Stadyumu’nda yürüyüş yapan Yunuslar bir de rehine kurtarma operasyonu canlandırdı. Ancak kar maskeli polislerin göstericinin kafasına silah dayaması, ailelerin tepkisine neden oldu. 
     



 GÜNCEL 














</TEXT>
</DOC>
