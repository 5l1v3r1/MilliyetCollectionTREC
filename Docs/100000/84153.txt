<DOC>
<DOCNO> 84153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/son/soneko17.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
TEDAŞ'tan olası depreme hazırlık... 
</HEADLINE>
<TEXT>

     Türkiye Elektrik Dağıtım Anonim Şirketi TEDAŞ Genel Müdürlüğü, 5 adet mobil uydu telefonunu almak üzere ihale açtı. 
     Genel Müdürlük, olası bir deprem felaketine karşı hazırlık çalışmaları kapsamında, olağanüstü durumlarda kullanılmak üzere 5 adet mobil uydu telefonunu, ''kapalı teklif usulü'' ve Sistem İşletme Daire Başkanlığı'na teslim esasına göre satın alacak. 
     İhaleye katılmak isteyenler teknik şartnameyi, TEDAŞ Genel Müdürlüğü Malzeme Yönetimi ve Satın Alma Dairesi Başkanlığı'ndan bedeli mukabili temin edebilecekler. 
     İhalenin teklif mektupları ise 29 Mayıs 2002 tarihinde saat 12.00'ye kadar TEDAŞ Genel Müdürlüğü Malzeme Yönetimive Satın Alma Dairesi Başkanlığı'nda bulunan Muhaberat Servisi'ne verilecek. 
     Söz konusu ihalede geçici teminat teklif bedelinin yüzde 3'ü olarak belirlendi. 
     Bu arada TEDAŞ tarafından ticari ilişkileri kesilerek yasaklı kapsamına alınan firmalar ihaleye teklif veremeyecekler. Teklif verdikleri takdirde hangi aşamada tespit edilirse edilsin teminatları bulundukları aşamada irad olarak kaydedilecek. 
     TEDAŞ, 2886 Sayılı Devlet İhale Kanunu'na tabi olmadığı için, ihaleyi yapıp yapmamakta veya dilediğine kısmen veya tamamen verip vermemekte serbest olarak bulunuyor. 
     





</TEXT>
</DOC>
