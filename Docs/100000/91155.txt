<DOC>
<DOCNO> 91155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/yazar/akyol.html </URL>
<DATE> 2002/06/21/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Çiller ve Ecevit 
</HEADLINE>
<TEXT>

     TANSU Çiller’in sübjektif olarak samimi bir AB taraftarı olduğu şüphesizdir. Fakat çok karışık siyasi taktikler uyguluyor ve işin bir ucundan tutmuyor. 
     Bütün taktiklerinin hedefi şu 
     - Bu hükümetin başı yok, bu hükümet tıkanmıştır... 
     Peki öyleyse, AB üyeliğini savunan uzun vadeli ve sorumlu bir siyasetin gereği, "tıkanıklığın" aşılmasına yardımcı olmak değil midir 
     Çiller "Meclis her şeyi topyekün görüşsün" diyor. Elbette "her şey" görüşülmeli ama "her şey"in görüşülmesinden hiçbir karar çıkmaz 
     Madem hükümet tıkanmıştır, Çiller’in ciddi ve sorumlu bir lider görüntüsü vermesi için, tıkanıklığın aşılmasına yardımcı olması lazımdır. O zaman AB üyeliğini isteyen büyük kamuoyu nezdinde itibar kazanır. 
     Şimdi ise koalisyonun zaaflarıyla oynayan, prensipten ziyade yıpratma taktikleriyle uğraşan bir görüntü veriyor. 
     Bu tür görüntüler, sahiplerini kitleler nazarında "ne İsa’ya, ne Musa’ya..." durumuna düşürür. 
     
     TÜRKİYE, bugün başlayan Sevilla zirvesini gereği gibi değerlendirememiştir. İdamı kaldırarak bu zirvede bir gelişme sağlamak isteyen hükümet, bunu beceremedi. 
     Ekim ayında AB genişleme zirvesi ve ardından İlerleme Raporu’nun yayımlanacak olması hayati derecede önemli... 
     Aralıktaki zirvede de dananın kuyruğu kopacak... 
     Ve Meclis yaz tatiline girecek 
     Bu sıkışık takvimde Türkiye seçime gidemez bir hükümet krizini de kaldıramaz. 
     Tıkanıklığı herkes görüyor. Bu sıkışık takvimde Çiller "siyaset oyunu"nu günlük taktiklere değil, "Türkiye’nin önünü açmaya" kurgulamalıdır. 
     Kriterler belli... Ulusal Program belli... Çiller "topyekün, her şeyi ele alalım" diyerek takvimde sıkışıklık yaratacak taktiklerden sakınmalı, "şu, şu konularda destek veriyorum" diye açık ve somut taahhütte bulunmalıdır. 
     
     HÜKÜMETİN tıkandığı doğrudur. Bunun bir sebebi Ecevit’in sağlık durumu ise, daha önemli sebebi, koalisyon içindeki görüş ayrılıklarıdır. 
     "Yönetemeyen demokrasi"nin nasıl bir illet olduğunu, Çiller’in kendi koalisyonlarından hatırlaması lazım 
     Bu kadar parçalanmış sistemlerde, görüş ve siyasi çıkar ayrılıkları hükümette de, parlamentoda da mekanizmaların tıkanmasına sebep olur. 
     İşte siyaset bilimci Giovanni Sartori’nin parçalanmış sistemler için yıllar önce yazdıkları 
     "Kararlı bir başbakan olmadıkça kararlı bir hükümet olamaz ama, eğer karar alma mekanizması tıkalıysa kararlı bir başbakan bile kararlı olamaz " Anayasa Mühendisliği, sf. 150 
     Ecevit şimdi 40 yaşında olsaydı da AB konusunda MHP ile görüş ayrılığı çıkacak, muhalefetin desteği gerekecek, muhalefet de yıpratma taktikleriyle cevap verince Türkiye yine tıkanacaktı 
     Çiller’in haklı olduğu nokta, seçim ve siyasi partiler yasalarında istikrar doğrultusunda değişiklikler yapılmasını istemesidir. 
     Sistem reformu dışında, Çiller ancak AB sürecinde "aktif katkı" sağlayarak "büyüğe" oynayabilir. 
     Ülkeler de, liderler de tıkandıkları zaman ancak büyüğe oynayarak atılım yapabilirler. 
     
     







Çiller ve Ecevit 


Coşkuyla gerçeğin hazin valsi 


İran’dan not... 


Ecevit İdam sonbahara kaldı 


Türkiye’ye küçük oyunla büyük fırsat kaçırtmak 


Ulusal kimlik aşısı 


Bankalar gerçekten turp gibi mi 


Onurlu, ama zor misyon... 


Büyüme küçüğüm, üzülürsün 


Türkiye’den Afganistan’a İslam için savaşa nasıl gidilir 


Adın ne Mualla Oh ne ala 


Denizli adalet istiyor 


Yapı Kredi şimdiden ağız sulandırıyor 


Sol niçin AB’yi istemeli 


IMF Türkiye’yi buduyor’ 


Pazarlıkla buraya kadar yürüyebildi 


</TEXT>
</DOC>
