<DOC>
<DOCNO> 67451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/son/soneko17.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz Havayolları zor durumda... 5800 kişi daha işten çıkarılıyor 
</HEADLINE>
<TEXT>

     İngiliz Havayolları BA , yeniden yapılanma operasyonunu işçi çıkararak sürdürüyor. 
     İngiliz Havayolları'dan yapılan açıklamada, harcamaları kısmak ve borçlarla başa çıkabilmek amacıyla, 5,800 çalışanın daha işten çıkarılmasının planlandığı bildirildi. 
     BA, eleman sayısının yaklaşık yüzde 11'ine denk gelen 5800 kişiyi işten çıkartmakla, maliyetlerinden 650 milyon sterlin 931 milyon dolar tasaruf amaçlıyor. 
     Daha önce de 7,800 kişiyi işten çıkaran şirket, bu kararıyla bir yıl içinde 13,000 çalışanını işten çıkararak, toplam işgücünde yüzde 23'lük bir küçülme yaşayacak. 
     
     Uçaklar da satılıyor 
     Ayrıca ABD'ye geçen yıl Eylül ayında düzenlenen terörist saldırıların da etkisiyle zor duruma düşen sektörden olan İngiliz Havayolları, ilkbahar aylarına kadar 2 adet Boeing 777 uçağın satılacağını duyururken, ileriki tarihlerde 5 uçağın daha Boeing filosundan çıkarılması öngörülüyor. 
     Şirket yetkilileri, günlük kayıplarının 2.9 milyon dolara ulaştığını belirtirken, yeniden yapılanmanın zorunlu olduğu görüşünü savunuyorlar. 
     






</TEXT>
</DOC>
