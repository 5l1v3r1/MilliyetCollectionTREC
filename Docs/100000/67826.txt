<DOC>
<DOCNO> 67826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/15/son/soneko11.html </URL>
<DATE> 2002/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası'nın kredisi toplantısı bahar başında yapılacak 
</HEADLINE>
<TEXT>

     Dünya Bankası'nın Türkiye'ye vereceği yaklaşık 1.3 milyar dolar düzeyindeki programlanmış kamu ve mali sektör uyum kredisiyle PFSAL2 ilgili Dünya Bankası Yönetim Kurulu toplantısının, bahar dönemi sonunda değil başlarında yapılmasının planlandığı öğrenildi. 
     Dünya Bankası yetkililerinden alınan bilgiye göre, bu kredinin serbest bırakılmasıyla ilgili Dünya Bankası Başkan Yardımcısı Linn'in daha önce belirtiği, ''bahar sezonu sonu'' ifadesinin yanlış anlaşılmış olabileceği, bu toplantının bahar sezonu başlarında yapılmasının planladığı belirtildi. 
     ''Dünya Bankası'nın 1.3 milyar dolarlık kredisinin serbest bırakılacağı yönetim kurulu toplantısı bahar sezonunun sonunda mı yapılacak '' şeklindeki soruya karşılık, Dünya Bankası'ndan bir yetkili ''öyle çok geç değil'' yanıtını verdi. 
     Türkiye'de şeffaflık ve etkin yönetimle ilgili düzenlemenin çok yakında çıkacağını belirten Dünya Bankası yetkilileri, Banka Yönetim Kurulu toplantısının yapılması için gerekli bir iki konunun kaldığını vurguladılar. 
     






</TEXT>
</DOC>
