<DOC>
<DOCNO> 70618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/04/guncel/gun01.html </URL>
<DATE> 2002/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
TALAY Parayı geri isteyebiliriz 
</HEADLINE>
<TEXT>

Senaryo ile film farklı’ 
     Kültür Bakanı İstemihan Talay, "Büyük Adam, Küçük Aşk isimli filmin yasaklanmasına ilişkin alınan kararla bakanlığının bir ilişkisi olmadığını savunurken "Bize sunulan senaryo ile çekilen film arasında farklılıklar var. Destek için verilen paranın geri alınması gözden geçirilebilir" dedi. 
     Talay, Sinema, Video ve Müzik Eserleri Denetleme Kurulu’nda üyelerinin olduğunu ve filmin yasaklanması yönünde oy kullandığını belirterek, "Filmi, Kültür Bakanlığı yasakladı’ diye yorumlamak haksızlık" olur diye konuştu. Filmin yasaklanmasına ilişkin kararın kesinleşmesi için yargısal sürecin var olduğunu belirten Talay, bakanlığın filme yaptığı 45 milyar liralık desteğin geri alınmasıyla ilgili değerlendirme yapılacağını kaydetti. Bakan, şunları söyledi 
     "Emniyet Genel Müdürlüğü’nden filmin gösterilmesi ile ilgili sakıncalar olduğuna ilişkin bir yazı geldi. Biz, bunu kurula iletiyoruz. Kurul da söz konusu filmin gösteriminin yasaklanmasına ilişkin bir karar almıştır." Bu arada, yasaklı Büyük Adam Küçük Aşk’ filminin Sivas’ta gösterimi sürüyor. Filmi gösteren Klas Sinemaları yetkilileri, kendilerine bir uyarı gelmediği için gösterimin süreceğini belirtti. 
     



 GÜNCEL 














</TEXT>
</DOC>
