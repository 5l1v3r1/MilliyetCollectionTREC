<DOC>
<DOCNO> 58165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/son/sontur08.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Çapkınlar dikkat... Fuhuş hastalık saçıyor... 
</HEADLINE>
<TEXT>

     İstanbul polisinin bu yıl gerçekleştirdiği operasyonlarda gözlem altına alınan 7 bin 261 kişiden 3 bin 74'ünde çeşitli zührevi hastalıklar, 24'ünde de HIV virüsüne 
     rastlandı. 
     İstanbul Emniyet Müdürlüğü Asayiş Şube Ahlak Büro Amirliği'nden alınan bilgiye göre, para karşılığı fuhuş yapan ya da yaptıran kişilerin yakalanması amacıyla yıl içinde otel, 211 ev ile 274 cadde ve sokakta operasyon yapıldı. 
     Operasyonlar sonucu fuhuş yaptıkları ve yaptırdıkları gerekçesiyle 7 bin 261 kadın ve erkek gözlem altına alındı. 
     Bu kişilerin arasında yer alan ve çoğunluğunu yabancı uyrukluların oluşturduğu 1306 kadın, ilk kez fuhuştan yakalandıkları için fişlenerek, kayıtlara geçirildi. 
     Yakalandıktan sonra polis tarafından sağlık kontrollerinden geçirilmek üzere Zührevi Hastalıklar Hastanesi'ne sevk edilen 7 bin 261 kişiden 2 bin 637 kadın, 231 erkek ve 206 travestide, frengi ve 
     bel soğukluğu gibi çeşitli zührevi hastalıklar bulundu. 
     Kontrollerde ayrıca, çoğunluğu yabancı uyruklu 24 kadında da HIV virüsüne rastlandı. 
     






</TEXT>
</DOC>
