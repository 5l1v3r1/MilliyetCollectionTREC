<DOC>
<DOCNO> 72288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/spor/spo03.html </URL>
<DATE> 2002/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Zaferin formülü belli 
</HEADLINE>
<TEXT>

Galatasaray Teknik Direktörü Lucescu, Roma’dan korkmadığını, ilk 15 dakika şok gol yememeleri halinde istedikleri sonucu alarak döneceklerini söyledi 
     Çok iyi tanıyor’ 
     GALATASARAY Teknik Direktörü Lucescu, Roma’yı çok iyi tanıdığını, o yüzden de kendileri için büyük önem taşıyan bu maçtan fazla çekinmediğini söyledi. Rumen teknik adam, ilk 15 dakikada gol yememeleri halinde istedikleri sonucu alarak İstanbul’a dönebileceklerini kaydetti, "Oyuncularıma güveniyorum" dedi. 
     
     Hedef galibiyet 
     İTALYA Futbolu’nu ve Roma’yı iyi analiz ettiğine dikkat çeken Lucescu, "Ben her zaman hakkında bilgi sahibi olmadığım takımlardan korkarım. O yüzden rahatım" diye konuştu. Tecrübeli teknik adam, Roma’ya oyun kurma fırsatı vermeyeceklerini ve galibiyet için oynayacaklarını da sözlerine ekledi. 
     
     Rakibi ezberledik’ 
     SARI - Kırmızılı futbolcular da Roma’yı çok iyi ezberlediklerini ve Türkiye’yi yine sevince boğacaklarını iddia ettiler. Son haftaların suskun ismi Ümit Karan, "Hocamız tüm taktikleri hazırladı. İlk olarak onların hücum yollarını tıkayacağız. Kendimizi güçlü hissediyoruz. Moralimiz de yerinde" diye konuştu. 
     
     Hakeme dikkat’ 
     BASIN toplantısında hakeme dikkati çeken Lucescu, "Frisk’in kararları büyük önem taşıyor" dedi. Capello’nun kendisiyle ilgili "kurnaz" değerlendirmesine gülen Rumen hoca, "Kendisi de öyledir. Hasan’ı beğeniyormuş. Hasan’ı etkilemesin diye kendisine bahsetmeyeceğim. Beraberliği düşünmüyoruz" ifadesini kullandı. 
     
Hasan’a talihkuşu      GALATASARAY’IN yıldız futbolcusu Hasan Şaş’a Roma Teknik Direktörü Fabio Capello, gözünü dikti. Capello, "Galatasaray Hasan’ı nasıl elinde tutabilmiş anlayamıyorum. Roma’ya uymaz ama Barcelona’ya gidersem O’nu alabilirim" diye konuştu. Teknik adam ayrıca Galatasaray’ın agresif futbolundan çekindiğini de sözlerine ekledi. Corriere dello Sport gazetesi ise Capello’nun Barcelona’yla anlaştığını iddia etti. 
     
Kongre Kulisi      Tahincioğlu’ndan son açıklama 
     HER iki başkan adayının da listesi için adı geçen Mümtaz Tahincioğlu dün bir açıklama yaparak tüm spekülasyonlara son verdi. Tahincioğlu işlerinin yoğunluğu nedeniyle iki taraftan gelen teklifi kabul etmediğini söyledi ve "Kararımı anlayışla karşıladılar. Ama Galatasaray camiasının her zaman arkasında ve yanındayım" diye konuştu. 
     
     İnce hesaplar 
     SEÇİME 10 gün kala her iki taraf da oy kullanma hakkına sahip olan 4700 kişi üzerinde araştırmalar yapıyor. Kaç üyenin kime oy kullanacağını hesaplamaya çalışan Cansun ve Canaydın kurmayları, işin içinden çıkamadılar. Her iki aday da 2000 üyenin kendi taraflarında olduğu söylüyor. Geri kalan 700 üyenin ise seçimi belli edeceği vurgulandı. 
     
     Beyaz liste 
     GALATASARAY’DA seçim günü gelmeden beyaz listeler konuşulmaya başlandı. Özellikle Mehmet Cansun’un listesinde çok sayıda beyaz listenin olacağı sanılıyor. Cansun’u destekleyen üyeler Özhan Canaydın’ın listesinde bulunan Ali Dürüst’ün kendi listelerinde bulunmasını istiyorlar. Bu yüzden Cansun’un listesinde belirlenen bir ismi çizip, yerine Ali Dürüst’ü yazmayı düşünüyorlar. 
     
     Gövde gösterisi 
     ÖZHAN Canaydın ve ekibi seçim öncesi tam anlamıyla bir gövde gösterisi yapacak. Canaydın listesini seçimden iki gün önce bir basın toplantısı ile medyaya tanıtarak bir ilke imza atacak. Tüm yönetim kurulu aday üyelerinin katılacağı basın toplantısında Canaydın projelerini de tanıtacak. Böylece Canaydın yıllardır son ana kadar silinen ve yenilenen liste yapımına son verecek. 
     



 SPOR 






















</TEXT>
</DOC>
