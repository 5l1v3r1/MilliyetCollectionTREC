<DOC>
<DOCNO> 63282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/20/son/sonspo04.html </URL>
<DATE> 2002/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de Lorant forvetlere gol çalışması yaptırdı 
</HEADLINE>
<TEXT>

     Fenerbahçe, İstanbulspor ile yapacağı lig maçının hazırlıklarını sürdürdü. 
     Teknik direktör Werner Lorant yönetiminde Samandıra Tesisleri'nde gerçekleştirilen idmanda, sarı-lacivertli futbolcular kondisyon ve şut çalışması yaptı. 
     Alman teknik adam, antrenman sırasında forvet oyuncularıyla da özel olarak ilgilendi. Kanatlardan yapılan ortalarla forvet oyuncuları Serhat, Oktay, Andersson ve Rapaiç'e gol çalışması yaptıran Lorant, Revivo'ya da özellikle caza yayı üzerinden şut attırdı. 
     Antrenmana, sakatlığı süren Johnson ile gribal enfeksiyona yakalanan Ceyhun katılmazken, Mustafa Doğan ise takımdan ayrı çalıştı. 
     Fenerbahçe, İstanbulspor ile yapacağı lig maçının hazırlıklarını, yarın akşam tamamlayarak kampa girecek. 
     Bu arada, Werner Lorant da yarın Samandıra Tesisleri'nde basın toplantısı düzeneleyecek. 
     






</TEXT>
</DOC>
