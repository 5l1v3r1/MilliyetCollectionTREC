<DOC>
<DOCNO> 67565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/yasam/yas03.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ladin’in iki intihar eylemcisi Türkiye’de 
</HEADLINE>
<TEXT>

Kanada, Türkiye’yi uyardı El Kaide örgütü mensubu olduğu düşünülen iki Tunus vatandaşı ülkenizde... Ladin’in adamlarına karşı dikkatli olun 
     ANKARA Milliyet 

     İlk uyarı Kanada’dan geldi ve harekete geçen Emniyet Genel Müdürlüğü, Usame bin Ladin’in adamları olduğu tahmin edilen Tunus uyruklu 2 kişinin Türkiye’ye giriş yaptığını belirledi. Bu istihbarat üzerine, söz konusu kişilerin yakalanması için çalışma başlatıldı. 
     İntihar eylemcisi olduklarından şüphelenilen Tunus doğumlu Abderraouf Jdey’in 37 , 24 Ocak 2002 tarihinde Edirne Kapıkule Hudut Kapısı’ndan giriş yaptığı tespit edildi. Abdelaziz Boussora 38 adlı diğer kişinin de 28 Aralık 2001 tarihinde Adnan Menderes Havalimanı’ndan Türkiye’ye girdiği saptandı. 
     Bu kişilerden Jdey’in Kanada’nın Montreal şehrinden alınma VG632580 seri numaralı pasaport, Boussora’nın ise yine Kanada’dan alınma VG336337 ve VN037592 seri numaralı pasaport ile Tunus’tan alınma K092562 seri numaralı pasaportu taşıdıkları belirlendi. 
     
     Uyarı Kanada’dan geldi 
     Emniyet Genel Müdürlüğü, tüm sınır kapılarının kayıtlarını inceleyerek söz konusu kişilerin Türkiye’den hala çıkış yapmadığını belirlediler. Emniyet, 81 ilin emniyet müdürlüğüne bir uyarı yazısı göndererek, konuyla ilgili tüm personelin bilgilendirilmesini ve her türlü önlemin alınması talimatını verdi. 
     İçişleri Bakanı Rüştü Kazım Yücelen de Milliyet’e iki kişiyle ilgili uyarı yazısının Kanada’dan geldiğini açıkladı. 
     
     Delilimiz yok’ 
     İki Tunuslu hakkında onları yakalayacak kadar delil olmadığını açıklayan Yücelen şöyle konuştu "Emniyet müdürlüklerimizden teyakkuz halinde olmalarını istedik. Elimizde belge olsa hemen tutuklarız ama sınırdışı etmeyiz bu iki kişiyi. Onlar bize göre sadece şüpheli... " 
     



 YAŞAM 


















</TEXT>
</DOC>
