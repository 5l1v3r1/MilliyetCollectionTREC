<DOC>
<DOCNO> 73117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/17/son/sonspo04.html </URL>
<DATE> 2002/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeli taraftarlardan "Ulusol"u protesto yürüyüşü.. 
</HEADLINE>
<TEXT>

     Futbol Federasyonu'nun, Galatasaray'ın Roma'da yaşadığı şiddet olayları sonrası ligde Trabzonspor ile yapacağı maçın ertelenmesine tepki gösteren bir grup Fenerbahçe taraftarı, protesto yürüyüşü yaptı. 
     Kadıköy Meydanı'nda toplanan Fenerbahçe taraftarları, ellerinde ''Ulusoy İstifa'' yazılı pankartlarıyla Fenerbahçe Şükrü Saracoğlu Stadı'na dek yürüdü. 
     Çevreden katılımlarla sayıları yaklaşık 700 kişiye ulaşan sarı-lacivertli taraftarlar, Galatasaray'ın Trabzonspor ile yapacağı lig maçını erteleyen Futbol Federasyonu Başkanı Haluk Ulusoy aleyhinde tezahüratlarda bulundu. 
     Sarı-lacivertli taraftarlar, ''Aslan federasyon, aslan çocuğu hakemler'', ''Şampiyon olmamız engellenemez'' sloganları atarlarken, ellerinde de, ''Ulusoy istifa'', ''Hep şaibe, tam şaibe'', ''Haluk Ulusoy, üzerindeki Galatasaray formasını çıkart'', yazılı pankartlar taşıdı. 
     Haluk Ulusoy'un resmini de yakan Fenerbahçe taraftarları ayrıca, kulüp başkanı Aziz Yıldırım lehine de sevgi gösterilerinde bulundu. 
     FB Şükrü Saracoğlu Stadı önüne dek yürüyen taraftarlar, daha sonra olaysız bir biçimde dağıldı. 
     






</TEXT>
</DOC>
