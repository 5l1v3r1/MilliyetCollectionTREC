<DOC>
<DOCNO> 96436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/guncel/gun03.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Köprü trafiğine 15 gün müjdesi 
</HEADLINE>
<TEXT>

Fatih Sultan Mehmet Köprüsü’ndeki onarım 15 Eylül yerine, ağustos sonunda bitecek... 
     MUSTAFA BAKACAK İstanbul 

     14 yıl önce hizmete giren Fatih Sultan Mehmet Köprüsü’nün FSM asfaltının ilk kez değiştirilmesi için 17 Haziran’da başlayan çalışmalar aralıksız sürüyor. İki şeridin trafiğe kapatılarak yapılan çalışmalar, uzun araç konvoylarının oluşmasına neden olurken, düşen taşlar, çıkan toz ve gürültü de çevre sakinlerini isyan ettiriyor. 
     1090 metre uzunluğundaki köprünün asfaltının dört etapta 88 günde değiştirilmesinin hedeflendiğini belirten yetkililer, Avrupa’dan Anadolu yakasına geçiş güzerg hındaki iki şeritten oluşan ilk etabın malzeme gelişindeki aksamaya karşın, planlandığı gibi 22 günde bitirildiğini belirtti. 
     İkinci, üçüncü ve dördüncü etapların 18 günde tamamla-nabileceğini ifade eden yetkililer, olağanüstü bir durum yaşanmaması halinde çalışmaların daha önce açıklanan 15 Eylül yerine ağustos sonunda bitirileceğini kaydetti. 
     3 milyon dolara yaklaşık 5 trilyon lira ihale edilen onarım çalışmalarının, köprüde ilk kez yapıldığını anımsatan yetkililer, "Çalışmalar 24 saat aralıksız sürüyor. Trafik akışını ek şeritlerle aşmaya çalışıyoruz. Köprünün çevresinde oturan çevre sakinleri geceleri gürültüden şik yet ediyor, ama köprünün geleceği açısından onarım kaçınılmazdı" dedi. 
     



 GÜNCEL 





















</TEXT>
</DOC>
