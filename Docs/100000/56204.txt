<DOC>
<DOCNO> 56204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/son/sonspo07.html </URL>
<DATE> 2001/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği şansızlıktan yakındı 
</HEADLINE>
<TEXT>

     Gençlerbirliği Kulübü Basın Sözcüsü Muammer Akyüz, Beşiktaş karşısında şanssızlıklarının kurbanı olduklarını iddia etti. 
     Akyüz, yaptığı yazılı açıklamada, Beşiktaş maçına mutlak galibiyet için çıktıklarını belirterek, şunları söyledi 
     ''İlk dakikalarda Youla ile yakaladığımız net gol pozisyonunu değerlendirebilsek, sonuç çok farklı olurdu. Olumsuz hava ve saha koşullarında oynanan maçın son 15 dakikalık bölümünde rakibimize büyük baskı kurmamıza rağmen golü bulamadık. Beşiktaş'a maç boyunca doğru dürüst pozisyon vermememize rağmen, şanssız bir gol yedik. Ayrıca son dakikalarda İdris, kaleciyle karşı karşıya kaldığı pozisyonda, bize göre düşürüldü. Ancak, hakem Erol Ersoy pozisyonu penaltı olarak değerlendirmedi.'' Ligin ilk yarısının son iki haftasında Trabzonspor ve deplasmanda Bursaspor ile karşılaşacaklarını hatırlatan Akyüz, ''Bu iki maçı kazanıp, devreyi 17 puanla kapatmak istiyoruz. Gençlerbirliği'nin bu kadrosuyla ligde yenemeyeceği takım yoktur'' dedi. 
     






</TEXT>
</DOC>
