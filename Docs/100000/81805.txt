<DOC>
<DOCNO> 81805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/spor/spo19.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Yerliler parladı      SÜPER Lig’de gol artık Türk futbolculardan soruluyor. 33 haftada fileler 876 kez havalanırken, bunlardan ancak 255’ini yabancı oyuncular atabildi. Türk oyuncuların son vuruşlardaki başarısı dikkati çekerken, krallık yarışında Beşiktaş’tan 21 gollü İlhan Mansız’ı 19’ar golle Galatasaray’dan Arif ile Ankaragücü’nden Agustine izliyor. 
     
Kocelispor kaleci deniyor      KÖRFEZ ekibi, Polonya Ümit Milli Takımı’nın kalecisi Patrick’i denemeye aldı. Erzurumspor kalecisi Milorad Koraç’ı renklerine bağlamak isteyen, ancak fiyatta anlaşamayan Yeşil - Siyahlılar, Kaan Dobra’nın tavsiyesiyle Patrick’i Türkiye’ye davet ettiler. İzmit’e gelen Patrick dün takımla antrenmana çıktı. 
     
Bilardoda final      İZMİR’DE devam eden 59. Avrupa 3 Bant Bilardo Şampiyonası’da yarı final ve final karşılaşmaları bugün yapılacak. 15 ülkeden, 32 sporcunun katıldığı şampiyonanın son gününü Devlet Bakanı Fikret Ünlü’nün de izleyeceği açıklandı. Yarı finaller 11.00’de, final müsabakası ise 15.30’da başlayacak. 
     

</TEXT>
</DOC>
