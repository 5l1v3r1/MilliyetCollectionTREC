<DOC>
<DOCNO> 60143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/yazar/akyol.html </URL>
<DATE> 2002/01/02/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
'Görünen' Alevilik 
</HEADLINE>
<TEXT>

     BİRİKİM dergisinin son sayısında Sezai Sarıoğlu'nun "Değişmek de Değişmemek de Yordu Beni" başlıklı yazısı, radikal solun değişim sorunlarını 'içeriden' bir bakışla anlatıyor 
     Yıllarca "ezberlenmiş" olan "örgütçü militan" ve "sınıf mücadelesi" gibi kavramlarla çelişen "özgür birey" gibi yeni kavramların yarattığı şaşkınlıklar... 
     "İlk ezber bozan gelişme, kadın sorunu ve insan hakları teorisi ve pratiği bağlamında yaşandı... Kimlik politikaları da yeni bir şaşkınlık meselesiydi... Geçmişte reddedilen her şeyin yeniden keşfi ve keyfiydi bu... İlk elde Aleviliğin keşfi ve sosyalist insan figürüne eskisinden çok farklı eklemlenmesine tanık olundu..." 
     Aslında, Kemalistler dahil, hangimiz eski "ezberleri" bozan yeni gelişmelerle karşı karşıya değiliz ki .. 
     
     SOLUN Aleviliği keşfetmesi ne demek Sol yıllar boyu Alevilikle iç içe değil miydi Hatta tarihteki olayları sınıf çatışmasına indirgeyerek Marksist düşünceye Alevilik üzerinden bu topraklarda bir "tarih yaratılmak" için az mı çaba sarf edildi 
     Zaten sorun da burada Alevilik artık hiç ideolojinin içinde 'saklanmak' istemiyor, kendi kimliğiyle 'görünüyor', kamusal alana çıkıyor. 
     28 Şubatçıların pek sevdiği "tarladaki bacılarımızın başörtüsü", şehirleşme ve eğitim sürecinde değişime uğrayarak, yenileşerek "türban" halinde "merkez"e geliyor ya.... Bunun gibi, eski dergah ve zaviyeler de "cemevleri" adıyla yeniden ve yenileşerek ortaya çıkıyor. Yeni tip sözcüler yetiştiriyor Eski "dede" tipi yerine, iyi eğitimli aydınlar... Mesela hem tarihe, hem Alevi İslam sufiliğine dair değerli eserleriyle Bedri Noyan Dedebaba ve Reha Çamuroğlu... 
     Farklı görüşlere sahip 'Dede' Prof. İzzettin Doğan, Prof. Fuat Bozkurt, işadamı Fermani Altun... 
     Cem Vakfı, Ehli Beyt Vakfı, Hacı Bektaş Vakıf ve dernekleri, Almanya'da Alevi - Bektaşi Kültür Enstitüsü gibi kaliteli kurumlar oluşturuyorlar. 
     Yüzyıl, elli yıl öncesinin "köylü ve bürokrat" Türkiye'sinde mümkün müydü 
     
     ALEVİLER de Sünniler de artık 'söylentiler'den değil, çok yetersiz de olsa, yayınlardan ve kurumlardan kendilerini ve birbirlerini öğrenmeye başlıyorlar. Tasavvufun engin bir ortak İslam alanı olduğunu görüyoruz karşılıklı... Saygı ve hoşgörümüz, ilişkilerimiz gelişiyor. Tarihi araştırmalardan Alevi - Bektaşi geleneğinin kültürümüze yaptığı zengin katkıları da, "Şah" İsmail'in Alevi Türkmenlere katliam yaptığını da öğreniyoruz. Tarihe dair eski ak - kara tasavvurları da değişiyor artık. 
     Alevilerde de pozitivizmden derin bir biçimde etkilenmiş kesimler var. Tarihi köklere ve ruhani bir iklime sahip olan cemevlerinin "kültürevleri"ne dönüştürülmesini, "Ali'siz Aleviliği" savunuyorlar. 
     Sünniler gibi Aleviler de itikadi cemaatler ve felsefi gruplar halinde çeşitleniyorlar, çoğulculaşıyor. 
     Böyle bir büyük sosyolojik değişim sürecinde, artık eski monolitik, yasakçı ve 'paranoyak' resmi anlayışı sürdürmenin anlamı yok... Sorun, kamusal alanda çoğulculuğu nasıl düzenleyeceğimiz konusundaki şaşkınlığımızdır... 
     Yarın Kürtler nereye 
     
     







'Görünen' Alevilik 


Bize kalırsa... 


Derviş açıklamalı 


Arçelik'ten Orhan Pamuk'a Türkiye yazısı 


Eğitimde 2002'de ne olur 


Yanlış varsayım Banka soyanlara sermaye desteği 


Belediye var mı, yok mu 


Yılın ilk savaşı mı 


Çocuk istismarına karşı ne yapıyorsunuz 


Çirkin politikacı ve yandaşları... 


Yeni yılda ilk söz okurlarımın 


Kadınlar dansözleri nasıl izler 


Mac’ın derdi dünyada ideoloji’ bizde ekonomi’ 


</TEXT>
</DOC>
