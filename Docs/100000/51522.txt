<DOC>
<DOCNO> 51522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/10/ekonomi/eko10.html </URL>
<DATE> 2001/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet’in satışı hiç gündeme gelmedi 
</HEADLINE>
<TEXT>

     Milliyet gazetesinin satılmak istendiği yönündeki haberler üzerine Doğan Grubu bir açıklama yaptı. Açıklama şöyle "09 Ekim 2001 tarihli bir günlük gazetede Uzan Grubu’na, iştirakimiz Milliyet gazetesi hisselerinin satılmak istendiği halde anılan Grup tarafından satın alınmadığı ile ilgili bir habere yer verilmiştir. Söz konusu haber tamamen gerçek dışı olup, grubumuzun hisselerine yatırım yapan yatırımcıları yanıltıcı niteliktedir. Anılan gruba Milliyet hisselerinin satışı hiçbir zaman gündeme gelmemiş ve teklif edilmemiştir. Yukarıdaki açıklamamızın, Kurul’un Seri VIII, No 20 sayılı tebliğinde yer alan esaslara uygun olduğunu bu konuda veya konularda tarafımıza ulaşan bilgileri tam olarak yansıttığını bilgilerin defter kayıt ve belgelerimize uygun olduğunu, konu ile ilgili bilgileri tam ve doğru olarak elde etmek için gerekli tüm çabaları gösterdiğimizi ve yapılan bu açıklamalardan sorumlu olduğumuzu beyan ederiz." 
     



 EKONOMİ 




















</TEXT>
</DOC>
