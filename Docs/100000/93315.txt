<DOC>
<DOCNO> 93315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/02/son/sonspo02.html </URL>
<DATE> 2002/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş Nouma için hala kararsız... 
</HEADLINE>
<TEXT>

     Beşiktaş Kulübü İletişim Komitesi Başkanı Mete Düren, Fransız futbolcu Pascal Nouma ile ilgili doktor raporlarının açık ve net olduğunu belirterek, ''Problemsiz bir sporcuyla yapacağımız anlaşma şartları, Nouma için söz konusu olamaz'' dedi. 
     Beşiktaş Kulübü Yönetim Kurulu toplantısının ardından, konuyla ilgili bir açıklama yapan Mete Düren, bu futbolcunun özel bir durumunun söz konusu olduğunu söyledi. 
     Düren, Nouma'nın menajerlerinin, Beşiktaş'ın dış transfer politikasını yönlendirmeye çalışarak değişik basın kaynaklarına gönderdikleri ve kamuoyuna yanıltan mesajlarına, Beşiktaş camiasının rağbet etmemesini de istedi. 
     Düren, ''Yönetimimiz, gelecek günlerde bu oyuncuyla ilişkilerin ne şekilde seyredeceğini açıklayacaktır'' diye konuştu. 
     
     AHMET YILDIRIM, 1 HAFTA SONRA 
     Düren, bugün artroskopi olan Ahmet Yıldırım'ın, 1 hafta sonra egzersizlere başlayacağını bildirdi. 
     Ahmet'in, kulübün yeni sağlık sponsoru Memorial Hospital'da başarılı bir operasyon geçirdiğini kaydeden Düren, yarın hastaneden çıkacak olan bu oyuncunun, 1 hafta sonra egzersizlere başlayacağı ve İsviçre kampının ikinci bölümüne hazır olacağını söyledi. 
     Bu arada Beşiktaş PAF Takımı oyuncularının da yarından itibaren aynı hastanedeki sporcu sağlığı merkezinde performans testlerine tabi tutulacağı açıklandı. 
     





</TEXT>
</DOC>
