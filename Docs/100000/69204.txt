<DOC>
<DOCNO> 69204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/24/guncel/gun00.html </URL>
<DATE> 2002/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet, Mersin polisindeki krizin telsiz kayıtlarını ele geçirdi 
</HEADLINE>
<TEXT>
Kimseyi bulamadılar oğlumu çeviriyorlar 
İçel’de oğlunu durduran polis memuruna "şerefsizler" diyen Emniyet Müdürü açığa alındı. Müdür, telsizde, "Çevirecek kimseleri bulamadılar. Artık bizim çocuklarımızı çeviriyorlar, bir de terbiyesizlik yapıyorlar" dedi 
     TOLGA ŞARDAN, Ankara 

     İçel’de Vali Akif Tığ’ın oğlu Atilla Tığ ile Emniyet Müdürü Turgay Pamuk’un oğlu Çağlar Pamuk’un karıştığı "şerefsizler" kriziyle ilgili telsiz kayıtlarını Milliyet ele geçirdi. 
     İçişleri Bakanı Rüştü Kazım Yücelen’in, öğrenir öğrenmez müfettiş gönderdiği olayla ilgili soruşturmayı yürüten Mülkiye Başmüfettişi İhsan Yiğit, polis telsizindeki görüşmelere ait bantları inceledi. Soruşturma kapsamında, polislerle Tığ ve Pamuk’un bilgisine başvuran Yiğit, dün Atilla Tığ ile Çağlar Pamuk’un ifadesini aldı. 
     Valilik’te dün sabah erken saatlerde Emniyet Müdürü Pamuk ile görüşen Yücelen, Pamuk’tan "merkeze alınmasını talep eden" dilekçeyi aldı. Pamuk, bakan onayıyla merkeze çekilirken yerine önümüzdeki hafta vekaleten atama yapılacağı belirtildi. 
     
İşte telsiz konuşmaları      Krizin yaşandığı geceye ait emniyetin asayiş ve protokol kanallarından saat 23.03 ile 23.53 arasında yapılan görüşmelerin dökümü şöyle 
     
     Saat 23.00 de 

</TEXT>
</DOC>
