<DOC>
<DOCNO> 52437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/son/sondun18.html </URL>
<DATE> 2001/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Afgan kabile liderlerine göre Kandahar Taliban denetiminde 
</HEADLINE>
<TEXT>

     Afganistan'ın güneyindeki bir grup kabile lideri, Kandahar kentinin halen Taliban'ın denetiminde olduğunu ve çatışmalara barışçı çözüm bulunması için Taliban liderine bir barış heyeti gönderileceğini açıkladı. 
     Eski Kandahar komutanı Molla Malung, kabile liderleriyle yaptığı toplantının ardından gazetecilere, Kandahar'daki yönetimin Taliban'a ait olduğunu ifade etti. 
     Molla Malung, kabile ya da aşiret liderlerinin, kan dökülmesini önlemek için, Taliban lideri Molla Muhammed Ömer'le görüşmek üzere Kandahar'a bir şura ya da ihtiyarlar heyeti göndereceklerini söyledi. 
     Malung, ayrıca kabile liderlerinin, Kandahar'dan uzak durması için Kuzey İttifakı'nı uyardığını kaydederek, Kuzey İttifakı'nın gelip şehri almasına asla izin vermeyeceklerini açıkladı. 
     Eski Kral Zahir Şah'a yakın Komutan Abdül Haluk da, Kandahar'a gönderilecek heyetin Afganistan'ın 6 eyaletindeki kabileleri temsil edeceğini belirtti. 
     ''Şu anki Molla Muhammed Ömer yönetiminin bittiğini'' söyleyen Abdül Haluk, ''Sorunu, geçmişte de yaptığımız gibi, aşiretlerin yaşlıları ile ve aşiret geleneklerine göre çözmek istiyoruz'' dedi. 
     






</TEXT>
</DOC>
