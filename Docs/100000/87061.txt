<DOC>
<DOCNO> 87061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/dunya/dun01.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Arabistanlı Lawrance’ın parasını yiyen kadın 
</HEADLINE>
<TEXT>

     DIŞ HABERLER SERVİSİ 

     Birinci Dünya Savaşı sırasında Ortadoğu’da yürüttüğü istihbarat faaliyetleriyle ve Arap yarımadasındaki kabileleri Osmanlı yönetimine karşı ayaklandırmasıyla tanınan "Arapistanlı Lawrence" lakaplı Thomas Edward Lawrence’ın, bir yıldan fazla bir zaman boyunca maaşının üçte ikisini bir kadına verdiği ortaya çıktı. 
     Yeni yayınlanan gizli hükümet belgelerine göre, aynı zamanda yazar ve asker olan Lawrance, 1920’lerin ortalarında İngiltere’nin Newark şehrinde yaşayan Ruby Bryant adlı kadına kıt maaşından ödeme yaptı. Bryant ismi, Lawrance’ın hayatını anlatan kitapların hiçbirisinde geçmiyor. Lawrance’ın bu kadınla ilişkisi ve para ödeme nedeni de bilinmiyor. Belgelere göre, Lawrance Bryant adlı kadına ödemeyi durdurduğu gün, bir başka gizemli karakter W.J. Ross’a para ödemeye başladı. Lawrence, anılarını "Bilgeliğin Yedi Direği" adlı kitabında toplamıştı. 
     



 DÜNYA 












</TEXT>
</DOC>
