<DOC>
<DOCNO> 66880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/spor/spo01.html </URL>
<DATE> 2002/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum’un korkusu 
</HEADLINE>
<TEXT>

Beşiktaş’ın Alman hocası, gündüz maçlarından çekindiğini söyledi, "Futbolcular motive güçlüğü çekebilir. Dikkatli olmalıyız" dedi 
     Alışık değiliz’ 
     BEŞİKTAŞ Teknik Direktörü Christoph Daum, takımın gündüz maçlarına alışık olmadığını söyledi. Gündüz oynanan maçlarda futbolcuların konsantre güçlüğü çektiğini vurgulayan Alman hoca, "Bu tür maçlara pek alışık değiliz. Bu faktör nedeniyle yine zorlanabiliriz. Çok dikkatli davranmalıyız. Oyuncularıma gereken uyarıları yaptım. Umarım kötü bir sürpriz yaşamayız" diye konuştu. 
     
     Kredimiz tükendi’ 
     ZİRVE yarışında kredilerinin tükendiğine de dikkat çeken Alman hoca, "Şartlar ne olursa olsun İstanbulspor’u yenmek zorundayız. Aksi taktirde büyük yara alırız. Yeteri kadar puan kaybettik. Şampiyon olmak istiyorsak bu maçı kazanmaktan başka çaremiz yok. Kritik bir döneme girdik. Galatasaray ile aramızdaki puan farkının açılmasına izin vermemeliyiz" ifadesini kullandı. 
     
Kartal’ın borcu 46 trilyon liraDivan Kurulu toplantısında 2004 yılına kadar 71 trilyon alacak olduğu açıklandı 
     BEŞİKTAŞ Kulübü’nün Olağan Divan Kurulu toplantısı dün yapıldı ve 31 Aralık itibarıyla borcun 46 trilyon 285 milyar olduğu açıklandı. Ankara’da bulunan Başkan Serdar Bilgili’nin yer almadığı Divan Kurulu toplantısında Denetleme Kurulu Başkanı Uğur Büyükalkan, Siyah - Beyazlı kulübün 2004 yılına kadar 71 trilyon 648 milyar lira alacağının bulunduğunu da sözlerine ekledi. 
     YÖNETİM Kurulu üyelerinden İbrahim Altınsay, üç aylık çalışmalarıyla ilgili olarak üyelere bilgi verdi. Altınsay, 10.şampiyonluğu tescil ettirmek için girişimlerin sürdüğünü de söyledi. Üyelerden Sami Albayrak, başkan Serdar Bilgili’nin toplantıya katılmamasını saygısızlık olarak nitelerken, Selahattin Yıldız’ın başkandan Serdar diye söz etmesi tartışmalara yol açtı. 
     
Ali Eren oynamıyor      BEŞİKTAŞ’IN bugün İstanbulspor ile oynayacağı maçta grip olan Ali Eren forma giyemeyecek. Siyah - Beyazlılar son çalışmasını dün yaparken, Ali Eren’in yerine Ahmet Yıldırım’ın forma giyeceği belirtildi. Teknik Direktör Daum, taktik ağırlıklı çift kale maçında kalede Asper’e görev verdi. Alman hoca ofans ağırlıklı bir taktikle takımını sahaya sürecek. 
     



 SPOR 


























</TEXT>
</DOC>
