<DOC>
<DOCNO> 56169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/yazar/tamer.html </URL>
<DATE> 2001/12/08/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
9. Türk Kurultayı'na Amca sponsor 
</HEADLINE>
<TEXT>

Cumhurbaşkanlığı bütçesinden Kurultay’a 800 bin dolar vermek kolaydı. Şimdi ise 350 bin dolar zar zor bulunabildi 
     Adı Türk Devlet ve Toplulukları, Dostluk, Kardeşlik ve İşbirliği Vakfı TÜDEV 
     n Kuruluş yılı 1993 n İşi Her yıl kurultay düzenlemek n Sponsoru Cumhurbaşkanlığı 
     Daha doğrusu Cumhurbaşkanlığı’ydı. Süleyman Demirel Cumhurbaşkanı olduğu zaman çıkartılmış bu icat. Hani yeğeni Murat Demirel, Egebank’ı satın aldıktan sonra yurtdışında da banka kurmak istediği için "Hamili mektup, muteber bankacıdır" türünden devlet başkanlarına tavsiye mektupları yazmıştı ya Amca’sı Cumhurbaşkanlığı antetli kağıtlara 
     İşte o devlet başkanları her yıl Cumhurbaşkanlığı’nın kesesinden Türkiye’de ağırlanıyorlarmış meğer. Demirel’in Türki cumhuriyetlerindeki popülaritesinde ve ağabeylik misyonunda bu ağırlamaların da karınca - kararınca payı vardır herhalde. Amcamız kimi nasıl hoş tutacağını pek iyi bilir. 
     Geçen yılki Kurultay, Cumhurbaşkanı Demirel’in görev süresi TBMM’de ya uzatılmazsa diye - nitekim öyle de oldu - kazaya uğramadan martta yapılmış Amca’mız da o stresli günlerinde 800 bin dolar mukabilinde bayağı moral bulmuştu. Yöresel elbiseler giymiş, nevruz ateşini yakıp, örste demir dövmüş etrafına aldığı Türki cumhuriyetleri devlet başkanlarıyla televizyonlarda bol bol boy göstermişti. 
     Yeni Şafak gazetesinin haberine göre, Türk Kurultayı bu yıl neredeyse yapılamayacakmış. Cumhurbaşkanı Ahmet Necdet Sezer, derin ekonomik krizin yaşandığı bir ortamda Çankaya’nın kaynaklarını böylesi bir aktivite için kullanmayı reddetmiş. Türk Tanıtma Fonu’nun bağlı bulunduğu Başbakan Yardımcısı Devlet Bahçeli de misyon olarak kendilerine yakın olduğu halde basiretli davranarak, Sezer’inkine yakın bir gerekçeyle Türk Kurultayı’nın tanıtma fonundan finanse edilmesini reddetmiş. 
     TÜDEV Genel Sekreteri Atilla Şimşek’in verdiği bilgiye göre neyse ki Demirel imdada yetişmiş ve yakın dostu işadamlarına ricada bulunarak bu kriz günlerinde bile 350 - 400 bin dolar sağlamış da, bu yılki Türk Kurultayı’nın 2001 sona ermeden toplanması olanağı doğmuş. 
     Evet efendim, Kurultay’ımız 21 - 23 Aralık tarihleri arasında Yeşilyurt’taki Polat Renaissance Oteli’nde toplanıyor. Şimşek’e göre geçmiş yıllarda yurtdışından 450, yurtiçinden 600 kişi davet ederlerken, bu yılki maddi zorluklar nedeniyle yurtiçinden de yurtdışından da ancak 150’şer kişiyi ağırlayabileceklermiş. Hatta bu yıl Türkiye’den katılacakların ulaşım masraflarını karşılayamayacaklarmış. 
     
Yaz bir kanun, yarat bir üst kurul daha      Farklı nedenlerle de olsa Başbakan Ecevit de Cumhurbaşkanı Sezer de üst kurullardan rahatsız olduklarını açıkça belirtiyorlar. Ama gün geçmiyor ki yeni bir kanunla, yeni bir üst kurul daha oluşturulmasın. 
     TBMM’de dün Sanayi Bakanlığı’nın bütçesi görüşülürken, üst kurullar da gündeme geldi. Partisi adına konuşan DSP Kocaeli milletvekili Ahmet Arkan, aslında kimsenin üst kurullara karşı olmadığını, ne var ki bağımsız ve tarafsız oluşması gereken bu kurulların, siyasi otoriteye her geçen gün daha bağımlı hale geldiklerini vurguladı. 
     Arkan konuşmasında hem olur - olmaz üst kurul oluşturulmasından hem de yeni oluşan üst kurullarda üyelerin siyasilerce atanmasından yakındı. "Bu tür atamalar, üst kurullarda denetim sisteminin oluşturulmasını engelleyecektir. Üst kurulların tarafsızlığının zedelenmesi yarına dönük ciddi bir tehlike arz etmektedir" uyarısında bulundu. 
     Her kanunla yeni bir üst kurul oluşturulup, iktidar partileri de 2 sana 3 bana hesabıyla kendi adamlarını buralara tıkıştırdıkları sürece üst kurullardan hayır gelmez. Maaşların hayli yüksek, işlerin fevkalade rahat olduğu BDDK hariç üst kurullar, güya devleti küçültmekle meşgul siyasilerimiz için yeni arpalıklar olma yolundalar. Arkan’ın uyarısı, TBMM’nin içinden geldiği için önemli. 
     
     







Yine Muhammed Salih 


Atatürk taksi 


Ecevit'in Arafat kaygısı 


Ankara'da, ekonomi yönetiminde iyimserlik... 


"Vekil Savaşları" 


Zencefil, pantolon, Ararat vs... 


Bilişim sektörü neden krizde 


Tavır neden değişti 


Önce beyin düşer, sonra yerdesin 


Bankalara tasfiye 


Musul'a sarkmak 


Ortadoğu savaşın eşiğinde 


9. Türk Kurultayı'na Amca sponsor 


Neden korkarım, bilir misiniz 


Kanola yağı 


</TEXT>
</DOC>
