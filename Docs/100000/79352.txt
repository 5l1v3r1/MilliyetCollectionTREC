<DOC>
<DOCNO> 79352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/dunya/tur.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

Devrik kral vatanında      DIŞ HABERLER SERVİSİ 

     Afganistan’ın devrik kralı Muhammed Zahir Şah, İtalya’da geçen 29 yıllık sürgün yaşamından sonra ülkesine dün döndü. Afganistan’ı 40 yıl yönettikten sonra 1973 yılında İtalya’da tatildeyken tahttan indirilen Zahir Şah, sade bir vatandaş olarak ülke toprağına ayak bastı. Devrik kral, K bil Havaalanı’nda kırmızı halı ve şeref kıtasıyla karşılandı. 
     BM’nin Afganistan Özel Temsilcisi Lahdar Brahimi, Afgan komutan General Raşid Dostum ve onlarca aşiret lideri, devrik kralı karşılayanlar arasında yer aldı. Zahir Şah’ın dönüşü hakkındaki hassasiyetin bir işareti olarak televizyon ve radyoda herhangi bir duyuru yapılmadı, K bil sokaklarında bayrak ve hoş geldin pankartlarına rastlanmadı. İnsanlar ise normal hayatlarını sürdürdü. 87 yaşındaki devrik kral, monarşiyi geri getirme niyetinin olmadığını açıklamıştı. 
     



 DÜNYA 














</TEXT>
</DOC>
