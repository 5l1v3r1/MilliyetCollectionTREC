<DOC>
<DOCNO> 63950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/24/son/sondun04.html </URL>
<DATE> 2002/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de Kış Olimpiyatları'na terörist saldırı korkusu... 
</HEADLINE>
<TEXT>

     ABD'de gerçekleştirilen son kamuoyu araştırmasına göre, Amerikan halkının üçte ikisi, gelecek ay Salt Lake City'de yapılacak Kış Olimpiyatları'nda, terörist saldırı olacağına inanıyor. 
     Salt Lake City Kış Olimpiyatları'nın terörizme karşı güvenliğini sağlamak amacıyla 300 milyon dolar harcandı. Ankete katılanların yarısı ise yakın gelecekte ABD'nin başka bir yerinde, yeni bir terörist saldırıdan endişe ediyor. 
     Assosiated Press haber ajansının, ICR of Media kuruluşuna yaptırdığı ankete göre, Kış Olimpiyatları'nda terörist saldırıdan endişe eden kadınların sayısı, erkeklerin iki katı kadar oldu. 
     Amerikalı yetkililer, 8 Şubat'ta başlayacak Kış Olimpiyatları boyunca, dünyada, olimpiyatların yapılacağı Salt Lake City'den daha güvenli bir yer olmayacağını belirttiler. 
     ABD'nin İç Güvenlik Bakanı Tom Ridge ve Adalet Bakanı John Ashcroft, Salt Lake City Kış Olimpiyatları'nın, bu tür faaliyetlere ilişkin bir ''güvenlik modeli'' olacağını duyurmuştu. 
     






</TEXT>
</DOC>
