<DOC>
<DOCNO> 50413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/son/sonspo18.html </URL>
<DATE> 2001/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş maçından notlar 
</HEADLINE>
<TEXT>

     Beşiktaş ile Çaykur Rizespor arasında yapılan Birinci Süper Ligi maçında tribünler boş kaldı. 
     İstanbul'u etkisi altına alan soğuk hava ve yağmur nedeniyle taraftarlar maça fazla ilgi göstermedi. 
     Özellikle açık tribünlerde büyük boşluklar göze çarparken, karşılaşmayı, 500'ü Çaykur Rizesporlu yaklaşık 10 bin sporsever izledi. 
     
     Fevzi'ye destek 
     Beşiktaşlı taraftarlar, geçen hafta yapılan Denizlispor maçında hatalı goller yiyen kaleci Fevzi Tuncay'a sahip çıktı Taraftarlar, Fevzi'yi tribünlere çağırarak, ona Çaykur Rizespor maçı öncesi moral verdi. 
     
     "Nihat'ı satanı biz de satarız" 
     İspanya'nın Real Sociedad takımına transferi gündemde olan Nihat Kahveci de tribünlerin desteğini aldı. 
     Nihat'ın satılmasını istemeyen taraftarlar, yönetime de mesaj vererek, ''Nihat'ı satanı biz de satarız'' diye tempo tuttu. 
     
     Ahmet Yıldırım ilk 11'de 
     Beşiktaş Teknik Direktörü Christoph Daum, uzun süredir şans tanımadığı Ahmet Yıldırım'ı, Çaykur Rizespor karşısında ilk 11'de sahaya sürdü. 
     Ali Eren'in yerine ilk 11'de sahaya çıkan Ahmet Yıldırım, en son ligin 4. haftasında Samsunspor ile yapılan ve saha koşulları nedeniyle 11. dakikada ertelenen karşılaşmada ilk 11'de görev almıştı. 
     Bu arada Denizlispor maçının kadrosunu Ali Eren dışında bozmayan Daum, Tümer ve Stavrum'a yine yedekler arasında yer verdi. 
     
     Paf Ligi'nde Beşiktaş galip 
     PAF Ligi maçında Beşiktaş Çaykur Rizespor'u farklı skorla yendi. 
     Ayazağa Yusuf Tunaoğlu Stadı'nda yapılan karşılaşmayı siyah-beyazlılar, 5-0 kazandı. 
     






</TEXT>
</DOC>
