<DOC>
<DOCNO> 83957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/son/sonspo09.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Finaller için Japonya'ya ilk giden Kosta Rika idmanlara başladı 
</HEADLINE>
<TEXT>

     2002 Dünya Kupası finallerinde Türkiye ile aynı grupta bulunan Kosta Rika, Japonya'da ilk antrenmanını yaptı. 
     Dünya Kupası için ilk gelen ülke takımı olan Kosta Rika, Japonya'ya vardıktan 1 gün sonra hazırlıklarına başladı. 
     Orta Amerika ülkesi takımının, Suzuka kentinde 2 saati aşkın süren antrenmanını, 150 Kosta Rikalı ve 100 kadar Japon izledi. Ülke bayraklarıyla antrenmana gelen Kosta Rikalılar, ''Viva Yaşa Kosta Rika'' diye tezahürat yaparak milli takımlarına destek verdi. 
     Başkent Tokyo'nun 300 kilometre güneybatısında bulunan Suzuka kenti, Formula 1 yarışlarının yapıldığı pistiyle tanınıyor. Kentte ayrıca Kosta Rikalıları tanıtan etkinlikler de oluşturuldu. 
     Kosta Rika, 23 Mayıs'a kadar çalışmalarını burada sürdürecek, daha sonra birinci tur maçları için Güney Kore'ye geçecek. 
     Kosta Rika, C grubunda Türkiye'nin yanı sıra Çin ve Brezilya ile karşılaşacak. 
     Finaller öncesi Japonya'da 23 ülke milli takımı kamp yapacak. 
     Arjantin, Suudi Arabistan ve Senegal'in de perşembe günü Japonya'ya gelmesi bekleniyor. 
     





</TEXT>
</DOC>
