<DOC>
<DOCNO> 67764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/15/yasam/yas01.html </URL>
<DATE> 2002/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu telefondan her eve lazım 
</HEADLINE>
<TEXT>

Telefon sapıklarından mustarip olanlara müjde Türk Telekom, sabit telefonlarda arayan numaranın görünmesini sağlayan sistemi, hazirandan itibaren tüm ülkede yaygınlaştıracak 
     YILDIZ YAZICIOĞLU Ankara 

     HAYATININ herhangi bir döneminde, telefon sapıklarıyla uğraşmak zorunda kalmayan kaç kişi vardır Herhalde çok az. Telefon sapıkları yüzünden ruh sağlığı bozulanlar, hatta katil olanlar bile var. Türk Telekom, telefon sapıklarıyla mücadele etmek için, sabit telefonlarda arayan numaranın görünmesini sağlayan sistemi getirir getirmez, başvuru sayısı 20 bini aştı. 
     
     13 bin kişi kullanıyor 
     "SAPIKLARA darbe" olarak tanıtılan sistemden yararlanmaya başlayanların sayısı ise 13 bine ulaştı. Digital santrallerde uygulanabilen bu sisteme ev aboneleri yoğun ilgi gösterdi. Türk Telekom Pazarlama Dairesi Başkanı Fazlı Köksal, Türkiye genelinde şu anda arayan numarayı görme hizmetini Ankara, İzmir ve İstanbul’da 750 bin aboneye verebileceklerini açıkladı. 
     
     Yakında ücretsiz olacak 
     KÖKSAL, bir de müjde verdi "Haziran ayında altyapı çalışmaları tamamlandığında, bu hizmeti tüm Türkiye’de dijital santral kullanan semtlerdeki telefon abonelerine de verebileceğiz." Şu anda bu hizmeti, 15 kontür karşılığında verdiklerini belirten Fazlı Köksal, "yakında ücretsiz olacağını" da söyledi. 
     



 YAŞAM 


















</TEXT>
</DOC>
