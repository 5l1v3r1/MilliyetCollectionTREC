<DOC>
<DOCNO> 88996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/son/sondun29.html </URL>
<DATE> 2002/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistin genel seçimlerinde El Fetih en çok oyu alacak 
</HEADLINE>
<TEXT>

     Filistinlilerin yüzde 50.8'i, İsrailliler ile Filistinlilerin ''barış ve güvenlik içinde yaşama hakkı bulunduğunu'' düşünüyor. 
     Merkezi Batı Şeria'daki Beit Sakhour'da bulunan Siyasi Araştırmalar Merkezi adlı Filistin kuruluşunun yaptığı kamuoyu araştırmasında, Filistinlilerin buna karşın İntifada ve intihar saldırıların devamından yana olduğu belirtildi. 
     Kamuoyu araştırmasında, ''İsrailliler ile Filistinlilerin barış ve güvenlik içinde yaşama hakkı var mıdır '' sorusuna Filistin halkının yüzde 50.8'inin ''evet'', yüzde 35.7'sinin ise ''hayır'' dediği, yüzde 13.7'lik kesimin de çekimser kaldığı açıklandı. 
     
     İNTİFADA İLE İNTİHAR SALDIRILARINA DESTEK 
     Araştırmaya göre, İntifada'nın devam etmesini isteyenlerin oranı yüzde 50, buna karşı olanların oranı ise yüzde 38.4. İsrail topraklarında intihar saldırılarının devam etmesini isteyenlerin oranı yüzde 54, buna karşı olanların oranı yüzde 30.8 olduğu ortaya çıktı. 
     Araştırmada ayrıca, yüzde 45.2'lik kesimin bir Filistin devletinin kurulması halinde, Filistinliler ile İsraillilerin birlikte barış içinde yaşayamayacağını düşündüğü, yüzde 34.3'lük kesimin ise karşı görüşte olduğu belirtildi. 
     
     GENEL SEÇİMLER 
     Kamuoyu araştırmasında, genel seçimlerin yapılması durumunda, Filistin lideri Yaser Arafat'ın liderliğindeki El Fetih'in yüzde 30.7'la birinci, Hamas'ın yüzde 18.3'le ikinci sırada geleceği, bu 
     örgütleri, yüzde 9.4'le Filistin Halk Kurtuluş Cephesi FPLP , yüzde 8.6 ile bağımsız hareketler, yüzde 6.5 ile İslami Cihad'ın izleyeceği 
     ortaya çıktı. 
     Araştırma, Batı Şeria ve Gazze'de 1181 Filistinli arasında yapıldı. 
     





</TEXT>
</DOC>
