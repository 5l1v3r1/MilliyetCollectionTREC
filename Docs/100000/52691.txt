<DOC>
<DOCNO> 52691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/dunya/dun05.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İKÖ’den Kıbrıs’a tarihi destek 
</HEADLINE>
<TEXT>

     New York Milliyet 

     İslam Konferansı Örgütü İKÖ , Kıbrıs Türk’ünün davasına ve Türkiye tarafından önerilen AB - İKÖ konferansına tam destek verdi. 
     İKÖ, New York’ta yaptığı koordinasyon toplantısı sonucu yayınladığı bildirinin Kıbrıs ile ilgili paragrafında " İKÖ üyeleri Müslüman Kıbrıs Türk halkının haklı davasına verdikleri desteği teyid eder ve bu konuda daha önce kabul etmiş oldukları karar tasarılarını tekrarlarlar" denildi. 
     Bildiride, "Ada’daki taraflar arasında siyasi statü eşitliği bulunmasının gerekli olduğu" vurgulandı ve "Türk ve Rum taraflarının, kalıcı bir çözüme giden yolda ilerleme sağlayabilmek için birbirlerinin eşit statülerini tanımaları gerektiğinin" altı çizildi. 
     
     Siyasal eşitlik 
     İKÖ üyeleri, BM Genel Sekreteri Kofi Annan’ın Eylül 2000’de dolaylı görüşmeler başlamadan önce yapmış olduğu açıklamayı memnunlukla karşıladıklarını da belirttiler. Söz konusu açıklamada Annan, "Kıbrıs’taki tarafların siyasal eşitliğinden" söz etmişti. 
     



 DÜNYA 















</TEXT>
</DOC>
