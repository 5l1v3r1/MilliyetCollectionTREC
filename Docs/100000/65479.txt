<DOC>
<DOCNO> 65479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/guncel/gun08.html </URL>
<DATE> 2002/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Euro’ya avro’ denilebilir mi 
</HEADLINE>
<TEXT>

ÇAPRAZ ATEŞ 
     ELİF KORAP 

     Avrupa Birliği para birimi "euro"nun nasıl söylenmesi ve yazılması gerektiği tartışma konusu oldu. Kapalıçarşı esnafı "yumoş" tabirini kullanmayı tercih etti. İş çevreleri euro’nun İngilizce okunuşu "yuro"yu kullanıyor. Türk Dil Kurumu TDK ise 1998’de euro için "avro" kelimesinin kullanılmasını önerdi. Peki, Türk halkı euro’ya ne demeli Uzmanlar bu sorunun yanıtını aradı. 
     
     Feyza Hepçilingirler Dilbilimci 
Euro kullanılmamalı      Bence euro yerine avro kullanılmalı. Euro dediğinizde nasıl yazılıp okunacağı sorun yaratacak. Avro sözcüğü bu anlamda dili kolaylaştırır diye düşünüyorum. Dil alışırsa değiştirilemez. Yabancı sözcükler bir marka ya da dünya çapında bilinen bir ad değilse, okundukları gibi yazılmalı. 
     
     Betül Eyövge Türk Dil Kurumu 
Kılavuzda avro      Türk Dil Kurumu’nun Yabancı Sözcüklere Karşılık Bulma Komisyonu, Mayıs 1998’de euro’ya, avro karşılığını buldu. Bundan sonra yazım kılavuzlarında bu sözcüğü, avro olarak göreceğiz. Doğrusu budur ve böyle kullanılması gerekir. 
     
     Hakkı Devrim Gazeteci - Yazar 
En uygunu avro      İlk olarak Hadi Uluengin, avro sözcüğünün kullanımını önermişti. Ben de Uluengin’e katılıyorum. Zaten Türk Dil Kurumu bunu kesinleştirdi ve avro’ya karar verdi. 
     
     Sumru Özsoy Boğaziçi Ünivers. 
Orijinali korunmalı      Euro özel bir addır. Avrupa Birliği de bu para birimini tanımlıyor. Bu teknik bir terim. Bu nedenle Türkçeleştirilmesi doğru değil. Şu an nasıl Amerikan parasına dolar diyorsak, euro’yu da aynı şekilde korumalıyız. Euro’nun Türkçeleştirilmesinin bir yararı olmaz. Orijinali korunmalı. 
     
     Metin Toker Gazeteci - Yazar 
Avro demek zor      Ero demek Türkçe’de daha kolay. Ö’ harfiyle başlayan sözcük Türkçe’de daha az. İlla ero olması da şart değil, başka bir şey de denebilir. Öro olabilir, zannetmiyorum ki avro olsun. Avro çok Türkçe bir sözcük değil. Söyleyişi daha zor. 
     
     Mümtaz Soysal Eski bakan 
Avru diyebiliriz      Bu Avrupa parası olduğuna göre, biz de buna kendi dilimizdeki Avrupa sözcüğünden yola çıkarak, avru diyebiliriz. Bu, Türkçe’de yazım ve söyleşi kolaylığı getirir. 
     



 GÜNCEL 



















</TEXT>
</DOC>
