<DOC>
<DOCNO> 82270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/05/son/sontur02.html </URL>
<DATE> 2002/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit'in durumu iyi... Kahvaltı etti, kısa bir yürüyüş yaptı 
</HEADLINE>
<TEXT>

     Başbakanlık'ta dün aniden rahatsızlanarak Başkent Üniversitesi Hastanesi'ne kaldırılan ve geceyi burada geçiren Başbakan Bülent Ecevit'in sağlık durumunun iyi olduğu ve sabah kahvaltısını yaptığı belirtildi. 
     Alınan bilgiye göre, Başbakan Ecevit, müşahede altında tutulduğu Başkent Hastanesi'ndeki 7. katta bulunan odasında sabah kalkarak eşi Rahşan Ecevit ile birlikte kahvaltısını yaptı. 
     Başkent Üniversitesi Rektörü Prof. Dr. Mehmet Haberal ile bazı hastane doktorları Ecevit'in odasına gelerek bir süre sohbet ettiler. 
     Başbakan Ecevit, sohbetin ardından odasından çıkarak bir süre hastane koridorunda yürüyüş yaptı. 
     Başbakan Ecevit'in sağlık durumuyla ilgili son gelişmeleri tespit etmek amacıyla konsültasyon yapılacağı ve gelişmelere ilişkin olarak saat 09.30'da gazetecilere açıklama yapılacağı bildirildi. Ecevit'in, sağlık durumuna bağlı olarak bugün taburcu edilmesi bekleniyor. 
     





</TEXT>
</DOC>
