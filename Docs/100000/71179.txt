<DOC>
<DOCNO> 71179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/06/son/sontur20.html </URL>
<DATE> 2002/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
BİT soruşturması'nda 4 sanık tahliye oldu 
</HEADLINE>
<TEXT>

     Belediye İktisadi Teşekkülleri'ne BİT yönelik yürütülen soruşturma kapsamında, İstanbul Büyükşehir Belediyesi'nden Albayrak Turizm A.Ş'ye verilen ihalelerle ilgili tutuklu yargılanan 4 sanık, tahliye edildi. 
     İstanbul 4. Ağır Ceza Mahkemesi'nde görülen duruşma sonrası, tutuklu kaldıkları süre göz önüne alınarak, olay tarihinde Albayrak Turizm Seyahat İnşaat ve Ticaret A.Ş'nin Yönetim Kurulu Başkanı olan Mustafa Albayrak, İSTAÇ A.Ş. Yönetim Kurulu Başkanı ve İSBAK A.Ş. 
     Yönetim Kurulu üyesi olan Necmi Kadıoğlu, Albayrak Turizm Seyahat İnşaat ve Ticaret A.Ş. İhale Müdürü olan Hüseyin Yılmaz ve Albayrak Turizm Seyahat İnşaat ve Ticaret A.Ş. İhale Departmanı çalışanı olan Ali Can Balcı, tutuksuz yargılanmak üzere tahliye oldu. 
     Mahkeme heyeti, olay tarihinde İstanbul Büyükşehir Belediyesi Genel Sekreteri olan Mehmet Mustafa Açıkalın, Albayrak Turizm Seyahat İnşaat ve Ticaret A.Ş. Yönetim Kurulu Başkan Vekili Muzaffer Albayrak, aynı şirketin yönetim kurulu üyesi Kazım Albayrak, şirketin ihale departmanında çalışan Mehmet Sami Polat, Tamer Öztürk ve Osman Temur'un gıyabi tutukluluk hallerini de kaldırdı. 
     






</TEXT>
</DOC>
