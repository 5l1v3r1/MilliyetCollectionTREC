<DOC>
<DOCNO> 60596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/04/son/sontur09.html </URL>
<DATE> 2002/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Atatürk Havalimanı'nda seferler kontrollu olarak başladı 
</HEADLINE>
<TEXT>

     İstanbul'da sabah saatlerinde başlayan ve halen devam eden yoğun kar yağışı ve tipi nedeniyle, Atatürk Havalimanı'nda uçakların iniş ve kalkışları kontrollü bir şekilde yapılıyor. 
     Devlet Hava Meydanları İşletmesi'nden DHMİ alınan bilgiye göre, Atatürk Havalimanı'nda görüş mesafesi bir kilometreye kadar düşerken, apronda kar kalınlığı da 10 santimetreyi buldu. 
     Yetkililer, uçakların iniş ve kalkış yaptığı pistte düzenli aralıklarla frenleme ve buzlanma ölçümleri yapıldığını ve pistin sürekli yapılan çalışmalarla açık tutulmaya çalışıldığını kaydettiler. 
     Şu an için uçakların iniş ve kalkışlarına kontrollü şekilde izin verildiğini belirten yetkililer, bu nedenle rötarlerin yaşandığını ifade ettiler. Yetkililer, piste sürekli kar temizleme araçlarıyla çalışmaların sürdüğünü, ayrıca buzlanmayı önleyici ''depetinol'' adlı madde kullanıldığını da söylediler. 
     Bu arada, Türk Hava Yolları'nın sabah saatlerinde Atatürk Havalimanı'na inmesi gereken Malatya ve İzmir'den gelen uçakların pist şartlarının uygun olmaması nedeniyle Sabiha Gökçen Havalimanı'na indiği bildirildi. 
     






</TEXT>
</DOC>
