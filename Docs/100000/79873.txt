<DOC>
<DOCNO> 79873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/23/guncel/gun03.html </URL>
<DATE> 2002/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle aileler de var 
</HEADLINE>
<TEXT>

Maddi durumu iyi binlerce çift, koruyucu aile kampanyasına katılmazken Günaylar, kısıtlı gelirleriyle 2 kardeşi sahiplendi 
     SEMRA KARDEŞOĞLU İstanbul 

     Koruyucu aile projesi tanıtılırken milletvekilleri de başta olmak üzere, pekçok sanatçı, bürokrat ve işadamı kampanyaya katılacağını açıkladı. Ancak son iki yılda sadece 88 çocuk aile bulabildi. Koruyucu aile olan çiftlerden biri de iki kardeşe kanat geren Sema-Engin Günay çifti. Günaylar’ın sahip çıktığı iki kardeş ablalarıyla birlikte, Üsküdar Çocuk Yuvası’na bırakılmıştı. 
     
     Bu yıl ayrılacaklardı’ 
     Aynı yıl, sosyolog Sema Günay yuvada göreve başlayınca iki kardeşin kaderi değişti. Sema Günay o günleri şöyle anlatıyor "S. kızım gibiydi. 12 yaşına geldiğinde onu ablası gibi Atatürk Kız Yetiştirme Yurdu’na gönderdiler, biz de koruyucu ailesi olmaya karar verdik. Şimdi haftasonları kardeşleriyle buluşuyor. Ancak bu yıl B.A. da 12 yaşını doldurunca ayrılmaları gündeme geldi. Sonunda B.’yi de almaya karar verdik." 
     



 GÜNCEL 



















</TEXT>
</DOC>
