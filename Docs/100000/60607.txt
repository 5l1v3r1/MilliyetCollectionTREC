<DOC>
<DOCNO> 60607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/04/son/sontur20.html </URL>
<DATE> 2002/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İnternette homoseksüel avı 
</HEADLINE>
<TEXT>

     İnternetten chat yaparak tanıştıkları homoseksüeli buluşma yerinde arkadaşlarıyla birlikte gasbeden 7 kişilik bir çete, Asayiş Şube Müdürlüğü ekiplerince yakalandı. 
     Emniyet yetkililerinden alınan bilgiye göre, Ramazan B. adlı homoseksüel internet ortamında chat yaparak kimliği belirsiz bir kişiyle tanıştı. Söz konusu kişiyle Demetevler Barış Parkı'nda buluşan Ramazan B. bu kişi ve arkadaşları tarafından önce dövüldü sonra üzerinde bulunan cep telefonu, 15 milyon lira para ve üzerindeki mont gasbedildi. 
     Olayın polisi bildirilmesi sonucu Gasp Büro Amirliği ekipleri, soygunu gerçekleştiren Özgür A., Burhan T., Yunus Emre D. ve yaşları 18'den küçük olan C.A., K.T., F.K.'yı uzun süren takip sonucu 
     yakaladı. Yakalanan kişiler suçunu itiraf ederken polisin sorgusu bir gasp olayını daha aydınlattı. Yakalanan kişilerin ayrıca, Demetevler'de Ahmet H.S. adlı homoseksüeli, bir marketten çıkarken, ''parkın içinde biri bayıldı yardım edin'' diye kandırdıkları ve daha sonra döverek gasbettikleri saptandı. Gasp çetesinin Ahmet H.S.'nin, cep telefonunun yanı sıra 150 milyon lira parası ile kredi kartlarını da aldıkları ortay çıktı. 
     






</TEXT>
</DOC>
