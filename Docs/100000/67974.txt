<DOC>
<DOCNO> 67974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/16/yazar/pulur.html </URL>
<DATE> 2002/02/16/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Mesut Yılmaz’ın müthiş evrimi 
</HEADLINE>
<TEXT>

     ACABA dikkatinizi çekti mi, geçen ayların sonlarına doğru başlatılan "Anadilde eğitim, öğretim kampanyası" birden bıçakla kesilmiş gibi kesildi. 
     Toplu halde öğrenim kurumlarına gidiliyor, dilekçe veriliyor, gözaltına alınmalar, soruşturmalar başlıyordu. 
     Bu kampanya, sanki gaipten ses gelmişçesine birdenbire durdu. 
     Acaba neden 
     
     VEHBİ'NİN kerrakesi dün anlaşıldı. 
     Avrupa'nın Türkiye komiseri Verheugen, Ankara'da baklayı ağzından çıkardı 
     "Bizim olmazsa olmaz iki talebimiz var, biri idam cezasının kaldırılması, diğeri anadilde eğitim " Hürriyet 15 Şubat 2002 
     Kampanyanın neden durduğunu şimdi anladınız mı 
     Avrupa baktı ki dilekçe kampanyası tatsızlık çıkaracak, kulaklara fısıldadı 
     "Siz şimdilik durun, biz yakında oraya geleceğiz " 
     
     O günlerde birkaç gazetede, sütunlar arasında sıkışıp kalmış bir haber vardı. Gazeteler bu haberi ya önemsemediler, ya da güvenemediler ki, iç sayfalarda büyütmeden yayımladılar. 
     İstihbarat birimlerinin hazırladığı rapora göre, PKK, yeni kampanyalara hazırlanıyordu. 
     Anadilde eğitim kampanyasından sonra "Kürtçe isim kampanyası" başlatılacak, nüfus memurlarına başvuranlar "ismimi Kürtçe isimle değiştirmek istiyorum" diyeceklerdi. 
     Bunu "Kürt lisesi" kampanyası izleyecek, "Kürt meslek kuruluşları" kampanyası açılacak, Kürt avukatlar barosu, Kürt gazeteciler birliği gibi... Kampanyaların sonuncusu, Güneydoğu'daki futbol takımlarının "Kürt ligi"nde toplanmaları olacaktı. Cumhuriyet 26 Ocak 2002 
     Kampanyanın birincisinin "anadilde eğitim" Avrupa'nın desteğinde yürütüldüğü anlaşıldı, diğerlerine ne zaman sıra gelir ve Avrupa ne zaman destekler bilemeyiz. 
     
     PEKİ, Avrupa ne istiyor 
     "Ya şunları, şunları şu tarihe kadar kabul ederiz, ya da Avrupa hayal olur " diyen Mesut Yılmaz, sekiz yıl önce, 12.12.1994'te Meclis kürsüsünde, o dönemin iktidarına şöyle diyordu 
     "Batı'ya şirin görünme sevdasına kapıldınız, bu sevdadan vazgeçin... Yani siz Batı'nın, aman Türkiye bölünmesin diye bir derdinin olduğunu mu zannediyorsunuz " 
     "Bugün bizi kınayan Batılı ülkelerin kendi bütünlükleri söz konusu olduğu zaman, hürriyetlere getirdikleri kısıtlamalara yüzlerce örnek verebilirim." 
     
     SEKİZ yıl önce bunları söyleyen Mesut Yılmaz, daha sonra "Avrupa'nın yolu Diyarbakır'dan geçer" manevrasıyla keskin bir virajı maharetle aldı, bugünlere geldi. 
     Buna, Mesut Yılmaz'ın evrimi de diyebilirsiniz. 
     Müthiş bir evrim 
     
     







Yolsuzluk, İslam, laiklik 


Son satırları... 


Akışık ve kamu bankaları 


Uçmayı öğrenebilmek 


Milyonların futbol sevgisiyle şike skandalı 


Formasız örgütler 


Özleme dair 


Cumhuriyetin aydınlık yüzü 2 


Bosna Miloşeviç'e cezasını verdi... 


Cimbombahçe çok yaşa 


Mafya hem kazanıyor hem kara para aklıyor 


Mesut Yılmaz’ın müthiş evrimi 


Yolsuzluk İzleme Platformu 


Ben haddimi bilirim 


Yeni yıla yeni kanun 


Kedi, İsrail ve Filistinliler 


Deprem sigortası 


</TEXT>
</DOC>
