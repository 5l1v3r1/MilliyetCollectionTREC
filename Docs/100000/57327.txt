<DOC>
<DOCNO> 57327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/15/yazar/cemal.html </URL>
<DATE> 2001/12/15/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Bin Ladin ya da 'yeşil faşizm'le mücadele 
</HEADLINE>
<TEXT>

     Televizyonda Usame bin Ladin'i izliyorum. Memnun halinden. Mutlu bir yüz ifadesi var. "İlk uçak çarpınca adamlarım zevkten mest oldu" diyor. Adamlarına sabretmelerini söylerken ikinci uçağın müjdesini veriyor. 
     Binlerce masum insanı ölüme göndermek... 
     Ve zevkten mest olmak 
     İnsanın yüreği daralıyor. 
     Dikkat ediyorum, Allah'ın adı hiç ağzından düşmüyor. İnsanlık dışı eylemini anlatırken, "Allah razı olsun, Allah'a şükürler olsun " sesleri yükseliyor etraftan. 
     Hepsi zevkten dört köşe... 
     Allah adına, din adına terör 
     Ne acı 
     Ortaçağda öyle değil miydi 
     Laiklik öncesi Hıristiyanlık aleminde Allah adına, din adına insanlar yakılmıştı. Bu ortaçağ karanlığını laikleşerek, özgürleşerek yırttı Hıristiyanlık. 
     Din, kamu alanından vicdanlara çekildi. Allah'la kişi arasındaki yerini aldı. 
     Siyasetten kurtarıldı din. 
     Allah'ın siyasette istismarı önlendi. 
     Yani dinde reform gerçekleşti. 
     Bir başka deyişle 
     Demokrasinin 'altyapısı' kuruldu. 
     Şöyle diyor Salman Rüşdi 
     "Bütün Müslüman toplumların modernleşmek için ne mi yapmaları lazım Dini vicdanları, kişisel alana çekmeleri şart. Dini siyasetten kurtarmaları gerekiyor. Eğer terörizm mağlup edilecekse, İslam dünyası da laik - hümanist ilkeleri benimsemek zorundadır. Çünkü modernliğin temelinde bu değerler yatar. Bu değişim olmadıkça, Müslüman ülkelerin özgürlüğü bir düş olarak kalmaya devam eder." New York Times, 2 Kasım 01 
     Bu süreci biz Osmanlı döneminde yaşamaya başladık. Atatürk'ün önderliğindeki Cumhuriyet Devrimi ile büyük bir sıçrama yaptık. 
     Ama süreç bitmiş değil. 
     Medeni Kanun'daki son değişiklik de kadınla erkeğin eşitliğine, kadına daha saygılı bir hayat tarzına açılan özgürlük yolunda yeni ve ileri bir adımdır. 
     Örneğin Fransız düşünürü Bernard Levy, 'İslam aydınlanması'nın en canlı olarak Türkiye'de yaşandığı kanısında. "Hıristiyan ve Yahudi din adamları yüzyıllarca önce nasıl kendi kutsal kitapları ve yazılarını gözden geçirip hesaplaştılarsa, şimdi de sıra İslam bilginlerinde. Onların da kendi kitapları üzerinde çalışmaları gerekir" diyor. 
     Fransız düşünür Levy, radikal İslam ya da köktendinciliğini 'yeşil faşizm' diye nitelerken ekliyor "İslam köktendinciliği, yirminci yüzyıl totalitarizmin son doruk noktasıdır." Der Spiegel, 3 Aralık 01 
     Ne yapmalı 
     Elbette Bin Ladin'ler inine kadar kovalanacak. Ama insanlığı bu beladan tümüyle kurtarmak için daha uzun soluklu ve bilinçli bir kavga gerekiyor. 
     Yalnız Bin Ladin'lerin köklerini sulayan Taliban gibi rejimleri değil, aynı zamanda onlara vücut veren dünya bakışını da hedef almak şart. Terörü yenmenin kalıcılığı, İslam coğrafyasında yoksulluğun, adaletsizliğin kökünü kazımak kadar, elbette fikri bir aydınlanmadan da geçiyor. 
     Bu çerçevede Faslı bir aydının, Arap aydınlarına çağrısı şöyle 
     "Fanatik öldürücülüğü, hoşgörüsüzlüğü ve değerleri çarpıtmasıyla köktendincilik bir hastalıktır. Artık Arap aydınlarının olaylara daha eleştirel bakmalarının ve sorgulamalarının, uzun süren uyuklama sürecinden uyanmalarının zamanı geldi." Le Monde, 3 Kasım 01 
     Özetle 
     Masum insanları ölüme gönderdikleri için 'zevkten mest' olan Bin Ladin'leri tarihin karanlığına gömmek için insanlığın laiklik ve demokrasi bayrağını yüksek tutmaktan başka çaresi yok. 
     
     







'Kafir' Türkler 


Temize havale 2 


Korkarım Kıbrıs elden gidiyor 


Bin Ladin ya da 'yeşil faşizm'le mücadele 


3. milenyum "Çakal"ı 


Haydin alışverişe .. 


Çankaya'nın rektör kararı ve Dr. Teksen 


Suçlu kim 


Türk gibi tartışmak 


Soyguna devam... 


Usame'nin kaseti 


Koç’un tepelerindeki köstebek kim 


Yapılan iş yanlış 


Varsayımların hepsi niçin boş çıktı 


2 milyona da 10 milyona da lokum var 


</TEXT>
</DOC>
