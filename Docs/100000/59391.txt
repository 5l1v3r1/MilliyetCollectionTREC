<DOC>
<DOCNO> 59391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/siyaset/asiy.html </URL>
<DATE> 2001/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlar Kurulu’nda kavga... 
</HEADLINE>
<TEXT>
Durmuş Ben kapatırım Okuyan Perişan ederim 
"Randevu telefonlarını açan yok, bu nedenle SSK'da kuyruk bitti" diyen Sağlık Bakanı Durmuş'a sinirlenen Çalışma Bakanı Okuyan da verdi veriştirdi 
     ÖNDER YILMAZ, ELÇİN ERGÜN Ankara 

     Sağlık Bakanı Osman Durmuş'un, SSK hastanelerinde kuyrukların bitmediğini ima etmesiyle, Çalışma Bakanı Yaşar Okuyan'la arasında başlayan gerginlik hükümete taşındı. Okuyan, "Gerekirse SSK'yı kapatırım" diyen Durmuş'a, "Gidin kapatın. Ben adamı perişan ederim" karşılığını verdi. 
     Başbakan Ecevit başkanlığında yılın son toplantısını dün yapan Bakanlar Kurulu, iki bakan arasındaki tartışma nedeniyle gergin başladı. Durmuş'un, "Randevu telefonlarını açan yok, bu nedenle SSK'da kuyruk bitti" sözlerine sinirlenen Okuyan, toplantı başlamadan önce sert eleştirilerde bulundu. İki bakan arasında şu diyalog yaşandı 
     
     İşte şok sözler... 
     Okuyan Siz medyada niye tartışma açıyorsunuz 30 aydır benimle uğraşıyorsunuz. Niye tartışma yaratıyorsunuz Bırakın SSK hastanelerini kapatmayı, bırakın kuyruklarla uğraşmayı. Açıklamalarınız koalisyon adabına uymuyor. Herkes kendi işine baksın. 
     Durmuş Ben Sağlık Bakanı'yım. Üniversite ve SSK hastaneleri dahil, denetleme ve kapatma yetkisi bende. Gerekirse kapatırım. Doğru bildiğimi söylemeye devam edeceğim. 
     Okuyan Yüreğiniz, gücünüz yetiyorsa gidin kapatın. Ben adamı perişan ederim. 
     Durmuş Şov yapmayın. Sağlık konularında birinci derecede yetkili ve sorumlu benim. 
     Okuyan Siz medyada bir söylerseniz, ben on söylerim. Bu konuyu ya beraber konuşuruz ya da liderlere giderim. 
     
     Bakanlar araya girdi 
     Bu tartışma, Çevre Bakanı Fevzi Aytekin ve Orman Bakanı Nami Çağan'ın, "Ayıp oluyor arkadaşlar" diyerek araya girmesiyle, liderler gelmeden önce sona erdirildi. 
     



 SİYASET 











</TEXT>
</DOC>
