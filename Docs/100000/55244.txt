<DOC>
<DOCNO> 55244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/03/ekonomi/eko05.html </URL>
<DATE> 2001/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Zarar şampiyonları Fon newline bankalarından 
</HEADLINE>
<TEXT>

İlk dokuz ay rakamlarına göre bankaların zararı 7 katrilyona yaklaştı. En çok zarar eden 10 bankanın dokuzunun Fon’da yer alması ise dikkat çekti 
     TARIK YILMAZ 

     Art arda yaşanan iki büyük kriz nedeniyle dolar bazında geçen yıl eylül ayına göre yüzde 22, yılbaşından bu yana yüzde 28 küçülen bankacılık sektöründe zarar Eylül 2001 sonu itibariyle 7 katrilyon liraya dayandı. Toplam 68 bankanın kaldığı sektörde 19 banka zarar etti. Bankacılık sistemine zarar vermemesi için Tasarruf Mevduatı Sigorta Fonu’na aktarılan bankaların başı çektiği zarar listesinin başında 1 katrilyon 645 trilyon lirayla Etibank çekiyor. K rlarda ise Akbank dokuz ayın en yüksek rakamını açıklayan banka oldu. 
     Bankalar Birliği’nin dokuz aylık verilerine göre, Fon bankalarının tümü zarar ederken mahkeme kararıyla Fon bankası olmaktan çıkan Tarişbank küçük de olsa k r açıkladı. Zararda rekor Etibank’ın oldu. Etibank’ı, 1.5 katrilyona yaklaşan zararıyla HSBC Bank’a satılan Demirbank izlerken, Kentbank 1.1 katrilyon zarar etti. 
     
Halkbank da zarar listesinde      Satılamadığı için bankacılık yapma yetkisi ile mevduat izni iptal edilen İktisat Bankası’nın dokuz aylık zararı ise 780 trilyon olarak bildirildi. İlk 10 listesinde Fon bankası olmayan tek banka ise Halkbank oldu. Yüksek miktarda kamu k ğıdı verilerek durumu düzeltilmeye çabalanan Halkbank 627.6 trilyon zarar açıkladı. 
     
Yabancılar da evleniyor      Türk bankacılık sisteminde yeniden yapılanma adı altında sürdürülen, el koyma, birleştirme, sermaye takviyesi operasyonlarına Türkiye’de şube açan iki yabancı banka da eklendi. The Chase Manhattan Bank ile Morgan Guaranty Trust Company adlı iki banka JP Morgan Chase Company adı altında birleşti. 10 Kasım’da atılan bu birleşme adımı yıl sonuna kadar tamamlanacak. Böylece Türkiye’de ilk kez iki yabancı banka birleşmiş olacak. Tek şubeli iki bankadan The Chase Manhattan’da 51, Morgan Guaranty’de 12 kişi çalışıyor. The Chase 358.2 trilyon lira aktif toplamıyla 68 banka içinde 34’üncü sırada bulunuyor. Morgan Guaranty ise 25.5 trilyon liralık aktif toplamıyla sektörün 63’üncü büyük bankası. 
     
     
     



 EKONOMİ 













</TEXT>
</DOC>
