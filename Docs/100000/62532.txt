<DOC>
<DOCNO> 62532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/yazar/gureli.html </URL>
<DATE> 2002/01/16/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Acımak, aşk ve 100 yaşında Nazım 
</HEADLINE>
<TEXT>

     Acımak sevginin öğelerinden biri midir İlginizi, sevginizi göstermek isterken bilerek ya da bilmeyerek merhameti, acımayı çağrıştırıp karşınızdakini incitmek olası mıdır Nazım Hikmet gibi şiirin, aşkın ve inancın küheylanı olan yürekli bir duygu insanına acınır mı 
     Emin Karaca'nın "Sevdalınız Komünisttir" kitabını Gendaş Yayınları, İstanbul, 2001 okurken bunları düşündük. Nazım Hikmet Şiirinde Gizli Tarih ve Nazım Hikmet'in Aşkları kitaplarının da yazarı olan Emin Karaca bu yeni kitabında Nazım'ın siyasal yaşamını sergiliyor. 
     Nazım Hikmet 1946'da Bursa'da hapisteyken, ülkedeki hafif demokratikleşme ortamına koşut olarak, Nazım'ın affı beklentileri genişlemeye başlamıştı. Şair Cahit Sıtkı Tarancı'nın 1947'de Varlık dergisinde "Bir Şey" adlı şiiri çıkar. Ancak, şiirin yayımlanmaktan çekinilen ikinci bölümünden Nazım Hikmet'in haberi olur. Tarancı'nın şiirinin ikinci bölümü şöyledir 
     "Bir şey daha var yürekler acısı Utandırır insanı düşündürür, Öylesine başka bir kalp ağrısı, Alır beni ta Bursa'ya götürür. Yeşil Bursa'da konuk bir garip kuş Otur denmiş oracıkta oturmuş, Ne güzel şey dünyada hür olmak, hür. Benerci, Jakond, Varan 3, Bedrettin Hey kahpe felek ne oyunlar ettin, En yavuz evladı bu memleketin, Nazım ağabey hapislerde çürür." 
     Nazım Hikmet, dostlarından Adalet Cimcoz'a yolladığı 6 Haziran 1947 tarihli mektubunda bu şiirden söz ederek şunları yazar 
     "Tarancı'nın şiirinden ilk önce senin vasıtanla haberdar oldum. Fakat, şaire teşekkür etmekle beraber, hakikaten, ben bir kuş değilim. Hele iki manada da garip değilim sanıyorum. ... Herkesin sinirine dokunan bir şey benim de sinirime dokunur acınmak, vah vah pek yazık oldu filan gibi sözlerle ifade edilen bir duyguya vesile olmak. Her ne hal ise. Bu bahis burada bitsin." 
     Nazım o yıl Tarancı'ya yanıt niteliğinde şu şiiri yazar 
     "Sevdalınız komünisttir, on yıldan beri hapistir, yatar Bursa kalesinde. Hapis amma, zinciri kırmış yatar, yatar Bursa kalesinde. Memleket toprağındadır kökü, Bedrettin gibi taşır yükü, yatar Bursa kalesinde. Yüreği delinip batmadan, şarkısı tükenip bitmeden, cennetini kaybetmeden, yatar Bursa kalesinde." 
     Kıssadan hisse İyi niyetle de söylense - meşhur sözdür - insanın ağzından çıkanı kulağı duymalı. 
     
Bir şiir      E dergisi Nazım Hikmet'in 100. doğum yılına adadığı ocak sayısında şairin son şiirlerini de yayımladı. İşte, ölümünden bir yıl önce 1 Ocak 1962'de Tallin'de yazdığı "Yılbaşı Ağacı" şiirinden birkaç dize 
     "telli pullu upuzun bir yılbaşı ağacı sen kırmızı sırça topun içindesin saçların saman sarısı kirpiklerin mavi onu oraya ben astım seni içine koyup ak boynun uzundur yuvarlaktır kuşkularım kaygılarım sözlerim umutlarım ve okşayışlarımla koydum seni sırça topun içine" 
     
     







Cezaevi ve örgüt 


İsteyenin yüzü... 


ABD Saddam gitmeli 


Ankara, Saddam sonrasına hazırlıyor kendini... 


Galeta kırıntısı 


İstanbul felaketin eşiğinde 


Döviz kuru Yanlış hesap Bağdat'tan döner 


Acımak, aşk ve 100 yaşında Nazım 


Öbür zirve 


Yakında ilaç alacak eczane kalmayacak 


Susurluk'ta şimdi ne olacak 


Körfez yalanları... 


Ecevit’in yanında gizli bir yarış 


Dubai Bir emirlik yeniden inşa ediliyor 


Küçük bir şirket işi Kanlı İpek Yolu 


Küçükler de haklı 


</TEXT>
</DOC>
