<DOC>
<DOCNO> 63481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/22/ekonomi/eko06.html </URL>
<DATE> 2002/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer korumadan’ rahatsız 
</HEADLINE>
<TEXT>

Cumhurbaşkanı Sezer’in bankalara sermaye desteği sağlayacak yasayı, kamu bankaları yöneticilerine özel hukuk’ düzenlemesi getiren madde hariç, onaylaması bekleniyor 
     ANKARA Milliyet 

     Cumhurbaşkanı Ahmet Necdet Sezer, onay için kendisine gönderilen bankalara sermaye desteği de sağlayacak yasayla ilgili çalışmasını sürdürüyor. 
     Devlet Bakanı Kemal Derviş, ekonomik programın aksamaması için büyük önem taşıdığını’ söylediği yasayı Sezer’e anlatmak içi’ Köşk’e çıkmış ve Cumhurbaşkanı’nın onay süresini sonuna kadar kullanacağı izlenimi edinmişti. 
     Derviş’in cuma gününe kadar Köşk’e bir ziyaret daha yapmayı ve yasanın önemini bir kez daha anlatmayı’ düşündüğü ifade ediliyor. Dün yönetim kurulu üyeleri ile birlikte Sezer’i ziyaret eden İstanbul Sanayi Odası Başkanı Tanıl Küçük de bir soru üzerine Cumhurbaşkanı’nın bu konudaki kararını henüz vermediğini söyledi. 
     Sezer’in, söz konusu yasayı onaylaması beklenirken kredi borçlarının ertelenmesinde kamu ve fon bankalarının yöneticilerinin hukuki sorumluluğunu özel sektör bankalarının yöneticilerinin hukuki sorumluluğu ile sınırlayan maddeyi veto edebileceği belirtiliyor. Sezer’in, kamuoyunda "dokunulmazlık" maddesi diye anılan maddeyi kamu görevlileri arasında hukuki ayrım yapıldığı, banka yöneticilerinin kamu kaynağına ilişkin tasarrufta bulunacak olmalarına karşın, özel kaynakta tasarrufta bulunuyormuş gibi sayılmalarının Anayasa’ya aykırı olduğu üzerinde durduğu ileri sürüldü. 
     Cumhurbaşkanı Ahmet Necdet Sezer, Kamu İhale Sözleşmeleri Kanunu ile Kamu İhale Kanunu’nu onayladı. Cumhurbaşkanlığı Basın Merkezi’nden yapılan açıklamada, Sezer’in, 4734 sayılı Kamu İhale Kanunu ile 4735 sayılı Kamu İhale Sözleşmeleri Kanunu’na onay verdiği belirtildi. Kanunlar, yayımlanmak üzere Başbakanlık’a gönderildi. 
     
     IMF İcra Kurulu 4 Şubat’ta 
     Bu arada IMF İcra Kurulu’nun Türkiye ile yeni stand-by anlaşmasına karar vermek üzere 4 Şubat’ta toplanması bekleniyor. Sezer’in onayladığı İhale Yasası ve incelemesini sürdürdüğü bankalarla ilgil düzenleme yeni anlaşmanın ön şartları arasında bulunuyor. 
     



 EKONOMİ 




















</TEXT>
</DOC>
