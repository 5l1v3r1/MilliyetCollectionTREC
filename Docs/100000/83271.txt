<DOC>
<DOCNO> 83271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/son/soneko21.html </URL>
<DATE> 2002/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası'nın anketinde TÜFE beklentisi 36.5'e indi 
</HEADLINE>
<TEXT>

     Merkez Bankası Beklenti Anketi'ne göre, yılsonu uygun ortalama enflasyon beklentisi, Tüketici Fiyat Endeksi TÜFE bazında yüzde 36.5'a indi. 
     Merkez Bankası'nın, her ayın birinci ve üçüncü haftalarında olmak üzere ayda iki kez yaptığı ve değişik sayıda katılımcıyla gerçekleştirdiği Beklenti Anketi'nin sonuçlarına göre, Nisan ayının ikinci yarısında yapılan ankette yüzde 25.2-78 aralığında seyreden yılsonu TÜFE öngörüsü, Mayıs ayının ilk tahmin sonuçlarında yüzde 26.4-45 aralığında gerçekleşti. 
     Daha önce yüzde 37 olan yılsonu uygun ortalama enflasyon beklentisi yüzde 36.5'a geriledi. 
     Mayıs ayı anketinde TÜFE'ye göre enflasyon beklentisi yüzde 0.9-3 aralığında seyrederken, uygun ortalama yüzde 1.8 oldu. Nisan ayının ikinci anket sonuçlarına göre, enflasyon beklentisi yüzde 1-4.8 aralığında seyredeceği, uygun ortalamanın ise yüzde 2 olacağı öngörülmüştü. 
     
     TÜFE beklentisi 

     Mayıs ayının ilk anket sonuçlarına göre, 2 ay sonrası için öngörülen TÜFE beklentisi ile uygun ortalamada azalış yaşandı. 
     Buna göre, Nisan ayının ikinci anket sonuçlarında, yüzde 0.1-8 aralığında seyreden iki ay sonrasının TÜFE beklentisi, Mayıs ayının ilk anket sonuçlarında yüzde 0.3-2.7 aralığında belirlenirken, yüzde 1.5 olan uygun ortalama aynı kaldı. 
     Gelecek 12 aylık dönemin TÜFE beklentisi yüzde 23.3-45 aralığında gerçekleşirken, uygun ortalama yüzde 32.6'ya indi. Bu oranlar Nisan ayının ikinci anket sonuçlarına göre sırasıyla yüzde 22-59 aralığı ile yüzde 35 olarak öngörülmüştü. 
     
     Hazine ihalesi 

     Anket sonuçlarına göre, Mayıs ayı anketinde Nisan ayının ikincisine göre, cari ayın bileşik faiz orantısı beklentisinde düşüş yaşandı. 
     Buna göre Nisan ayının ikinci anket sonuçlarına göre yüzde 49-63 aralığında seyretmesi öngörülen cari ayın bileşik faiz beklentisi Mayıs ayında yüzde 47-60'a inerken, uygun ortalamada yüzde .5'dan yüzde 52'ye indi. 
     Yıl sonu basit faiz beklentisi, Mayıs ayı ilk anket sonuçlarına göre yüzde 30-48 aralığında, uygun ortalamada yüzde 38.8 aralığında gerçekleşti. 
     Basit faiz beklentisi, Nisan ayının ikinci anket sonuçlarında, yüzde 30-50 aralığında ve uygun ortalamanın da yüzde 39.7 olması öngörülmüştü. 
     Yılsonu bileşik faiz orantısı beklentisi, Nisan ayının ikinci anketine göre gerileme yaşandı. Buna göre yüzde 25-57 aralığında seyreden yıl sonu bileşik faiz oranı beklentisi yüzde 25-54 oldu. Aynı dönemde uygun ortalama yüzde 44.8'den yüzde 44'e indi. 
     
     Döviz kuru beklentisi 

     Bankalararası döviz piyasası dolar kuru çerçevesinde, cari aysonu dolar kuru beklentisinde de, Mayıs ayının ilk yarısında Nisan ayının ikinci yarısı anket sonuçlarına göre artış yaşandı. 
     Buna göre Nisan ayının ikinci anket sonuçlarında 1,275.000 - 1,750.000 aralığında seyreden bankalararası döviz kuru beklentisinin 1,341.000 - 1,480.000 aralığında gerçekleşeceği öngörüldü. Aynı dönemde uygun ortalama ise 1,328.2 liradan 1,393.6'ya çıktı. 
     Ankete katılanlar, yıl sonu dolar kurunun 1,540.000-2,000.000 aralığında seyredeceği ve uygun ortalamanın da 1,743.000 lira olacağı beklentisini dile getirdiler. 
     Nisan ayının ikinci anket sonuçlarına göre,yıl sonu dolar kuru beklentisi 1,520.000-2,295.00 lira aralığında, uygun ortalamanın da 1,750.000 lira olacağı tahmin edilmişti. 
     Ankete katılanlar ayrıca, yılsonu GSMH'sinin yüzde 0.2 ile yüzde 5 aralığında, uygun ortalamanın da yüzde 2.1 olacağını öngördüler. 
     Bu oranlar Nisan ayının ikinci anketinde sırasıyla yüzde 0.2 ile yüzde 6 ve yüzde 2 olarak belirlenmişti. 
     Katılımcılar, Nisan ayının ikinci anketinde olduğu gibi, yılsonu cari işlemler dengesinin - eksi 4 milyar ile 7 milyar dolar arasında seyredeceğini öngörürken, verilerin dağılımının çok düzensiz olması nedeniyle uygun ortalama hesaplanamadı. 
     Beklenti anketi, tüketici enflasyonu, faiz oranları, döviz kuru, cari işlemler dengesi ve GSMH büyüme hızına ilişkin, mali ve reel sektörde karar alıcı ve uzman kişilerin beklentisinin saptanması amacını taşıyor. 
     





</TEXT>
</DOC>
