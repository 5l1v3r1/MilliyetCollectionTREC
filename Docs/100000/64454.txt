<DOC>
<DOCNO> 64454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/27/son/sonspo04.html </URL>
<DATE> 2002/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'nin deplasman fobisi Lorant'la da sürüyor 
</HEADLINE>
<TEXT>

     Fenerbahçe'nin 2 sezondur süren deplasman fobisine, yeni teknik direktör Werner Lorant da deva olmadı Sarı-lacivertli takım, eski teknik direktörleri Mustafa Denizli döneminde, ligin ilk yarısında elde ettiği 5 yenilginin 4'ünü deplasmanda alırken, Lorant döneminde de dış sahadaki 2 maçını yitirdi. 
     Fenerbahçe'nin bu sezon ligde Mustafa Denizli ile yitirdiği deplasman maçları şöyle 
     İstanbulspor-Fenerbahçe 1-0 Galatasaray-Fenerbahçe 2-0 Trabzonspor-Fenerbahçe 2-1 Diyarbakırspor-Fenerbahçe 2-1 Fenerbahçe Kulübü Yönetim Kurulu tarafından devre arasında görevine son verilen Mustafa Denizli'nin yerine takım başına getirilen Alman çalıştırıcı Werner Lorant da, sarı-lacivertlilerin deplasman fobisine engel olamadı. 
     Fenerbahçe, Werner Lorant yönetiminde, Samsunspor ve Ankaragücü'ne deplasmanda yenilirken, şampiyonluk şansını da zora soktu. 
     Birinci Süper Lig'de, bu sezon yaptığı 20 maçta 40 gol atıp, 23 gol yiyen Fenerbahçe, Ankaragücü karşısında aldığı 3-2'lik yenilgiyle, tam 16 hafta sonra, 2. kez bir maçta kalesinde 3 gol birden gördü. 
     Sarı-lacivertli takım 3 golü, en son ligin 4'üncü haftasında, deplasmanda Kocaelispor ile 3-3 berabere kaldığı maçta yemişti. 
     






</TEXT>
</DOC>
