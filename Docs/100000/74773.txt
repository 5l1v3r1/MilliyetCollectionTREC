<DOC>
<DOCNO> 74773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/ekonomi/eko08a.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş olmazsa Türkiye kurtarır 
</HEADLINE>
<TEXT>

Türkiye’nin konumunu iki yüzü keskin kılıca benzeten Financial Times, Irak’ta savaş çıkmadıkça, ekonomik program başarıya ulaşacak’ dedi 
     EKONOMİ SERVİSİ 

     Türkiye’ye üç sayfa ayıran Financial Times gazetesi, olası bir Irak savaşının yapısal değişim sürecini tehdit edebileceğini yazdı. Türkiye’nin yaşadığı en kötü ekonomik krizin ardından yeniden büyüme umutlarını kazandığını belirten gazete, kapısında bir savaş çıkmadığı sürece Türkiye’nin uygulamakta olduğu programda başarısızlık ihtimali olmadığını belirtti. 
     
Enerjide kör değneğiyle yürünüyor’      Yazıda, Irak’a yönelik muhtemel bir operasyonun olumlu gidişin yönünü değiştirebileceğine dair Başbakan Bülent Ecevit’in kaygılarına dikkat çekildi. "Ortadoğu kapısındaki ve NATO’nun hayati müttefiki Türkiye’nin hali tam bir iki yüzü keskin kılıç" diyen gazete, Türkiye’nin coğrafi yeri ve turizm gelirlerine olan ihtiyacının, ekonomisini dış şoklara çok açık hale getirdiği belirtildi. Enerji sektörüne de değinilen yazıda, son derece pahalı ve kıt kaynakla bu alanda hızlı bir özelleştirmenin beklenmediği belirtildi. Gazete bu sektörü devletten bağımsız bir yapıya kavuşma çalışmalarını kör bir adamın değneği olmadan yürümeye çalışmasına benzetti. 
     
Telsim güvensizlik yarattı      Yabancı sermayenin Türkiye’ye gelmesinin zorluklarına da değinen gazete, Telsim nedeniyle Nokia ve Motorola’nın açtığı 3 milyar dolarlık davayı örnek göstererek, "Bu sorun çözülmedikçe yabancı yatırımcıların Türkiye’ye dair güvensizliklerini onarmak zor" dedi 
     
Öksüz baltaladı, Vural reformcu      Financial Times, Enis Öksüz’ün yerine Ulaştırma Bakanlığına Oktay Vural’ın atanmasının sektörü rahatlattığını belirtti. Gazete, Öksüz’ün reformları engellemekle kalmadığını, IMF’nin Türkiye’ye vereceği kredileri de etkilediğini belirtti. 45 yaşındaki Vural’ı, ise çok nazik ve İngilizce biliyor’ diye niteleyen gazete, yeni bakanın telekomünikasyon alanındaki reformların önünü açtığını bildirdi. 
     



 EKONOMİ 























</TEXT>
</DOC>
