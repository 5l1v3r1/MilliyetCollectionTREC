<DOC>
<DOCNO> 52865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/18/siyaset/siy01.html </URL>
<DATE> 2001/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Milletvekillerinin savunma kalkanı’ da oldu 
</HEADLINE>
<TEXT>
Dokunulmazlık yetmedi 
TBMM bir izleme kurulu oluşturarak kamuoyunda ağır eleştirilere uğrayan vekillerini savunacak 
     SALİHA ÇOLAK Ankara 

     Dokunulmazlık, transferler, aklama operasyonları, "ballı maaş", "kıyak emeklilik" gibi girişimmeleri nedeniyle kamuoyunda ağır eleştirilere uğrayan milletvekilleri, ilk kez "TBMM’nin manevi kişiliğini korumak" amacıyla ortak bir "savunma kalkanı" oluşturdu. 
     Türkiye Büyük Millet Meclisi’nin Manevi Kişiliğine ve Milletvekillerinin Kişilik Haklarına Dönük Yayınları İzleme Kurulu, milletvekilleri hakkında yoğunlaşan eleştirileri izlemeye aldı. 
     Her gün yazılı ve görsel basında çıkan haberleri izleyen Kurul, "aşağılayıcı ve küçük düşürücü" yazılarla ilgili olarak TBMM Başkanı’nın "oluruyla" harekete geçiyor. Kurul, eğer söz konusu yayında, "Meclis’in manevi şahsiyetine saldırı" saptanırsa suç duyurusunda bulunuyor. Milletvekillerinin başvurusu üzerine, söz konusu yayınla ilgili hukuki açıdan yapılabileceklere ilişkin danışmanlık hizmeti veren kurul, başvuru metinleri, kuruluşlara gönderilecek yanıt yazılar ve örnek suç duyurusu metinlerini vekillere dağıtıyor. 
     
     Hemen suç duyurusu 
     Kurul’un incelemesi sonucunda hakkında suç duyurusunda bulunulan ve açıklama gönderilen yayınlar arasında, "İlletvekili", "Bunlarda utanma da yok", "Kıyakçılığın sonu ayakçılık mı ", "Dokunulmaz 550 adam bir uygarlığı nasıl çökertti ", "Vekil mi noter mi " gibi başlıklarla çeşitli yayınlar bulunuyor. 
     



 SİYASET 














</TEXT>
</DOC>
