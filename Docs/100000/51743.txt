<DOC>
<DOCNO> 51743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/11/son/soneko04.html </URL>
<DATE> 2001/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Önal "65 milyonda 2.6 milyon kamu çalışanı çok değil" 
</HEADLINE>
<TEXT>

     Devlet Bakanı Recep Önal, 65 milyonluk Türkiye'ye 2 milyon 625 bin kamu çalışanının çok olmadığını belirtti. 
     TRT'de yayınlanan Televizyon Gazetesi programına konuk olan Önal, memur sayısı yerine, bunların etkin kullanılıp, kullanılmadığının tartışılabileceğini söyledi. 
     Önal, şöyle dedi 
     ''Belirli kesimlerde, belirli hizmet gruplarında memur eksikliği nedeniyle sıkıntı yaşanırken, fonksiyonu zamanla azalmış kamu kurumlarında personel fazlalığı var. Bunun emeklilik veya nakil yoluyla çözülmesi lazım. Artık masa başında oturan, evrak kaydı yapan personel ihtiyaç değil. Daha çok bilgisayar kullanan uzman tipi personele ihtiyaç var.'' Devlette torpil ve kayırma iddialarını ortadan kaldırmak amacıyla yapılan merkezi memur sınavını da çok önemli bir reform olarak niteleyen Bakan Önal, 1. sınavı 392 bin kişinin kazandığını, bunların 66 bin 226'sının da memuriyete alındığını vurguladı. Önal, ''Ama 
     bekleyenleri yerleştireceğiz iddiamız yok. Bize gelen taleplere göre bugün duyulan ihtiyaç 19 bin. Kurumların belirlediği ihtiyaca göre yerleştirme yapılacak'' diye konuştu. 
     






</TEXT>
</DOC>
