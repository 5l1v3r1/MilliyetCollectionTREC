<DOC>
<DOCNO> 98352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/27/son/sondun22.html </URL>
<DATE> 2002/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ukrayna'daki uçak kazasında ölü sayısı 60'a çıktı. 
</HEADLINE>
<TEXT>

     Ukrayna'nın batısındaki Lviv kentinde meydana gelen uçak kazasında ölenlerin sayısı 60'a yükseldi. 
     Ukrayna Acil Drumlar Bakanlığı, Su-27 tipi bir savaş uçağının gösteri sırasında izleyicilerin üzerine düşmesi sonucu meydana gelen kazada ölenlerin sayısının giderek arttığını, kazada yaralananların sayısının ise 70 olduğunu belirtti. 
     Uçak pilotlarının kazadan hemen önce koltuklarından dışarı fırlayarak kendilerini kurtardığını belirten yetkililer, 20 ambulansın kazada yaralananlara hizmet verdiğini ve yaralıların hastanelere kaldırılığını söylediler. 
     NTV televizyonu ise kazanın ardından Devlet Başkanı Leonid Kuçma'nın tatilini yarıda keserek Lviv'e hareket ettiğini, Rusya Devlet Başkanı Vladimir Putin'in Kuçma'ya taziyelerini ilettiğini duyurdu. 
     Öte yandan Kuçma'nın Savunma ve Güvenlik Konseyi Sekreteri Yevhen Marşuk'a, Lviv'e gitmesi ve araştırma ekibi kurulması için talimat verdiği de bildiriliyor. 
     Eski Sovetler Birliği'nin hızlı ve manevra kabiliyeti en yüksek uçaklarından Su-27'ler, 1981 yılından beri hava kuvvetlerine hizmet veriyor. Su-27'ler, Amerika'nın iki motorlu F-15 savaş uçaklarıyla benzer özellikler içeriyor. 
     





</TEXT>
</DOC>
