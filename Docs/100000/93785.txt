<DOC>
<DOCNO> 93785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/guncel/gun08.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş’in, kare as’ istemesi doğru mu 
</HEADLINE>
<TEXT>

ÇAPRAZ ATEŞ 
     SELİHA ÇOLAK EYLEM TÜRK 

     Devlet Bakanı Kemal Derviş’in hükümeti oluşturan partilerin liderlerine gönderdiği ve koordinasyonsuzluktan yakınarak bunun çözülmesi için, kendisiyle birlikte üç partiden birer bakanın katılacağı kare as’ ekonomi ekibi önermesi tartışmalara yol açtı. TOBB’un deklarasyonunda yer alan süper kabine’ önerisi ise, iş dünyası ve ekonomistlerden destek gördü. 
     
     Devlet Bahçeli Başbakan Yardımcısı 
Bakanlar Kurulu var      Hükümette ve ekonomide koordinasyon var. Koordinasyon sağlamak için ayrıca bir kurul kurmaya gerek yok. Eğer sorun varsa, bunların konuşulacağı ve çözüleceği yer bellidir. Kurul isteniyorsa, Bakanlar Kurulu orada. Sıkıntısı olan oraya getirir. 
     
     Mesut Yılmaz Başbakan Yardımcısı 
Uyum bozulmasın      Mesut Yılmaz, koordinasyonsuzluğu aşmak için bakanlar ve kurumların başkanları arasında diyaloğun koparılmaması gerektiğini belirtti "Uyum bozulmasın. Şimdi uzlaşmaya ihtiyacımız var" diyen Yılmaz’ın, Derviş’in önerilerinin yaşama geçirilmesi için uygun bir ortam olmadığını ifade ettiği öğrenildi. 
     
     Mehmet Gül MHP Milletvekili 
Başbakanlık istiyor      Kemal Derviş, fiilen başbakanlık istiyor. Milletvekili bile olamamış birisinin bunu istemesi seçim sistemine de aykırı. Derviş, bir teknokrat hükümetin altyasını oluşturmaya çalışıyor. Koalisyon ortaklarının sorumluluğundaki bakanlıkları da kendisine bağlamak istiyor. Çünkü önerdiği kurula kendisi başkan olacak. Bu, boşluktan yararlanıp, başbakanlık istemek gibi bir şey. Ekonomi farklı koordinasyonla da devam eder. Koordinasyon, Başbakanın, o yoksa, yardımcılarının işi. Eğer bir koordinasyon sorunu varsa, Başbakan yardımcılarından biri ilgili bakanları çağırır, koordinasyonu yapar. Kendisini aşan konularda konuşuyor. 
     
     Oğuz Satıcı TİM Başkanı 
Büyük ihtiyaç var      Süper bir kabineye çok büyük ihtiyaç var. Bir mini kabine, iş dünyasıyla, ihracatçılarla yapacağı kolay işbirliğiyle ekonomi üzerinde daha rahat kararlar alıp, hızlı hareket edebilir. Türkiye’nin en çok ihtiyacı olan şey zaman. Ama maalesef zamanı hoyratça kullanıyoruz. 
     
     Atalay Şahinoğlu İTO Meclis Başkanı 
Çalışması önemli      Ekonominin önü tıkanmaya doğru gidiyor. Bu ortamda süper kabine, yeni bir ruh ve anlayaşı beraberinde getirir. Önerilen sistem ülkenin önünü açacak yollardan birisi olacaktır. Burada önemli olan kurulan organizasyonun çalıştırılmasıdır. Çünkü Türkiye’nin eksiği uygulama sorunudur. 
     
     Umut Oran TGSD Başkanı 
Faydalı olur      Ekonomiye faydalı olur. Ekonomideki kararların çabuk alınmasını sağlar. Çünkü, iş dünyası olarak koordinasyonsuzluğu biz de yaşıyoruz. Her bakanlık ayrı telden çalıyor. İhracatla ilgili farklı muhataplarımız var. 
     
     Prof. Dr. Taner Berksoy Bilgi Üniver. 
Makul bir teklif      Bakan Derviş’in isteği genel mantık içinde değil, bugünkü koşullarda değerlendirilmeli. Programın yürütme sorumluluğu Derviş’in üzerinde. Ancak duruma tam hakim görünmüyor. Her adımda birileriyle müzakere ediyor. Bu açıdan bakılırsa Derviş’in isteği bana göre makul bir teklif. 
     



 GÜNCEL 























</TEXT>
</DOC>
