<DOC>
<DOCNO> 77734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/yazar/pulur.html </URL>
<DATE> 2002/04/11/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Adaletin seyir defteri 
</HEADLINE>
<TEXT>

     LİSEDE tarih dersindeyiz, Aziz Taner Hoca sınıfa girdi, bir arkadaşa gözünü dikti 
     "Kalk ayağa " 
     Çocuk süklüm püklüm kalktı 
     "Suç ve Ceza nedir " 
     Allah Allah, hoca dersleri mi karıştırdı ne 
     "Rus yazarlarından Dostoyevskiy'nin romanı " 
     
     AZİZ Hoca'nın sol eli cebinde, sağ koluyla kürsüye yaslanmış ayakta 
     "Dediğin doğru Suç ve Ceza hem bir romandır, hem de toplumun ikiz kavramıdır. Suç işleyen cezasını görür. Sen geçen gün dersimden kaçtın, suç işledin, cezanı çekeceksin." 
     Ve hoca devam etti 
     "Suç işleyen mutlaka cezasını görmelidir, aksi halde anarşi olur, kargaşa olur, ceza, kanunda yazılır, keyfi verilmez, ceza, asla eza, cefa, işkence olmamalıdır." 
     
     MURAT Demirel'in avukatı Abdurrahman Güler'in gönderdiği "Seyir Defteri"ni okuyunca aklımıza, bu anımız geldi. 
     Bakın "Seyir Defter"nde neler var 
     25 Eylül 2000 - Ankara DGM'ce gözaltı kararı, 
     2 Ekim 2000 - İstanbul DGM'nin Ankara DGM'ye kovuşturmayı zaten yapıyordum, diyen, faksı... 
     6 Ekim 2000 - Ankara DGM'ce tutuklama kararı, 
     14 Aralık 2000 - Ankara DGM'nin görevsizlik kararı, Tutuklamadan 2.5 ay sonra 
     23 Şubat 2001 - İstanbul DGM'ce düzenlenen iddianame tarihi, 
     Tutuklandıktan yaklaşık 5 ay sonra 
     
     5 Mayıs 2001 - Ulucanlar'dan Kartal Cezaevi'ne nakli, 
     31 Mayıs 2001 - Birinci duruşma tarihi, 
     Tutuklandıktan 8 ay sonra ilk defa yargıç karşısına çıktı 
     7 Eylül 2001 - İkinci duruşma tarihi, ilk duruşmadan 99 gün sonra 
     Tutuklandıktan yaklaşık 11.5 ay sonra 
     9 Kasım 2001 - Üçüncü duruşma tarihi, 
     Bir önceki duruşmadan 63 gün, tutuklandıktan yaklaşık 13.5 ay sonra 
     18 Ocak 2002 - Dördüncü duruşma tarihi, 
     Bir önceki duruşmadan 70 gün, tutuklandıktan yaklaşık 16 ay sonra 
     1 Mart 2002 - Beşinci duruşma tarihi, 
     Bir önceki duruşmadan 40 gün sonra ve yargılanmanın 9. ayı 
     Karar Görevsizlik 
     
     13 Mart 2002 - DGM'nin dosyayı İstanbul Nöbetçi Ağır Ceza Mahkemesi'ne göndermesi, 
     15 Mart 2002 - Dosyanın İstanbul 1. Ağır Ceza Mahkemesi'ne verilmesi, 
     29 Mart 2002 - İstanbul 1. Ağır Ceza Mahkemesi'nin görevsizlik gerekçesiyle dosyayı Yargıtay'a gönderme kararı. 
     
     KISACASI, 543 günden beri tutuklu olan Murat Demirel'i yargılayacak mahkeme ve hakim bulunamıyor. 
     Bu adalet midir 
     
     RAHMETLİ Aziz Taner'in deyimiyle suç varsa, ceza da vardır ama ceza, eza değildir, cefa değildir, işkence değildir. 
     Murat Demirel bir örnek, kim bilir daha kaç sanık onun gibi yargılanmayı, beraatı, ya da cezalandırılmayı beklemekte... 
     
     "ADALET mülkün temelidir" derler. 
     Aklımıza şair Eşref'ten bir hiciv geliyor, Padişah Abdülhamid'e sesleniyor 
     "Gam değil amma bu mülkün böyle elden çıkması, 
     Gitgide zulm etmeğe elde ahali kalmıyor." 
     
     







Milli Eğitim 


Mankenlik, türkücülük, futbolculuk, gecekonduculuk özlemleri... 


Havale haracı 


Türk - Yunan girişimi 


Yoksa Türkiye Orta Asya'yı boşladı mı 


Derviş'in kusuru 


Bayramı ıskalamak 


Hanedan demokrasisi 


Tahminlerin çoğu atmasyondur, foslar 


Sağduyu nerede 


Siyasette yeni yüz arayışı Mehmet Ali Bayar 


İsrail, savaş, demokrasi ve uygarlık 


Adaletin seyir defteri 


Turan Güneş'i anarken 


Halkbank'ı kim soydu 


BDDK halka bilgi vermeye mecbur 


</TEXT>
</DOC>
