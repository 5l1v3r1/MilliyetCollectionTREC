<DOC>
<DOCNO> 90377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/son/sontur02.html </URL>
<DATE> 2002/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İçinde çocuk bulunan otomobili çaldı 
</HEADLINE>
<TEXT>

     Şişli'de, içinde 3 yaşında bir çocuğun bulunduğu otomobili çalan hırsız, bir süre sonra aracı terk ederek kaçtı. 
     Bilge Sokak'taki evinin önüne 34 MAT 36 plakalı otomobilini park etmekte zorluk çeken Semra Başak'ın 
     yanına gelen 20-25 yaşlarında bir kişi, aracı park etmesine yardımcı olabileceğini söyledi. Bu kişinin teklifini kabul eden Başak, arka koltuğunda 3 yaşındaki oğlu Anıl'ın bulunduğu otomobilden indi. Direksiyona geçen kimliği belirlenemeyen kişi, arka koltuktaki çocuğu fark etmeyerek aracı alarak kaçtı. Semra Başak'ın ihbarı üzerine bölgede arama yapan polis ekipleri, içerisinde küçük Anıl'ın bulunduğu otomobili, yaklaşık 40 dakika sonra Silahşör Caddesi'nde terk edilmiş olarak buldu. Olay sonrası otomobili incelemeye alan polis ekipleri, karakola götürdükleri küçük Anıl'ı, babası Bora ile annesi Semra Başak'a teslim etti. 
     





</TEXT>
</DOC>
