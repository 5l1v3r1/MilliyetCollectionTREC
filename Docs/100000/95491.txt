<DOC>
<DOCNO> 95491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/yazar/sazak.html </URL>
<DATE> 2002/07/13/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Çağdaş Anadolu Partisi 
</HEADLINE>
<TEXT>

     Başkentteki siyaset zemini satranç tahtası’na benzedi. Başbakan Ecevit ile yeni oluşumcular’ arasındaki mücadelede artık son hamleler yapılıyor. Cumhurbaşkanı Sezer devreye girmese Cem - Derviş ikilisinin aynı gün gerçekleşen istifalarıyla Ecevit masadan kalkmış olacaktı. 
     Sezer’in sağladığı molada taraflar pozisyonlarını yeniden değerlendirecek. 
     Aslında oyunun sonucu belli. 
     Cem - Derviş - Özkan birlikteliğine dayalı troyka’ ilerliyor. 
     Dışişleri eski Bakanı İsmail Cem dün DSP’den ayrılanların yeni bir parti kuracaklarını ilan etti. Sosyal demokrat kulvarda yer alacak Çağdaş Anadolu Partisi’ni şu sözlerle tanımladı Cem 
     Türkiye’nin birikimlerini sosyal demokrasi ekseninde çağdaş çoğunluğun iktidarına dönüştürmek üzere yola çıkıyoruz.’ Cem, Özkan, Derviş ve istifa eden milletvekilleriyle birlikte yeni bir hareket başlatma kararı aldıklarını’ açıkladı. Kemal Derviş, Cumhurbaşkanı ve Başbakan’ın ortak ricaları sonucu hükümette kalmıştı’ ama bu konumu yeni oluşumun dışında kalması anlamına gelmiyordu. Cem, Derviş’in adını verirken elbette onayını almıştı. 
     Başbakan Ecevit buna rağmen Derviş’in kabinede kalmasını yeni oluşumdan ayrılma’ şeklinde yorumlayınca yazılı açıklama gecikmedi Derviş’in tutumu hükümette ilelebet kalacağı anlamına gelmiyordu ve yeni oluşuma desteği sürecekti ’ 
     MHP lideri Devlet Bahçeli Derviş ahlaki davranmadı’ diyerek Türkiye’nin Hazinesi’nin hükümetten bağımsız siyaset yapan bir bakana emanet edilemeyeceği’ mesajını verdi. 
     Aslında Derviş, teknokrat’ kimliğini terk etmiş gözüküyor. Kendisini o göreve getiren iç ve dış çevrelerin gözünde kontrol dışı’ davranış sergiliyor. Kemal Bey siyasetten anlamam’ derken eleştirdiği siyasetçiler’e benzemekte yeni stratejiler geliştirmektedir. Türkiye’de yönetimin kendisine geçeceğini görmekte ve İkinci Özal’ rolüne soyunmaktadır. Akıl hocaları arasında Niye sen değil de Cem ’ diye soranlar çıktıkça kafası karışmaktadır. 
     Güven sınavından geçiyor Derviş. Azil kaygısıyla istifa’ dilekçesi veren Derviş bu kararının arkasında durmalıydı. Sözde kaos çıkmasın, ekonomi batmasın’ diye bunu yapmadı. Ancak Türkiye’ye 30 milyar dolar dış destek sağlayan kuruluşların garantörü’ olarak hükümet komiseri’ gibi kabinede kalması da Ecevit’i Bahçeli karşısında sıkıntıya sokmuştur. 
     Derviş’li bir hükümet bundan böyle tarafsızlığını yitirmiştir. 
     Zaten bu şartlarda MHP lideri de Ecevit’in başbakanlığına destek sözünü gözden geçirmek zorunda kalabilir. 
     Türkiye 3 Kasım’da seçime gidecekse seçim hükümeti’ gündeme gelebilir. Başkent kulislerinde Meclis Başkanı’nın ya da bir bağımsız’ın başkanlığında seçim hükümeti senaryoları konuşuluyor. 
     Bu koalisyon bu şartlarda nasıl devam edecek Acaba Derviş’in son hamlesiyle kopacak 15 - 20 milletvekilinin istifası mı bekleniyor 
     
     







Yeni oluşum solda mı 


"Bu da geçer yahu"... 


Mühendisler ve... 


Derviş’in konumu 


Clinton’ın dünya görüşü 


Siyasal istikrar için Cem, Derviş, Özkan... 


Sürpriz umut 


Batan geminin salları 


Fen - edebiyat mezunlarına müjde 


Kriz bir fırsat da olabilir... 


Örneklere bakın tercihinizi yapın 


Avrupa yolu, Beşiktaş çarşısından geçer... 


Çağdaş Anadolu Partisi 


Özkan’ın özverisi 


Karısının kolunu kırana cezanın nesi tuhaf 


ABD’de bilanço oyunu’na 10 yıl hapis 


</TEXT>
</DOC>
