<DOC>
<DOCNO> 88117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/son/sonspo09.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbol Federasyonu, Kosta Rika maçının hakemine itiraz etti 
</HEADLINE>
<TEXT>

     17. Dünya Kupası finallerinde C Grubu'ndaki ilk maçında, favorilerden Brezilya karşısında adeta Güney Koreli hakemin kurbanı olan A Milli Futbol Takımı'nda, menajer Can Çobanoğlu, Kosta Rika maçının Beninli hakeminin değiştirilmesi için FIFA'ya resmen başvurduklarını söyledi. 
     Can Çobanoğlu, milli takımın Kosta Rika ile yapacağı maçın, grubun kilit karşılaşması olduğunu ve futbol ligi bile bulunmadığını öğrendikleri Benin'den gelen hakemin, bu maçın ağırlığını kaldıramayacağını düşünerek, FIFA'ya hakem değişikliği konusunda yazı gönderdiklerini bildirdi. 
     Çobanoğlu, 9 Haziran Pazar günü Incheon'da yapılacak maç için Beninli hakemin, az deneyimi nedeniyle iyi bir tercih olmadığını sözlerine ekledi. 
     Beninli hakem Codjia'nın, en son Afrika Futbol Şampiyonası'nda Senegal ile Nijerya arasındaki yarı final maçını yönettiği ve bu maçta cebinden 3 kırmızı ile 4 sarı kart çıktığı kaydedildi. 
     





</TEXT>
</DOC>
