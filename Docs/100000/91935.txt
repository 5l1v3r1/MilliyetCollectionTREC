<DOC>
<DOCNO> 91935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/yazar/cemal.html </URL>
<DATE> 2002/06/25/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Asya’nın değil, dünyanın aslanı 
</HEADLINE>
<TEXT>

     Brezilya’yı yenecek miyiz .. Her zaman siyasetin nabzını tutacak değilim ya Ayrıca gerekmiyor. Şu günlerin - üstelik reyting yapan - tek konusu var 
     Brezilya’yı yenecek miyiz 
     Milli Futbol Takımımızın İlhan Mansız’ın altın gollü Senegal zaferinden beri ben de milyonların zihnine çengelini asmış olan bu sorunun peşindeyim. 
     Ama ilginç 
     Kime sorsam aynı yanıtlar 
     "Büyük ihtimalle yeneceğiz. 
     "Tabii yeneceğiz." 
     "Bizim takım final oynar." 
     Farklı konuşana rastlanmıyor. 
     Herkes kendinden emin 
     "Kendimize güven geldi. Oyuncular da öyle. Kendilerine güveniyorlar. Yırttık abicim " 
     Düşünebiliyor musunuz 
     Karşımızda bir futbol devi, Brezilya var. Ama Milli Futbol Takımımızın tarih yazmaya devam edeceğinden,finali oynayacağından herkes emin. 
     Kuşku duyan yok. 
     Evet, nereden nereye 
     Fenerli dostların affına sığınarak araya yine Cim Bom’u sokacağım. 
     Hatırlayın 
     Galatasaray’a Avrupa Şampiyonluğu’nu getiren tarihi yürüyüş de böyle başlamıştı. Her adımda biraz daha güven gelmişti Cim Bom’a. Arsenal’i, Real Madrid’i yenip UEFA ve Süper Kupa’ları böyle kazanmıştı. 
     Bu bir özgüven süreciydi. 
     Şimdi de hava farklı değil. 
     Brezilya’yı yenecek miyiz 
     "Maç bizim abicim " 
     Psikolojik duvar yıkılmış... 
     Çünkü takım çok iyi bir takım. 
     Ayrıca yükseliş eğrisi çiziyor. 
     Üstelik ilk defa böyle bir başarı yakalanmış durumda. O yüzden büyük başarıları, kupaları bir bakıma kanıksamış bir Brezilya karşısında bizim takımın oyuna çok daha büyük inatla asılması, çok daha yüksek konsantrasyon ve disiplinle oynaması ihtimali ağır basıyor. 
     Şu da var 
     Brezilya’ya 2 - 1 yenildiğimiz ilk maçtan gerekli dersler çıkarıldı. Yarı finale giden yol, bu derslerin ışığında atılan adımlarla açıldı. Yumurta kapıya dayanmışken doğrulardan geri dönüş olacağını sanmıyorum. 
     Futbol bu. 
     Bazen adaleti olmaz. 
     Ama artık öyle bir noktaya geldik ki, Türkiye için en kötü sonuç, dünya dördüncülüğü... 
     Brezilya’yı geçersek, en kötüsü dünya ikinciliği... 
     Ama şu çok açık 
     En kötüsü bile altın harflerle yazılacak futbol tarihimize. Bu muhteşem başarıyı yazan futbolcularımız, elbette Teknik Direktörümüz Şenol Güneş tarihe geçecekler. 
     Ancak ben bu geldiğimiz noktada en iyisini yakalayacağımıza inanıyorum. Türk Milli Futbol Takımımızın tarihi yürüyüşünü Brezilya da durduramayacak diye düşünüyorum. 
     Böylesine büyük bir başarıdan sonra önemli olan, geleceği tasarlamak, futbolun altyapısını daha iyi planlamak, güçlendirmektir. Başarıları kalıcı hale getirmek için sistemi kurmak, oturtmaktır. 
     Şunu unutmayın 
     Türkiye futbolda Avrupa’ya açılmasaydı, bugün yerinde sayıyor olacaktı. 
     İlerlemesi hayal olacaktı. 
     İlginçtir. Türk futbolu 1960’ların başında Avrupa’ya, yani UEFA’ya girerken buna karşı çıkanlar olmuş. "Avrupa’yı bırakın, gelin Asya’nın aslanı olalım " diye Türkiye’nin UEFA üyeliğine karşı lobi yürütenlerin sesleri yükselmiş bu memlekette... 
     İyi ki kulak asılmamış. 
     Bugün Türkiye Asya’nın değil, yalnız Avrupa’nın değil, dünyanın da aslanı... 
     Kırk yıl önce Türk futbolunun Avrupa’ya girmesine karşı çıkanlar, bugün de Türkiye’nin Avrupa Birliği üyeliğine muhalefet ediyorlar. 
     Kafa aynı kafa 
     Ama kazanan o kafa olmayacak. 
     Tıpkı futbolda olamadığı gibi 
     
     







Futbol ve inanç 


Operacılar... 


Çiller Kürtçe kurs açılabilir 


Asya’nın değil, dünyanın aslanı 


Ek sefer yok... 


Marmara’da yine seçim var 


Final maçı için ben hazırım... Ya siz Hakan 


Türkiye’nin geleceği 


Meclis tatili çözüm mü 


Para karşılığı haber yazdıranların itirafı 


Batan geminin malları bunlar Alsa alsa yabancılar alır... 


Bankadan futbola anılar konuşuyor 


</TEXT>
</DOC>
