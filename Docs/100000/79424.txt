<DOC>
<DOCNO> 79424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/yazar/pulur.html </URL>
<DATE> 2002/04/20/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Her şafakta ölenler... 
</HEADLINE>
<TEXT>

     ŞU Tayyip Erdoğan için koparılan gürültüyü anlamanın olanağı yok 
     Adam 1992'de Rize'de konuşmuş, 2001'de koparılan gürültüye bakın... 
     Acaba o tarihte Rize, Türkiye Cumhuriyeti'nin sınırları içinde değil miydi 
     O tarihte Rize'de savcı yok muydu, emniyet müdürü yok muydu 
     Herhalde olsalardı, laik Cumhuriyet'e sadakat yemini edenler, yüzlerce kişinin önünde söylenen bu laflara "görmedim, duymadım, işitmedim" oyunu oynayamazlardı 
     
     HEM ne var adamın söylediklerinde 
     "Müslümanca yaşamıyoruz " demiş "Çocukları askere alıp Güneydoğu'ya gönderiyorlar, bunun adı intihar cellatlığıdır" demiş, televizyonlar için "her evde kerhane kurdular" demiş... 
     
     DEMİŞ, demiş, demiş 
     Demişse ne olmuş 
     Sanki ilk defa söylüyor... 
     "Demokrasi bizim için amaç değil, araçtır " diyen kimdi 
     "Egemenlik kayıtsız şartsız milletin değil, Allah'ındır " diyen kimdi 
     "Tutturmuşlar laiklik elden gidiyor, millet isterse tabii gidecek" diyen kimdi 
     
     TAYYİP Erdoğan bunları dedi ne oldu 
     Eğer, araştırmalara güveniyorsanız, ilk seçimde başbakan... 
     Siz ondan sonra görün, içki yasağı neymiş, Taksim Meydanı'na cami nasıl kurulurmuş, başı açık kadınlar nasıl örtünürmüş... 
     
     DİYECEKSİNİZ ki adam "Ben artık değiştim" diyor, "Sözlerimin dozunu fazla kaçırmışım " diyor. 
     İşte bundan korkun 
     Dün öyle diyordu, bugün böyle diyor, yarın ne diyeceğini başbakan olursa görürsünüz. 
     
     "HER şafakta ölürler " diye bir laf vardır, umduklarını bulamayanlar için söylenir. 
     Bizim bazı "solcu ve ilerici aydınların" hallerini gördükçe hep bunu hatırlarız. 
     "Tayyip'ler"le beraber olmayı demokratlığın gereği sayarlar, sonra da başlarına olmadık haller gelince fena halde bozulurlar. 
     
     SON Filistin mitingi de öyle oldu, Filistin halkına yapılan zulmü, vahşeti ve Şaron'un cinayetlerini kınamak için, solcular miting düzenlemişlerdi. Mitinge "Tayyip'ler"in katılımından çok memnun kaldılar, neredeyse, "demokrasi yolunda el ele, omuz omuza " diye yürüyeceklerdi. 
     
     İKİ gün sonra "Tayyipçiler" Fenerbahçe'nin İsrailli futbolcusu Ravivo'ya "Defol " pankartı açınca, ya da "Hitler seni daha iyi anlıyoruz " afişi sallayınca şaşırıp kaldılar. 
     Ne vardı bunda şaşacak, Sivas'ta, Madımak Oteli'nde 37 kişinin yakılmasını unuttunuz mu 
     Ya da, 20 bin kişinin öldüğü Körfez depreminden sonra başörtülü kızların eline "7.4 yetmedi mi " pankartını verenleri... 
     "Eylemimizi çaldılar " diye sızlanacağınıza, bir düşünsenize... 
     Ey muhteremler, siz her şafakta ölecek misiniz 
     
     







Güneydoğu patlar mı 


İstanbul, taşra patlaması ve Bektaşi fıkrası... 


Yağma Hasan 3 


SSK ve malzeme alımları 


Gündemsizlik ve zaman 


Avrupa, Türkiye'yi gözden çıkarabilir mi, çıkaramaz mı 


Akılsız oyunu 


Zor soru Neden Erdoğan önde 


Aklı sadece eğitimde olan bir müsteşar 


"Urumçi'ye buyrun"... 


Anna öldü çünkü damarlarında aşk akıyordu 


Star olmanın yolu 


Her şafakta ölenler... 


Taliban'a övgü kaseti 


Ortak yatırım, Çin diplomasisi kadar zordur’ 


Yetki var sorumluluk yok 


Yakup Cemil'in lafı mı olur 


ABD’de üniversiteleri "bağış" güçlendiriyor 


</TEXT>
</DOC>
