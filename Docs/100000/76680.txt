<DOC>
<DOCNO> 76680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/son/sontur10.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit'in ''soykırım'' sözü tepki çekti 
</HEADLINE>
<TEXT>

     Başbakan Ecevit’in, DSP grup toplantısında dile getirdiği Filistin halkına karşı, dünyanın gözleri önünde, soykırım uygulanmaktadırö sözü, Washington’daki Musevi lobisinin tepkisini çekti. 
     Ecevit, DSP Grup toplantısındaki konuşmasında yer alan "Soykırım" sözcüğünün bazı çevrelerde maksadını aşan yorumlara neden olduğunun anlaşıldığını bildirdi. 
     Ecevit'in, Başbakanlık Basın Merkezi'nce yapılan, konuyla ilgili açıklamasında, "Bu konuşmamda ben, Ortadoğu'daki olayların yol açabileceği vahim sonuçlara değindim. Sözlerim son gelişmelerden ülkemizde ve bölgemizde duyulan kaygıları yansıtmaktadır" denildi. 
     
     ALINGANLIK OLABİLİR 

     Ecevit, bugün Danimarka Başbakanı ile düzenlediği ortak basın toplantısında bir gazetecinin "İsrail, soykırım yapıyor" yolundaki sözlerinin tepki uyandırdığına dikkat çekmesi üzerine Türkiye'nin İsrail ile ilişkilerimize çok önem verdiğini, son günlerde yaptığı açıklamalarda İsrail halkı değil, İsrail hükümetinin tutumunu kastettiğini belirterek "Bu konudaki üzüntülerimizi ve beklentilerimizi olabildiğince belirgin kelimelerle dile getirmiş olmam algınlıklara yol açmış olabilir" dedi. 
     






</TEXT>
</DOC>
