<DOC>
<DOCNO> 89728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/guncel/gun02.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖSS adayları dikkat 
</HEADLINE>
<TEXT>

Pazar günü yapılacak ÖSS’de bu yıl 1 milyon 540 bin aday yarışacak. Uzmanlar ÖSS barajını aşabilmek için sayısal ve sözel bölümden belirli oranda netin yeterli olacağı görüşünde 
     SİBEL KAHRAMAN İstanbul 

     Gençlerin kader sınavı olarak gördüğü üniversite sınavı için geri sayım başladı. 16 Haziran Pazar günü yapılacak sınava 1 milyon 540 bin 405 aday katılacak. Üniversitelerin lisans kontenjanlarının geçen yıla göre yüzde 3.2 oranında artmasına karşın kapasite yetersizliği nedeniyle çok sayıda aday hüsrana uğrayacak. Lisans programlarına 177 bin 26 aday yerleştirilecek. Özel yetenek sınavı ile öğrenci alan programlara da 12 bin 74 aday girebilecek. 
     
     105 puan 14 netin ucunda 
     Üniversite sınavında 105 puan barajını aşmak zor değil. Sayısal bölümden 14 sayısal netle barajı aşabileceğiniz gibi sözel bölümden sınava giriyorsanız 31 sözel net yapmanız yeterli. Eşit Ağırlıkta ise 14 Türkçe, 14 matematik net çıkarmanız 105 barajını aşmak için yeterli olacak. 
     Dört yıllık fakülteleri tercih edebilmek için 120 puan barajı bulunuyor. Sayısaldan 120 puan alabilmek için 31 sayısal net veya 25 sayısal, 25 sözel net yeterli oluyor. 
     Sözelden 120 puan için 49 sözel net ya da 18 sayısal 44 sözel net yapılması yeterli. Eşit ağırlıkta ise 25 Türkçe, 26 matematik ya da 21 Türkçe, 21 matematik, 10 sosyal, 9 fen netiyle baraj aşılabilir. Fen Bilimleri Merkezi Dershanesi Rehberlik Uzmanı Cihan Yeşilyurt, verilerin geçen yıl yapılan sınava göre alındığını belirterek, her yıl katsayıların değiştiğine dikkat çekti. 
     
Sınav için taktikler      ÖSS’nin aynı zamanda taktik sınavı da olduğunu belirten Fen Bilimleri Merkezi uzmanları şu önerilerde bulundular 
     Sınavdan bir gün önce 

</TEXT>
</DOC>
