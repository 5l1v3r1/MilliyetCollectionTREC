<DOC>
<DOCNO> 66755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/09/yazar/civaoglu.html </URL>
<DATE> 2002/02/09/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Usta - çırak kapışması 
</HEADLINE>
<TEXT>

     TCK 312'nin yeni haliyle Erdoğan'ın önü açıldı. Erbakan da bu maddeden yararlanıyor. 19 Şubat 2003'ten sonra... Seçimde usta - çırak çarpışacak. 
     
     Erbakan ve Erdoğan için siyasetin doğaçlama kader çizgisi mi... yoksa siyaset mimarlarının planı mı uygulanmakta 
     Sorunun cevabını "tam" bilmiyoruz. 
     Ama bir gerçek ortada... 
     Refah Partisi oy mirası için, genel seçimde Recep Tayyip Erdoğan ile Necmettin Erbakan çarpışacak. 
     Şu aşamada, Erdoğan sahada... Kamuoyu araştırmalarına göre Saadet Partisi'ne göre AK Partisi'nin oyları birkaç tur bindirerek ileride... Ama 19 Şubat 2003'ten itibaren Erbakan, Saadet Partisi'nin başına geçtikten sonra manzara değişir mi 
     Erbakan'ın "içimizden ihanete uğradık" söylemleri hangi etkileri yapar 
     Erdoğan'ın artık yararlanamayacağı "mağduriyet" kozu Erbakan'ın elinde kaç puan yazar 
     Bekleyelim... Göreceğiz. 
     Fakat, eski RP'ye ait muhafazakar oyların şu ya da bu oranda - fakat siyaset haritasını etkileyecek kadar - bölüneceği şimdiden görünüyor. 
     Bu saptamayı açalım. 
     
Kilometre taşı TCK 312      TCK 312'nin son hali Erdoğan ve Erbakan'ın bu maddenin eski hali ile aldıkları cezayı bütün sonuçlarıyla birlikte kaldırmaktadır. 
     Çünkü TCK 2'ye göre bu durum açıktır. 
     Erdoğan ve Erbakan, kendilerini 312'nin eski haline göre mahkum edem mahkemeye başvurarak, bu kararın bütün sonuçlarıyla birlikte kaldırılmasını isteyebilirler. 
     Mahkemenin yeniden yargılama yapmasına bile gerek olmayabilir. Hakim kürsüsünde bakılır... Erdoğan ve Erbakan'ın mahkumiyetlerine neden olan TCK 312'nin eski halindeki "adiyen tahrik" yerine, maddenin yeni halinde ki "nitelikli tahrik" var mı 
     Yani... 
     Sözleri kamu düzenini bozma tehlikesi yaratmış mı 
     Yaratmış olmadığına göre daha önceki karar "yok" hükmünde olacak, dosya bütün sonuçlarıyla birlikte kalkacaktır. Hatta bazı hukukçulara göre mahkemeler bu dosyayı, başvuru olmasa bile re'sen kaldırmalılar. 
     Kısacası her iki halde de Erbakan ve Erdoğan Seçim Yasası'ndaki "312'den mahkum olanlar, affedilseler bile milletvekili seçilemezler" hükmünü aşmış olacaklardır. 
     Bu durumda Anayasa Mahkemesi'nin de Erdoğan'ın üyeliği için son kararını yeniden gözden geçirmesi gerekiyor. 
     
İkinci kambur      Ancak... 
     Erbakan için bir engel daha var. 
     Anayasa Mahkemesi Refah Partisi'ni kapatırken, Erbakan'a Siyasi Partiler Yasası'nın 65. maddesi gereği 5 yıl süreyle bir partiye üye olmak ve o partiden seçilme yasağı koymuştur. 
     Bu durumda Erbakan TCK 312'den sıyırıyor ama Siyasi Partilar Yasası'nın 65. maddesine takılıyor. 
     Saadet Partisi'nin başına geçmesi ve o partiden milletvekili seçilebilmesi için 19 Şubat 2003'ü beklemek zorunda. 
     Daha önce seçim görülmüyor. 
     O halde, ilk seçimde Erbakan meydanlarda, TV'lerde olacak. 
     Usta ile çırak kapışacak. 
     Erbakan faktörü devreye "aktif politikayla" girdiğinde bakalım o kanadın oyları nasıl dağılacak 
     
Mağdurun primi      Türkiye'de "mağduriyet primi" vardır. 
     Haksızlığa uğradığı izlenimi veren siyasetçinin, partinin oyları artar. 
     Diğer faktörlerin yanı sıra Erdoğan'a mahkumiyet kararı ve Anayasa Mahkemesi tarafından Ak Parti'den dışlanılmak, onun oylarını artırmıştı. 
     Artık "mağduriyet" bitmekte. 
     "Haksızlığa uğramış mağdur" imajı artık Erbakan'da. 
     Erbakan "Demokrasi gazisiyim" diye ortaya çıkacaktır... 
     Oy dengelerini değiştirir mi 
     Göreceğiz. 
     Ayrıca, diğer partilerden oy kaymaları Erdoğan'ın şansıdır. Yeni dava dosyaları olasılığı ise handikabı mı 
     Bunu da göreceğiz. 
     Ama asıl olan "siyaset mühendisliğinin" yanlışlığıdır. 
     Bir o kadar yanlışlık da "talihsiz söylemler" ile yasaklı demokrasiye çanak tutmak değil mi 
     Keşke bu gerçekler görülse. 
     Sonuç... 
     Demokrasinin normallerine dönmesi için herkes katkıda bulunmalı. 
     
     







Kültür mirası 


Tayland dumanı 


Saddam'dan çifte tavır 


Koalisyon hükümeti 
ağır sorumluluk altında 


Usta - çırak kapışması 


Ölü çocuklar diyarı 


Türkiye nasıl yaratılır 


Kültürlerin dansı... 


Sevgililer Günü hayatımıza nasıl girdi 


Beyaz yakalılar mahkemeleri’ 


Bölükbaşı bir vilayete bedeldi... 


Saddam değişir mi 


Banka yönetim kurulunun ilk gündem maddesi 


Tam bir kaos 


Anılar ve Olaylar 


Cumhuriyet işadamı’ 


Bu da benim gümrük anketim 


</TEXT>
</DOC>
