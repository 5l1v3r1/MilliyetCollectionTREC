<DOC>
<DOCNO> 77600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/son/sonspo04.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor, Galatasaray maçından 3 puan istiyor... 
</HEADLINE>
<TEXT>

     İstanbulspor Menajeri Sinan Dinler, "Dört büyükleri yenen takım olarak sezonu kapatmak istiyoruz" dedi. 
     Menajer Dinler, hafta sonu lider Galatasaray ile kendi sahasında yapacakları ve ligin zirvesinde şampiyonluk mücadelesi veren Fenerbahçe ile Beşiktaş'ı da yarışta önemli ölçüde etkilemesi beklenen maç öncesi yaptığı açıklamada, şunları söyledi. 
     "Zirvedeki mücadele bizi ilgilendirmiyor. Amacımız ligi en güzel yerde noktalamak. Galatasaray iyi futbol oynayan bir ekip, bizde iyi futbol oynuyoruz. Hafta sonu oynayacağımız maç inanıyorum seyredenlere büyük zevk verecek. Amacımız sezonu dört büyükleri yenen takım olarak kapatmak." İstanbulspor Menajeri Dinler, bu sezon çok sansız maçlar oynadıklarını da belirterek, "İstanbulspor bu sezon oynadığı futbolun karşılığını alamadı. Çok iyi futbol oynayıp iyi mücadele ettiğimiz çok maçta, gol yollarındaki dikkatsizliğimiz ve şansızlığımız neticesinde hak ettiğimiz puanları toplayamadık. Bizim hedefimiz, UEFA Kupası'na katılmak. Cumartesi günü Galatasaray'ı yenip, bu şansımızı daha da kuvvetlendirmek istiyoruz" diye konuştu. 
     






</TEXT>
</DOC>
