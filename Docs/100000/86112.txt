<DOC>
<DOCNO> 86112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/son/sonspo04.html </URL>
<DATE> 2002/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor'dan transfer atağı... 
</HEADLINE>
<TEXT>

     Birinci Süper Lig'de önümüzdeki sezon düşme korkusu yaşamak istemeyen Diyarbakırspor'da, olağanüstü genel kurul öncesi sürdürülen transfer çalışmalarında 7 futbolcuyla prensipte anlaşıldığı bildirildi. 
     Kulüp ikinci Başkanı Ali İhsan Kaya'nın, 30 Mayıs 2002 Pazar günü yapılacak olan olağanüstü genel kurulda başkanlığa aday olacağını açıklamasından sonra belirlenen bir heyetin, transfer çalışmalarını sürdürdüğü ve 7 futbolcuyla ön anlaşma imzaladığı öğrenildi. Bu arada, ön anlaşma yapılan futbolcuların, resmi sözleşme imzalanmadan açıklanmayacağı ifade edildi. 
     Ayrıca, yönetim kurulu listesinin ise önümüzdeki hafta içinde kesinlik kazanacağı kaydedildi. 
     
     KALPAR'IN TRANSFER LİSTESİ 
     Diyarbakırspor Teknik Direktörü Hüseyin Kalpar'ın transfer edilmesini istediği futbolcular arasında, Yimpaş Yozgatspor'dan Cengizhan, Malatyaspor'dan Mithat, Antalyaspor'dan Kamil, Saffet ve Şenol, Konyaspor'dan Yunus ve Serhat, Ankaragücü'nden Kennedy, Denizlispor'dan Coulibaly, Altay'dan Yakup ile Samsunspor'dan Mehmet Nas'ın bulunduğu bildirildi. 
     





</TEXT>
</DOC>
