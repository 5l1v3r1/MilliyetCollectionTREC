<DOC>
<DOCNO> 57751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/18/son/sondun08.html </URL>
<DATE> 2001/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hizmetçisini döven Suudi Prensesi tutuklandı 
</HEADLINE>
<TEXT>

     ABD'de bir Suudi prensesi, Endonezyalı hizmetçisini dövdüğü ve merdivenlerden ittiği suçlamasıyla tutuklandı. 
     Suudi Arabistan Kralı Fahd'ın yeğenlerinden Prenses Buniya El Suud'un, Memet İsmiyati'yi dövmekten 15 yıl hapis cezası alabileceği belirtiliyor. 
     İsmiyati'nin, Prenses'in Florida'nın Orange ilçesindeki evinden ağlayarak kaçması üzerine, komşuların polisi haberdar ettikleri bildirildi. 
     Hizmetçi İsmiyati, Prenses'in kendisini dövdüğünü, kafasını duvara çarptığını ve merdivenlerden ittiği ve yürüyemez hale getirdiğini söyledi. 
     Washington'daki Suudi Arabistan Büyükelçiliği, Prenses'in diplomatik dokunulmazlığı bulunduğunu belirtirken, Göçmenlik ve Vatandaşlığa Kabul Bürosu, El Suud kendilerini ABD'de bulunduğundan haberdar etmediği için, diplomatik dokunulmazlığının kalktığını bildirdiler. 
     






</TEXT>
</DOC>
