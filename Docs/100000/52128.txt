<DOC>
<DOCNO> 52128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/son/sontur14.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis, Küçükarmutlu'dan sonra Alibeyköy'de... 
</HEADLINE>
<TEXT>

     İstanbul polisi, Küçükarmutlu'dan sonra 7 kişinin ''ölüm orucu'' eylemi yaptığı Alibeyköy'deki bir eve de operasyon düzenledi. Operasyonda, çok sayıda kişi gözlem altına alındı. 
     Karadolap Mahallesi Saya Yokuşu Caddesi Ayçiçek Sokak 7 numarada bulunan evin çevresindeki sokaklarda, sabah saatlerinden itibaren yoğun önlemler alan güvenlik kuvvetleri, saat 12.30 sıralarında, 7 kişinin ''F'' tipi cezaevi uygulamasını protesto amacıyla ''ölüm orucu'' eylemi yaptığı 4 katlı binaya girdi. 
     Operasyon sırasında, eylemde bulunan 7 kişi ile binanın 3. 
     katındaki balkona çıkarak megafonla ''teslim olmayacaklarını'' söyleyen ve slogan atan çok sayıda kişi gözlem altına alındı. Yaklaşık 20 dakika süren operasyonun ardından ambulanslara konulan eylemciler, hastaneye kaldırıldı. Polisin operasyonundan önce, binada bulunan yaşlı kadınların evden dışarı çıktıkları görüldü. Bu arada, operasyonu izlemek üzere Alibeyköy'e giden basın mensupları, eve uzak bir noktada güvenlik kordonu altında tutuldu. 
     






</TEXT>
</DOC>
