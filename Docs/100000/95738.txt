<DOC>
<DOCNO> 95738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/15/siyaset/siy05.html </URL>
<DATE> 2002/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Çoğunluğu geri dönecek 
</HEADLINE>
<TEXT>

Başbakan Yardımcısı Şükrü Sina Gürel, yeni oluşum liderlerini "kundakçılık" yapmakla suçladı 
     EYÜP KELEBEK Kütahya DHA 

     Başbakan Yardımcısı ve Dışişleri Bakanı Şükrü Sina Gürel, dün bir dizi açılış yapmak üzere geldiği Kütahya Emet’te bir basın toplantısı düzenledi. Gürel, "Yeni istifalar olabilir mi " sorusuna şu yanıtı verdi "DSP grubunda şimdiye kadar kundakçılık yapmış olanlar, bundan sonra da bu yangının devam etmesini istiyor olabilir. Büyük çoğunluğu bunun bir ilke, bir düşünce mücadelesi olmadığını gördükleri anda DSP’ye geri dönecek." 
     Gürel, ANAP lideri Yılmaz’ın yeni oluşuma destek verici açıklamasını da şu sözlerle eleştirdi "Hükümet içinde yer alırken böyle başka düşünceleri ortaya çıkartmaya çalışmak benim anlayışıma uymuyor. Sayın Derviş’in hem hükümette kalıp, hem başka bir oluşumu desteklemeye kalkışması da, aslında hükümetteki konumuna uygun düşmüyor." 
     Başbakan Bülent Ecevit’in Saadettin Tantan ile görüşmesi için de Şükrü Sina Gürel, şu değerlendirmeyi yaptı "Bu görüşme normal. Moda deyimle herhangi bir yeni oluşumun ifadesi değil." 
     



 SİYASET 















</TEXT>
</DOC>
