<DOC>
<DOCNO> 55006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/01/spor/spo07.html </URL>
<DATE> 2001/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüzsüze bak 
</HEADLINE>
<TEXT>

Torino maçında penaltı kaçırıp, Fatih Terim’in Milan’dan ayrılışına yol açan Inzaghi, "Suçluluk duymuyorum. Onunla kötü oynuyorduk" dedi 
     MİLAN’IN golcülerinden İnzaghi, "Penaltıyı kaçırmasam bile Terim daha fazla dayanamazdı" açıklamasını yaptı. Corriere dello Sport’ta çıkan haberde İnzaghi, "Kaçırdığın penaltıdan sonra Terim görevden alındı. Kendini suçlu hissediyor musun" şeklindeki soruya, "Her futbolcu penaltı kaçırabilir. Bu yüzden Terim’in görevden alınmasıyla ilgili kendimi en ufak şekilde suçlu hissetmiyorum. Kaçırmasam da bu olacaktı. Çünkü Milan onunla kötü oynuyordu" yanıtını verdi. 
     
     Bücürlere eleştiri 
     İTALYA Kupası’nda Inter’in Udinese ile 2 - 2 berabere kalarak elendiği maçta 90 dakika oynayan Emre ve 65 dakika forma giyen Okan’ın performansı beğenilmedi. İtalyan basını, iki temsilcimizin de futbollarını eleştirirken geçer not vermedi. Asıl fatura sakatlıktan yeni kurtulan Ronaldo’ya kesildi. Corriere dello Sport, "Ronaldo içeri, Inter dışarı" diye yazdı. 
     



 SPOR 

























</TEXT>
</DOC>
