<DOC>
<DOCNO> 75959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/son/sondun15.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu sefer Playgirl'den Enron'un erkeklerine ''çıplak teklif'' 
</HEADLINE>
<TEXT>

     Playboy dergisinin, iflas eden Amerikan enerji devi Enron firmasının kadın çalışanlarına çıplak poz vermelerini teklif etmesinin ardından, Playgirl dergisi de ''cinsiyetler arasındaki eşitlik ilkesine saygı'' çerçevesinde şirketin erkek çalışanlarına derginin sayfalarını açarak çıplak poz teklif etme kararı aldı. 
     Playgirl sözcüsü Anna Briggs, ''Playgirl dergisi, iflas eden enerji devinin en seksi erkeklerini arıyor. Enron'un kadın çalışanları kadar erkek çalışanları da acı çekti, dolayısıyla onlar da bunu hak ediyor'' dedi. 
     Playgirl sayfalarında yer almak isteyen erkek Enron çalışanlarının, firmada çalıştığını kanıtlayan bir belge ile çıplak ya da giyinik bir fotoğraf yollamaları isteniyor. 
     Playboy, düzenleyeceği ''Enron Kadınları'' yarışmasına katılmak isteyen eski Enron çalışanlarından bikiniyle çekilmiş fotoğraflarını ve portrelerini göndermelerini istemişti. 
     






</TEXT>
</DOC>
