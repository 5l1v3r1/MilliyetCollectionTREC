<DOC>
<DOCNO> 92822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/29/son/sondun08.html </URL>
<DATE> 2002/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da orta şiddette 2 deprem 
</HEADLINE>
<TEXT>

     İran'da orta şiddette iki deprem meydana geldi. 
     İRNA'nın haberine göre, Tahran Üniversitesi'ne bağlı Jeofizik Kurumu, kuzeydoğudaki Demghan kentinde dün gece meydana gelen ilk depremin Richter ölçeğine göre 4.2 büyüklüğünde olduğunu açıkladı. 
     Güneybatıdaki Çaharmahal Bahtiyari eyaletinde bugün sabah meydana gelen ikinci depremin ise Richter ölçeğine göre 3.4 büyüklüğünde olduğu bildirildi. 
     Tahran Üniversitesi'ne bağlı Brucen'deki Sismoloji Merkezi, depremin merkez üssünün eyaletin başkenti Şahrı Kord kentinin 33 kilometre güneydoğusu olduğunu ve depremin Şalemzar kentini sarstığını belirtti. 
     Her iki depremde de can ya da mal kaybı olduğuna ilişkin bilgi verilmedi. 
     İran'da 22 Haziran Cumartesi günü meydana gelen depremde 226'sı Gazvin ve 3'ü Hamedan eyaletinde olmak üzere toplam 229 kişinin öldüğü, 1300 kişinin yaralandığı açıklanmıştı. 
     





</TEXT>
</DOC>
