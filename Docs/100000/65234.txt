<DOC>
<DOCNO> 65234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/son/sonspo18.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
"Yaralı Kanarya" Kocaelispor karşısında moral arıyor... 
</HEADLINE>
<TEXT>

     Birinci Süper Futbol Ligi'nin ikinci yarısındaki ilk 3 maçında 2 yenilgi alan Fenerbahçe, yarın kendi sahasında karşılaşacağı Kocaelispor'u yenerek, çıkışa geçmeyi istiyor. 
     Lider Galatasaray'ın 9, Beşiktaş'ın ise 6 puan gerisinde kalan sarı-lacivertliler, yarınki maçı kazanarak, hem taraftarlarıyla barışmak, hem de şampiyonluk yarışından kopmamayı amaçlıyor. 
     
     5 eksik... 
     Fenerbahçe'de Kocaelispor maçı öncesi sakat ve cezalı futbolcuların çokluğu teknik heyeti sıkıntıya soktu. 
     Sarı-lacivertlilerde kart cezalıları Abdullah, Yusuf ve Mirkoviç ile sakatlıkları bulunan Johnson ve Mustafa Doğan yarınki maçta forma giyemeyecek. Sakatlığı bulunan Revivo ile yeni transfer Simao'nun durumlarının ise maç öncesinde netlik kazanacağı bildirildi. 
     Sakat ve cezalı futbolcular nedeniyle ilk 11 oluşturmakta zorlanan teknik direktör Werner Lorant'ın savunmada genç Serkan, orta sahada Hakan Bayraktar ve Ali Akdeniz'e görev vermesi bekleniyor. 
     Lorant'ın sakatlıktan kurtulan Oktay'ı ise uzun bir aradan sonra maç kadrosuna alacağı öğrenildi. 
     
     Muhtemel 11 
     Fenerbahçe'nin, Kocaelispor karşısına şu 11 ile çıkması bekleniyor 
     Rüştü, Deniz Uygar, Ümit, Serkan, Fatih, Ogün, Hakan, Ali Güneş Revivo , Ali Akdeniz Rapaiç , Serhat Oktay , Andersson. 
     FB Şükrü Saracoğlu Stadı'nda saat 20.00'de başlayacak ve Digitürk Lig TV'den naklen yayınlanacak maçı hakem Sebahattin Bitirim yönetecek. 
     Karşılaşmanın bilet fiyatları ise kale arkası tribün 4, numaralı tribün ise 27.5 milyon lira. 
     Fenerbahçe'nin yeni transferi Simao, sarı-lacivertli takımda 25 numaralı formayı giyecek. 
     Brezilyalı futbolcu imza törenin ardından Samandıra Tesisleri'ne gelerek, sarı-lacivertli formayla basın mensuplarına poz verdi. 
     






</TEXT>
</DOC>
