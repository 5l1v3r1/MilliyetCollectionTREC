<DOC>
<DOCNO> 77218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/guncel/agun.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk 100’den 83 trilyon Türk Lirası vergi... 
</HEADLINE>
<TEXT>
Bu yıl çok daha fazla ödeyecekler 
Bu yılki Türkiye vergi rekortmenleri listesine giren ilk 100 kişi, geçen yıla oranla toplamda tam 23.5 trilyon Türk Lirası daha fazla vergi ödeyecek 
     EKONOMİ SERVİSİ 

     İstanbul Defterdarlığı’nın açıklamasına göre gelir vergisi rekortmenleri listesine giren ilk 100 kişi 82.6 trilyon lira vergi ödeyecek. Geçen yıl bu rakam 59.1 trilyon liraydı. İstanbul’daki en yüksek gelir vergisi ödeyecek olan rekortmenler listesinin ilk sırasında 3.5 trilyon lirayla Doğan Holding Yönetim Kurulu Başkanı Aydın Doğan yer aldı. Semahat Arsel, 2.9 trilyon liralık vergisiyle ikinci, Sevgi Gönül 2.5 milyar dolar vergisiyle üçüncü oldu. 
     
     Beşincinin adı açıklanmadı 
     Sıtkı Çiftçi adlı mükellef, ücret gelirleriyle sağladığı kazancıyla listedeki yerini dört basamak yukarı taşıdı ve 2 trilyon 35 milyar liralık vergiyle dördüncülüğe yerleşti. Beşinci sırada isminin açıklanmasını istemeyen mükellefini, Avram Levi, Suna Kıraç ve Nihat Gürel izledi. İlk 10’a giren ilginç bir isim ise hisse senedi kazançları nedeniyle 1 trilyon 345 milyar 701 milyon 120 milyon lira vergi ödeyecek olan İsmail Tarman oldu. Tarman, 25. sıradan dokuzunculuğa yükseldi. Onuncu sırada Orhan Refik Yüce yer aldı. 
     
     Aslan 43’üncü 
     İşadamları Kemal Uzan 12’nci, Turgay Ciner 14’üncü, Şarık Tara 22’nci, Demir Sabancı 24’üncü, vefat eden Ayhan Şahenk’in eşi Deniz Şahenk 40’ıncı, gazino işletmecisi Fahrettin Aslan 43’üncü, sanayici Ömer Dinçkök 48’inci, Sabancı kardeşlerden Şevket Sabancı 52’nci, Cıngıllıoğlu ailesinden Sema Cıngıllıoğlu 55’inci, sanayici Jak Kamhi 60’ıncı, vefat eden genelev işletmecisi Matild Manukyan’ın oğlu Kerope Çilingir 82’nci, Mudo’nun sahibi Mustafa Taviloğlu 92’nci sıradan listeye girmeyi başaran isimler oldu. 
     
     Sabancı düştü 
     Geçen yılın vergi rekortmeni olan, ilk 20 arasında 10 isimle temsil edilen Sabancı ailesi fertleri bu yıl hayal kırıklığı yarattı. 2000 yılı kazançları nedeniyle 2001’de 2.6 trilyon lira ödeyerek 1. sırada yer alan Demir Sabancı, bu yıl ödeyeceği 930 milyar lira ile 24’üncü sırada kendisine yer bulabildi. Şevket Sabancı 52’nci, Ali İsmail Sabancı 62’nci, Mehmet Sabancı 71’inci, Suzan Sabancı Dinçer 76’ncı, Çiğdem sabancı Bilen 80’inci oldu. ANAP MKYK üyesi ve işadamı Turgut Yılmaz da 1 trilyon 50 milyar liralık menkul sermaye kazancı karşılığında 466 milyar liralık vergisiyle 90’ıncı sırada yer aldı. 
     
İşte ilk 50 rekortmen ve ödeyecekleri vergi...   Matrah Milyon TL Tah. eden Milyon TL 1- Aydın Doğan 7.911.915 3.553.922 2- Semahat Arsel 6.604.755 2.965.699 3- Daime Sevgi Gönül 5.766.473 2.588.472 4- Sıtkı Çiftçi 4.538.432 2.035.854 5- İsmi açıklanmadı 3.977.686 1.783.519 6- Avram Levi 3.897.097 1.747.253 7- Suna Kıraç 3.793.450 1.700.612 8- Nihat Gürel 3.347.093 1.499.751 9- İsmail Tarman 3.004.758 1.345.701 10- Orhan Refik Yüce 2.995.013 1.341.316 11- İsmi açıklanmadı 2.949.799 1.320.969 12- Kemal Uzan 2.852.441 1.277.158 13- İsmi açıklanmadı 2.800.572 1.263.817 14- Turgay Ciner 2.441.879 1.092.406 15- Cem Kalyoncu 2.405.546 1.076.055 16- İzzet Bayraktar 2.363.538 1.057.152 17- İbrahim Tatlıses 2.218.484 991.877 18- Abdullah Kanca 2.187.665 978.009 19- Murat Ülker 2.182.083 975.497 20- Ahsen Özokur 2.165.432 968.004 21- Mehmet Torun 2.158.602 964.931 22- Şarık Tara 2.113.886 944.809 23- İsmi açıklanmadı 2.084.824 931.731 24- Demir Sabancı 2.081.866 930.399 25- Necat Hepkon 2.040.311 911.700 26- Ahmet Akın Umur 1.989.144 888.674 27- M. Fadullah Cerrahoğlu 1.982.811 885.825 28- Güner Zeynep Yüceer 1.946.437 869.456 29- Mehmet Hıfzı Pir 1.909.778 852.960 30- İsmi açıklanmadı 1.907.837 852.086 31- M. Bahittin Obdan 1.902.633 849.744 32- Mehmet Sinan Dereli 1.898.140 847.723 33- İsmi açıklanmadı 1.878.504 838.886 34- M. Tevfik Birsel 1.876.945 838.185 35- Ahmed Pekin 1.837.594 820.477 36- Yılmaz Ulusoy 1.767.911 789.120 37- Muzaffer Mermer 1.736.571 775.017 38- Mehmet Salih Dereli 1.733.090 773.450 39- İsmi açıklanmadı 1.731.474 772.723 40- Deniz Şahenk 1.714.520 765.094 41- Türkan Dereli 1.689.038 753.627 42- İsmi açıklanmadı 1.682.585 750.723 43- Fahrettin Aslan 1.678.081 748.696 44- Hasan Umur 1.656.082 738.797 45- Ömer Celal Umur 1.596.969 712.196 46- İsmi açıklanmadı 1.595.106 711.357 47- Hülya Avşar 1.569.164 699.683 48- Ömer Dinçkök 1.549.021 690.619 49- Ali Raif Dinçkök 1.503.967 670.345 50- Ali Haydar Ersoy 1.465.012 652.815      
Avukatlar   Matrah Milyon TL Tah. eden Milyon TL 1- Fadullah Cerrahoğlu 1.982.811 885.825 2- İsmi açıklanmadı 1.907.837 852.086 3- Tevfik Birsel 1.876.945 838.185 4- Ahmed Pekin 1.837.594 820.477 5- Metin Somay 1.296.395 576.938      
Doktorlar   Matrah Milyon TL Tah. eden Milyon TL 1- Necmettin Pamir 327.608 140.983 2- Ali Çetin Sarıoğlu 256.274 108.883 3- Burhan Uslu 181.316 75.152 4- İsmi açıklanmadı 171.987 70.954 5- Agop Kotogyan 155.467 63.520      
     
Sanat dünyasında vergi kaçağı azaldı      Maliyeyle sorun yaşayıp art arda hakim karşısına çıkan ünlüler, bu yıl sanatçılar listesinin ilk sıralarında 
     Bu yılki vergi rekortmenleri listesinde sanatçılar arasında en çok vergi ödeyecek ismin İbrahim Tatlıses olduğu açıklandı. Hakkında vergi kaçakçılığı raporları yazılan ve bir trilyon dolayında ceza ödemek zorunda kalan türkücü İbrahim Tatlıses, bu yıl ödeyeceği vergiyi üçe katlayarak 991 milyar lira ile birinci oldu. Geçen yıl 393 milyar lira vergi ödeyerek listenin 17’inci sırasında bulunan Tatlıses, bu yıl 2.2 trilyon liralık kazanç beyan etti. 
     
     Beyaz’dan 156 milyar 
     Vergi kaçakçılığından hakim karşısına çıkan Hülya Avşar ise 699 milyar liralık vergisiyle ikinci olurken 144 milyar liralık vergisiyle Sibel Can onuncu sırada yer aldı. Geçen yıl 895 milyar liralık vergisiyle sanatçılar arasında vergi rekortmeni olan ve katıldığı bir söyleşide, 1 milyon dolara yakın vergi ödediğini için Türkiye’de birçok insanın bu nedenle kendisine enayisin’ dediğinden yakınan şovmen Beyaz ise bu yıl 156 milyar lira vergi ile dokuzuncu oldu. 
     
     Sultan 12’nci oldu 
     Ebru Gündeş 476 milyar liralık, ünlü şovmen Cem Yılmaz 438 milyar liralık vergiyle rekortmenler listesine girmeyi başardılar. Geçtiğimiz günlerde köşk satışıyla adı gündeme gelen Türkan Şoray ise 325 milyar 567 milyon 710 bin liralık vergi matrahına karşılık ödeyeceği 140 milyar 65 milyon 470 bin lira ile sanatçılar arasında 12’nci sırada yer alabildi. 
     
Bu da sanatçılar listesi   Matrah Milyon TL Tah. eden Milyon TL 1- İbrahim Tatlıses 2.218.484 991.877 2- Hülya Avşar 1.569.164 699.683 3- Ebru Gündeş 1.073.400 476.590 4- Cem Yılmaz 989.472 438.822 5- Tarkan Tevetoğlu 931.006 412.512 6- Yılmaz Erdoğan 905.638 401.097 7- Gülben Ergen 386.692 167.571 8- Şener Şen 364.586 157.623 9- Beyazıt Öztürk 362.971 156.897 10- Sibel Aksüt Can 334.926 144.276 11- Yusuf Kenan Işık 328.880 141.556 12- Türkan Şoray 325.567 140.065 13- Nilüfer Yumlu 267.940 114.133 14- Sertab Erener 261.286 111.139 15- Muazzez Ersoy 252.289 107.090 16- Mehmet Ali Alabora 225.910 95.219 17- Muharrem Cem Davran 205.748 86.147 18- Candan Erçetin 204.146 85.426 19- Fatma Giri 199.035 83.125 20- M. Aydın Uğurlular 197.887 82.609 21- Raif Özkan Uğur 183.252 76.023 22- Ceylan Avcı 173.209 71.504 23- Hüseyin Ece Vardar 171.035 70.526 24- Mehmet Ali Erbil 170.678 70.365 25- Tarık Ata Şimşek 156.460 63.967      
     
Tatlıses üçe katladı      Sanat dünyasının bu yılki rekortmeni Tatlıses, geçen yıl ödediği verginin üç katını ödeyecek. İkinci Avşar’ın ödeyeceği vergi ise Tatlıses’inkinin üçte ikisi kadar. Gündeş de 476 milyar lirayla üçüncü sırada. 
     



 GÜNCEL 






























</TEXT>
</DOC>
