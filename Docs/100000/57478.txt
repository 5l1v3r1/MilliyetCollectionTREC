<DOC>
<DOCNO> 57478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/16/yazar/theper.html </URL>
<DATE> 2001/12/16/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Hakkınızı kaybetmeyin 
</HEADLINE>
<TEXT>

     Evimi 1.1.2001 tarihinde kiraya verdim. Kiraya verdiğimde bir de dönem sonu için tahliye taahhüdü aldım. Ancak kiracım kira bedellerini her ay aksatmaya başladı ve ben de noterden birkaç tane ihtarname gönderdim. Kiracım benim dava açacağımı tahmin ettiği için telefonla aradı ve evden çıkacağını ancak kendisine Şubat 2002 başına kadar süre tanımamı istedi. Bu süreyi verebilir miyim Kira bedellerini alırsam hakkımdan vazgeçmiş olur muyum 
     Ç. O. - İstanbul 
     
     Önce şunu söylemeliyim. Tahliye talebi konusunda aldığınız tahliye taahhüdüne bel bağlamayın, kira sözleşmesi ile birlikte alınan tahliye taahhüdü geçerli değildir. 
     Ancak her şey bitmiş değil. Madem ki kira bedelleri zamanında ödenmediği için elinizde noter ihtarnameleri var, bunların içinden Kiracı ihtarnameyi aldıktan sonra en erken ertesi gün kira bedellerini yatırdığı ihtarnameyi aldığı gün yatırılan kira bedelleri hariç iki ihtarnameyi konu ederek kira dönemi bittikten sonraki bir ay içinde iki haklı ihtar nedeni ile tahliye davası açabilirsiniz. Yani sizin tahliye davası açma süreniz 2002 yılı Ocak ayı içindedir. Bu süre içinde dava açmazsanız bundan sonraki bir tarihte dava açarsanız dava reddolunur. Bu nedenle ocak ayını kaçırmayacaksınız. Şayet kiracınız sizden süre istiyorsa 
     1- Davayı Ocak 2002 sonuna kadar açabileceğinizden dava açmak için ocak ayının son haftasına kadar bekleyebilirsiniz. 
     2- Ocak ayının başında davayı açıp bekleyebilirsiniz. Kiracı bu arada tahliye ederse davanın konusu kalmaz, çıkmazsa davayı takip ederseniz, hakkınız zayi olmaz. 
     Bunların dışında hiçbir şey yapmadan şubat ayına kadar beklemenizi tavsiye etmem. 
     
     







Gol gol goool 


Bayram nerede 


Tutsak akıllarla bir yere gidemeyiz 


Dünyayı sarsan 1 gün 


Bayramların kokusu vardı eskiden... 


Mutlu bayramlar 


Suçlu kim 


La donna e mobile 


Bayramlık... 


İslam rönesansı, Mevlana 


Halalar değil, yabancılar 


Hiç bi’ kere hayat bayram olmadı 


Hakkınızı kaybetmeyin 


"Devletin Zirve"sinde 


Bir bayram gününde umutlanmak üzerine 


Şeker Bayramı 


"Parti" kahvesi kaynıyor 


</TEXT>
</DOC>
