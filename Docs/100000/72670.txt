<DOC>
<DOCNO> 72670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/magazin/amag.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Onu zirveye kalçası taşıdı 
</HEADLINE>
<TEXT>

Lübnan’da doğup Kolombiya’da büyüyen Shakira diyor ki Nasıl ki bir köpeğin kaderi havlamaksa, benim kaderim de şöhret olmaktı’ 
     NURDAN AKINER 

     Shakira’yı nasıl bilirsiniz Selvi boylu, uzun saçlı, kalçalarını her daim sallamaya hazır cinsten bir rock yıldızı mı Biz de öyle sanıyorduk, ta ki sevgilisiyle kaldığı Swissotel’e gidene kadar. Biz de tıpkı diğer meslektaşlarımız gibi hayal kırıklığına uğradık onu görünce. 
     Saat 11 00’de ilan edilen basın toplantısına 12.00’de gelen ufak tefek Shakira, utangaç mı utangaç, çekingen mi çekingenmiş meğer. 
     "Kendimi sadece banyoda ve sahnede rahat hissedebiliyorum" diyen Shakira Isabella Mebarak Ripoll’un Arjantin eski Devlet Başkanı Euduardo Duhalde’nin oğlu olan sevgilisi Chacho Alvarez Reunion con Duhalde ise basının ilgisinden bunaldığı için ortalıklarda hiç görünmedi. 
     
     Dakik değil Latin’im... 
     "Kadercilik, sabır ve randevulara geç kalma doğulu toplumlara özgüdür. Biz batılı bir star olan sizin zamanında gelmenizi bekliyorduk. Ama bir saat geç geldiniz. Hala Ortadoğu kültürü etkisinde olduğunuzu söyleyebilir miyiz " şeklindeki sorumu şöyle yanıtladı "Elimden gelenin en iyisini yapmaya çalışıyorum. Belki dakik değilim ama ne yapayım bu da benim Latin tarafım. Özür dilerim." 
     Swissotel’in 17 katındaki Executive Lunch’ta konuştuğumuz Shakira’yla konuşurken gördük ki, o Tarkan da dahil Türk kültürüne ait hiçbir şeyi bilmiyor. 
     
Albümünüzün ismi Çamaşır Yıkama Servisi. Bu, yeni bir hayata başladığınız anlamına mı geliyor 
     Beynime, yeteneklerime ve kalçalarıma güveniyorum. Şöhretimde onların da büyük rolü var. Hayatım boyunca bu anı bekledim. Şöhretin tam zamanı diye düşünüyorum. Bu yüzden yeni imajımla yeni bir yolculuğa başladım ve yeni albümümüm ismini Laundry Service - Çamaşır Yıkama Servisi koydum. Çünkü kendimi bir çamaşırhanede hissediyorum. Nasıl ki, bir köpeğin kaderinin havlamak olduğunu bildiğim gibi, benim de kaderimin bu olacğını biliyordum. Ben Lübnan dağlarından alınıp Kolombiya’nın küçük bir şehrinde yetiştirilmiş bir çiçeğim ve oluşumumda her iki kültürün de etkisi var. 
     
Albümünüzü çıkarabilmek için İngilizce öğrendiniz. Bu bir zorunluluk muydu 
     İngilizce albüm yapmadan önce de ünlü bir yıldızdım. Dünyanın bütün ülkelerinde ünüm yayılmış durumdaydı. Şarkılarıma İngilizce söz yazarken, sözlük kullanıyor ya da arkadaşlarımı çağırıp iki kere kontrol ettiriyordum bir yanlışlık olmasın diye. Ama bu benim için bir gelişim ve yenilenmeydi. Tıpkı bilim adamlarının uzaya gidişi keşfetmesi veya yeni yöntemler geliştirmesi gibi. Ama İspanyolca şarkılar söylerken kendimi daha rahat hissediyorum. Ama Arapça konuşamıyorum. Sadece birkaç kelime biliyorum. 10 yaşımdayken kendime Arap şarkıcı Faruz’u örnek alırdım. Ama çok etkilendiğim ilk sanatçı 3 yaşımdayken keşfettiğim Donna Summer’dı. 
     
Sevgilinizin politik yönü ilişkinizi etkiliyor mu 
     Hayır, ilişkimi her türlü etkiden uzak tutuyorum. 
     
Nasıl tanıştınız 
     2 yıl önce bir restoranda tanıştık. Tanışmadan önce bütün gece bakıştık. Çok romantikti. 
     
Ne iş yapıyor ve onun için beste yaptınız mı 
     Şu sıralar iletişim ya da yöneticilik gibi işlerle uğraşıyor ama aslında o bir avukat. Bu albümdeki bestelerimin çoğu onun için. Tıpkı, klibinde birlikte rol aldığımız Underneath Your Clothes’ gibi. 
     
Kapalıçarşı’ya gideceğinizi duyduk. Neler alacaksınız 
     Kapalıçarşı mı İlk kez sizden duyuyorum. Bir yere gitmeye hiç zamanım yok ama yapabilirsem binaları görmek istiyorum. 
     
Hangi binaları 
     Saray gibi şeyleri ve Bizans sanat eserlerini görmek istiyorum, çok merak ediyorum. Yani Konstantin saraylarını filan, pardon Kapalıçarşı her zaman açık mı 
     



 MAGAZİN 











</TEXT>
</DOC>
