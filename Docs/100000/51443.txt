<DOC>
<DOCNO> 51443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/son/sondun15.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocasını pişirdi, çocuklara yedirdi... 
</HEADLINE>
<TEXT>

     Avustralya'da, öldürdüğü kocasının cesedini pişirip çocuklarına yediren kasap, müebbet hapis cezasına çarptırıldı. 
     Mezbahada çalışan 45 yaşındaki Katherine Mary Knight, 44 yaşındaki kocası John Price'ı geçen yılın Şubat ayında 37 bıçak darbesiyle öldürdüğünü itiraf etmişti. 
     Cesedi parçalara ayıran ve derisini yüzen cani kadın, ceset parçalarını pişirdikten sonra sebze ve sosla birlikte çocuklarına yedirdi. 
     Polis daha sonra kurbanın kafasını mutfaktaki bir tencerenin içinde buldu. 
     Kasap kadının ömür boyu hapis cezasına çarptırıldığını açıklayan davaya bakan yargıç Barry O'Keefe, cani kadının çok tehlikeli olduğunu ve serbest bırakılması durumunda başka erkekleri de öldürebileceğini belirtti. 
     






</TEXT>
</DOC>
