<DOC>
<DOCNO> 59252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/yazar/myilmaz.html </URL>
<DATE> 2001/12/27/ </DATE>
<TIME>  </TIME>
<AUTHOR> Mehmet Y. YILMAZ  </AUTHOR>
<HEADLINE>
Yılbaşı fırsatıyla isyana tahrik 
</HEADLINE>
<TEXT>

     İçimde hep şöyle bir umut taşıyorum Türkiye’de din üzerinden siyaset yapma alışkanlığı bir gün değişecek. Siyasal islamcı kesimde de bir gün akıl öne çıkacak. O kesimde varlıklarından hiç kuşku duymadığım akıllı ve gerçekten inanmış insanlar, islam üzerinden siyaset yapmanın herkesten çok ülkenin mütedeyyin insanlarına zarar verdiğini görecekler. Dinin sadece Tanrı ile kul arasındaki çok özel alanda kalması gereken bir toplumsal gerçek olduğu herkesçe anlaşılacak.. 
     Tayyip Erdoğan liderliğindeki AKP kurulurken de aynı umutları taşıyordum. 
     Önyargılarımı bir kenara bırakmayı başarıp, sadece söylenen sözlere kulak verdiğimde bunun gerçekten yeni’ bir akım olduğunu düşünüyordum. 
     Sonra AKP kuruldu. Bir araya getirilen kadrolar, o çizgiye h kim olan siyaset anlayışının devam ettiğini gösteren uygulamalar beni yine tekzip ediyordu. 
     
Yine Christmas’ hezeyanı      Benzeri umutları SP için de taşıdım. Erbakan çizgisinin, bu hareketi ne tür maceralara sürüklediğinin artık anlaşılmış olabileceğini ümit ettim. Orada da hayal kırıklığına uğramam için çok beklemem gerekmedi. 
     Ben ne kadar umutlu olursam olayım, hayat beni haklı çıkarmıyor.. Siyasal islamcı kesimde günün ve ülkenin gerçeklerinin farkında olanlar bir türlü öne çıkamıyor, hareketi Türk demokrasisi için sağlıklı bir çizgiye oturtamıyor. 
     Saadet Partisi’nin Genel Sekreteri Suat Pamukçu dün bir basın toplantısı düzenledi. Gündemde basın toplantısı ile ilgili notu görünce konunun yine yılbaşı kutlamaları olacağını tahmin etmeliydim. 
     Her yılbaşı yaklaşırken bu kesim hezeyan içinde davranma eğilimine giriyor. Yılbaşı kutlamalarını, Christmas’ kutlamaları ile bilerek karıştırdıklarını, bunu toplumumuzu bölmek için bir fırsat olarak gördüklerini artık biliyorum. 
     Nitekim Pamukçu da beni yanıltmadı. Tıpkı bir zamanlar Sincan Belediye Başkanı’nın yılbaşı nedeniyle hindi satışlarını yasaklamasına benzer bir zihniyetle konuştu. Yılbaşı eğlencelerini sefahat lemleri ve diğer insanlarımızı isyana tahrik etme vesilesi’ olarak gördüğünü söyledi. 
     
Dua için engel mi var      Yıl dönümleri, her yeni senenin başlangıcı bizlere bir yandan geçmişin muhasebesini yapma, öte yandan da yeni bir geleceğe hazırlanmak için umutla dolma olanağı tanır. 
     Bu yılbaşı için de aynı şey geçerli. 
     2001 senesi hepimiz için zor geçti Arkası arkasına gelen ekonomik krizler, kapanan işyerleri, işsiz kalan yüz binlerce insan, bir anda kapımıza kadar geliveren savaş tehlikesi.. 
     2002’ye girerken aklımızda bu kötü anılar, yüreğimizde her şeyin düzelebileceğine yönelik olarak beslediğimiz inanç olacak. 
     İnsanlarımızın bu yılbaşını evlerinde, eğlence yerlerinde, sokaklarda sevdikleri ile birlikte kutlamalarında nasıl kötü bir yön olabilir 
     Herkesin kendi bütçesine göre donatacağı bir sofranın başında, ailecek bir ortak sevinci paylaşmaktan nasıl bir "isyana tahrik" çıkabilir 
     İsyana tahrik, bütün bir yıl bunalmış insanların eğlenerek yeni bir yıla girmesi midir, yoksa bizatihi bunu bir isyana tahrik vesilesi’ olarak görmek midir 
     Siyasal islamcıların bu yaklaşımının tek bir hedefi var Bu yılbaşını eğlenerek geçirecekler ile eğlenmeden geçirecekler arasında düşmanlıklar yaratmak. 
     Dini inancı gereği yılbaşı eğlenceleri düzenlemek istemeyenlerin, o gece oturup daha iyi bir gelecek için dua etmelerinin önünde engel mi var 
     
     







İnönü faktörü 


Bushizm.. 


Ecevit ve Org. Kıvrıkoğlu'nun sözleri 


Irak'la ilgili o kadar çok soru var ki 


Sevinecek şeyler de bol üzülecek şeyler de bol 


Kurmayca diplomasi 


Mutlu Noeller Türkiye .. 


İhracata maşallah 


Afgan deneyimi 


Yılbaşı fırsatıyla isyana tahrik 


Tarikat okulunda dehşet 


Alemdaroğlu'na angaje olanlar 


Solda Pişkinsüt partisi 


Batan 19 bankadan 11'inin murakabesi neden Deloitte'e 


Ay-Cell piyasa’da 


Deride iki Turgut olayı’... 


</TEXT>
</DOC>
