<DOC>
<DOCNO> 77702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/spor/spo02.html </URL>
<DATE> 2002/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener destek istedi 
</HEADLINE>
<TEXT>

     FUTBOL Federasyonu’na savaş açan Fenerbahçe Yönetimi, dün yapılan Kulüpler Birliği toplantısında Haluk Ulusoy’un gönderilmesi için yardım istedi. Toplantıya katılan 2. Başkan Nihat Özdemir, son olaylardan duydukları rahatsızlıkları dile getirerek, Haziran ayında yapılacak kongrede Federasyon yönetimini değiştirmek için kendilerine destek verilmesini bildirdi. 
     TOPLANTIYI erken terk eden Özdemir, "İçeride federasyonun tutumundan, yönetim tarzından rahatsızlığımızı aktardım. Bu işten herkes rahatsız. Küme düşen de düşmeyen de şikayetçi. Bizim görüşlerimize büyük destek var. Artık bıçak kemiğe dayandı" dedi. Sarı - Lacivertli yönetimin Ulusoy’u değiştirmek için temaslarını hükümet bazında da sürdürdüğü öğrenildi. 
     
Eve galip gelsinler’      YUSUF DURSUN 

     LORANT, Beşiktaş derbisi öncesi Fenerbahçeli futbolculara konuşma yasağı getirdi ama eşleri "demokratik" haklarını korudular. Zorlu maça eşlerini en iyi şekilde hazırladıklarını ve bir sorun yaşamamaları için titizlik gösterdiklerini belirten "Bayan Kanaryalar, "Biz onlara inanıyoruz. İnönü Stadı’ndan galip dönecekler" diye konuştular. 
     BİR sezon boyunca çok büyük zorluklara birlikte katlandıklarını belirten futbolcu eşleri Meryem Doğan, Işıl Reçber, Burçak Temizkanoğlu, Nazan Ercan ve Revivo’nun eşi Sagit, "Onlar sahada yoruluyor ama biz de bütün gerilimi yaşıyoruz. Bütün sene çalıştıktan sonra bu maçı kaybetmek olmaz. Onlardan eve galibiyetle dönmelerini bekliyoruz" dediler. 
     
Golcülere takdir      FENERBAHÇE’NİN dün basına kapalı yapılan antrenmanında, forvet oyuncularının birbirinden güzel goller atmaları üzerine, Lorant antrenmanı yarıda keserek hepsine teşekkür etti. Özellikle Andersson, Oktay, Serhat, Ceyhun, Abdullah ve Hakan Bayraktar’ın hırsları dikkati çekti. Bileğindeki sakatlık nedeniyle Mirkovic yine çalışmaya katılmadı. 
     
Dev zirve, dev iddia      FUTBOLDA gündem derbi maçına endekslenirken, zorlu karşılaşma öncesi buluşan Fenerbahçe Başkanı Aziz Yıldırım ile Beşiktaş Kulübü Başkanı Serdar Bilgili mücadeleyi kazanacaklarını ileri sürdüler. Levent’teki Le Select restaurantta gerçekleşen buluşmada Galatasaray Başkanı Özhan Canaydın da hazır bulundu. Üç büyük takımın başkanının, son gelişmeleri değerlendirip, fikir alış verişinde bulunduğu öğrenildi. 
     BEŞİKTAŞ Başkanı Serdar Bilgili, caimayı birleştirme çalışmalarını sürdürüyor. Bilgili, kulübün resmi internet sitesine yaptığı açıklamada, "İddia edilenlerin aksine, genel kurula sırtımı dönmem söz konusu değil. Ben her zaman sırtını camiaya dayayan bir başkan oldum. Gün, birlik ve beraberlik günüdür. Bugün tüm camianın tek vücut, tek ses olarak kendini ve gücünü göstereceği gündür" dedi. 
     



 SPOR 


























</TEXT>
</DOC>
