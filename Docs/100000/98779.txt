<DOC>
<DOCNO> 98779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/siyaset/siy01.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
AB sözünüzü tutun 
</HEADLINE>
<TEXT>

MHP Lideri Bahçeli’nin dışındaki liderler, AB ile ilgili düzenlemelere destek vereceklerini konusunda taahhütte bulunmuşlardı. İşte o an geldi. Kamuoyu, partilerden verdikleri sözün tutulmasını bekliyor 
     AYDIN HASAN Ankara 

     MHP’nin dışında Meclis’te temsil edilen siyasi parti liderlerinin, Türkiye’nin AB üyeliği açısından önem taşıyan düzenlemelerin çıkarılması konusunda verdikleri sözlerin arkasında ne kadar duracaklarını gösterecek kritik takvim, TBMM’nin toplanmasıyla dünden itibaren işlemeye başladı. 
     7 Haziran’da Köşk’te yapılan AB zirvesinde oluşan hava çerçevesinde MHP Genel Başkanı Devlet Bahçeli dışındaki tüm liderler, AB ile ilgili düzenlemelere destek verecekleri konusunda kamuoyuna taahhütte bulundu. 
     
     Zirvede söz verdiler 
     7 Haziran’da Köşk’te yapılan zirvede Bahçeli, idam ve anadilde eğitim - yayın konularına karşı çıkarken, diğer liderler şu görüşleri dile getirdi 
     ANAP Genel Başkanı Mesut Yılmaz Bütün Türkiye AB konusunda ayakta. Sivil toplum kuruluşlarının, işadamlarının çağrılarını görüyoruz. AB konusunun vebali bütün siyasetçilerin üzerindedir. 
     AKP Genel Başkanı Recep Tayyip Erdoğan Şartımız, ölüm cezası yerine, affedilemeyecek şekilde ağırlaştırılmış müebbet hapis. Anadilde yayın da devletin kontrolü dışında zaten yapılıyor. Anadilin kurslarda öğretilmesi serbest olmalıdır. 
     SP Genel Başkanı Recai Kutan Anadilde yayına "Evet’ diyoruz. İdam konusunda AİHS’nin 6. ek protokolü imzalanıp onaylanmalı ve ceza kaldırılmalıdır. 
     Bülent Ecevit yerine dönemin DSP Genel Sekreteri Hasan Gülay DSP olarak AB’nin yüzde 100 yanındayız. 
     Ecevit gelmediği gerekçesiyle toplantıya katılmayan DYP Genel Başkanı Tansu Çiller, "AB yasalarına şartsız destek veriyoruz" derken, zirveden sonra kurulan YTP’nin Genel Başkanı İsmail Cem, bakanlığı döneminde AB konusunda kendisini bağlayan açıklamalarda bulundu. 
     
     



 SİYASET 



















</TEXT>
</DOC>
