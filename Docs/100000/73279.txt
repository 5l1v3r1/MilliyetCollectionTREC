<DOC>
<DOCNO> 73279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/18/son/sonspo11.html </URL>
<DATE> 2002/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakan boş kaleye kaçırdı Parma yeniden tehlike çemberinde.. 
</HEADLINE>
<TEXT>

     Hakan Şükür'ün oynadığı Parma takımı, İtalya liginde Perugia'ya 2-1 yenilince, 2. lige düşme korkusunu daha fazla hissetmeye başladı. 
     Parma Teknik Direktörü Carmignani, ''Ağır bir yenilgi aldık. 1. ligde kalmak için daha fazla fedakarlık etmemiz gerekiyor. Ama ben inanıyorum ki başaracağız. Son 7 maç da bizim için final gibi'' dedi. 
     İtalyan spor gazetelerinde Perugia-Parma maçıyla ilgili başlıklarda, ''Perugia şov. Parma panikte. Perugia, Parma'yı çıplak bırakıyor. Parma şimdi titriyor. Sarı lacivertliler her zaman daha tehlikede'' ifadeleri yer aldı. 
     İlk 11'deki formasını Bonazzoli'ye kaptıran Hakan Şükür, karşılaşmanın 69. dakikasında Micoud'un yerine oyuna girdi ve maçın son saniyelerinde boş kaleye karşı bir gol kaçırdı. Basındaki yorumlarda eleştirilen Hakan Şükür'ün, ''beraberliği çöpe attığı ve tehlikeli olmasına karşın sonucu getiremediği'' belirtildi. 
     Ligin bitimine 7 hafta kala 31 puanla 13. sırada bulunan Parma'nın, ligde kalma mücadelesi verdiği rakipleriyle olan puan farkı da Perugia yenilgisiyle kapanmış oldu. Parma'nın iki üstünde 33 puanla Atalanta ve 32 ile Piacenza bulunurken, altta averajla Udinese, 30 punala Brescia yer alıyor. Matematiksel olarak halen şansları olması karşın 16 puanlı Venezia, 22 puanlı Fiorentina ve 24 puana sahip Lecce, bu sezon sonunda 2. lige düşecek 4 takımdan 3'ü olarak gösteriliyor. 
     






</TEXT>
</DOC>
