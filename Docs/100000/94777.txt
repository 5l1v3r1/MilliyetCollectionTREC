<DOC>
<DOCNO> 94777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/siyaset/siy03.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Erken değil hemen seçim 
</HEADLINE>
<TEXT>

Hemen seçim için Başbakan Ecevit - Bahçeli zirvesinden 3 Kasım, ANAP - SP görüşmesinden 29 Eylül anlaşması çıktı. Çiller 3 Kasım’ı, AKP 6 Ekim’i istiyor 
     AYDIN HASAN Ankara 

     MHP lideri Devlet Bahçeli’nin 3 Kasım’da erken seçim önerisi ve DSP’deki parçalanmayla tırmanan seçim tarihi tartışması, sandığa "hemen" gidilmesiyle sonuçlanabilecek gelişmelere sahne oluyor. Hemen seçim için Ecevit - Bahçeli zirvesinden 3 Kasım, ANAP - SP görüşmesinden 29 Eylül anlaşması çıktı. DYP lideri Tansu Çiller "olabilecek en erken seçimi istediklerini" açıkladı. AKP’nin önerisi 6 Ekim. 
     Hemen seçim için 29 Eylül’ü öneren ANAP lideri Mesut Yılmaz’ın ikinci seçenek olarak gündeme getirdiği öneri doğrultusunda AB’ye üyelikle ilgili düzenlemeleri yapabilecek MHP’siz bir hükümetin oluşumu durumunda, seçim tarihi yıl sonuna veya 2003’ün ilkbaharına sarkabilecek. AB düzenlemelerinin yeni parlamento ve yeni hükümete bırakılması konusunda mutabakat sağlanırsa, eylül sonunda veya ekim başında erken seçim yapılabilecek. 
     Seçimin, mevcut hükümetle Kasım ayına bırakılması, 12 Aralık’ta yapılacak Kopenhag Zirvesi’nde müzakarelere başlanması için takvim alınması ihtimalini zora sokacak. AB odaklı seçim olasılıkları ve partilerin pozisyonları şöyle 

</TEXT>
</DOC>
