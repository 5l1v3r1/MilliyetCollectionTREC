<DOC>
<DOCNO> 94843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/son/sondun11.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD nükleer atıkları Nevada'daki Yucca'ya gömecek 
</HEADLINE>
<TEXT>

     ABD Kongresi'nin nükleer atıkların Nevada eyaletindeki Yucca'ya gömülmesi yönünde aldığı karar, eyalet yönetiminin tepkisine neden oldu. 
     Las Vegas'ın 150 kilometre kuzeybatısındaki Nevada çöllerinde, sürekli olarak kullanılacak bir nükleer atık deposu oluşturulmasına olanak sağlayan karar, eyalet yetkililerinin güvenlik endişelerine rağmen Kongre üyesi senatörler tarafından onaylandı. 
     Karar, ABD Enerji Bakanlığı'na, 2010 yılında faaliyete geçecek, 77 bin ton radyoaktif materyalin gömülmesine olanak sağlayan 58 milyar 
     dolarlık projenin uygulanması yolunu açtı. 
     Öte yandan, Kongre kararına, güvenlik nedenlerini ön plana çıkararak tepki gösteren Nevada eyalet yönetimi, kararın iptali amacıyla federal mahkemeye başvurdu. 
     Bölgenin, binlerce tonluk ölümcül radyoaktif materyalin gömülmesine uygun olmadığını ifade eden yetkililer, projenin iptali için mahkemede macedele vereceklerini söylediler. 
     





</TEXT>
</DOC>
