<DOC>
<DOCNO> 90926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/yazar/sazak.html </URL>
<DATE> 2002/06/20/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
İyi ki futbol var 
</HEADLINE>
<TEXT>

     Türkiye’nin Dünya Kupası’ndaki görkemli ilerleyişi sürdükçe milyonlarca insan futbolla coşuyor. 
     Finallerdeki kritik eşik Çin’i 3 - 0 yendiğimiz maçta Brezilya’nın Kosta Rika’ya gol yağdırdığı gün aşılmıştı. 
     Gruptan A Milliler, ev sahibi Japonya’yı da eleyerek başarı çıtasını yükselttiler. Türkiye şimdiden dünyanın en iyi sekiz takımı arasında. 
     Senegal’i geçersek yarı finalde oynayacağız. 
     Brezilya - İngiltere maçının sonucuna göre sambacılar’la yeniden eşleşmemiz olası... Artık umut denizinde yüzüyoruz, kriz yorgunu’ bir toplum olduğumuzu unuttuk, ulusça kupa düşü’nün gerçek olmasını bekliyoruz. 
     Kupanın en çok eleştirilen teknik adamı Şenol Güneş, Japonya başarısının ardından şöyle konuştu 
     Futbolcularım bugüne kadar tarih yazdı. Fakat artık tarih yazmaya gerek yok. Tarih bitti. Artık geleceğe uzanıyoruz.’ 
     Türkiye ilerlerken Fransa, Arjantin, Portekiz gibi takımlar elendi. 
     Zidan, Figo gibi Avrupa’nın transfer rekortmenleri, yıllık kazançları 10 milyon doları bulan futbolcular Japonya’da yok, buna karşılık Hasan Şaş dünya karmasında, son Mohikan’ Ümit Davala gol attıkça yıldızlaşıyor. Türk futbolunun dış temsilcileri Yıldıray, Tugay, Emre, Alpay çok iyi oynuyorlar, Rüştü kalede devleşiyor. Hakan Şükür’den Senegal maçında gol bekliyoruz. 
     Şenol Güneş, geleceği yazıyoruz’ diyorsa da, başarının ardında 1990’dan sonraki yapılanma var. 
     Başka hiçbir alanda, özellikle de siyasette olmadığı kadar sorgulanmaya açık, futbol. 
     Futbolda başarı eşiğini aşan Türkiye aynı şeyi ülke yönetiminde niye yapamıyor 
     En büyük sorun, yenileşmede... 
     Japonya’yı Dünya Kupası finallerine hazırlayan Fransız teknik adam Türkiye yenilgisinden sonra takımına veda etti. 
     Başarısızlık halinde aynı şey Güneş’in ve federasyonun da başına gelecekti. 
     Oysa Türkiye, 2001’de uğradığı ekonomik çöküşün ardından hiçbir siyasi hesaplaşmaya gitmedi. 
     Doğru olan, hükümetin çekilmesiydi. Siyasi sorumluluğu üstlenmesi gereken Başbakan, bunu yapmadı ve oyuncu değişikliğiyle yetindi. Dünya Bankası’ndan Kemal Derviş transfer edildi. 
     Ancak bu defa da Başbakan’ın sağlık sorunları nedeniyle hükümet tekliyor. AB gibi yaşamsal bir hedefte karar alma süreçleri işlemiyor. 
     Ekonomide işlerin iyiye gitmediği Derviş tarafından sıkça açıklanır oldu. 
     Türkiye böyle bir nekahet’ yönetimiyle daha kaç ay gidebilir Başbakan’a ekonomi brifingi verildiği günün ertesinde bir özel banka daha fona devredildi. Borsa felç, döviz, faiz zor tutuluyor. 
     Ekonomideki olumsuzlukları Milli Takım coşkusu kapatmaya yetmez. 
     Futboldaki başarı ölçü olsa Maradona ile Dünya Kupası’nı kazanan Arjantin, günümüzdeki çöküntüye uğramazdı ya da futbolda ülkelerine kupa kazandıran teknik adamları başbakan yaparlardı. 
     Yine de Şenol Güneş’e haksızlık etmeyelim. Kosta Rika maçından sonra Ecevit, Güneş’ten daha zinde’ diye eleştirmiştik. 
     Düzeltiyoruz keşke, Milli Takım’ın başarısını koalisyon liderleri de gösterebilseler. 
     
     







İran’da değişim 


Sakıncasız çiftleşme, şiiri öldürdü mü 


FT’nin hakkı... 


İdam konusu ertelenebilir 


Unutmayın, top artık ekonomide değil siyasette 


Eşdeğer ilaçların fiyat farkı korkunç 


Otomatik şiir makinesi 


Ankara İran konusunda AB gibi düşünüyor 


Bankacılık sistemimiz güçlüdür mü acaba 


Çukurova Holding nereye koşuyor 


Amerika’daki El Kaide militanı Bursa’yı işaret etti 


Ufak tefek, ıvır zıvır... 


İyi ki futbol var 


Karamehmet neden sermaye koymadı 


Mevduat garanti’ olan kredi’ye oluyor 


</TEXT>
</DOC>
