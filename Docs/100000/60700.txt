<DOC>
<DOCNO> 60700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/yazar/theper.html </URL>
<DATE> 2002/01/05/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Yeni yıla yeni kanun 
</HEADLINE>
<TEXT>

     Yeni Medeni Kanun yürürlüğe girdi mi Girmedi ise ne zaman girecek 
     Y. Z. - İstanbul 
     
     Yeni Medeni Kanun 8 Aralık 2001 tarihinde Resmi Gazete'de yayımlandı. Ancak bu tarihte yürürlüğe girmedi, yürürlük tarihi 1.1.2002. 
     Yeni Medeni Kanunumuzda dikkat çeken çok nokta var. Bunları zaman zaman açıklayacağım, bir güne sığdırmam tabii ki mümkün değil ancak öncelikle yeni yasamızın dili dikkat çekici. Sanki yabancı kökenli kelimeler Türkçeleştirilmeye çalışılmış da başarılı olamamış gibi, ben anlamakta zorlanıyorum. Örnek 
     Eşin ailesi ile olan ilişkiye eski yasa "sıhri hısımlık" diyordu, yeni yasada bu "kayın hısımlığı" olmuş. Kayın lafı daha çok bir ağaç türünü hatırlatıyor, şimdi bu daha anlaşılır bir kelime mi Bence değil. 
     Hukukta, muhtelif yasalarda hata, hile, tehdit kelimeleri çok kullanılır. Bunlar günlük yaşantımızda da çok kullanılır ve artık dilimize iyice yerleşmiş kelimelerdir. Yeni yasada hata yerine yanılma, hile yerine aldatma ve tehdit yerine de korkutma kelimeleri kullanılmış. Bu hali ile diğer yasalardan bir kopukluk olmuş. Üstelik de maksadı tam ifade etmiyor. Örneğin tehdidin karşılığı korkutma değildir. Korkutma çok daha geniş kapsamlı bir ifade olup tehdit unsuru olmadan da bir insanı korkutabilirsiniz. 
     Reşit yerine ergin, temyiz kudreti yerine de ayırt etme gücü ifadeleri yer almış. Ergin kelimesinin reşit kelimesinden daha anlaşılır olduğunu zannetmiyorum. Ayırt etme gücü de öyle. 
     Bu kabil hukuka yerleşmiş, artık hukukun parçası olmuş kelimeler diğer yasalarla uyumu bozacak şekilde değiştirilmiş ama yasanın adı hala Türk Medeni Kanunu. Yani bu yasa dışındaki yasalar gayri medeni mi 
     Medeni lafı, burada vahşi olan, yabanın karşıtı değil. Sosyal hayatı tanzim eden ayetler Medine'de geldiği için bunları içeren surelere medeni sureler denildiğinden sosyal hayatı düzenleyen bu yasaya da Medeni Kanun denilmiş, oysa dünyadaki karşılığı "Yurttaşlar Yasası"dır. Dolayısı ile adı ile değişim amacı çelişki halinde. Başka açıklamalarım var, beni izlemeye devam edin. 
     
     







Yine üniversite 


Denetim mavalı 


Çakan Mutlaka inecek 


Bankacılık sloganlarla, kahvehane üslubuyla kurtulmaz 


"MİT manzaralı daire" 


Kar altında kayıkçı kavgası 


Arjantin'de son tango... 


Yan yana olun ama fazla sokulmayın 


Maliye Tarkan’ın peşinde... 


Bunlar da haber mi 


Adalet Bakanı 'evet' derse 


Sermaye konacak bankanın, off - shore iştirakine dikkat 


Yeni yıla yeni kanun 


Bir Başbakanın Amerika gezisi 


Tütün ekicisi ne yapacağını bilemiyor’ 


</TEXT>
</DOC>
