<DOC>
<DOCNO> 72644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/ekonomi/eko03.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF’den Türk-İş’e Başka şansınız yok 
</HEADLINE>
<TEXT>

Bizi yoksullaştırdınız. Protestolarımızı sürdüreceğiz’ diyen Türk - İş Başkanı Bayram Meral’e, IMF’den Türkiye ancak bu programla kurtulur’ yanıtı geldi 
     ANKARA Milliyet 

     IMF Türkiye Masası Şefi Juha Kahkonen, ziyaret ettiği Türk - İş Başkanı Bayram Meral’e, "Türkiye’nin başka çaresi yok, ancak bu programla kurtulur" dedi. 
     Kahkonen ve beraberindeki heyet, kamudaki istihdamı görüşmek için Meral’i ziyaret etti. Meral, Kahkonen’in kendilerine, IMF’nin verdiği borçla işsizliğin çözüleceği ve istihdamın artacağını söylediğini kendisinin ise şu yanıtı verdiğini söyledi 
     
     Geldiğine pişman ettik’ 
     "Tam tersine işsizlik arttı, köylü perişan oldu, üretim eksildi. Sizin programınızdan bu yana halkımız daha yoksul olmuştur’ dedik. Övünmek gibi olmasın ama bunlara iyi bir ders verdik. Neye uğradığını şaşırdı. Meydanlarda kendilerini protesto edeceğimizi söyledik. Sizin taleplerinizi harfiyen yerine getiren hükümeti de eleştiriyoruz’ dedik. Geldiğine geleceğine pişman oldu." IMF’nin Türkiye’yi Arjantin hareketi bir tavra sokmaya çalıştığını kaydeden Meral, şöyle dedi "Bu hükümetin alternatifi yok ama bir erken seçim sonucu yolcu olması için üzerimize düşen neyse, yapacağız’ dedik." 
     
     Bankalar güçlenmeli’ 
     Kahkonen’in ise "Başka çaresi yok. Türkiye ancak bu programla kurtulur" dediği öğrenildi. Programın amacının büyümeyi sağlamak olduğunu belirten Kahkonen, bu olmazsa IMF’nin de Türkiye’ye verdiği parayı alamayacağını söyledi. Kahkonen, Meral’in "Verdiğiniz krediler bankalara gidiyor" eleştirisi üzerine "Reel sektöre kaynak aktarabilmesi, büyümeye geçilmesi için bankaların güçlendirilmesi lazım" dedi. 
     



 EKONOMİ 



















</TEXT>
</DOC>
