<DOC>
<DOCNO> 61093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/ekonomi/eko14.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Vakıfbank’ta blok satış ihalesi 
</HEADLINE>
<TEXT>

     EKONOMİ SERVİSİ 

     Vakıfbank’ın yüzde 74.5 hissesinin satılarak özelleştirme süreci fiilen başladı. 
     Vakıfbank’ın A ve B grubu hisselerinin, Vakıflar Genel Müdürlüğü’ne ait olan kısmının tamamı veya bir kısmının ’blok satışı’’ için ihale açıldı. Satışa sunulan hisselerle ilgili teklif sunmak isteyen stratejik yatırımcılar, ’A grubu hisselerinin tamamı’’ veya ’A grubu hisselerinin tamamı ile Vakıflar’a ait B grubu hisselerin tamamı veya bir kısmı’’ için, bir başka deyişle banka hisselerinin yüzde 55,00 ile yüzde 74,75’i için teklif verebilecekler. 
     Bankanın sermayesi A, B ve C olmak üzere 3 grup hisseden oluşuyor. Buna göre A grubu hisseler Vakıflar’a ait, toplam hisselerin yüzde 55’ini teşkil ediyor. B grubu hisseler toplam hisselerin yüzde 20’sini oluştururken, bunun yüzde 19,75’i Vakıflar’a ve yüzde 0,25’i Mülhak Vakıflar’a ait bulunuyor. 
     
     Yüzde 25’i C grubu 
     C grubu hisseler ise toplam hisselerin yüzde 25’ini oluşturuyor ve bankanın Emekli ve Sağlık Yardım Sandığı Vakfı ile gerçek ve tüzel kişilere ait. 
     



 EKONOMİ 





















</TEXT>
</DOC>
