<DOC>
<DOCNO> 82029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/yazar/guclu.html </URL>
<DATE> 2002/05/04/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
İSTEK okulları ve Dalan 
</HEADLINE>
<TEXT>

     Yeri geldiği zaman sık sık eleştirdiğimiz Dalan'ı yine yeri geldiğinde takdir etmek gerekiyor. Önceki gün Gaziosmanpaşa'daki Kaşgarlı Mahmut Lisesi'ndeydik. Gecekonduların ortasında bir kolej ve çoğu burslu pırıl pırıl öğrenciler. Kendileriyle gururlandık. 
     Dalan'ın 17 yıl önce İSTEK Vakfı'nı ve hemen ardından da Göztepe'deki Semiha Şakir Lisesi'ni kurduğu günleri hatırlıyorum. Gezen hayran kalıyordu. Belediye başkanı olmanın tüm avantajlarını kullanmıştı. Ama arkası gelir mi endişeleri vardı O ise her zamanki farklı tavrıyla İstanbul'un dört bir yanını anaokulundan üniversiteye kadar benzeri öğretim kurumlarıyla donatacağını söylüyordu... 
     Sonra Özal'la yolları ayrıldı. Birkaç defa seçimlere girdi ve kaybetti. İyi ki de kaybetmiş ki tüm ilgisini eğitime yöneltti ve bugün Anadolu'da olmasa bile İstanbul'da tarikat ve cemaat okullarına karşı en büyük özel okullar zincirini oluşturdu. 
     Onlarca okulu, on binlerce öğrencisi ve on binlerce mezunu var. Eğitim kalitesi tartışılabilir ama çağdaş, kendine güvenen, ne istediğini bilen gençler yetiştirdiği kesin. 
     Tüm yetkilerimi devrettim diyor ama perde gerisinde tüm kontrolün onun elinde olduğunu bilmeyen yok. Varisimiz Milli Eğitim Bakanlığı diyor ama yine kontrolün Allah gecinden versin kendinden sonra tıpkı Doğramacı örneğinde gördüğümüz gibi oğluna geçeceği aşikar. 
     Her şeye rağmen keşke Dalan'ların sayısı artsa da Türkiye'nin dört bir yanı benzeri öğretim kurumlarıyla donansa... 
     
Asım Bey'in eğitim aşkı      Borusan'ın patronu Asım Kocabıyık da tam bir eğitim gönüllüsü. O da Dalan gibi Türkiye'nin kalkınmasının eğitimden geçtiğine inanıyor. Bugüne kadar yapıp da devlete bağışladığı pek çok okul var. Dün bunlardan ikisi İSO Kalite Belgesi aldı. Bu vesileyle Bakan Bostancıoğlu'nun da katıldığı törenlerde eğitime yönelik çarpıcı gözlemlerini bir kez daha dinleme olanağı bulduk. İşte birkaçı 
     Afyon'un bir köyünde doğdum. İlkokul çağım gelince şehre gittik. Cumhurbaşkanımız Sayın Sezer'in de öğrenim gördüğü Cumhuriyet İlkokulu'ndan mezun oldum. Müdürümüz Hikmet Bey geçerken bütün sokak ayağa kalkardı. Müdürümüz 80, Vali de 80 lira maaş alırdı. Oysa şimdi... 
     Anadolu meslek lisesi için dönemin Başbakanı Mesut Bey'e teklif götürdüm. Öğrenci başına 3 bin dolarlık masrafın üçte birini bizim vakfımız, üçte birini devlet, üçte birini de veli versin. Dünyada benzeri sistemler uygulanıyor dedim. Biz öğrenciden para isteyemeyiz deyip geri çevirdi. 
     Nüfusun yarıdan fazlası genç. Sadece devlet bütçesiyle parasız eğitimi devam ettirmek mümkün değildir. Eğer böyle giderse ileri eğitim sistemine ulaşmak zaman alacaktır. 
     Oğlum İngiltere'de okudu. O zaman 100 sterlindi. Şimdi 7 bin. Onlar da paralıya dönmek zorunda kaldı. Bu fikrimin bir gün bizde de kabul göreceğine inanıyorum. Parası olandan alıp, olmayanı destekleyen bir sistem devletin üzerindeki yükü hafifletecektir. 
     1976'da Gemlik'te bir fabrika kurduk. Bu güzel ilçeye bir şeyler yapalım dedik. Mevcut lise anadolu lisesi olsun. Yabancı öğretmenleri de biz getirip, maaşlarını biz verelim dedik. Karşı çıktılar. Biz mevcutlarını kapatmak istiyoruz dediler. 
     8 yıl çok gecikti. Zamanında çıksaydı. Türkiye bugün 65 değil, 45, 50 milyon olurdu. Milli gelirde üç, dört katı... 
     Eğitim bütün kapıları açacak bir anahtardır. 
     Özetin özeti Her ne kadar başka yönlere çekenler olsa da Türkiye'de çağdaş eğitime gönül verenlerin sayısı her geçen gün artıyor. Dalan ve Kocabıyık bunlardan sadece ikisi. Halkın katkısı ise son 3 yılda 35 trilyon liraymış Ah bir de devlete eğitime aynı ilgiyi gösterebilse .. 
     
     







Avrupa ve Türkiye 


"Avucun birinde 200 milyar dolarlık dış borç, ötekinde de sadece üçün biri var be..." 


Desimal saat... 


Cem'in adım önerisi 


BM ruhunu kaybetti 


Solun kendi oyununa gelmesi 


Türkiye'ye Pakistan rolü 


İnsanlık ağacında bir dal 


İSTEK okulları ve Dalan 


Kim korkar Le Pen'den .. 


Atalarımızın kafası çok mu karışıktı 


Liste tamam, taban bekliyor’ 


Açık istihbarat raporu... 


Boğazlarda tanker felaketi 


Kafes içinde yolculuk 


TV'nin gözden kaçan asıl tehlikesi 


WC’leri de yabancılar alacak 


</TEXT>
</DOC>
