<DOC>
<DOCNO> 93933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/son/sonspo02.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim'den yabancı oyunculara Türkçe şartı... 
</HEADLINE>
<TEXT>

     Galatasaray Teknik Direktörü Fatih Terim yabancı oyuncuların lisan sorunuyla ilgili olarak ''Ben 45 yaşından sonra gittiğim ülkenin lisanını öğreniyorsam, izin verin buraya gelen oyuncu da Türkçe'yi öğrensin'' dedi. 
     Terim, maç programları ve oyunculara yönelik yapılan teknik duyuruların, artık Fransızca ve İtalyanca yayımlanmaması için talimat verdiğini, yabancı oyuncuların, en azından oyun içinde bilmek zorunda olduğu kelimeleri süratle öğrenmeleri gerektiğini söyledi. 
     Öte yandan Steinach ve çevresindeki kasaba sakinleri de Galatasaray ile yakından ilgileniyorlar. 
     SV Steinach takımının yöneticileri, ilk antrenmanın yapıldığı Steinach Stadı'nın girişine, üzerinde Galatasaray amblemi bulunan ve Türkçe olarak ''Hoşgeldin Galatasaray'' yazan bir pankart astılar. 
     Stattaki direklere Galatasaray bayrağı çeken Avusturya kulübünün yöneticileri, takımın çalışması sırasında da her türlü kolaylığı göstermek için seferber oldu. 
     Galatasaray, Cumartesi günü TSİ 19.30'da FJ Judenburg ile bir hazırlık maçı yapacak. 
     





</TEXT>
</DOC>
