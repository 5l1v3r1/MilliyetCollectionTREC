<DOC>
<DOCNO> 83518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/12/spor/aspo.html </URL>
<DATE> 2002/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
"RAHAT OL HOCAM" 
</HEADLINE>
<TEXT>

Milli Takım futbolcuları, Teknik Direktör Şenol Güneş’e garanti verdiler, "Finallerde sizin yüzünüzü kara çıkarmayacağız. Aslanlar gibi gruptan çıkacağız. Bize güven" dediler 
     BİLAL MEŞE 

     Eşlere teşekkür 
     DÜNYA Kupası finalleri için geri sayım başlarken, A Milli Takım’ın kadrosunda yer alan tüm oyuncular Teknik Direktör Şenol Güneş’in yüreğine su serpti. Güneş dün futbolcular ve aileleriyle bir araya geldi. Toplantıda oyuncuların eşlerine teşekkür eden tecrübeli hoca, "Başarımızda sizlerin de payı büyük. Sabır gösterdiniz, destek verdiniz. Eşlerinizle gurur duyabilirsiniz" dedi. 
     
     Büyük işler yaptık’ 
     TEKNİK Direktör Şenol Güneş’in konuşmasından sonra söz alan Ay - Yıldızlı futbolcular, hocalarına gruptan çıkacaklarına dair garanti verdiler, "Türkiye ve siz rahat olun. Bu ekip buralara gelene kadar büyük işler yaptı, büyük zorlukları göğüsledi. Finallerde de sizin yüzünüzü kara çıkarmayacağız, gruptan aslanlar gibi çıkacağız. Bize güvenin" ifadelerini kullandılar. 
     
     Tam bir aileyiz’ 
     MİLLİ Takım’ın teknik patronu Şenol Güneş de başarının temelinde iyi bir ekip olmanın yattığını hatırlatarak, "Biz finallere tesadüf eseri gelmedik. Bunun da en büyük belgesi aldığımız sonuçlardır. Tam bir aile gibiyiz. Antalya’daki kamp mükemmel geçiyor. Sezon sonu olmasına rağmen futbolcular istekli ve moralli. Bu havayla hedeflerimize mutlaka ulaşırız" diye konuştu. 
     
Finale kadar rezervasyon      FUTBOL Federasyonu Başkanı Haluk Ulusoy, takıma çok güvendiklerini bu yüzden tüm rezervasyonları finallerin sonuna kadar yaptırdıklarını söyledi. Ulusoy, "Gruptan mutlaka çıkacağız. Bizim asıl hedefimiz çeyrek final, yarı final. Dünya bizi konuşacak "dedi. Haluk Ulusoy, prim konusunu da finaller sırasında belirleyeceklerini kaydetti. 
     
Brezilya’dan korkmuyoruz’      Sakatlığı düzelen Alpay, Sambacılar’ı yenebilecek güçte olduklarını söyledi 
     Sakatlığı geçti 
     A Milli Takım’ın tecrübeli savunma oyuncularından Alpay Özalan, sakatlığının tamamen geçtiğini ve Brezilya maçında sahaya çıkacağını söyledi. Yıldız futbolcu, "Ağır bir sakatlık yaşadım. Futbol hayatımın bitmesinden korktum. Allah’a şükürler olsun düzeldim. Önümüzde ciddi bir sınav var. Ülkemizi en iyi şekilde temsil edeceğiz" dedi. 
     "Çin’e dikkat" 
     İDMANLARDAKİ hırsıyla dikkat çeken Alpay, "Brezilya’dan korkmuyoruz. Onları yenecek güçteyiz. Bizim için asıl önemli rakip Çin. Büyük bir taraftar kitlesine sahip Çin karşısında çok dikkatli olmak zorundayız. Hiçbir rakibi küçümsemiyoruz, ayaklarımız yere sağlam basıyor. Gruptan bileğimizin hakkıyla çıkacağız" diye konuştu. 
     
Rüştü’de kum tehlikesi      2002 Dünya Kupası finalleri hazırlıklarının ilk ayağını oluşturan Antalya kampında sabah yapılan çalışmaya kaleci Rüştü çıkmadı. Tecrübeli file bekçisinin sağ kasığında zorlanma olduğu, bunun böbreklerdeki kumdan kaynaklanabileceği kaydedildi. Doktor Cengiz Dinç, Rüştü’den idrar örneği alındığını söyledi. 
     
Çinliler’e yasak geldi      MİLLİ Takım Menajeri Can Çobanoğlu, Antalya kampını izleyen dört Çinli gazeteciye yasak getirdi. Çinliler’in "Hiç taktik idman yapmıyorsunuz" sözlerine sinirlenen Çobanoğlu, "Bizi sürekli takip edip, not tutuyorlar. Sonra Bora Milutinovic’e bilgi aktarıyorlar" diye konuştu. Çinli gazeteciler ise kararı şaşkınlıkla karşıladı. 
     
Milli takım günlüğü      Pele’den imzalı forma 
     2002 Dünya Kupası resmi sponsoru MasterCard, Antalya’da kampta bulunan Türk Milli Takımı’na Pele’nin imzaladığı formayı hediye etti. Dünya Kupası Finalleri’nde Ay - Yıldızlı ekibe başarılar dileyen Pele’nin imzalamış olduğu forma, firma yetkilileri tarafından futbolculara hediye edildi. 
     
     Moral pikniği 
     MİLLİ Takım’ın resmi sponsorlarından Efes Pilsen, bugün Belek’te piknik partisi düzenleyecek. Ay-Yıldızlı kafileye moral aşılamak için organize edilen pikniğe, futbolcuların aileleri, Futbol Federasyonu Başkanı Haluk Ulusoy, yönetim kurulu üyeleri ile basın mensupları katılacak. 
     
     Belek’te anlamlı gün 
     DÜNYA Kupası finallerine hazırlanan Millilerimiz’in kampında bugün Anneler Günü kutlanacak. Menajer Can Çobanoğlu, bu anlamlı gün nedeniyle tüm futbolcu eşlerine özel armağanlar hazırlattı. Bu arada dün İstanbul’a gelen Hakan Şükür’ün bugün kampa katılacağı öğrenildi. 
     
     Tahlil yapılacak 
     ANTALYA’DAKİ kampta A Milli Takım oyuncularından idrar örnekleri alındı. Tahlillerden çıkacak sonuçlara göre finallerde mücadele edecek Ay - Yıldızlı futbolcuların ne kadar suya ihtiyacı olduğu saptanacak. Güney Kore’de nem oranının yüksek olması nedeniyle böyle bir uygulama yapıldığı kaydedildi. 
     
Çin fark attı 3 - 1      MİLLİ Takım’ın Dünya Kupası finallerindeki rakiplerinden Çin Halk Cumhuriyeti özel maçta Tayland’ı 3 - 1 mağlup etti. Kunming kentinde oynanan karşılaşmada Ay - Yıldızlı ekiple aynı grupta bulunan Çin farklı galip gelirken oynadığı futbolla taraftarlarına umut vermedi. Çin’in gollerini 77, 80 ve 90. dakikalarda Su Maozhen kaydederken, Tayland’ın tek golü 63. dakikada Noyvach’tan geldi. 
     
Kore sınava hazır      2002 Dünya Kupası’nın başlamasına 20 günden az bir süre kala Kore, Japonya ile ortaklaşa düzenleyeceği dev organizasyon için hazırlıklarını sürdürüyor. Kore’nin başkenti Seul’de maçların oynanacağı stadda biraraya gelen 10 bin gönüllü, organizasyona katılacak ülkelerin bayraklarıyla renk cümbüşü oluşturdular. Koreli bayanlar da yerel kıyafetleri ve aralarında Türkiye’nin de yer aldığı 32 ülkenin bayrakları ile geçit töreni düzenlediler. 
     



 SPOR 























</TEXT>
</DOC>
