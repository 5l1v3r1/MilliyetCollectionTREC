<DOC>
<DOCNO> 97254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/yazar/congar.html </URL>
<DATE> 2002/07/22/ </DATE>
<TIME>  </TIME>
<AUTHOR> Yasemin CONGAR  </AUTHOR>
<HEADLINE>
Yine aynı konular... 
</HEADLINE>
<TEXT>

     Washington’da Türk gazetecisi olmak, döne döne aynı sorularla muhatap olup aynı cevapları yeniden yeniden vermeyi gerektiriyor bazen. 
     Elektronik postama son bir haftada, Irak harek tı, erken seçimler, Kemal Derviş, Avrupa Birliği gibi anahtar kelimeler çevresinde dönen çok sayıda mesaj düştü. Birçoğu, Washington’ın bu kapsamda ne düşündüğünü merak eden, bazıları da Amerikan planlarını bana bir bir anlatan mesajlardı. Anladım ki, buradan görebildiklerimi bir kez daha yazmam gerekecek. Aşağıdaki sorularla cevaplar bu fasıldan işte... 
     
     Irak harekatı ne zaman başlar ABD, Türkiye’den ne ister 
     ABD’nin, Saddam’ı devirme fikrinden vazgeçmeyeceği kesin, ama buna yönelik harek tın biçimi ve zamanı için karar henüz verilmedi. Başkan Bush’un bu kararı, ağustosta netleştireceği beklentisi var. Tahminler, Irak harek tının "en erken ekim sonu, en geç şubat sonu" başlayacağı yönünde. Harek tın biçimi, zamanını da etkileyecek. Topyekun bir kara operasyonunun gerektireceği yığınağın en az üç ay alacağı söyleniyor. Öte yandan, komutanlar, kimyasal silaha karşı korunaklı giysiler giyecek ABD askerinin, bu giysilerle yaz sıcağında savaşamayacağı hesabıyla, işi "serinde" başlatıp bitirme yanlısılar. 
     Siyasi durum da, zamanlamayı etkileyebilir. Bush, harek tı, ABD’de kasımın ilk haftasındaki Kongre seçimlerinin ertesine bırakabileceği gibi, böyle bir harek t esnasında seçime girmenin, Cumhuriyetçi Parti’ye oy katkısı getireceğini hesaplayabilir. Bu durumda, ekimin son günlerinde düğmeye basılması mümkün. 
     Bölgedeki durum da İsrail - Filistin gerginliği, Arap başkentlerinin tavrı ve harek ta sağlanan lojistik desteğin yeri ve çapı zamanlamayı etkileyecek. 
     Sonuçta, "ikinci Körfez Savaşı" başladığında, Türkiye bir seçim hükümeti ile sandığa gitmeye hazırlanıyor ya da seçim sonrasında hükümet kurmaya çalışıyor olabilir. Washington’daki bazı analistler, ABD’nin Irak’a girmek için Ankara’daki siyasi belirsizliğin aşılmasını bekleyebileceğini harek t sırasında, seçimden çıkmış bir hükümetle muhatap olmayı yeğleyeceğini söylüyorlar. Sandığın "istikrar" getirmeme olasılığına dikkat çeken diğerleri ise, Türkiye’nin böyle bir harek ta yapacağı katkının seçim öncesinde netleştirilmiş olacağını vurguluyor. Ayrıca bu konuda "son sözü" Türk Genelkurmayı’nın söyleyeceğine inanılıyor. 
     ABD’nin Türkiye’den isteyeceği katkıyı da, harek tın biçimi belirleyecek. Ancak şimdiden kesin olan talepler var. Öncelikle, Ankara’nın "harek ta karşı" söyleminin değişeceğini, düğmeye basıldığı andan itibaren, Türkiye’nin, "Saddam’a karşı, ABD’nin yanında" olduğunu söz ve eylemleriyle göstereceğini umuyorlar. İkincisi, Türkiye’nin üslerini, ABD uçaklarına açması talebi, harek tın biçimi ne olursa olsun, gündeme gelecek. Türk tesislerinin, lojistik destek işlevinin ötesinde, doğrudan bombardıman üssü olarak kullanımına, Washington’ın ihtiyacı olacak. Eğer ABD, topyekun bir kara harek tına karar verirse, Türkiye’den, buna bağlı yığınak talepleri olabilecek. Türkiye’nin topraklarını, ABD birliklerine açması, Washington açısından harek tın başarı şansını artırırken masrafını da epey azaltacak bir seçenek. Dördüncü olası talep, Türkiye’nin harek ta doğrudan katılımını içerebilir. Ancak ABD’li yetkililer, Türk Genelkurmayı’nın bu konudaki isteksizliğini bildiklerini belirtiyorlar. 
     
     ABD, Türkiye’de nasıl bir hükümetten yana siyasi parti ve lider tercihleri ne 
     Washington’ın, Türk seçimlerinde belirli bir partiyi açıkça tercih edeceğine, dahası seçim sonuçlarını bile etkileyebileceğine inananlar var. Ben, onlardan değilim. 
     Ancak Bush yönetimi, tabii ki Türkiye’de, "terörle savaş" alanında, özellikle de olası Irak harek tında işbirliğine açık bir hükümet istiyor. Ankara’nın, IMF ile stand - by düzenlemesinden, iktisadi reformlardan ve enflasyonla mücadeleden kopmaması gerektiğine inanıyor. AB’ye katılım hedefine sahip çıkan, bunun için gerekli adımlara öncülük yapacak bir hükümeti yeğliyor. 
     Bu genel parametrelerde, merkez sağ ya da merkez sol bir hükümet ya da geniş kapsamlı bir merkez koalisyonu Washington’ın tercihlerine daha uygun gözüküyor. AB’ye karşı, IMF ile işbirliğine muhalif ya da iktisadi programı aksatma potansiyeline sahip milliyetçi, İslamcı, popülist oluşumların, erken seçimlerde iktidara taşınması, ABD’nin işine gelmiyor. MHP ve AKP, Washington için "ideal ortak" sayılmıyor. 
     "Yeni Türkiye" oluşumu, ABD’de, Türkiye’yi izleyen yetkili ve analistler arasında ilgi yarattı. Bu ilginin nedeni, yeni oluşumun, önceliğini AB ile bütünleşmeye vereceğini açıklaması ve Derviş ile İsmail Cem’i buluşturması. Her iki isim de, Washington’ın iyi tanıdığı, rahat bir diyaloğa sahip olduğu, "iktisadi ve siyasi reform fikrine, Türkiye’nin Batılı çizgisine bağlı" saydığı isimler. 
     Derviş’in siyasi geleceği konusunda, "Acemiliği ona hata yaptırır mı, dar tabanlı bir harekete mahk m kalır mı" gibi sorular soruluyor. Ben birkaç ayrı ABD’li analistten, "Derviş, Türkiye’de önüne çıkarılan engelleri bugüne dek hep aştı, girdiği kavgaları kazandı" yorumunu işittim. Derviş’in, bakan olarak gösterdiği performansı takdir edenler, kendisinin, şimdi hem seçmen desteğini sağlamakta, hem de geniş bir siyasi yelpaze ile ittifak kurmakta etkin olabileceği kanısındalar. 
     Özetle, Washington’ın umudu, Türkiye’de hem merkez sağ, hem de merkez solda, iktisadi ve siyasi reformlara sahip çıkan ve bu reformlar çizgisinde birbiriyle işbirliği yapabilecek liderlerin güç kazanması. Derviş’e destek de, bu çerçevede. 
     
     







Popper’in son kitabı 


"A" 


AKP ve HADEP’i diğerleri büyüttü 


Yine aynı konular... 


Yeni Oluşum’un neresi yeni 


Nereden buldun tartışması 


Hortumcular adına heykel 


Başka yarın yok 


Travma sahillerinde bekliyorum 


Derviş zor bir seçimle karşı karşıya 


Para kazanamayan bankaya kimse sermaye koymaz 


</TEXT>
</DOC>
