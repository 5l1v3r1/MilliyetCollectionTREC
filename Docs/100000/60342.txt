<DOC>
<DOCNO> 60342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/yazar/cetiner.html </URL>
<DATE> 2002/01/03/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Alafranga yılbaşından alaturkaya nasıl döndük 
</HEADLINE>
<TEXT>

     Yılbaşı kutlamaları bize Batı'dan geldi. Biz Türkler Asya'dan yola çıktığımızdan bu yana, hep Batı'ya koşarız. Yüzümüz Batı'ya dönük. Batı'ya yürüyerek Anadolu'ya ulaştık. Anadolu'dan Avrupa'ya atladık. Avrupa'nın içine kadar yürüdük. AB farkında değil 
     Osmanlı döneminde Batı bizler için medeniyetin sembolü idi. Cumhuriyet'te Batı çağdaşlaşma ölçüsü oldu. Şimdi Batı ile bütünleşme arayışında Avrupa Birliği'ne girmeyi istiyoruz. 
     Yılbaşı kutlamaları bize Batı'dan gelen bir adettir. Biz yılbaşını Batı ülkelerindekine benzer biçimde ama Müslüman olduğumuzu unutmadan uygulamaya başladık. 
     Uzun bir dönemin Osmanlı aydınları İstanbul'da Pera Palas'ta, Tokatlıyan'da, Crcle d'Orient Kulübü'nde, Park Otel'de kutlamalara katılanlar o günün sınırlı ekonomik şartlarında smokin giydi. Uzun etek giydi. Orkestralar vals, tango çaldı. 
     Ankara'da Süreyya Lokantası'nda, Karpiç'te, Ankara Palas salonlarında yapılan yılbaşı balolarına smokini olan, uzun eteği olan çiftler katılırdı. Orkestralar vals çaldı, tango çaldı. Yeni yıl kutlamaları Anadolu'ya yayıldığında, halkevlerinde düzenlenen programlarda, orduevlerinde orkestralar daima açılışı komparsita ile yapardı. 
     Uzun yıllar bu kutlamalarda saz heyeti sahnelerde yer almadı. Alaturka şarkı söylenmedi. Dansöz ortaya çıkmadı. Çünkü oyunun kuralı buydu. 
     
Zeki Müren bile tartışıldı      Bırakınız salonlardaki kutlamaları tam demokrasi, televizyon evlere girdikten sonra bile, uzun yıllar yılbaşı gecesi Zeki Müren'in şarkı söyleyip söylemeyeceği, Nesrin Topkapı'nın dans edip etmeyeceği bile tartışıldı Ama sonra toplumda hızlı bir değişim yaşadık 
     Alafranga kutlamalardan hızla alaturka kutlamalara geçtik. 
     Bu yılbaşı Ankara'da, İstanbul'da, İzmir'de belli yaşın ve belli gelir grubunun üzerindeki kimselerin katıldıkları yılbaşı eğlencelerinde neler olup bittiğini hep beraber seyrettik. 
     Görüldüğü kadarı ile bu yılki kutlamaların tamamı alaturka idi. Orkestranın sadece Batı müziği çaldığı, katılanların hepsinin smokin ve uzun etek giydiği, herhangi bir kutlamadan kimsenin haberi olamadı. 
     Değişen nedir Türkiye Batı'ya daha fazla yaklaşırken, Batılılaşma özlemi daha fazla artarken, Türk insanının çoğu Batı ülkelerinde daha fazla zaman harcarken, Türk insanının geliri daha fazla artarken acaba Türk insanı eğlencede neden Batı'dan Doğu'ya yöneliyordu. 
     Eski Batı türü yılbaşı kutlamaları, yılbaşında giyim kuşama gösterilen özen, vals, tango hayranlığı zorlama mı idi Acaba alafrangadan alaturkaya yöneliş bir tepki mi Yoksa, köyden kente hızlı göç ve gecekondulaşma hareketi alafrangayı boğdu, alaturkayı üste mi çıkardı 
     Günümüze gelelim. Ama 2002 yılının TV programları ne yazık ki, ne alaturkaydı ne de alafranga 
     







Kürtler nereye 


Çalışkanlar 


Derviş'ten güvence "Hortumcuya destek yok" 


Siyaset 2002’de yeni yüzler... 


Alafranga yılbaşından alaturkaya nasıl döndük 


Çok dansözlü dönem 


2002 para programının getirdikleri 


AB'nin gücü ve... zaafı 


Çanlar demokrasi için çalıyor 


Filiz Akın’ın yeni filmi Türkiye tatili 


Çocuklar ve dehşet dengesi 


Ahmet Hamdi'nin keşfi ve kış aşkı... 


Üç kapı üç kilit 


Devletin para koyacağı bankanın canlı şirketleri 


Tekstilbank Nuri Akın’ın bankası idi 


Çevreyi kirleten 6 ay hapis yatacak 


</TEXT>
</DOC>
