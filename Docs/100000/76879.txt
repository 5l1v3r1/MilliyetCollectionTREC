<DOC>
<DOCNO> 76879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/07/ekonomi/aeko.html </URL>
<DATE> 2002/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Depreme 800 milyon dolar 
</HEADLINE>
<TEXT>

İstanbul’da yapılan deprem zirvesinde, Dünya Bankası yetkilileri 700 - 800 milyon dolarlık bir kredi için yeşil ışık yaktı. Devlet Bakanı Derviş Başka kaynaklar da temin edebiliriz’ dedi 
     EKONOMİ SERVİSİ 

     Deprem riski azaltmaya yönelik çalışmalarda Dünya Bankası’ndan 700 - 800 milyon dolar civarında bir kaynak sağlanmasının mümkün olduğu açıklandı. Devlet Bakanı Kemal Derviş, Hazine Müsteşarı Faik Öztrak, Prof. Dr. Ahmet Mete Işıkara’nın yanı sıra Dünya Bankası Türkiye Direktörü Ajay Chhibber ve Dünya Bankası deprem uzmanlarının da katıldığı toplantının ardından yaptığı açıklamada, "Sadece Dünya Bankası’nı düşündüğümüzde 700 - 800 milyon dolar mümkün gözüküyor. Kaynağı artırmaya çalışıyoruz. Ama bu kaynağın tabii Türkiye genelinde en verimli şekilde kullanılması lazım. Bu konuda daha çok duruma hakim olmamız gerekiyor. Bu yönde çok yararlı bir çalışma oldu ama yapılacak epey de iş var önümüzde" diye konuştu. 
     Derviş, Düşünülen rakam ne ’ sorusu üzerine, "Öyle çok kesin bir rakam değil ama sadece Dünya Bankası’nı düşündüğümüzde 700 - 800 milyon dolar mümkün gözüküyor" yanıtını verdi. 
     
     Sadece 65 kişi..’ 
     Dünya Bankası’nın depremi önlemeye yönelik projeleri olduğunu belirten derviş, daha sonra şöyle konuştu 
     "Bir proje ortaya çıkarabilirsek, hem Dünya Bankası, hem diğer bölgesel veya uluslararası kuruluşlardan çok önemli miktarda kaynak bulmamız mümkün. Bir rakamı paylaşayım sizinle, belki de kamuoyu biliyor bu rakamı ama Los Angeles’ta bizim korktuğumuz tür bir deprem oldu, 65 insan ancak hayatını yitirdi. Sadece 65 insan. Dolayısıyla önlem mümkün, tabii kaynak gerekiyor. Kolay veya ucuz birşey değil ama büyük bir felakette bile ölüm sayısını çok ciddi biçimde aşağı çekmek mümkün." 
     
20 bin kişinin hayatını kurtarabilir      Boğaziçi Üniversitesi Kandilli Rasathanesi Müdürü Prof. Dr. Ahmet Mete Işıkara da kritik yapılarda yapılacak çalışmalarda, yassı kadayıf’ olabilecek binalardaki 20 bin kişinin hayatının kurtarılabileceğini söyledi. 
     Risk azaltmak için viyadükler, hastaneler, bakımveleri, okullar ve kamu kuruluşlarının önem taşıdığını anlatan Işıkara şöyle konuştu 
     "Dünya Bankası da aynı şeyi vurguladı. Mesele şu noktaya geldi, bir koordinatör kurum. Başbakanlığın altındaki, mutlaka özel statülü, siyasi mülahazaların dışında bir kurum gerekli. Afet yönetiminin merkezden başlayarak oluşturulan bir model çerçevesinde bölgelere yayılarak yeni bir afet yönetim stratejisi oluşturulmalı. Eğer iyi de bir proje hazırlayabilirsek, Devlet Bakanı Derviş de yalnızca İstanbul için ayrı bir kredinin de alınabileceğini söyledi. Bu da ayrıca iyi bir havadisti." 
     Işıkara, İstanbul’un hazırlanması için ne kadar lazım, sorusuna şu yanıtı verdi "Mühim olan başlamak. Devletimiz 6 - 7 senelik bir yatırımla bu işin üstesinden gelebilir. Telaffuz edilen rakamı da ifade edeyim 1 milyar dolar. Bununla da 20 bin vatandaşımızın hayatını kurtarabileceğimizi düşünüyoruz" diye konuştu. 
     



 EKONOMİ 
















</TEXT>
</DOC>
