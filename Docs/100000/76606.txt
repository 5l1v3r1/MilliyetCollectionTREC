<DOC>
<DOCNO> 76606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/son/sondun26.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Le Monde Türkiye'deki reformların yeterli olmadğını iddia etti 
</HEADLINE>
<TEXT>

     Fransız Le Monde gazetesi, Türkiye'de yapılan reformların AB'nin taleplerine tam yanıt vermediğini ileri sürdü. 
     Gazetenin haberinde, TBMM'nin Ulusal Program'da öngörülen demokratik reformlar paketini haftalarca süren görüşmelerden sonra kabul ettiği hatırlatıldı. 
     Siyasi partilerin kapatılmasının zorlaştırıldığı, işkenceyi önlemek için tazminatların sorumlu memurlara ödetilmesi gibi düzenlemeler getirildiğine ve basın yasasında değişiklikler yapıldığına işaret edilen haberde, Başbakan Yardımcısı Mesut Yılmaz'ın, ''Türkiye'nin daha yapması gereken çok şey olduğu, ancak şimdiye kadar atılan adımların küçümsenmemesi gerektiği'' yolundaki açıklamasına yer verildi. 
     Haberde, ölüm cezasının kaldırılmasının AB'ye üyeliğin vazgeçilmez şartı olduğu belirtilerek, bu konuda koalisyon ortakları arasında anlaşmaya varılamadığı kaydedildi. 
     Türkiye'nin, yeni yasaların kabulü ile uygulamaya sokulması arasındaki adımı her zaman atmadığı gerekçesiyle bu yeni yasal düzenlemelere şüpheyle bakanlar bulunduğu ifade edilen haberde, bu konuda sivil toplum örgütü temsilcilerinin görüşleri aktarıldı. 
     Türkiye'deki reformları hızlandırmak için Avrupa'nın desteğinin önemli olduğu kaydedilen haberde, demokratikleşme sürecinin yavaşladığı yolundaki eleştirilerin sadece insan hakları çevrelerinden gelmediği, bu konuda işadamlarının da tepkilerini gösterdikleri belirtildi. 
     






</TEXT>
</DOC>
