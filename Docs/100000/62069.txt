<DOC>
<DOCNO> 62069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/13/son/soneko06.html </URL>
<DATE> 2002/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakkınızı koruyun... Tüketiciler açtıkları davaları kazanıyor 
</HEADLINE>
<TEXT>

     Manisa Sanayi ve Ticaret İl Müdürlüğü'ne 2001 yılında toplam 592 tüketici şikayeti ulaşırken, bunun 2'si lehte, 12'si ise alehte sonuçlandı. 
     Sanayi ve Ticaret İl Müdürlüğü tarafından yapılan yazılı açıklamada, Tüketici Sorunları Hakem Heyeti Kanunu'nun yürürlüğü girdiği 1995 yılından bu yana tüketicilerin daha bilinçli hareket ettiği ve sorunlarına yasal yollardan çözüm aradığı bildirildi. 
     Açıklamada, 1995 yılında 10 olan tüketici şikayet başvurusunun 2001 yılında 592'ye yükseldiğine işaret edilerek, söz konusu 
     şikayetlerin büyük çoğunluğunun tüketici lehine sonuçlandığı kaydedildi. 
     Açıklamada, 2001 yılında toplam 592 tüketici şikayetinin 2'sinin tüketici lehinde, 12'sinin tüketici aleyhinde sonuçlandığı bildirilirken, bunların 48'inin de işlemlerinin sürdüğü ifade edildi. 
     Tüketici aleyhine çıkan kararlarda, ''tüketicilerin yasal haklarını bilmemeleri, yasal belgeleri ibraz edememeleri, kanunun belirlediği sürede başvuruda bulunmamalarının'' etken olduğu belirtilen açıklamada, ileride doğacak olası bir anlaşmazlıkta hak arayabilmek için, tüketicilerin fiş ve fatura gibi belgeleri mutlaka almaları gerektiği ifade edildi. 
     Açıklamaya göre, tüketici şikayetlerinin konularına göre dağıtılımına bakıldığında ise en büyük payı, yüzde 46 ile ayıplı mal ve hizmetler alıyor. Bunu yüzde 28 ile kapıdan satışlara ait şikayetler, yüzde 25 ile garanti belgesi ve servis şikayetleri, yüzde 1 ile ise promosyon şikayetleri oluşturuyor. 
     






</TEXT>
</DOC>
