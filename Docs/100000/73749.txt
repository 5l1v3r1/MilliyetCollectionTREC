<DOC>
<DOCNO> 73749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/yasam/yas01.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hokeyciden öldüren şut 
</HEADLINE>
<TEXT>

13 yaşındaki Brittanie, yaşgünü hediyesi olarak götürüldüğü buz hokeyi maçında, tribüne fırlayan diskin başına çarpmasıyla hayatını kaybetti... 
     DIŞ HABERLER SERVİSİ 

     Amerika’nın Ohio eyaletinde, doğum günü hediyesi olarak babasıyla birlikte buz hokeyi maçı izlemeye giden Brittanie Cecil adlı 13 yaşındaki kız çocuğu, sahadan fırlayan hokey diskinin başına çarpması sonucu hayatını kaybetti. 
     Ulusal Buz Hokeyi Ligi’nde NHL Columbus Blue Jackets ile Calgary Flames arasında geçtiğimiz cumartesi günü Dayton kentinde oynanan maç sırasında, güvenliği sağlayan cam korumanın üzerinden aşarak sahadan fırlayan pak buz hokeyi diski Brittanie’nin kafasına geldi. 
     
     İki gün sonra... 
     Salon yetkilileri ve sağlık görevlileri, Columbus takımından Espen Knutsen’in şutuyla fırlayan topun yaraladığı Cecil’in yanına koşarak, kanamayı durdurmaya çalıştılar ve dışarı çıkmasına yardımcı oldular. Ancak Cecil, olaydan iki gün sonra sonra hayatını kaybetti. 
     
     Bu bir ilk olabilir 
     Yaşasaydı dün 14 yaşına girecek olan Cecil’in, doğum günü hediyesi olarak babası tarafından maça götürüldüğü açıklandı. 
     Hastane yetkilileri, Cecil’in ölüm nedenini açıklamadı, ancak Cecil’in organlarının ailesinin isteği üzerine bağışlanacağını bildirdi. Cecil’in, NHL maçlarında hokey topuyla ölen ilk kişi olduğu tahmin ediliyor. 
     



 YAŞAM 














</TEXT>
</DOC>
