<DOC>
<DOCNO> 90965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/son/sondun36.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İşsiz Filistinliler "açlık yürüyüşü" yaptı 
</HEADLINE>
<TEXT>

     Gazze'de yüzlerce işsiz Filistinli, ellerinde ekmek ve boş tabaklarla ''açlık yürüyüşü'' yaptı. 
     Yürüyüş sırasında, çektikleri sefaletten dolayı hem İsrail ordusunun ablukasını, hem de işsizlik ve sağlık ödeneği veremeyen Filistin yönetimini suçlayan Filistinliler, ''işgalin ve ihmalin kurbanları'' yazılı pankartlar taşıdı. 
     Yürüyüşte bazı protescuların ellerinde ekmek dilimleri, bazılarının ise tabak ve kaşık taşıdığı gözlendi. 
     Sorunun İsrail tarafından yaratıldığını belirten ve ''kuşatma altında bizi aç bırakarak dizlerimizin üstüne çökmemizi istiyorlar'' diyen Filistinliler, günlük ihtiyaçların karşılanmasında mali destek sağlayamaması nedeniyle Filistin yönetimini de suçladılar. 
     İsrail, militanların sızmalarını önlemek ve devam eden Filistin intifadasına karşı, Batı Şeria ve Gazze'ye geçiş noktalarını kapatmıştı. 
     2000 yılı Eylül ayından önce, Gazze ve Batı Şeria'dan 120 bin 
     Filistinli İsrail'de çalışıyordu. 
     





</TEXT>
</DOC>
