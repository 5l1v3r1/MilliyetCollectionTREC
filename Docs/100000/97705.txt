<DOC>
<DOCNO> 97705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/son/sondun28.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Televizyonu "Fotoğraflarda sivillerin varlığı görülüyordu" 
</HEADLINE>
<TEXT>

     İsrail devlet televizyonu, Gazze'ye yönelik saldırıdan hemen önce havadan çekilen fotoğraflarda vurulan binanın yanındaki yerlerde sivillerin bulunduğunun görüldüğünü açıkladı. 
     Devlet televizyonunun savunma muhabiri, "Havadan çekilen fotoğrafların ayrıntılı incelenmesi sonucu saldırıdan önce hedef alınan binanın yanındaki sivillerin varlığı görülüyor" diye konuştu. 
     Savunma muhabiri, saldırıda aslında 13 kurbanın hedef alınmadığını belirtirken, İsrailli askeri ve siyasi yetkililer Hamas'ın silahli kanadı İzzeddin El Kassam'ın liderinin hedef alındığı saldırının doğurduğu sonuçlarının sorumluluğunu birbirine attığını kaydetti. 
     Bu arada, Filistinliler, saldırıda can veren ve cesetleri yıkıntıların arasından çıkarılan 4 çocuk için cenaze töreni düzenledi 
     





</TEXT>
</DOC>
