<DOC>
<DOCNO> 54325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/yazar/tamer.html </URL>
<DATE> 2001/11/27/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Türkiye’nin nüfusu 3.5 milyon 
</HEADLINE>
<TEXT>

     Medyamızda, özellikle de televizyonlarda 2 gündür alışveriş haberlerinden geçilmiyor. 
     Yok efendim Akmerkez ve Carousel’deki mağazalar, hafta sonundaki indirimli satış kampanyasında cirolarını 5’e katlamışlarmış 
     Yok efendim 3 aylık stoklarını 2 günde eritmişlermiş 
     Yok efendim millet sabahın erken saatlerinden itibaren indirimli satışların yapıldığı alışveriş merkezlerinin önünde kuyruklar oluşturmuşmuş Hatta bu nedenle trafik kilitlenmişmiş 
     Ama kimse sormuyor. O trafiği tıkayıp kuyruk oluşturanlardan acaba kaç tanesi, Beymen’in sahibi Cem Boyner’in dünkü gazetelerde tarif ettiği "Dükkan sahibi müşteriyi, müşteri de alışverişi özlemiş" profiline uygun diye... 
     Hiç kuşkunuz olmasın ki çok azıdır Ve o minicik azınlık, eminim bol bol alışveriş yapmıştır. Medyamızda yer aldığı gibi dolarcıklarını bozdurup 70 - 80 milyona sudan ucuz indirimli ayakkabılar, 800 milyona sudan ucuz kışlık paltolar alıp gardroplarına yerleştirmişlerdir. 
     Dahası gerek yurtiçi gerekse yurtdışında her zaman alışveriş gücüne sahip bu azınlık grubu, zamana yayabilecekleri alışverişlerini 2 güne sığdırarak bilmem kaç yüz milyon lira tasarruf sağladıkları için de eminim müthiş memnun olmuşlardır. 
     Zaten çoğu, geçen hafta boyunca ünlü markaların kendilerine en yakın semtteki şubelerinde giysileri deneyip deneyip neleri alacaklarını tespit etmişler, hafta sonunda da Akmerkez’in yolunu tutup önceden peyledikleri ürünleri indirimli fiyattan satın almışlardır. 
     Ama bu merkezleri hafta sonunda istila eden asıl kuru kalabalık, indirim sözüne kanıp da kesesine uygun bir şey bulabilme umuduyla belki de hayatında ilk kez Akmerkez’in kapısından içeri adımını atan, sonra da 1 aylık maaşına "indirimli fiyattan" 1 çift ayakkabı satıldığını görerek gözleri faltaşı gibi açılanlardır ki, onlar Akmerkez’deki kampanyaya olsa olsa dekor malzemesi olabilirler. 
     Akmerkez’de mağazaların stoklarını eritenler , herhalde öğretmenler değil. Memurlar değil. İşçiler değil. Son 1 yılda işsiz kalan 1 milyonu aşkın kişi hiç değil. Yoksulluk sınırının altında yaşayanlar da olamaz. 
     65 milyonluk Türkiye’de cebinde her zaman parası olan ilk yüzde 5’lik gelir grubuna bakıp da piyasaların açıldığı, krizin geride kaldığı yorumları yapılabiliyorsa, artık söylenecek söz kalmamış demektir. O zaman Türkiye’nin nüfusu da 3 - 4 milyondur deyip çıkalım işin içinden. 
     Birileri bizimle dalga geçiyor. Acaba kim 
     Yoksa kendi kendimizi mi kandırmaya çalışıyoruz 
     
Okuyan’la birlikte düzeltir, özür dileriz      Gökalp’ten de tarım sübvansiyonlarıyla ilgili benzeri bir hesap bekliyoruz 
     Çalışma Bakanı Yaşar Okuyan açıklamıştı da ben de yazmıştım. Süleyman Demirel’in 1991 sonunda son kez başbakan olduğunda k rda bulunan SSK’nın, emekli yaşının düşürülmesiyle birlikte nasıl zarar etmeye başladığı, kara deliğin giderek nasıl büyüdüğüyle ilgili hatta bir de tablo hazırlayıp yayımlamıştım. 
     Okuyan, Demirel’in 35 yıllık popülist politikalarının salt 1992’de emeklilik yaşının düşürülmesiyle ilgili bölümünün Türkiye’ye 1992 - 2001 yılları arasındaki maliyetinin 65 milyar dolar olduğunu açıklamıştı. Dünkü Radikal’den öğrendiğime göre Okuyan meğer faizleri hesaplamayı unutmuş. Ya da zeytinyağı gibi üste çıkmanın üstadı Amca’mız, bazı gazete sütunlarında kendisine yanıt verince, oturup bir hesap daha yapma gereğini duymuş Okuyan 
     Ve Demirel’in ilk iktidara geldiği 1965’ten bu yana devletin 35 yıl boyunca ödediği faiz oranlarının ortalamasını aldığında, ortaya korkunç bir rakam çıkmış. 
     Amca’nın icadı erken emekliliğin Türkiye’ye 10 yıllık maliyeti, faizini de hesaba katarsak tam 179 milyar dolar. Okuyan adına düzeltir, özür dilerim 
     
     
     
     







En önemli mesele 


Northwoods op 


Türk askerinin gidişi 


MHP de takiye yapıyor olabilir mi 


KKTC'li ilk general 


Vatandaş Öpüşme tokuş 


Rektörlük seçimleri 


Mesele bedel ödemek değil... 


Tele konan kuşlar’ 


Kıbrıs'ta neler oldu, neler olacak 


DİSK'in 2002 mesajı 


Türkiye’nin nüfusu 3.5 milyon 


Mal biter tenzilat biter 


İSO'da gelenekçiler birleşti 


</TEXT>
</DOC>
