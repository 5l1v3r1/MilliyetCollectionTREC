<DOC>
<DOCNO> 76843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/son/sonspo21.html </URL>
<DATE> 2002/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın Samsunspor karşısındaki muhtemel on biri 
</HEADLINE>
<TEXT>

     Birinci Süper Futbol Ligi 30. 
     haftasında yarın deplasmanda Samsunspor ile karşılaşacak olan lider Galatasaray, basına kapalı olarak gerçekleştirdiği çalışmayla hazırlıklarını tamamladı. Hafta içinde Trabzonspor ile deplasmanda yaptığı erteleme maçından 2-0'lık galibiyetle ayrılarak büyük moral kazanan ve şampiyonluk yolunda da avantaj sağlayan sarı-kırmızılılarda hedef, ligden düşmeme mücadelesi veren rakibi karşısında 3 puan almak. Galatasaray'da, Samsunspor maçı öncesi sakatlıkları devam eden Sergen, Bülent Akın ve Murat forma giyemeyecek, arka adelesinde çekme olan Batista'nın durumunun ise maç saatinde kesinlik kazanacağı açıklandı. Bu akşam Samsun'a gidecek olan sarı-kırmızılıların, Samsunspor karşısına, Mondragon, Capone, Emre, Bülent Korkmaz, Victoria, Batista Berkant , Suat Fleurquin , Hasan, Ergün, Arif, Ümit muhtemel 11'i ile çıkması bekleniyor. Samsun 19 Mayıs Stadı'nda saat 19.00'da başlayacak ve Digitürk Lig TV'den naklen yayınlanacak maçı hakem Serdar Tatlı yönetecek. 
     






</TEXT>
</DOC>
