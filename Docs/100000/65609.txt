<DOC>
<DOCNO> 65609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/03/ekonomi/eko01.html </URL>
<DATE> 2002/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş'ten siyaset sinyali aldık’ 
</HEADLINE>
<TEXT>

     AÇIK KOYU SOHBETLER - EYLEM TÜRK 

     Genç Yönetici ve İşadamları Derneği GYİAD Başkanı Ali Midillili, Bakan Derviş'e siyasete girip girmeyeceğini sorduklarında 'Tek başına olmaz' yanıtı aldıklarını söyledi. Midillili, Derviş'le görüşmeleri şu sözlerle aktardı "Bize, 'Siyasete nasıl girdiğimi biliyorsunuz. ABD'den çağrıldım geldim. Küçük bir valizle geldim. Ben elimden gelenin en iyisini yapmaya çalışıyorum. Yapmaya da devam edeceğim. Bunu da büyük bir zevkle yapıyorum' dedi." 
     
Devlet Bakanı Derviş'le toplantınızda ne gibi mesajlar aldınız 
     Orta ve uzun vadede Türkiye'nin refaha kavuşabilmesi için nelerin gerekli olduğu konularındaki fikirlerini bizimle paylaştı. Bir bakanın ağzından bunu duymak insanların güvenini de artırıyor. Derviş gerçekçi, hiçbir şekilde popülist bir söylemi yok. 
     
Derviş'e siyasete girip girmeyeceği soruldu mu GYİAD üyelerinin bu yönde beklentisi var mı 
     İş dünyasının gözünde Derviş iş yapan insan. Üyelerimiz istiyor ki, işini bilen, ehil olanlar siyasete girsinler. Sorunlara çözüm getirsinler. 
     
     Yıldırmak istiyorlar 
Derviş'in 'Tek başına olmaz' yanıtını nasıl yorumluyorsunuz 
     Her ne kadar Meclis'te değerli insanlar varsa da tek başınıza olmuyor. Bize göre Derviş de bunu demek istedi. Bize, 'Siyasete nasıl girdiğimi biliyorsunuz. ABD'den çağrıldım, küçük bir valizle geldim. Bana bu görev verildi, elimden gelenin en iyisini yapmaya çalışıyorum. Yapmaya da devam edeceğim. Bunu da büyük bir zevkle yapıyorum' dedi. Ne kadar yıldırmak isteseler de Derviş'in bir misyonu var. O yüzden böyle sorduk. Onun da cevabı 'hayır' olmadı. 'Evet' de olmadı. Siyasete girmek istemeyen birisi hayır diyebilir, demedi. Yorumumuz günün birinde böyle bir eğilimi olacağı yönünde. Bunu hissetmek bizim için çok hoş oldu. Toplantıdan hepimiz daha mutlu ayrıldık. 
     
AB konusunda bilgilendirme toplantılarına başladınız... 
     AB şu anda en önemli konulardan birisi. Konu seçerken spesifik konularda yoğunlaşıyoruz. Bu yüzden AB üzerinde çalışmaya karar verdik. Türkiye'nin Avrupa'daki tanıtımında rol almak istiyoruz. AB'ye uyumu gerçekleştirirken, tüm yapılanları anlatmak l zım ki Türkiye'ye yabancı sermaye girişi olsun. Derviş, 'Bize yılda 7 milyar dolar para l zım' diyor. Yüzde 7 büyüme hızını yakalamak için. Bunu yakalarsak, enflasyonu yüzde 10'a indirirsek, 15 senede biz refah seviyesine geliriz. 
     
     Ekonomi de şirket gibi yönetilmeli’ 
Türkiye ekonomisinin geleceğini nasıl görüyorsunuz 
     Ekonomi yönetmek şirket yönetmeye benziyor. Şirket yöneticileri bilançolarının k r zarar cetvellerini yönetiyorlar. Türkiye'nin de bir bilançosu var ve k r zarar cetveli var. Türkiye buna göre kötü yönetilen bir ülke. Çünkü siyasilerin amacı k r etmek değil. Öyle bir sorumluluk hissetmiyorlar ve şirket zarar ediyor. Kimse de hesap sormuyor. Devamlı borçlanarak yaşanmaz. 
     



 EKONOMİ 
















</TEXT>
</DOC>
