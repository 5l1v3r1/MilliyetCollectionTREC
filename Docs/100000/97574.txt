<DOC>
<DOCNO> 97574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/23/son/sontur26.html </URL>
<DATE> 2002/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İpek Cem ''Partinin kurulduğu gün doğum yapmam tesadüf'' 
</HEADLINE>
<TEXT>

     Yeni Türkiye Partisi Genel Başkanı İsmail Cem'in kızı ve gazetemiz yazarı İpek Cem Taha, partinin kurulduğu gün doğum yapmasının tesadüf olduğunu söyledi. 
     Vehbi Koç Vakfı Amerikan Hastanesi'nde dün doğum yapan İpek Cem Taha, eşi Shwan Taha ve yeni doğan kızları Kumru Emine ile basın mensuplarına poz verdi. 
     İsmail Cem'in eşi Elçin Cem, gelini Andrea Sıofs Cem ve 6 aylık torunu Yasemin Elçin Cem de aile fotoğrafında yer aldı. 
     Çok heyecanlı ve sevinçli olduğunu söyleyen İpek Cem Taha, basın mensuplarının sorusu üzerine, Yeni Türkiye Partisi'nin kuruluşu ile aynı gün doğum yapmasının tesadüf olduğunu belirterek, ''Sancılarım vardı. Gece hastaneye geldik. Sezaryenle doğum yapılmasına karar verildi'' dedi. 
     İpek Cem Taha'nın, doktorların kararına göre, yarın veya Perşembe günü taburcu olacağı bildirildi. 
     





</TEXT>
</DOC>
