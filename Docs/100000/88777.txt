<DOC>
<DOCNO> 88777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/09/siyaset/siy02.html </URL>
<DATE> 2002/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Azınlık’a yeşil ışık 
</HEADLINE>
<TEXT>

DSP’li yöneticilerle görüşen AKP’liler, oluşacak azınlık hükümetine 2002’de "seçim" şartıyla yeşil ışık yaktı 
     ABDULLAH KARAKUŞ Ankara 

     MHP Genel Başkanı Devlet Bahçeli’nin hükümetten çekilebilecekleri açıklamasının ardından Ankara kulisleri hareketlendi. DSP’li yöneticilerle görüşen AKP’liler azınlık hükümetine 2002’de "seçim" şartıyla yeşil ışık yaktı. AKP lideri Recep Tayyip Erdoğan da bir seçim hükümeti kurulması halinde, içinde olmadan destek verebileceklerini söyledi. 
     AKP Grup Başkanvekili Salih Kapusuz, önceki gün Başbakan Yardımcısı Hüsamettin Özkan’la hükümet formüllerini görüştü. Görüşmeyi doğrulayan Kapusuz, yeni bir hükümete ihtiyaç olduğunu belirterek "Biz sıhhatli bir şekilde seçime gitmek için üzerimize düşen her türlü şeyi yapmaya hazırız" dedi. AKP’liler azınlık hükümetine dışardan destek verebileceklerini söyledi. 
     
     Erdoğan’dan yeşil ışık 
     Erdoğan ise dün İl başkanları toplantısında hükümetin bozulması halinde yeni hükümete girip girmeyeceği sorusu üzerine şöyle konuştu "öŞartlar kesinleşmeden hükümete girip girmeyeceğimizin cevabını vermem doğru olmaz. Ancak bir seçim hükümeti kurulursa biz destek vermeye hazırız. Bu da 2002 yılını aşmayacak şekilde erken seçim olursa. Bahçeli hükümetten biran önce çekilmelidir. Hükümet revizyonuyla halledilemeyecek ağır gündemler var. Bunları aşmak için yeni siyasi iradeye ihtiyaç var. Bunun için hemen ve acil seçim yapılması gerekir. AB’nin yolu hemen ve acil seçimden geçiyor." 



 SİYASET 

















</TEXT>
</DOC>
