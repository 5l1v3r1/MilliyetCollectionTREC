<DOC>
<DOCNO> 68368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/19/guncel/gun06.html </URL>
<DATE> 2002/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Atatürk heykeli de hırsızdan nasibini aldı 
</HEADLINE>
<TEXT>
Ata’nın evinde akıl almaz soygun 
     Kayseri’de bulunan Atatürk Evi’nde önceki gece akıllara durgunluk veren bir hırsızlık olayı gerçekleşti. Zemin kattaki Güzel Sanatlar Galerisi’nin kapı kilidini kırarak içeri giren hırsız, video cihazı, birer paket çay ve şeker çaldı. Hırsız önce alarm sisteminin çalışmaması için binanın elektrik şalterini kapattı. Üst kata çıkan hırsızın Atatürk’ün koruma altına alınan odasının kapı kilidini de kırdığı belirlendi. 
     
     Ceplerini karıştırdı 
     Atatürk’ün balmumu heykelinin üzerindeki ceketin ve pantolonun ceplerini karıştırdığı anlaşılan hırsız daha sonra kaçarak uzaklaştı. Olay yerinde inceleme yapan polis ekipleri, çalınan video cihazı ile şeker ve çay paketini Atatürk Evi’nin arkasındaki bahçede buldu. Yetkililer yakındaki işyerinden de cep telefonu maketleri çalındığını ve hırsızın aynı kişi olabileceğini belirtti. 
     
     



 GÜNCEL 






















</TEXT>
</DOC>
