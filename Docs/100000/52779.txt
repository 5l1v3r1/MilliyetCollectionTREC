<DOC>
<DOCNO> 52779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/son/sondun07.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Britney Spears, Michael Jackson'ı solladı 
</HEADLINE>
<TEXT>

     Ünlü şarkıcı Britney Spears, 20. yaşına büyük bir sevinçle girecek. Sanatçı, ''Britney'' adlı albümüyle ilk çıktığı hafta 745 bin 750 adet satarak Michael Jackson'ı solladı. 
     Sanatçının çalışması, böylece yılın ''çıktığı hafta en çok satan ikinci albümü'' unvanını kazandı. 
     Britney Spears'ı büyük sevince boğan bu gelişme, pop müziğin bir başka ünlü ismini ise üzdü. Michael Jackson'ın 6 yıl aradan sonra müzikseverlerle buluşan ''Invincible'' isimli albümü, Spears'ın yeni çalışmasının gölgesinde kaldı. 
     Geçen haftayı listede birinci olarak bitiren albüm, bu hafta üçüncü sıraya düştü. İlk haftasında 202 bin 350 adet satan ''Invincible'', güzel yıldızın albümünün üçte biri kadar satabildi. Jackson, haftayı listelerde, Spears ve efsanevi rock grubu Pink Floyd'un ikinci sırada yer alan ''Echoes-The Best of Pink Floyd'' adlı çalışmalarının gerisinde kalarak tamamladı. 
     






</TEXT>
</DOC>
