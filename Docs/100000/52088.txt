<DOC>
<DOCNO> 52088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/son/sonspo04.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Rizespor "Trabzonspor maçında dostluk kazansın" 
</HEADLINE>
<TEXT>

     Çaykur Rizespor Kulübü Genel Kaptanı Yılmaz Zehiroğlu, hafta sonu Trabzonspor ile kendi sahalarında zorlu bir karşılaşma oynayacaklarını, ancak kazanının dostluk olmasını istediklerini söyledi. 
     Yılmaz Zehiroğlu, Rize ve Trabzon'un 2 komşu kent olduğunu ve yıllara dayalı bir dostluklarının bulunduğunu belirterek, ''Sonuç ne olursa olsun, maç sonunda dostluk kazanacaktır. Dostluğun bozulacağı herhangi bir olaya izin vermeyiz'' dedi. 
     Rizeliler olarak, Trabzonspor'un başarısından her zaman gurur duyduklarını da ifade eden Zehiroğlu, şöyle devam etti 
     ''Futbolcular sahada centilmence mücadele ederken, tribünde de taraftarların yalnızca takımlarına destek olmalarını istiyoruz. 
     Herkesi spor ahlakının dışına çıkmadan, centilmence takımlarını desteklemeye çağırıyoruz. Spor, centilmenlik, barış ve sevgidir. Buna herkesin uyması gereklidir.'' 
     






</TEXT>
</DOC>
