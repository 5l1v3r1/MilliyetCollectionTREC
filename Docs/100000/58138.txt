<DOC>
<DOCNO> 58138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/son/soneko28.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol fiyatları yükseldi 
</HEADLINE>
<TEXT>

     Petrol İhraç Eden Ülkeler Örgütü OPEC ile örgüt dışındaki önemli ihracatçıların üretim kısıntısı konusuna anlaşmaya yaklaştıkları haberi üzerine petrol fiyatları yükseldi. 
     Londra Borsası'nda tüm petrol çeşitleri için gösterge niteliğindeki Brent türü ham petrolün varil fiyatı 23 sent artarak 19.70 dolara, Amerikan hafif ham petrolünün varil fiyatı da 10 sent 
     artarak 19.90 dolara çıktı. 
     OPEC üyesi ülkelerle Rusya, Meksika ve Norveç gibi dışındaki büyük ihracatçı ülkeler arasında görüş ayrılıklarının uzun süre giderilememesi petrol fiyatlarının düşmesine yol açmıştı. 
     OPEC'in etkin üyelerinden Venezüela'nın Enerji Bakanı Alvaro Silva, bugün ülkesinin başkenti Caracas'ta yaptığı açıklamada anlaşmanın ''hemen hemen sağlandığını'' söyledi. 
     Dünya petrol ihracatının üçte ikisini sağlayan OPEC, örgütün 11 üyesinin toplam günlük üretimini 1.5 milyon varil kısmayı kabul etmişti. Ancak, OPEC, fiyatlardaki düşüşü durdurmak için düşünülen söz konusu kısıntının etkili olması için, kendi dışındaki 5 büyük ihracatçı, yani Rusya, Norveç, Meksika, Umman ve Angola'nın da kendi paylarına günde toplam 500 bin varillik bir kısıntıya gitmesini şart koşuyordu. 
     Söz konusu 5 ülkenin şimdiye dek taahhüt ettiği kısıntı miktarının toplamı ise 500 bin varile ulaşmıyordu. 
     






</TEXT>
</DOC>
