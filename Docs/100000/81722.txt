<DOC>
<DOCNO> 81722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/son/sontur14.html </URL>
<DATE> 2002/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz şirket, Türkiye'den hemşire arıyor 
</HEADLINE>
<TEXT>

     İngiltere'de bulunan "Partnership In Care" şirketinin, Türkiye'den hemşire aradığı bildirildi. 
     Türkiye İş Kurumu Aydın İl Müdürlüğü'nden yapılan yazılı açıklamada, İngiltere'de bulunun şirketin psikiyatri ve nöroloji branşlarında ve hemşirelik mesleğinde deneyimli elemanlar istihdam etmek istediği duyuruldu. 
     Açıklamada, İngiliz firmada çalışacak Türk hemşirelerin çok iyi İngilizce bilmesi şartı arandığı belirtildi. Başvuran adayların sözlü sınavı geçmeleri durumunda, 1 aylık eğitim için İngiltere'ye götürüleceği kaydedildi. Adayların İngiltere'de eğitimden geçirileceği süre boyunca ihtiyaçlarının karşılanması için kişi başına 1000 sterlin ödeme yapılacağı, işe başlama durumunda maaşın ise 2 bin sterlin olacağı bildirildi. 
     İşe başvuracak adayların en geç 15 Mayıs 2002'e kadar İş Kurumu Aydın Müdürlüğü'ne müracaat etmeleri gerektiği hatırlatıldı. 
     





</TEXT>
</DOC>
