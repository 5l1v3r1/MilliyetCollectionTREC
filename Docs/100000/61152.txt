<DOC>
<DOCNO> 61152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/yasam/yas10.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdi moda ilanlı chat’ 
</HEADLINE>
<TEXT>
İnternet alemi coştu bir kere 
     ELİF KORAP İstanbul 

     İnternette artık chat’leşerek değil, ilan vererek arkadaş aramak moda. Kimi sevgili ya da arkadaş bulmak, kimi evlenmek, kimi de sadece dertlerini paylaşmak için internet ortamında verdiği ilandan medet umuyor. Bu yolu tercih edenler, beklentilerini şöyle anlatıyor 
     Gökhan 26 yaşında genç bir nakliyatçı. İnternete Dürüst ve gerçekçi bayanlar, kendinizden bahseden bir mail atın ya da alo diyin’ şeklinde bir ilanı vermiş. "İlk başta güven olmuyor, ama yazışmalar sonunda, görüştükten sonra inanabiliriz. Mail geldi mi yanıt yazıyoruz. Ama yüzde 99’u yalan yazıyor. İlk başta gelenler çok cazibeli. Ama bunların çoğu erkek çıkıyor" diyor. 
     Murat ise 26 yaşında ve işsiz. İleriye dönük, ciddi olmak kaydıyla bayanlar arıyorum. Boşanmış da olabilir’ yazılı mesajıyla, yeniden evlenebileceğini belirtiyor, çünkü boşanmış. 
     İlan vermesinin nedenini, "Sıkıntıdayım. Dertleşecek bir arkadaş arıyorum. İşim gücüm yok. Askerden geldim, dışarıda biriyle tanışmam çok zor" sözleriyle açıklıyor. 
     
     Evli çift arıyorum’ 
     Otomobil alım satımı yapan Orhan ise 33 yaşında. İlanında Benimle birlikte olacak evliler arıyorum’ diyen Orhan, Altı aydır bu ilanı veriyorum. 20 çiftle tanıştım. Hem gazeteler kabul etmez bu tür bir ilanı. Üstelik internetle daha çok kişiye ulaşabiliyorum. Korkmuyorum. Hiç beğenmediğim çift olmadı. Bazen aynı çiftler tekrar görüşmek istiyor’ diyor. 
     Uzmanlarba bu duruma karşı. Yüzyılımızda insanların yalnızlaştığını belirten Prof. Dr. Sedat Özkan, internetin bu açıdan kullanılmasını sağlıksız buluyor. 
     



 YAŞAM 






















</TEXT>
</DOC>
