<DOC>
<DOCNO> 87123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/yasam/yas02.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Dekoltesiyle erkekleri soyuyordu’ 
</HEADLINE>
<TEXT>

Seksi kıyafetlerle ağına düşürdüğü erkekleri ilaçlı içkilerle soyan Suzan lakaplı kadının son avı’, polis oldu 
     ELVAN EZBER İstanbul 

     Birlikte bara gittiği erkekleri, içkisine ilaç koyup uyutarak soyan Suzan’ kod adlı Eylem Kılıç ile suç ortağı Mahmut Polat yeni av ararken yakalandı. 
     Beyoğlu’nda son günlerde ilaçla uyutulup soyulma olaylarının artması üzerine Asayiş Şube Müdürlüğü ekipleri harekete geçti. Araştırmalar sonucu, Suzan’ ismiyle tanınan bir kadının bu işlere karıştığı belirlendi. Polis, gerçek kimliği Eylem Kılıç 25 olan Suzan’ ve kendisine yardımcı olduğu belirtilen arkadaşı Mahmut Polat’ı 23 gözaltına aldı. 
     
     Avlanan çok, ihbar eden yok 
     Dekolte kıyafetlerle Taksim’de dolaşarak erkekleri ağına düşürdüğünü itiraf eden Kılıç, soygunları nasıl gerçekleştirdiğini de şöyle anlattı 
     "Yanıma gelip arkadaşlık teklif ediyorlardı. Cep telefonlu ve düzgün kıyafetli olanların teklifini kabul ediyordum. Bir şeyler içmek için kafe ya da bara gidiyorduk. Mahmut eski arkadaşım gibi selam verip masamıza oturuyordu. Avımızdan tuvalete kadar bana eşlik etmesini istiyordum. Masada yalnız kalan Mahmut da içkisine ilaç koyuyordu. İçkiyi içip kendinden geçen kişilerin üzerindeki para ve kıymetli eşyaların hepsini alıyorduk." 
     Kılıç ve Polat, kurbanlarından Ali Gürcan ve İbrahim Çetingüleç tarafından teşhis edildi. Polis, aynı yöntemle soyulan birçok erkeğin de, ailesi ya da yakınlarının duymasından çekindikleri için şik yetçi olmadıkları görüşünde. 
     



 YAŞAM 



















</TEXT>
</DOC>
