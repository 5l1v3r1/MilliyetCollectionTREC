<DOC>
<DOCNO> 64460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/27/son/sonspo10.html </URL>
<DATE> 2002/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakaryaspor - Çanakkale maçı öncesinde taşlı sopalı kavga.. 
</HEADLINE>
<TEXT>

     Sakaryaspor-Çanakkale Dardanelspor maçı öncesinde stat çevresinde iki takım taraftarları arasında kavga çıktı. Kavga sonunda bir polis otomobili ile sivil otomobilin camları kırıldı. 
     Maç öncesinde Atatürk Stadı çevresinde toplanan 2 takım taraftarları arasında önce sözlü sataşmayla başlayan gerginlik, büyüyerek kavgaya dönüştü. 2 grubun birbirlerine attıkları taş ve sopalar yüzünden bazı taraftarlar hafif biçimde yaralandı. 
     Atılan taş ve sopalar, stat çevresindeki bir polis otomobili ile sivil bir otomobilin camlarının kırılmasına neden oldu. 
     Bir grup Çanakkale Dardanelspor taraftarı, kavgayı izleyen basın mensuplarına bıçak çekerek görüntü almalarını engellemeye çalıştı. 
     Sakarya Emniyet Müdürlüğü'ne bağlı çevik kuvvet ekipleri, kavgaya müdahale ederek büyümesini engelledi. 
     Bu arada Çanakkale'den gelen 17 EA 715 plakalı taraftar otobüsünde arama yapan polis, çok sayıda taş, soba ve bıçak ile alkollü içecek ele geçirdi. 
     






</TEXT>
</DOC>
