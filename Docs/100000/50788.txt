<DOC>
<DOCNO> 50788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/son/sontur27.html </URL>
<DATE> 2001/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüm orucundaki 10 kişi evden çıkartılarak hastaneye kaldırıldı 
</HEADLINE>
<TEXT>

     Sarıyer Küçükarmutlu'daki 3 evde ölüm orucu eylemi yapan 10 kişi, güvenlik güçlerinin müdahalesiyle dışarı çıkartılarak hastaneye kaldırıldı. 
     Küçükarmutlu'daki eyleme yönelik panzer ve iş makineleri desteğiyle geniş çaplı operasyon başlatan polis, öncelikle sokak aralarına kurulan barikat ve engelleri kaldırdı. Daha sonra mahallenin iç kısımlarına doğru ilerleyen polis, ''F'' tipi cezaevlerini ve ''Hayata Dönüş Operasyonu''nu protesto amacıyla 10 kişinin ölüm orucu eyleminde bulunduğu 3 eve yöneldi. 
     Eylemciler ve destekçilerinin direnişi üzerine, evlere gözyaşartıcı gaz bombaları atan polis, maskeler kullanarak girdiği Geçici 25. Sokak'taki 3 evde bulunan 10 eylemciyi dışarı çıkarttı. Bu sokağa, silahla yaralanan 1'i kadın 3 kişi daha getirildi. 
     Bu kişiler daha sonra, olay yerinde hazır bekletilen ambulanslarla hastaneye sevk edildiler. 
     Bu arada, bir kişinin kendini yakma girişiminde bulunduğu öğrenildi. 
     Polisin, itfaiye ekipleri ve ambulansların da hazır tutulduğu Küçükarmutlu'daki operasyonu sürüyor. 
     Öte yandan, operasyonu izleyen basın mensupları, Geçici 25. 
     Sokak'ta oluşturulan güvenlik kordonu içinde tutuluyor. 
     






</TEXT>
</DOC>
