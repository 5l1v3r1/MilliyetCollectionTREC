<DOC>
<DOCNO> 80944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/dunya/adun.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Harek t 2003’te 
</HEADLINE>
<TEXT>

New York Times’a göre ABD, Irak’a karşı 2003 yılı başlarında büyük bir kara gücüyle istila harekatı başlatacak ve burada İncirlik de kullanılacak 
     SEMA EMİROĞLU New York 

     ABD’nin önde gelen gazetelerinden New York Times, Bush yönetiminin, dikkatlerini, Saddam Hüseyin’in devrilmesi için gelecek sene başında Irak’a, ilk planda 70 ila 250 bin Amerikan askerinin kullanılacağı büyük bir kara istilası ve hava operasyonu düzenlemek üzerinde yoğunlaştırdığını bildirdi. 
     Suudi Arabistan’ın plana sıcak bakmaması nedeniyle askerlerin büyük ölçüde Türkiye ve Kuveyt’teki üslere yerleştirileceğini kaydeden gazete, bu harek tın Afgan operasyonuna benzemeyeceğini, onun yerine daha modern silahlar ve dinamik taktiklerin kullanılacağı, Körfez Savaşı’na benzer geleneksel bir savaş yapılacağını açıkladı. 
     New York Times, dün manşetten verdiği geniş haberde, Bush yönetiminin, "Irak içinde yapılacak bir darbenin başarı olasılığının az olduğu ve yerel kuvvetleri kullanarak ikinci elden yapılacak bir muharebenin, iktidarı değiştirmeye yetmeyeceği" sonucuna vardıktan sonra bu yaklaşıma döndüğünü kaydetti. 
     Bir yönetim yetkilisi de, 1990’lardan bu yana en az altı darbe girişimi yapıldığını ve bunların hepsinin sürekli biçimde başarısız olduğunu hatırlatarak, "Her birinde muhalif Irak askeri yetkilileri, darbe yapmaya hazırız’ şeklinde sinyal gönderdiler. Ama ardından bildiğimiz şey, ya bu adamların öldürüldüğü ya da son anda korkup ülkeyi terk ettikleri şeklindeydi. Burası korkunç bir polis devleti. Kimse kimseye güvenmiyor, bir darbeyi nasıl başaracaksınız" dedi. 
     Ancak "üst düzey yetkililerin, herhangi bir saldırının muhtemelen gelecek yıl başına kadar erteleneceğini kabul ettiklerini" vurgulayan gazete, "Böylece doğru askeri, ekonomik ve diplomatik şartlar oluşturulmasına zaman tanınmış olacak. Bu da, yaz aylarında kalın kimyasal giysiler içinde çarpışmadan kaçınmayı, global bir petrol fiyat şokuna hazırlanmayı ve İsrail - Filistin çatışmasının bitirilmesine yönelik bir ilerleme sağlanıncaya kadar beklemeyi içeriyor" dedi. 
     
İncirlik de kullanılacak      Haberde, Pentagon planlayıcılarının, Suudi Veliaht Prensi Abdullah’ın ABD ziyaretinden önce bile, Suudi Arabistan’daki üsleri kullanmadan Irak’a askeri harek t yapılmak zorunda kalınacağını farzettikleri kaydedildi. Bu durumda planın, Türkiye ve Kuveyt’teki üslerin geniş biçimde kullanılmasını öngördüğü ve Katar’ın, Suudi Arabistan’daki sofistike hava operasyonları merkezinin yerine geçeceği, ayrıca Bahreyn ve Umman’ın önemli rol oynayacağı bildirildi. 
     



 DÜNYA 












</TEXT>
</DOC>
