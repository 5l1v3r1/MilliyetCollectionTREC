<DOC>
<DOCNO> 53611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/22/son/sonspo15.html </URL>
<DATE> 2001/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Avusturya Teknik Direktörlüğü adayları arasında Daum da var 
</HEADLINE>
<TEXT>

     Türkiye'ye farklı bir skorla yenilerek Dünya Kupası finallerine veda eden Avusturya'da, teknik direktör Otto Bariç'in görevi bırakmasının ardından, teknik direktör arayışına giren Avusturya Futbol Federasyonu, Beşiktaş'ın teknik direktörü Christoph Daum'a da teklif getirmeye hazırlanıyor. 
     Milli takımın yeniden kurularak bir an önce 2004 yılında Portekiz'de yapılacak Avrupa Futbol Şampiyonası hazırlıklarına başlayacağını belirten federasyon yetkililerinin, ilk teklifi Hamburg SV'nin Teknik Direktörü Kurt Jara'ya yaptığı öğrenildi. 
     Jara'nın takımıyla sözleşmesi bulunduğu gerekçesiyle teklifi geri çevirmesi üzerine Johann Krankl, Berti Vogts, Didi Constantini, Ivica Osim, Christoph Daum, Frank Rijkaard, Herbert Prohaska, Werner Lorant, Ernst Dokupil ve Bernd Krauss gibi adaylara teklfi götürüleceği bildirildi. 
     Avusturya'nın en çok satan gazetelerinden Kurier'de yer alan bir haberde, milli takımı çalıştıracak adaylar arasına giren Daum'un milli takımı uyandırabileceği ifade edildi. Haberde ayrıca, ''Köln, Stuttgart ve Leverkusen'i başarıyla çalıştıran Daum, Alman milli takımında da çok formundaydı. Şimdi yine Beşiktaş'ta. Başarı için kor halindeki kömürlerin bile üzerine giden bir psikoloji ve Motivasyon ustası. Tek dezajantajı Almanya'da devam eden kokain davası'' diye yazıldı. 
     






</TEXT>
</DOC>
