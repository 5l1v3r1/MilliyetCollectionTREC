<DOC>
<DOCNO> 81962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/guncel/gun02.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydın Menderes şefkat’ kurbanıymış... 
</HEADLINE>
<TEXT>
Aşırı ilgi sakat bıraktı 
İzmit’teki konferansta kazalarda ilkyardımın önemine dikkat çekilerek, bilinçsiz kurtarmanın kalıcı sakatlıklara neden olduğu anlatıldı... 
     BAHAR KAYMAKÇI İzmit DHA 

     Kocaeli Üniversitesi Beden Eğitimi ve Spor Yüksek Okulu Öğretim Üyesi Doç. Dr. Birsen Sirmen, omurilik yaralanmalarında bilinçsizce yapılan müdahalenin, insanlarda kalıcı hasarlar bıraktığını belirterek, "Örneğin Aydın Menderes, kurtarma sırasında kendisine boynunu çekip öpmek için sevgi ve şefkat gösterisinde bulunanlar nedeniyle bu hale geldi" dedi. 
     Sirmen, dün düzenlenen konferansta yaptığı konuşmada, omurga yaralanmalarında hastanın asla gelişigüzel hareket ettirilmemesi gerektiğini vurgulayarak, şöyle konuştu 
     "Özellikle kazalarda gelişigüzel kurtarmalara çok rastlanır. Bu yüzden çoğu insan ya sakat kalır ya da ölür. Mesela Aydın Menderes kazası. Kendisine iyi niyetle yaklaşıp olay sırasında boynunu, başını çekip sevgi ve şefkat gösterisinde bulunmaları, Menderes’in bu hale gelmesine neden oldu. Kurtarma şekli çok önemlidir. Yardım ederken, sakatlanmasına, ölmesine neden oluruz." 
     
     Taşırken felç oldu 
     Konuşmacılardan eski deniz subayı Doğan Sum da, trafik kazasında bilinçsiz kurturma nedeniyle belden aşağısının felç olduğunu söyledi. Sum, 28 yıl önce İzmir’den İzmit’e dönerken içinde bulunduğu otobüsün uçuruma yuvarlandığını, ancak vücudunun hiçbir yerinde kırık bulunmadığını dile getirerek, şöyle konuştu "Taşıma sırasında bu zedelenme meydana gelmiş. Kargatulumba kurtarmalarda çoğu insan omuriliği zedelendiği için felçli kalıyor. Belki bilinçli kurtarılsaydım bu duruma gelmezdim." 
     



 GÜNCEL 
























</TEXT>
</DOC>
