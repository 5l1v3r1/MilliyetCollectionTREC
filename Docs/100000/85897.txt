<DOC>
<DOCNO> 85897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/son/sondun43.html </URL>
<DATE> 2002/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Claudia Schiffer düğününde bir peri gibi olacak 
</HEADLINE>
<TEXT>

     Süper model Claudia Schiffer, yarın yapılacak düğünü için hazırlanan gelinliğiyle bir peri gibi olacak. 
     Ünlü modacı Valentino'nun tasarladığı gelinliğin, ''klasik, hatta peri masallarındaki'' gibi olduğu bildirildi. 
     Valentino, birçok defilesinde gelinlik giyen Schiffer için ''bu kez farklı olacak'' dedi. 
     ''Claudia'yı düğünü için giydirmek, bir model olarak giydirmekten çok farklı. Bu çok fazla duygusal'' diyen ünlü modacı, Claudia'nın bir top model olarak kariyerindeki profesyonelliğini gelin rolünde de sürdürdüğünü belirterek, ünlü mankenin düğünüyle ilgili en ufak ayrıntıyla ilgilendiğini anlattı. 
     İngiliz film yapımcısı Matthew Vaughn ve Claudia Schiffer'in düğün törenleri, İngiltere'nin doğusundaki Suffolk'taki I. Elizabeth dönemine ait bir malikanede yapılacak. 
     

     
</TEXT>
</DOC>
