<DOC>
<DOCNO> 98784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/siyaset/siy05a.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüce Mahkeme Güzel’e vize verdi 
</HEADLINE>
<TEXT>

Anayasa Mahkemesi’ne göre, AKP lideri Recep Tayyip Erdoğan ile YDP eski lideri Hasan Celal Güzel’in durumu farklı 
     ANKARA Milliyet 

     AKP Lideri Recep Tayyip Erdoğan’ın "parti kurucusu olamayacağı" tespitini yapan Anayasa Mahkemesi, YDP eski Genel Başkanı Hasan Celal Güzel’in "parti üyesi olması"nın önünde engel bulunmayışının gerekçelerini belirledi. Mahkemeye göre "üyelik" ve "kurucu üyelik" farklı şartları gerektiriyor. 
     Anayasa Mahkemesi, bu kararının gerekçesini, internetteki sayfasında açıklarken, "Güzel’in parti üyesi olmasının önünde bir engel bulunmamaktadır" dedi. Güzel’in yürürlük tarihleri göz önünde bulundurularak, "Basın Yayın Affı" ve "Şartla Salıverilme" yasalarından faydalanması gerektiğine işaret edilen kararda şöyle denildi "Hapis cezası infaz edildiğine göre, kuşkusuz ki, bu cezanın ertelenmesi söz konusu olamayacaktır. 4454 sayılı Basın Yayın Affı Yasası yasanın lehe olan hükümler bakımından olayda uygulanması gerekir. Güzel’in mahk miyete bağlı hak mahrumiyetlerinin ortadan kalkması bakımından 4454 sayılı yasanın erteleme hükmünden yararlandırılması gerekmektedir." 
     
     Parti üyesi olabilir 
     Mahkeme kararında, erteleme durumunda deneme süresi içinde siyasi partilere üye olma hakkını önleyen hukuksal engel bulunmadığına, 3 yıllık deneme süresinin dolmasından sonra da bu yasağın tamamen ortadan kalkacağına işaret edildi. 
     



 SİYASET 



















</TEXT>
</DOC>
