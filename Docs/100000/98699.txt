<DOC>
<DOCNO> 98699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/29/son/sontur06.html </URL>
<DATE> 2002/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Newsweek ''En iyi senaryo Tayyip - Derviş koalisyonu..'' 
</HEADLINE>
<TEXT>

     AKP'nin erken seçimden birinci parti olarak çıkması olasılığı karşısında Batı basını, Tayyip Erdoğan'a giderek artan bir ilgi gösteriyor Financial Times'in ardından etkili haftalık dergi Newsweek de, Erdoğan'ın yükselişine geniş yer ayırdı Newsweek, seçim sonrası için "en iyi senaryo"nun Erdoğan'ın, İsmail Cem ve Kemal Derviş gibi siyasi yelpazenin merkezinde olan politikacı ve partilerle koalisyon kurması olduğunu savundu Newsweek dergisi "Gözler Türkiye Üzerinde" başlıklı yazısında, Türkiye'de erken seçim yapılması halinde AKP'nin sandıktan birinci parti olarak çıkabileceğini belirterek, "Askerler, Erdoğan'ın meteorik yükselişini durdurmak için devreye girmezse Türk seçmenleri, Erdoğan ve İslamcı alternatifini denemeye hazır görünüyor" iddiasında bulundu Buna karşın terörle savaşın sürdürüldüğü ve İslam'ın modernizasyonun düşmanı olarak görüldüğü bir dönemde AKP'nin Türkiye'de seçim kazanması olasılığının Avrupa ve Batı'da alarm vermesinin beklenilebileceği savunan dergi, Irak'a karşı bir harekatı başlatmak için olası bir yol olan ve AB'ye katılması için davet alabilecek bir Türkiye'de bir AKP iktidarının sonuçlarını sorgularken Necmettin Erbakan'ın başkanlığındaki koalisyonun iktidardan uzaklaştırıldığına dikkat çekti. Buna karşın, Erdoğan'ın Newsweek'e verdiği bir demeçte, dönemin değiştiğini, partisinin İslamcı olmadığını, din özgürlüğünden yana olduğunu söylediği dikkat çekilen yazıda eskiden Avrupa karşıtı olan Erdoğan'ın partisinin AB reformları için lobi yaptığını belirterek "Bu kayda değer bir evrimdir Dünyanın diğer yerlerinde İslamcılar sık sık ferdi hakları yok etmeyi amaçlıyor Türkiye'de ise, en az AK Parti, bu hakların şampiyonluğunu yapıyor" yorumunu yaptı. 
     
     TRUVA ATI 

     AKP'nin Ankara'daki merkez binasını bir yatırım bankası binasına benzeten Newsweek, AKP'nin, "seksi" pop şarkcısı Sevda Demirel'i üye olarak kabul ettiğine de değindi. 
     Buna karşın Newswek, Türkiye'nin askeri ve bürokrat çevrelerinin Erdoğan'ın "Zaman değişti, biz de değiştik" sözlerini inandırıcı bulmadıklarını belirterek "AK Parti'nin bir Truva Attı olmasından korkuyorlar" dedi. 
     AKP'nin iktidara geldiğinde, gizli bir İslamcı gündemi ortaya çıkaracağını ve Türkiye'nin laik düzenini zedeleyecek reformları gerçekleştirmesinden korkulduğunu kaydeden dergi, Erdoğan'ın ise, seçmelerin kendisine, din kimliği değil, siyasi başarılardan dolayı destek verdiklerini savunduğuna dikkat çekti. 
     
     ASKERLERLE İLİŞKİLER 

     Newsweek yazısında bir AKP hükümetinin olası bir Irak operasyonu konusunda ne gibi bir tutum takınacağı konusunu da değerlendirdi Çoğu Türk partisi gibi Erdoğan'ın da harekat konusunda ciddi kuşkuları olduğunu belirten dergi buna karşın AKP'nin iktidara gelmesi halinde ABD ve Avrupa'nın zararına Arap ülkeleriyle yakın bağları kurmaya yöneleceğine ilişkin işaretlerin bulunmadığını da savundu. Dergi, Erdoğan'ın askerlerle olan ilişkileri değerlerdirirken de AKP yönetiminin ne kadar dikkatli olursa olsun parti ile askerler arasında bir sürtüşmenin kaçınılmaz olduğunu öne sürdü. 
     Erdoğan'ın askerlerin ülkenin yönetiminde bir rolleri olmaması gereğini savunduğunu kaydeden dergi, ordu ve diğer bazı devlet kuruluşlarının Erdoğan'ı susturmak için ellerinden geleni yaptıklarını, bir süre önce bir mahkemenin Erdoğan'ın seçimlere katılamayacağına karar verdiğini kaydetti 
     
     ERDOĞAN - CEM - DERVİŞ KOALİSYONU 

     AKP'nin seçimleri kazanması halinde askerlerin ne yapacağı belli olmadığını iddia eden Newsweek, başta askerler olmak üzere, Erdoğan'a karşı olanların seçim sonrası kurulacak koalisyonun olası ortaklarının kimliklerini de dikkate almaları gerektiğini öne sürdü. 
     Dergi, en iyi senaryonun, AKP'nin, aralarında merkez sol parti kuran İsmail Cem ve Kemal Derviş gibi siyasi yelpazenin merkezinde olan saygın politikacılar ve merkez sağ partilerle bir koalisyon kurması olduğunu savunurken "Bu Batı için iyi bir haber olur, özellikle IMF için" diye yazdı. 
     Newsweek, Erdoğan'ın büyük bir yalancı değilse partisinin iktidara gelmesinde korkutucu bir şey olmadığını öne sürerken şu değerlendirmede bulundu "Tam tersine, istikrarlı bir hükümet, ılımlı bir İslamcı unsuru olan bir hükümet bile, Türkiye'yi daralmadan çıkartmak için gereken sert adımların atılabilmesi için lazım olan geniş desteğe sahip olabilir. Ülke aynı zamanda mevcut koalisyona oranla daha hızlı bir biçimde Avrupa'ya doğru ilerleyebilir. Aslında, AKP'nin, şimdiye kadar Türkiye ile AB arasındaki en büyük engel oluşturan insan hakları gündeminin Avrupa'nınki ile çok ortak yönleri var" Newsweek, bu tür spekülasyonların biraz "prematüre" olduğunu kabul etmekle birlikte yine AKP'ye iktidara gelmeye izin verilmesi halinde Türkiye'nin gerçek bir demokrasi olduğunu ispatmamış olacağını da iddia etti. 
     





</TEXT>
</DOC>
