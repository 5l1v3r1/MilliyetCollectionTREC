<DOC>
<DOCNO> 72665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/guncel/gun07.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Durmuş, ilaç fiyatları için masaya oturuyor 
</HEADLINE>
<TEXT>

     YILDIZ YAZICIOĞLU Ankara 

     Sağlık Bakanı Osman Durmuş, bugün ilaç sektörü temsilcileriyle yeni ilaç fiyatlarını belirlemek üzere masaya oturacak. Durmuş’un ilç sektörünün üreticileriyle yapacağı toplantıda yerli ilaç için yüzde 11.2 oranında bir zam vermeyi önereceği öğrenildi. Pazarlık öncesinde Milliyet’in sorularını yanıtlayan İlaç Eczacılık Genel Müdürü Orhan Canpolat, "Devlet, her zaman ilaç sektörünü koruyor. Geçen yıl TEFE’ye kıyasla ilaç üreticilerine yüzde 10’luk fazla zam yapıldı. Ama hep en yüksek fiyattan satma isteklerine yanıt veremeyiz" dedi. Promosyona kısıtlama getiren yönetmelikle ilgili denetimlerinin sürdüğünü kaydeden Canpolat, bazı firmaları ceza öncesinde son kez sözlü olarak uyardıklarını sözlerine ekledi. 
     



 GÜNCEL 























</TEXT>
</DOC>
