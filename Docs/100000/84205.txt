<DOC>
<DOCNO> 84205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/son/sontur19.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Eve kilitlenen yaşlı kadın 6. kattan pencereden inmeye kalktı 
</HEADLINE>
<TEXT>

     İçel'in Tarsus İlçesi'nde, kızları evin kapısını üzerine kilitleyerek gittikleri gerekçesiyle bir yaşlı kadın 6. katın balkonundan birbirine bağladığı çarşaf, havlu ve atkılarla aşağıya inmeye kalkıştı. Polisin güçlükle ikna ettiği yaşlı kadın, hastanede tedavi altına altındı. 
     Atatürk Bulvarı, Kemal Gözcü Apartmanı'nın 6. katındaki 23 nolu dairede yaşayan Hanife Yazgan 80 , balkonda çarşaf, atkı ve havlu gibi bez parçalarını birbirine bağlayarak aşağıya sarkıtırken komşuları tarafından görüldü. Balkondan inmeye çalışan yaşlı kadının durumu polise ihbar edilirken, komşuları sürekli konuşturarak hayatını tehlikeye atmasına engel olmaya çalıştılar. 
     Olay yerine gelen polis ekipleri, kapıyı çilingirle açtırarak içeri girdikten sonra yaşlı kadını eyleminden vazgeçmesi için uzun süre ikna etmeye çalıştılar. Hanife Yazgan, kızları Gülsen 50 ve Birsen Yazgın'ın 45 kendisini sık sık evde yalnız bırakarak gittiklerini ve kapıyı da üzerine kilitlediklerini söyledi. 
     Yaşlı kadının bir anlık dalgınlığından yararlanan bir polis, balkondan içeri çekti. Ambulansla Tarsus SSK Hastanesi'ne götürülen yaşlı kadın, kızlarından şikayetçi olduğunu söyleyerek, ''Kapı kilitli olduğu için kendi imkanlarımla aşağıya inip kızlarımı polise şikayet edecektim' dedi. 
     Hastane yetkilileri, gözlem altına alınan yaşlı kadının, kızlarıyla görüşüldükten sonra Adana Ruh ve Sinir Hastalıkları Hastanesi'ne sevki için işlemlere başlanacağını bildirdiler. 
     





</TEXT>
</DOC>
