<DOC>
<DOCNO> 75508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/son/sonspo03.html </URL>
<DATE> 2002/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Gençlerbirliği ile 58. maçına çıkıyor 
</HEADLINE>
<TEXT>

     Fenerbahçe, yarın yapacağı maçla birlikte Gençlerbirliği ile ligde 58. randevusuna çıkacak. 
     Ligde bugüne kadar 57 kez karşı karşıya gelen 2 ekipten, sarı-lacivertliler 22, Gençlerbirliği ise 12 kez kazandı. 2 ekip arasında zorlu mücadelelere sahne olan maçların 23'ünde ise taraflar eşitliği bozamadı. 
     Fenerbahçe'nin attığı toplam 93 gole, Gençlerbirliği 68 golle karşılık verdi. 
     2 takım arasında sezonun ilk yarısında İstanbul'da yapılan maçı 
     Fenerbahçe 2-0 kazanmıştı. 
     Fenerbahçe için Gençlerbirliği ile Ankara'da yaptığı maçlar oldukça zorlu geçiyor. 
     Başkent ekibinin kendi evinde yaptığı maçlarda, Fenerbahçe'ye galibiyetlerde 9-6 üstünlüğü bulunurken, Ankara'daki 13 karşılaşma da beraberlikle sonuçlandı. 
     Galibiyetlerde, kendi evinde sarı-lacivertli takıma üstünlük kuran kırmızı-siyahlılar, Başkent'te attıkları 39 gole karşılık, kalesinde 33 gol gördü. 
     İki takım arasında geçen sezon Ankara'da yapılan maçı Gençlerbirliği 3-1 kazanmıştı. 
     
     En farklı skorlar 
     Fenerbahçe, Gençlerbirliği karşısında ligde en farklı skorlu galibiyetini 1993-94 sezonunda elde etti. 
     Sarı-lacivertliler, söz konusu sezonda zorlu rakibi karşısında ligdeki en farklı skorlu galibiyetini 5-0'lık skorla almıştı. 
     Kırmızı-siyahlı ekip ise Fenerbahçe karşısında en farklı skorlu galibiyetini, 1990-91 ve 1997-98 sezonlarında 3-0 ve 1996-97 sezonunda da 4-1'lik sonuçlarla elde etmişti. 
     2 ekip arasında en çok gollü biten karşılaşmalarda ise 7 gol 
     atıldı. 1959-60 sezonunda Fenerbahçe, Gençlerbirliği'ni 4-3, 1992-93 sezonunda ise Gençlerbirliği Fenebahçe'yi aynı sonuçla yenmişti. 
     






</TEXT>
</DOC>
