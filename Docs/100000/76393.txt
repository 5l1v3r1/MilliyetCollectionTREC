<DOC>
<DOCNO> 76393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/son/sondun35.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hizbullah üyeleri BM Geçici Gücü görevlilerini dövdü 
</HEADLINE>
<TEXT>

     Güney Lübnan'daki BM Geçici Gücü UNIFIL bünyesinde görev yapan 6 kişi, Hizbullah üyelerinden dayak yedi. 
     UNIFIL Başkanı Lalit Tiware, Güney Lübnan'daki Nakura'da düzenlediği basın toplantısında, olayın tartışmalı Şebaa Çiftlikleri civarında meydana geldiğini söyledi. 
     Tiware, dayak yiyenlerin Fransız, İrlandalı, Norveçli ve onların yardımına gelen iki Hintli görevli olduğunu belirtti. 
     Hizbullah liderlerinden birinin kendisini arayarak ''böyle bir olayın bir daha tekrarlanmayacağını'' söylediğini kaydeden Tiware, BM Genel Sekreteri Kofi Annan'ın Ortadoğu Temsilcisi Terje Röd Larsen'e olayla ilgili bilgi veridiğini kaydetti. 
     UNIFIL, İsrail'in önceki yıl Güney Lübnan'dan çekilmesinden sonra BM'nin ayırdığı İsrail-Lübnan sınırında görev yapıyor. 
     






</TEXT>
</DOC>
