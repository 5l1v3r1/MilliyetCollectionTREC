<DOC>
<DOCNO> 61330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/spor/spo03.html </URL>
<DATE> 2002/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
ASLAN’DAN TATSIZ START 
</HEADLINE>
<TEXT>

Sarı - Kırmızılı takım, Antalya’da düzenlenen Efes Pilsen Turnuvası’na iyi başlayamadı. Rusya Şampiyonu Spartak Moskova’ya tek farkla mağlup oldu 
     SARI - Kırmızılılar, Antalya’da önceki gün start alan Uluslararası Efes Pilsen Turnuvası’ndaki ilk maçında Rus Spartak Moskova’ya 2 - 1 yenildi. Rusya şampiyonu Spartak, henüz maçın 4. dakikasında Beschastnik’in golüyle öne geçti. Galatasaray, 29. dakikada Sergen’in mükemmel şutuyla eşitliği sağladı. 57. dakikada topu boş kaleye tamamlayan Vasiluk, mücadelenin sonucunu ilan etti. Sergen, Hasan ve Berkant’ın vuruşları direkten döndü. Bugün Antalya Kepez ile hazırlık maçı yapacak olan Cim - Bom, yarın turnuvadaki ikinci karşılaşmasında Alman Werder Bremen ile oynayacak. 
     
     Maçın karnesi 
     ERHAN TELLİ 

     HAKEMLER Kamil Abitoğlu, Burak Astar, Yusuf Sayın 
     GALATASARAY Mondragon 4 Kerem Dk.46 5 - Vitor 4 Perez Dk.46 5 , Emre 6 Suat Dk.46 5 , Bülent Korkmaz 5 , Victoria 5 Fleurquin Dk.46 5 - Erhan 5 Berkant Dk.46 6 , Batista 6 , Sergen 8 Ayhan Dk.46 6 , Ergün 5 , Hasan 8 - Ümit 6 Capitao Dk.46 4 
     YEDEKLER Vedat, Arif, Murat, Capone, Serkan, Sedat, Mehmet 
     SPARTAK MOSKOVA Levitskiy 7 - Baranov 6 , Ananko 5 , Mitrevski 6 , Kovtun 6 - Parsenov 6 , Vasiluk 6 Sichov Dk.64 5 , Kudriashov 6 Bezrodni Dk.64 5 , Tsikhmeystruk 7 - Titov 7 , Beschastnik 8 
     YEDEKLER Kabanov, Ktauvskiy, Nemov, Mur, Tank, Mukunku, Streltsov, Alekseev, Paulutsenko 
     GOLLER Beschastnik Dk.4 , Sergen Dk.29 , Vasiluk Dk.57 
     SARI KARTLAR Kudriashov, Kovtun S.Moskova , Bülent Korkmaz G.Saray 
     
Adalılara teselli      GALATASARAY Kulübü 2. Başkanı Fatih Altaylı, Kuruçeşme Adası’nın kiralanmasından rahatsız olan sosyal üyelerin mağduriyetlerini geçici olarak çözeceklerini açıkladı. Altaylı, üyelerin tepkilerini doğal karşıladıklarını vurgulayıp, "İnşaat süresince Kalamış Tesisleri’ne sürekli olarak servis koyulacak. Ayrıca Rumeli tarafında havuzu olan bir tesisi iki yıl kiralamak için arayışa geçtik" dedi. 
     ADA’DAN yaklaşık 750 milyar gelir sağlayacaklarını belirten Altaylı, "Geçen yıl bu rakam 16 milyar lirada kalmıştı. Kiralamaya karşı çıkanların bu farkı karşılaştırmalarını rica ediyorum" dedi. Altaylı, üyelere de mesaj gönderip, "Galatasaray Adası’nda Fenerbahçe’nin şampiyonluklarına kadeh kaldırmak istemiyorsak, kaynaklarımızı doğru değerlendirmek zorundayız" açıklamasını yaptı. 
     
Capone’ye yükleme      AİLEVİ sorunları nedeniyle Belek kampına üç gün gecikmeli katılan Capone’a, Lucescu tarafından özel program uygulanıyor. Takımla çalışan Brezilyalı futbolcuya kondisyoner Carlo yükleme yaparken, Teknik Direktör Lucescu da kendisini özel terapiye aldı. Rumen hoca, antrenman sonrasında Capone ile görüşüp, ailesinin tehdit edilmesi ile ilgili bilgileri aldı. Capone’nun, "Problem kalmadı, kısa sürede arkadaşlarıma yetişirim" sözleri hocasını rahatlattı. 
     
Sambacılar için maç      GALATASARAY, Vitor ve Capitao’yu görmek için Lucescu’nun isteğiyle bugün 2. Lig’den Antalya Kepezspor ile maç yapacak. Topkapı Palace Oteli’nde 15.00’te başlayacak maç Sambacılar’ın kaderini belirleyecek. Kampın dördüncü gününde sabahki çalışmada Murat Sözkesen sakatlanırken, sol üst adalesinde gerilme meydana gelen bu futbolcunun durumunun iyi olduğu bildirildi. Sergen’in, kendisine sert giren Arif’i kandırıp, sakatlık numarası yapması herkesi güldürdü. 
     
"Çok hata yaptık"      GALATASARAY Teknik Direktörü Mircea Lucescu, maç sonrası yaptığı açıklamada yenilen gollerde çok hata yaptıklarını söyledi. Rumen teknik adam, "Çok gol pozisyonu yakaladık ancak şanssızdık. Yediklerimizde de olağanüstü hatalar yaptık. Bu bir hazırlık maçıydı. Rakibimiz de her yıl Şampiyonlar Ligi’ne katılan güçlü bir ekipti" diye konuştu. Lucescu, Sergen ve Hasan Şaş’a da övgüler yağdırdı. 
     



 SPOR 
























</TEXT>
</DOC>
