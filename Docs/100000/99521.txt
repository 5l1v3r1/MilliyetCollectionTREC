<DOC>
<DOCNO> 99521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/siyaset/asiy.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis’te tarihi adımlar 
</HEADLINE>
<TEXT>
AB umudu 
Milletvekilleri Avrupa fitilini ateşledi. MHP’nin karşı çıktığı AB paketinin maddelerine geçilmesine tüm partiler kabul oyu verdi. İdamın kaldırılması bugün görüşülüyor 
     ANKARA Milliyet 

     Türkiye’nin, yaklaşık yarım yüzyıldır girmeye çalıştığı AB’den müzakere takvimi alması açısından tarihi önem taşıyan uyum yasaları görüşmeleri, TBMM’deki yoğun katılımla "umutlu" başladı. MHP’nin karşı çıktığı teklifin maddelerine geçilmesine ilişkin oylamada diğer partilerin kabul oyu kullanması, AB yolunda yeşil ışık yaktı. 
     
     Açık oylama 
     MHP’nin talebiyle açık yapılan ve 437 milletvekilinin katıldığı paketin görüşülmesi oylamasından 323 kabul, 112 ret, 2 çekimser oy çıktı. İdamın kaldırılmasına ilişkin 1. maddenin görüşülmesine, dün çalışma süresi bittiği için bugün devam edilmesine karar verildi. MHP’nin yanı sıra AKP ve SP’nin de karşı çıktığı maddeye, bu partilerin Güneydoğulu milletvekillerinin kabul oyu kullanabileceği belirtildi. 
     MHP’nin, önceki gün TBMM Adalet Komisyonu’nda kabul edilen teklifin 48 saat beklenmeden Genel Kurul’da görüşülebilmesini öngören ANAP’ın önergesine "ret" oyu vermesine karşın, diğer partilerin oylarıyla görüşmelere başlandı. 
     
     AB kıskacında bölünmeyeceğiz 
     MHP Grup Başkanvekili İsmail Köse, "Abdullah Öcalan’ın önerdiği konu bugün Meclis’e geliyor. Bizi AB kıskacına alarak bölmeye kimsenin hakkı yoktur" derken, SP Grup Başkanvekili Ömer Vehbi Hatipoğlu, Köse’ye, "3 yıl ülkeyi hainlerle mi yönettiniz Kürt’ü Türk’ten ayırmaya çalışmak vatan hainliğidir" karşılığını verdi. 
     
     7 düvele direndik 
     YTP Genel Başkanı İsmail Cem de, yasa değişikliğiyle Türkiye’nin AB’ye girmeyeceğini, cesaretle önemli adım atmış olacağını söyledi. Cem, "Değişimi AB istedi’ diye değil, Türkiye için istemekteyiz. Ama bunu birbirimizi suçlamak için kullanırsak, bir noktaya varamayız. İstiklal Savaşı’nda 7 düvele direndik, Türkiye’yi bölemediler de, şimdi 70 milyonluk Türkiye’yi mi bölecekler Bu kimsenin haddine düşmemiştir" dedi. 
     
     Uzlaşma yolu buluruz 
     ANAP Genel Başkanı Mesut Yılmaz da, teklifin kabulüyle üyelik yolunda en önemli engelin ortadan kalkacağını belirterek, "AB’ye birçok ülke girmek istiyor. AB, bu kadar çok ülke için olumsuzluk içermiyor da yalnız Türkiye için mi tehlike teşkil ediyor " diye sordu. 
     Devletin vatandaşını yoksul ve mutsuz kılmaya hakkı olmadığını vurgulayan Yılmaz, "Bu yoldan dönüş anlamına gelebilecek çabalar hoş karşılanamaz. AB’nin dışında kalan bir Türkiye, mevcut bütünlüğünü dahi muhafaza etmekte zorlanacak, Ortadoğu’nun karanlık meçhulüne savrulacaktır. AB, ülkenin gelişiminin itici motoru gibi görülmeli" diye konuştu. 
     
     Arınç Apo’yu asamazsınız 
     AKP Grup Başkanı Bülent Arınç ise, seçim meydanlarında konunun istismar edilmemesini isteyerek, "Asarım keserim diyerek bir yere varamazsınız. Üstelik asamazsınız" dedi. Ulusal Program’ın altında MHP, ANAP ve DSP’nin imzaları bulunduğunu dile getiren Arınç, "Şimdi altına imza attığınız şeyden, seçim gözüktü diye bugün nasıl vazgeçersiniz Hiçbirimiz bu işi engelleyelim, yarıda kalsın diye düşünemez" yorumunu yaptı. 
     
     Apo 15 yıl sonra serbest 
     MHP Grup Başkanvekili Mehmet Şandır, "30 bin Türk’ün ve Kürt’ün katili caniyi kimse adaletin elinden kurtaramaz. İdam cezası kaldırılırsa, Öcalan 15 yıl sonra aramıza dönecek" derken, SP’li Mustafa Kamalak, AB’yi, çare olarak gördükleri için değil, ülkeyi yönetenlerin talimat almaması için istediklerini vurguladı. Kamalak, MHP’ye de, "Apo’nun istismarına müsaade etmeyiz. Cumhurbaşkanından daha güvende olan birini asın da görelim" diye seslendi. 
     DYP adına konuşan Ayvaz Gökdemir ise şunları söyledi "Bazı meseleler bize dayatılıyor. Ama k r - zarar hesabı yapıp ileride faydası olacaksa, yüreğimize taş basarız. AB’ye gireceksek, o kulüpte idam yok kardeşim. Yunanistan orada, Güney Kıbrıs da girecek. İçinde mi, dışında mı olmak faydalı İçinde olmalı, haklarımızı orada aramalıyız. Farklı dilleri öğrenmek isteyenler bizi rahatsız etmez. Ama bunu ayrı millet olmak için mesnet yaparsan, kelleni alırım." 
     
     Oylamaya gelmeyenler 
     Oylamaya MHP’den 12, DYP’den 19, DSP’den 9, ANAP’tan 3, SP’den 24, AKP’den 10, YTP’den 6, BBP’den 2, TDP’den 1 milletvekili ile 10 bağımsız vekil katılmadı. Çekimser oyları DSP’li Ahmet Ertürk ile DYP’li Hakkı Töre kullandı. MHP dışındaki partilerden ret oyu çıkmadı. 
     
     MECLİS’TEN NOTLAR 
Korkulan olmadı      GÜNSELİ ÖNAL Ankara 


</TEXT>
</DOC>
