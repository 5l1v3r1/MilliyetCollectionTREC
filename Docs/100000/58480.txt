<DOC>
<DOCNO> 58480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/son/sonspo09.html </URL>
<DATE> 2001/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor 3 - Göztepe 0 maç bitti 
</HEADLINE>
<TEXT>

     Birinci Süper Futbol Ligi'nde Trabzonspor, kendi sahasında Göztepe'yi 3-0 yendi. 
     Birinci Süper Lig'de Trabzonspor ile Göztepe arasında yapılan karşılaşmanın ilk yarısını bordo-mavili takım 2-0 önde kapadı. 
     5. dakikada Aurelio'nun ara pasında ceza alanında uygun durumdaki 
     Gökdeniz'in, topu kontrol etmeden yaptığı etkisiz vuruşta meşin yuvarlak kaleci Majdan'da kaldı. 
     11. dakikada Aurelio'nun sağdan ortasında ceza alanı içindeki 
     Hami'nin kafa vuruşundan üst direğe çarparak geri dönen topa, kaleci Majdan sahip oldu. 
     23. dakikada Hami'nin sağdan kullandığı köşe atışında yakın 
     mesafeden Cem topu kafayla filelere gönderdi 1-0 29. dakikada Zafer'in sağdan ortasından ceza alanı içindeki Hami'nin kafa vuruşunda top kaleci Majda'nın solundan filelerle buluştu 2-0 36. dakikada Hami'nin pasıyla topla buluşan Gökdeniz'in ceza alanı içi sağ çaprazından vurduğu sert şutta top kaleci Majdan'da kaldı. 43. dakikada Göksel'in sağdan ortasında savunmadan seken topa yakın mesafedeki Cumhur'un kafa vuruşunda kaleci Metin tehlikeyi önledi. Karşılaşmada bu dakikadan sonra her iki takım da gol bulamayınca ilk yarı Trabzonspor'un 2-0 üstünlüğü ile sona erdi. 50. dakikada Göztepe'de, Kenan'ın yerine Emre x , 56. dakikada da Cumhur'un yerine Korhan x oyuna dahil oldu. 63. dakikada Hami'nin sağdan ortasında kaleci Majdan, Da Silva'dan önce davranıp topu yumruklayarak tehlikeyi önledi. 64. dakikada Aurelio, mükemmel bir pasla altıpasın hemen yanında topu Zafer ile buluşturdu. Bu futbolcunun geriye doğru çıkardığı topu uygun durumdaki Gökdeniz, yerden bir vuruşla filelere gönderdi 3-0. 67. dakikada Göztepe'de, Mehmet'in yerine Cüneyt x oyuna dahil oldu. 70. dakikada Göztepe'de, caza alanı dışında topu eliyle kontrol eden kaleci Majdan sarı kart gördü. 71. dakikada Hami'nin ceza alanı ön çizgisinin hemen gerisinde kullandığı serbest vuruşta, top yandan auta gitti. 78. dakikada Trabzonspor'da Da Silva yerini Jarro'ya x , 84. dakikada sakatlanarak oyundan çıkan Zafer yerini Patrick'e , 87. dakikada ise Macit yerini Güngör'e bıraktı. Karşılaşma, 3-0 Trabzonspor'un üstünlüğüyle sona erdi. 
     






</TEXT>
</DOC>
