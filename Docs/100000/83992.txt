<DOC>
<DOCNO> 83992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/son/sontur17.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Açığa alınan polisler "Büyüklerimiz böyle takdir etmiş" 
</HEADLINE>
<TEXT>

     İstanbul Emniyet Müdürlüğü'nce gözaltına alınan Abdurrahman Yakupreisoğlu'nun iddialarıyla ilgili açığa alınan Ankara Emniyet Müdürlüğü Kaçakçılık ve Organize Suçlar Şube Müdürü Şerafettin Bural, açığa alınmasına ilişkin ''Büyüklerimiz böyle takdir etmiş'' dedi. 
     Konuyla ilgili soruları, ''olayla ilgili yorum yapma durumunda olmadığını'' kaydederek yanıtlamayan Bural, açığa alınması konusunda ''Büyüklerimiz böyle takdir etmiş'' diye konuştu. 
     Bural, İzmir Emniyet Müdürlüğü Kaçakçılık ve Organize Suçlar Müdürü olarak görev yaptığı dönemde Balina, Titan-2, Picasso operasyonlarını yönetmişti. 
     Daha sonra Ankara Emniyet Müdürlüğü Kaçakçılık ve Organize Suçlar Şube Müdürlüğü'ne atanan ve ''Sosyoloji doktoru'' unvanı bulunan Bural, Ankara'da da Bankkapital, Vurgun ve Örümcek Ağı operasyonlarında görev almıştı. 
     





</TEXT>
</DOC>
