<DOC>
<DOCNO> 84755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/18/son/sondun19.html </URL>
<DATE> 2002/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da aşırı dincilerle reformcu öğrenciler çatıştı 
</HEADLINE>
<TEXT>

     İran'da, reformcu öğrencilerle reformcu bir gazetecinin konuşmasını engellemek isteyen aşırı dinciler çatıştı. 
     İRNA'nın haberine göre, ülkenin orta kesimindeki Arak kentinde meydana gelen olayda, yüzlerce Ensari Hizbullah hareketi üyesi, reformcu Birliği Güçlendirme Bürosu'nun BGB üniversitede düzenlediği toplantıyı engellemeye çalıştı. 
     Görgü tanıkları, Ensari Hizbullah üyelerinin toplantıya katılan gazeteci Hamid-Rıza Celayipur'un arabasına saldırdığını ve reformcu öğrencilerden bazılarını yaraladığını söylediler. 
     Celayipur, toplantıda İran'da basın özgürlüğü ve demokrasi konulu bir konuşma yaptı. 
     Üniversite yönetimi, BGB'nin toplantısına izin verildiğini açıklayarak, Ensari Hizbullah üyelerinin gösterisinin yasadışı olduğunu kaydetti. 
     





</TEXT>
</DOC>
