<DOC>
<DOCNO> 72592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/son/sonspo25.html </URL>
<DATE> 2002/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, Galatasaray maçının ertelenmesine karşı... 
</HEADLINE>
<TEXT>

     Trabzonspor Yönetim Kurulu, dün akşam Galatasaray-AS Roma maçından sonra, sarı-kırmızılı takıma yönelik olayları şiddetle kınarken, hafta sonunda ligde Galatasaray ile oynayacakları karşılaşmanın ertelenmesine ise karşı çıktıklarını bildirdi. 
     Bordo-mavili kulübün yönetim kurulundan yapılan açıklamada, dün akşam Avrupa Şampiyonlar Ligi'nde oynanan AS Roma-Galatasaray maçında çıkan olaylar Trabzonspor Kulübü olarak şiddetle kınanarak, şöyle denildi 
     ''Galatasaraylı futbolculara yapılan her türlü çirkin hareketi kendimize ve Türk futboluna yapılmış olarak kabul etmekteyiz. Ancak cumartesi günü sahamızda Galatasaray ile yapacağımız karşılaşmanın ertelenmesi ile ilgili olarak yurtdışı karşılaşmalarında gelişen bu olaylar neticesinde yurtiçi karşılaşmaların istismar edilmemesi gerektiğini düşünüyoruz. Bu tür olaylar sebep gösterilerek, ligin seyrinin değiştirilmesi, balansının bozulması gibi bir anlayış içerisinde olmamız mümkün değildir.'' 
     






</TEXT>
</DOC>
