<DOC>
<DOCNO> 91064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/son/sontur29.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Giresun'da şiddetli yağış... Ev dükkanları su bastı, dereler taştı 
</HEADLINE>
<TEXT>

     Giresun ve ilçelerinde, sabah başlayan sağanak yağış yaşamı olumsuz etkiliyor. 
     Giresun Belediye Başkan Yardımcısı Ferda Öztürk, aralıksız 8 saat süren yağmur sonucu, Teyyaredüzü, Çıttakkale ve Hacısiyam mahallerinde 30 evi, Büyük ve Küçük Sanayi Sitelerinde ise 15 dükkanı su bastığını belirterek, ''Batlama ve Aksu Deresi'nde su seviyesi yükseldi. Önlem olarak dereye yakın noktalardaki ev sakinlerini uyardık ve bazı evleri boşalttık''dedi. 
     Atatürk Bulvarı Ulusoy kavşağındaki logarların tıkandığını ve yolda su seviyesinin yükselmesinin Giresun-Trabzon karayolunda yer yer trafiğin aksamasına neden olduğunu bildiren Öztürk, şöyle konuştu 
     ''Ana yolda oluşan su birikintisinde çok sayıda araç kaldı. Çekicilerle bu araçları yoldan kaldırdık. Logarı açmak için yağmurun dinmesini bekliyoruz. Bu arada itfaiye araçlarımız su basan ev ve dükkanlardaki suları tahliye etmeye çalıyor.'' Karayolları 10. Bölge Müdürlüğü yetkililerinden alınan bilgiye göre, Bulancak İlçesi Kovanlık Beldesi yolunun 8. kilometresinde bulunan Pazarsuyu Deresi ile Dereli-Şebinkarahisar yolunun 36. kilometresinde bulunan Kotana Deresi, şiddetli yağışlar sonucu taştı. Kovanlık yolunun 8. kilometresi ulaşıma kapanırken, Kotana Köprüsü'nün onarımı için yapılan servis yolu da zarar gördü. 
     





</TEXT>
</DOC>
