<DOC>
<DOCNO> 59873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/31/son/sonspo06.html </URL>
<DATE> 2001/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
2001 yılı, 12 DEV adamın "gümüş" yılı oldu 
</HEADLINE>
<TEXT>

     A Milli Basketbol Takımı, 2001 yılında tarihi başarılara imza attı. 
     Milliler, 2001 yılında yaptığı 9 resmi maçın 7'sini kazanıp, 2 yenilgi alırken, yüzde 77.7 başarı yüzdesi yakaladı. 
     9 maçta rakip potalara 695 sayı gönderen maç başına 77.2 A 
     Milli Takım, kendi potasında ise 672 sayı maç başına 74.6 gördü. 
     Türkiye, bu yıl yaptığı 14 özel karşılaşmada ise 9 galibiyet, 5 yenilgi elde etti. 
     
     Tarih yazdılar 
     Türkiye'de 2001 yılında gerçekleştirilen 32. Avrupa Basketbol Şampiyonası'nda milliler, adeta tarih yazdı. 
     Şampiyonada grup maçlarını ilk sırada bitiren A Milli Basketbol Takımı, tarihinde en farklı skorlu yenilgisini aldığı Hırvatistan'ı çeyrek finalde yenerek, 52 yıl aradan sonra ilk 4'e kalırken, Avrupa Şampiyonası'nda yarı final sevinci yaşadı ve tarihinde ilk kez Dünya Şampiyonası finallerine katılmaya hak kazandı. 
     Daha sonra yarı finalde Almanya'yı yine uzatma dakikalarında son saniyelerde yenerek tarihinde ilk kez finale adını yazdıran Türkiye, finalde de Yugoslavya'ya yenilerek, tarihinde ilk kez Avrupa 2.si olarak gümüş madalya kazandı. 
     Milliler, ayrıca 2003 Avrupa Şampiyonası Yarı Final Eleme Grubu'ndaki ilk 3 maçını da kazanarak, elemelere iyi bir başlangıç yaptı. 
     
     En skorer İbrahim 
     A Milli Basketbol Takımı'nın 2001 yılında yaptığı 9 resmi karşılaşmada, maç başına 21.6 sayı ortalamasıyla oynayan İbrahim Kutluay, millilerin 2001'de en skorer oyuncusu oldu. 
     Bu yıl en fazla sayıyı 32. Avrupa Basketbol Şampiyonası'nda İspanya'ya karşı 35 atan İbrahim, 9 maçın hepsinde yer alarak, rakip potalara toplam 195 sayı gönderdi. 
     Milli takımda İbrahim'in ardından, NBA'de oynadığı için son 3 maçta forma giyemeyen Hidayet, 6 maçta 93 sayı ve 15.5 ortalamayla 2., 7 maçta 89 sayı ve 12.7 ortalamayla Mirsad 3. ve 9 maçta 101 sayı ve 
     11.2 ortalamayla Hüseyin 4. en skorer oyuncu oldu. 
     Öte yandan millilerde Kerem, Asım, Haluk da 2001 yılındaki 9 resmi karşılaşmada forma giydi. 
     






</TEXT>
</DOC>
