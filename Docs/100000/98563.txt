<DOC>
<DOCNO> 98563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/29/dunya/dun01.html </URL>
<DATE> 2002/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
17 Kasım’ın derin devletle bağı var 
</HEADLINE>
<TEXT>

     YORGO KIRBAKİ Atina 

     Yunanistan’da yayımlanan Katimerini gazetesi "aşırı solcu 17 Kasım’ın derin devletteki aşırı sağcı çevrelerle bağlantısının bulunabileceği" şeklinde bir iddia ortaya attı. Gazete, Yunanlı yetkililerin bu çerçevede derin devletle ilişkisi bulunan aşırı sağcı - milliyetçi fraksiyonların yayınlarını mercek altına aldığını yazdı. Bu yayın organlarından birisi de "Stohos" gazetesi. Haftalık "Stohos" gazetesi 1994 yılında Ömer Haluk Sipahioğlu’nun öldürülmesinden bir süre önce Atina’daki görevli Türklerin detaylı bir listesini yayımlamıştı. 
     Katimerini "Bazı çevreler, 1983 yılından sonra siyasetin sağ ve sol aşırı uçlarının birlikte çalıştıklarını, örgüt lideri Aleksadros Yiotopulos’un, cinayet makinası 17 Kasım’ı derin devletin hizmetine sunduğunu savunuyorlar" diye yazdı. 
     
Sipahioğlu’nun katili Ksiros mu      Gazeteler 29 Haziran gecesi yerleştirmeye çalıştığı saatli bombanın elinde patlaması sonucu yaralı olarak yakalanan Savvas Ksiros 40 adlı teröristin, Sipahioğlu cinayetinde yer aldığını itiraf etiğini ileri sürdü. Aynı saldırıda, aranmakta olan Dimitrios Kufodinas’ın da yer aldığı iddia ediliyor. 
     



 DÜNYA 











</TEXT>
</DOC>
