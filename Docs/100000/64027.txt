<DOC>
<DOCNO> 64027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/24/son/sontur21.html </URL>
<DATE> 2002/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğuda kış batıda bahar.. 
</HEADLINE>
<TEXT>

     Hava sıcaklıkları yurdun batı kesimlerinde önümüzdeki üç gün 2-5 derece üstünde, doğu kesimlerinde ise mevsim normallerinin 5-8 derece altında seyredecek. 
     Doğu ve Güneydoğu Anadolu bölgelerinde gece sıcaklıklarının, uzun yıllar ocak ayı ortalamasının 4-10 derece altında olduğu bildirildi. 
     Devlet Meteoroloji İşleri Genel Müdürlüğü'nden alınan bilgiye göre, hava sıcaklıkları halen Marmara, Ege, Akdeniz, İç Anadolu'nun batısında mevsim normallerinin 2-5 derece üstünde seyrediyor. Önümüzdeki üç gün yurdun batı kesimlerinde hava sıcaklıklarında önemli bir değişiklik beklenmiyor. 
     Yurdun doğu kesimlerinde ise hava sıcaklıkları önümüzdeki üç gün mevsim normallerinin 5-8 derece altında seyretmeye devam edecek. 
     Meteoroloji uzmanları, özellikle Doğu ve Güneydoğu Anadolu bölgelerinde gece sıcaklıklarının uzun yıllar ocak ayı ortalamalarının 4-10 derece altında olduğunu bildirdiler. Uzmanlar, gündüz 
     sıcaklıklarının ise mevsim normallerinde olduğunu belirttiler. 
     Yarın ve 26 Ocak Cumartesi günü Marmara, Ege, Batı Akdeniz'de yağış bekleniyor. Yağışlar, yağmur şeklinde olacak. 
     27 Ocak Pazar günü ise Orta ve Doğu Karadeniz kıyıları yağmurlu 
     geçecek. 
     Bu arada özellikle yurdun iç ve doğu kesimlerinde sabah saatlerinde sis bekleniyor. 
     






</TEXT>
</DOC>
