<DOC>
<DOCNO> 94815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/yazar/akyol.html </URL>
<DATE> 2002/07/10/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Nereye .. 
</HEADLINE>
<TEXT>

     SİYASETE yön verdiği gözüken iki dinamik göze çarpıyor Biri erken seçim öteki Avrupa Birliği takvimi... 
     Partiler, yeni oluşumlar, yeni arayışlar bu iki konu etrafında dönüp dolaşıyor. 
     Hükümet devam edecek mi Yeni bir hükümet mi kurulacak Yeni bir hükümet kurulacaksa, nasıl olacak 
     Bu soruların cevabı da partilerin seçim ve Avrupa Birliği konularındaki tavrına bağlı... 
     Şimdilik 3 Kasım’da seçim isteyen tek parti MHP... Çünkü MHP böyle bir tarihteki seçim için en hazır, en sorunsuz parti... Kamuoyu yoklamalarında önde gözüken AK Parti’nin hukuki kaygıları var. 
     3 Kasım’ın MHP için çok uygun olmasının bir sebebi de, Avrupa Birliği takviminin "tam ortasında" bir tarih olmasıdır. 3 Kasım’da seçim yapacak bir ülke, seçimden önce de, seçimden sonra da AB için hiçbir şey yapamaz. Çünkü Avrupa takviminin karar tarihi, aralık ayıdır. 
     3 Kasım seçimleri için yapılacak kampanyalarda Avrupa Birliği konusu partilerin lehinde, aleyhinde fazla etkili olmaz. Bu da MHP’nin işine gelir. 
     
     ÖTEKİ partilerde ise, seçim ve Avrupa Birliği konusunda benzer görüşler ortaya konuluyor DYP, ANAP, AK Parti ve SP Avrupa Birliği takvimi ile seçim tarihinin birlikte düşünülmesini istiyorlar. 
     DSP ile Hüsamettin Özkan ve arkadaşlarının da AB takvimine büyük önem verdiği belli. 
     Daha yolun pek başında olan Özkan ve arkadaşları acele bir seçimi istemezler. Avrupa Birliği sürecinde hukuken rahatlayacak olan AK Parti ve SP için de seçim acil bir ihtiyaç değil. Bu iki parti seçime ve AB yolundaki bir hükümete destek de vaat ediyorlar. 
     ANAP zaten tutarlı bir şekilde "öncelikli hedef, Avrupa Birliği" diyor. 
     Çiller "AB ve seçim için kayıtsız şartsız destek" taahhüt ediyor, "yeni hükümet formüllerine açık" olduklarını açıkça belirtiyor 
     Ve... Ankara’da şöyle bir dinamik’ gelişiyor 
     "Seçimlerin 2003 Nisan başında yapılması, o arada Avrupa Birliği takviminin gereği olan kanunların çıkarılıp politikaların uygulanması... Ona göre de bir hükümet kompozisyonu .." 
     
     GENEL gidiş bu yönde gözüküyor ama taşların yerine oturması hayli zaman alacak... 
     Önce, hükümet çözülecek mi ki, yeni hükümet arayışı gündeme gelsin 
     Bu, DSP’den istifalara ve AB süreci konusunda DSP ve ANAP’ın MHP ile anlaşıp anlaşamayacağına bağlı... 
     İsmail Cem’le Kemal Derviş’in DSP’yi mi, yoksa yeni oluşum’u mu seçeceği konusu da son derece önemli... Cem ve Derviş DSP’yi seçerlerse bu partideki çözülme durur, hatta nispi bir güçlenme bile başlayabilir. Bu şekilde hükümet devam ederse, MHP sıkışır Çünkü DSP ve ANAP 3 Kasım’da seçim istemeyeceği gibi AB konusunda MHP’den farklı düşünüyorlar. 
     Öyle bir durumda MHP hükümetten çekilirse veya DSP’deki çözülme yüzünden hükümet çökerse, MHP dışındaki partiler topluluğunun içinden Avrupa Birliği takvimini uygulayacak ve Türkiye’yi nisan başında seçime götürecek bir "seçim hükümeti" çıkar. 
     Sonunda bir çıkış bulunacak olsa da, "yönetemeyen demokrasi"nin elinde, Türkiye’yi siyasi belirsizliğin derinleşeceği zor bir dönem bekliyor. 
     
     







Nereye .. 


Kıs kıs gülün, kah kah keh keh... 


Radikal Bakan 


Ecevit Bahçeli dostça yaklaştı 


Bulanık suda balık avlamak 


Cem, Derviş, Özkan... Ve oyun planı 


DSP'den bir çığ kopar 


Türkiye nereye gidiyor 


Kredibilite, çıkış ve umut arayışları 


Köprü, baraj, tiyatro 


Dış politika zorlanıyor 


Bir dünya yarattım, yalnız ikimiz için 


Çözümsüzlüğün "çözümü" 


Seçim, vefa ve nankör... 


Ecevit ve Özkan Caz Vapuru’na giremediler 


BSG Evi’nde neler oluyor 


Hazine borç bulup borç ödemekten perişan 


</TEXT>
</DOC>
