<DOC>
<DOCNO> 84280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/16/yasam/yas01.html </URL>
<DATE> 2002/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Evlilikte dürüstlük araştırması sonuçlandı 
</HEADLINE>
<TEXT>
Aldatmada en dürüstü’ Brezilya 
Evli çiftlerin kabusu olan "aldatılma korkusu"nu Brezilyalılar ciddiye almıyor. Öyle ki evli çiftlerin yüzde 75’i adatılacağından zaten emin 
     DIŞ HABERLER SERVİSİ 

     Evlilikte dürüstlük araştırması 
     CİNSEL özgürlüğün en yaygın şekilde yaşandığı ülkeler arasında bulunan Brezilya’da evli çiftlerin aldatılmayı pek de ciddiye almadığı ortaya çıktı. Bir araştırmaya katılan Brezilyalı karı kocaların yüzde 75’i, eşlerinin, evlilikleri sırasında kendisini aldatacağından emin olduğunu söyledi. 
     
     Evliliği seviyorlar ama... 
     READER’S Digest dergisinin Brezilya baskısında yer verilen "evlilikte dürüstlük" araştırmasının sonuçlarına göre, ankete katılan 1229 evli kadın ve erkek, birbirlerini aldatmalarına rağmen, "İnsanın bir hayat arkadaşı olması evliliğin en büyük nimetidir" görüşünde birleşti. 
     
     Daha açık kalpliler 
     ARAŞTIRMA, Brezilyalı evli çiftlerin birbirlerine karşı, örneğin Amerikalı ve İngilizlere oranla çok daha açık kalpli olduklarını da ortaya koydu. Buna göre evli erkeklerin yüzde 24’ü, evli kadınların ise sadece yüzde 18’i eşlerinden sır saklıyor. 
     



 YAŞAM 






















</TEXT>
</DOC>
