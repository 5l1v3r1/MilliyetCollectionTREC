<DOC>
<DOCNO> 81191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/yasam/yas04.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızıl tecavüz ordusu 
</HEADLINE>
<TEXT>

İngiliz tarihçi Beevor’un Kızıl Ordu askeleri iki milyon Alman kadına tecavüz’ etti iddiası Rusları fena kızdırdı... 
     DIŞ HABERLER SERVİSİ 

     Sovyet Kızıl Ordu askerlerinin İkinci Dünya Savaşı sırasında 2 milyon Alman kadına tecavüz ettiği öne sürüldü. İngiliz askeri tarihçi Antony Beevor’un yeni yayınlanan Berlin’ isimli kitabında gündeme getirdiği iddialar Rus diplomatları öfkelendirdi. Savaş şartlarının her erkeği potansiyel tecavüzcü haline getirdiğini söyleyen Beevor’un iddialarına Rusya’nın İngiltere büyükelçisi büyük tepki gösterdi. 
     Bir önceki kitabı Stalingrad ile büyük başarı kazanan Beevor, İkinci Dünya Savaşı yıllarında Rus Kızıl Ordu askerlerinin sadece Berlin’de 130 bin kadına tecavüz ettiğini iddia etti. 
     
     10 bin kadın intihar etti 
     Beevor’un ikinci korkunç iddiası ise, bu kadınların yaklaşık 10 bininin tecavüzü kaldıramayarak’ intihar ettiğiydi. Beevor, kitabında, askerlerin bu kadınlardan en az yarısına gruplar halinde tecavüz ettiğini, bir keresindeyse 23 Rus askerinin bir Alman kadına sırayla tecavüz ettiğini öne sürdü. 
     
     Erkeklerimiz sağlıklıdır ’ 
     Beevor kitabında bahsettiği bir olayda, bir Sovyet subayının, kendisine yalvaran Alman kadınlarına "Size bir zarar gelmeyecek. Erkeklerimizin hepsi sağlıklı" dediğini de iddialarına ekledi. 
     Rusya’nın İngiltere Büyükelçisi Grigory Karasin, kitabın yalanlarla dolu olduğunu söylese de, Beevor, kitabı hazırlarken büyük oranda Rus devlet arşivlerinden yararlandığını açıkladı. 
     



 YAŞAM 





















</TEXT>
</DOC>
