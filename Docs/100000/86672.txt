<DOC>
<DOCNO> 86672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/spor/spo04.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Sümer’i terlettiler 
</HEADLINE>
<TEXT>

İlkokul öğrencilerini Mehmet Ali Yılmaz Tesisleri’nde kabul eden Trabzonspor Başkanı, sorular karşısında bunaldı 
     ŞAHİNKAYA İlkokulu öğrencilerini Mehmet Ali Yılmaz Tesisleri’nde ağırlayan Trabzonspor Başkanı Özkan Sümer, miniklerin soruları karşısında zor anlar yaşadı. "Ne zaman şampiyonluk göreceğiz" sorusuna, "Siz de o günleri görürsünüz" yanıtını veren Sümer, Beckenbauer gibi, hem başkan hem teknik adam modelinin kendisine teklif edildiğini ancak Türkiye şartlarında bunun imkansız olduğunu vurguladı. 
     FUTBOLUN bir sanat olduğunu öğrencilere anlatan Sümer, "Çünkü hem görsel, hem de kültürel olarak insanlara çok şey katıyor" dedi. Sümer, öğrencilere Trabzonspor saati, rozeti ve anahtarlığı hediye ederken, hatıra fotoğrafı da çektirdi. 4 kaliteli oyuncu alacaklarını belirten Trabzonspor başkanı koşullarının maliyeti yüksek oyuncu almaya uygun olmadığını da açıkladı. 
     
     Erman’la anlaşamadılar 
     BORDO - Mavili kulübün başkan yardımcısı Ahmet Ağaoğlu, transfer etmek istedikleri Beşiktaşlı Erman ile anlaşamadıklarını açıkladı. Ağaoğlu "Artık defter kapandı" derken, Avustralya Milli Takımı’nın Hırvat asıllı kalecisi Michael Petkoviç ile görüşmelerinin sürdüğünü de sözlerine ekledi. Kocaelispor’un forvet oyuncusu Lazarov’un ise önümüzdeki günlerde Türkiye’ye getirileceği belirtildi. 
     



 SPOR 




























</TEXT>
</DOC>
