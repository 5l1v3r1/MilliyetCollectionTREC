<DOC>
<DOCNO> 71671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/09/son/sonspo11.html </URL>
<DATE> 2002/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor Samsunspor'u deplasmanda 1-0 yendi 
</HEADLINE>
<TEXT>

     Birinci Süper Futbol Ligi'nde İstanbulspor, Samsunspor'u deplasmanda 1-0 yendi. 
     Stat 19 Mayıs 
Hakemler Murat Ilgaz xxx, Selçuk Kaya xxx, Kemal Şener xxx 
Samsunspor Ali xx, Hakkı xxx, Ercan xx, Ertuğrul xx, Vural xx, Mehmet Yılmaz xxxx, Serkan Dökme xxx, Sauza xxx, Kenan xx, Celil xx, Müslüm xxx 
İstanbulspor Zdravkov xxx, Andre xx, Petkov xx, Zubanoviç xx Dk. 35 Ferdi xx , Cenk xx, Saidou xxx, Selçuk xxx, Murat xxx, Zeki xx, Yalçın xxx, Saffet xx 
Gol Dk. 16 Cenk. 
     Birinci Süper Taraftarlarının da desteğini arkasına alan Samsunspor, maça hızlı başladı. Ev sahibi ekip, özellikle Ertuğrul ile üst üste yakaladığı pozisyonları değerlendiremezken, kontrollü oynayan İstanbulspor, Cenk'in ayağından aradığı golü erken buldu. 
     4. dakikada Samsunspor, İstanbulspor ceza alanı ön çizgisinde serbest atış kazandı. Atışı kullanan Ertuğrul'un şutu, üstten auta gitti. 
     16. dakikada konuk ekip öne geçti. Bu dakikada, sol taraftan gelişen İstanbulspor atağında, Petkov'un kale alanına gönderdiğ topa Cenk dokundu. Top, kaleci Ali'in koltuğunun altından filelere gitti 1-0. 
     18. dakikada Vural'ın sol taraftan ceza alanına gönderdiği topla buluşan Ertuğrul, uygun durumda olmasına karşın topa kötü vurunca, topu savunma uzaklaştırdı ve Samsunspor adına önemli bir fırsat kaçmış oldu. 
     24. dakikada Müslüm'ün ceza alanına gönderdiği topla Ertuğrul yine buluştu ve topa çok sert vurdu. Ancak meşin yuvarlak üstten auta gitti. 
     35. dakikada İstanbulspor'da Zubanoviç çıktı, yerine Ferdi girdi. 
     36. dakikada Müslüm'ün sağ taraftan ceza alanına gönderdiği topa Mehmet Yılmaz'dan önce kaleci Zdravkov müdahele etti. Ancak top sekti ve bu kez savunma topu uzaklaştırdı. 
     40. dakikada Samsunspor sağ taraftan köşe atışı kullandı. Ceza alanına gelen topa iyi yükselen Hakkı'nın kafa vuruşunda, top üstten auta gitti. Kalan dakikalarda başka gol olmayınca, konuk ekip ilk yarıyı 1-0 önde kapadı. 
     Maçın ikinci yarısına her iki takım da aynı kadrooyla çıktı. Ev sahibi ekip beraberliği sağlamak için İstanbulspor savunmasını çok bunalttı, ancak gol yollarında bir türlü istediğini alamadı. 
     İstanbulspor ise kontraataklarla Samsunspor kalesini yokladı ve zorlu deplasmandan 3 puanla dönmesini bildi. 
     52. dakikada sağ taraftan gelişen Samsunspor atağında, Sauza'nın ceza alanına gönderdiği topun üzerinden Mehmet Yılmaz atladı ve top Ertuğrul'un önüne geldi. Ertuğrul, çok uygun durumda olmasına karşın topu kontrol edemeyince, Samsunspor beraberlik şansını kaçırmış oldu. 
     56. dakikada sol taraftan kullanılan köşe atışında, Samsunspor kale alanının köşesinde buluşan Cenk, topu boş kaleye gönderemedi. 
     66. dakikada Samsunspor'da, Sauza çıktı, yerine Duro xx girdi. 
     70. dakikada İstanbulspor'da, Zeki'nin yerine Güven xx oyuna alındı. 
     72. dakikada sağ taraftan Duro'nun kullandığı serbest atışta, topla kale alanında buluşan Ertuğrul sert vurdu. Kaleye giden topu son anda kaleci Zdravkov çeldi ve mutlak bir golü önledi. 
     73. dakikada Samsunspor'da Ertuğrul, yerini Mustafa'ya x bıraktı. 
     74. dakikada sol taraftan gelişen Samsunspor atağında, ceza alanına gönderilen topu kafayla dışarıya atmak isteyen Yalçın'ın vuruşunda, top direkten döndü. 
     77. dakikada Duro'nun ceza alanının dışından kulandığı serbest atışta, top direğin hemen yanından dışarı çıktı. 
     79. dakikada ani gelişen İstanbulspor atağında topla buluşan Ferdi'nin vuruşunda, top kaleci Ali'nin eline çarptı ve direkten döndü. 
     Samsunspor'da, 84. dakikada Kenan, 86. dakikada da Duro sarı kart gördü. 
     87. dakikada İstanbulspor'da Ferdi, yerini İlker'e bıraktı. Samsunspor'un gol çabaları sonuç vermeyince, maç İstanbulspor'un 1-0 üstünlüğüyle sona erdi. 
     






</TEXT>
</DOC>
