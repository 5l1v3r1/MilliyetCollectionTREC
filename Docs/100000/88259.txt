<DOC>
<DOCNO> 88259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/yazar/civaoglu.html </URL>
<DATE> 2002/06/06/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
175 dev adam 
</HEADLINE>
<TEXT>

     Dün 175 kurum adına yayımlanan bildiride Milliyet ve TÜTAV adına benim de imzam var. Yaşamımın en doğru olduğuna inandığım temsil görevi ve duruşlarımdan biri bu. 
     1963’ü anımsıyorum... AB’nin o zamanki adı Ortak Pazar’dı. Üyeliği öngören tarihi Ankara Anlaşması’nı imzalamadan önce, dönemin Başbakanı İsmet İnönü, kafasındaki şu sorulara cevap arıyordu 
     "Acaba bu anlaşma kapitülasyonları geri getirir mi Türkiye yeniden kapitalist ülkelerin sömüreceği bir pazar durumuna düşer mi " 
     Ülkeyi işgalden kurtaran ve Cumhuriyet’i kuran Atatürk’ün sağ kolu... İnönü Zaferleri komutanı ve Türkiye’yi bağımsız devlet olarak kabul ettiren Lozan Anlaşması’nın müellifi İsmet Paşa’nın, ülkesi üzerine titreyen bu duyarlılığı doğaldır. 
     Sorularına bütün güvenceleri aldıktan sonra 12 Eylül 1963’te AB Ortak Pazar ile anlaşmaya imzayı atmıştır. 
     O gün Ankara Hukuk öğrencisi ve Akis dergisinde çiçeği burnunda bir gazeteci olarak tarihi imza törenini izledim. 
     Çizilen 20 yıllık geçiş süreci nasıl da uzun görünmüştü gözüme 
     Nasıl tahmin edebilirdim ki... Öngörülenin üzerine bir 20 yıl daha eklenecek ve tam üyelik tarihi h l belirsizlikte kalacak. 
     Bunun nedeni... İsmet Paşa’nın çocuğu yaşındakilerin, şimdilerde torunu yaşında olanların, onun cesaretini, sağduyusunu, kararlılığını gösterememiş olmaları. 
     Gençlik nüfus k ğıdında değil, kafada ve yürektedir. 
     O nedenle İsmet Paşa’dan söz ederken "ak saçlı delikanlı" deyimi kullanılırdı. 
     
İdam yolunda      Eski Cumhurbaşkanı Celal Bayar ve DP’nin Dışişleri Bakanı Fatin Rüştü Zorlu da, AB bağlamında göz yaşartıcı devlet adamlığı örneği vermişlerdir. 
     27 Mayıs İhtilali’yle devrilen ve Yassıada ihtilal mahkemesinde idama mahk m edilen Bayar ve Zorlu, Eylül 1961’de Deniz Kuvvetleri’ne ait bir motorla İmralı Adası’na götürülmekteydiler. Orada asılarak hüküm yerine getirilecekti. 
     Ama kılları kıpırdamıyordu. 
     Yolda bir ara Celal Bayar ve yanı başındaki Fatin Rüştü Zorlu arasında şöyle bir konuşma geçer 
     "Fatin Bey..." 
     "Emredin beyefendi." 
     "Bana şu Ortak Pazar’ı bir defa daha etraflıca anlatabilir misiniz Yolumuz uzun. İyice konuşabiliriz. Türkiye’ye faidesi var mı Bu birliğe girmemizin mahzurları sakıncaları neler olabilir " 
     "Başüstüne... Arz edeyim beyefendi. Ben Türkiye’nin Ortak Pazar’a girmesinin kaderimizi değiştireceği ve çok hayrımıza olacağına inanıyorum. Epeydir temaslarım sürüyor........" 
     Ve yaşamlarının son saatlerini sürdüren iki idam mahk munun Yassıada’dan İmralı Adası’na deniz yolculuğu, böylece AB ve Türkiye eksenli konuşmaya kilitlenir. Sanki idam sehpasına değil, diplomatik toplantıya gitmektedirler. 
     Deniz taşıtı komutanı, diğer denizci subaylar, astsubaylar ve askerler, gözlerine, kulaklarına inanamazlar. 
     Sonunda, İmralı’ya yaklaşırken Bayar "Çok teşekkür ederim Fatin Bey. Anlattıklarınızdan sonra, ben de Avrupa’nın dışında kalmamızın yanlış olacağına inandım. İnşallah Türkiye’yi yönetecek olanlar, bu imk nı ziyan etmezler" mesajını verir. 
     Ne dersiniz 
     Onların çocukları ve torunları yaşındaki daha sonraki kuşak siyasetçileri "imkanı ziyan ettiler mi " 
     
Çağdaşlığa çağrı      İşte o nedenle AB’ye tam üyelik için tarihi şansın bir kez daha ıskalanmaması için 175 sivil toplum örgütü adına konulan tavrı ve yayımlanan bildiriyi yürekten alkışlıyorum. 
     Onlara 175 dev adam bile - kendimi ilk kez böyle bir tanımda hissediyorum - denebilir. 
     Dar tabanlı, sığ, ufuksuz siyaset hesaplarının üstüne çıkarak, gelecek nesilleri ve Türkiye’nin çağdaşlık projesini kucaklamaya çağrıdır bu. 
     Liderler zirvesine toplumun sesi duyurulmakta. 
     
     







Bin kere düşünmek 


Nobel ödülleri, Türkiye ve İsmet Paşa... 


Madalyalar... 


Askerin rahatsızlığı 


Avrupa Birliği konusunda gaflet içinde olanlar 


Niksar suyundaki arsenik .. 


175 dev adam 


Global kent 


İki toplantı, iki ders 


Avrasya açılımı 


Öcalan konusunda hepimiz tarafız 


Çözüm üretmek 


Kamu bankacılık yapmaktan neden çekilmeli 


Solda gelecek köprüsü 


Hesaben sermaye’ taze para’nın açığını kapatamaz 


</TEXT>
</DOC>
