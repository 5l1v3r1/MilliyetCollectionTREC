<DOC>
<DOCNO> 70451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/son/sontur18.html </URL>
<DATE> 2002/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da liseli genç otomobille 9 arkadaşını ezdi 
</HEADLINE>
<TEXT>

     Gaziosmanpaşa'da, okul önünde kullandığı aracın direksiyon hakimiyetini kaybeden bir lise öğrencisi, 9 arkadaşının yaralanmasına neden oldu. 
     , Küçükköy'deki Fahrettin Özüdoğru Ticaret Meslek Lisesi'nde öğrenim gören bir grup öğrenci, bütünleme sınavına girmek üzere okula geldi. 
     Sınavın ardından okuldan ayrılan öğrencilerden Hüseyin Düzgün, 34 ZH 4464 plakalı otomobiline bindi. Bir süre sonra direksiyon hakimiyetini kaybeden Düzgün'ün otomobili, okulun çıkış kapısının yanında, cadde üzerindeki arkadaşlarının arasına daldı. 
     Kazada, Ertuğrul Özdemir, Ufuk Toras, Eyüp Yüksel, Fatih Yıldız, Seray Toker, Burak Gürtuna, Yücel Sığın, Tolga Güngör ve Mehmet Yıldız adlı öğrenciler yaralandı. 
     Kaldırıldıkları Özel Bilgi Hastanesi'nde tedavi altına alınan yaralılardan Fatih Yıldız ile Burak Gürtuna'nın vücutlarında kırıklar bulunduğu, diğer yaralıların ise ayakta tedavileri yapılıp taburcu edildikleri bildirildi. 
     Polis yetkilileri, olaydan sonra park halindeki bir araca çarpıp otomobilini terk ederek kaçan Hüseyin Düzgün'ün yakalanmasına çalışıldığını bildirdiler. 
     






</TEXT>
</DOC>
