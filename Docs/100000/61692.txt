<DOC>
<DOCNO> 61692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/siyaset/siy02.html </URL>
<DATE> 2002/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan’ın geleceği ne olur 
</HEADLINE>
<TEXT>

10 Soru 10 Cevap 
     ERSAN ATAR Ankara 

AKP hakkındaki karar nedir 
     Genel Başkan Recep Tayyip Erdoğan’ın kurucu üyelikten çıkarılması için ihtar verilmesi. 
     
Tayyip’in kurucu üyelikten çıkarılmasının dayanakları neler 
     Anayasa’nın 76., Milletvekili Seçimi Kanunu’nun 11 f maddeleri, affa uğramış olsalar bile Türk Ceza Kanunu’nun TCK 312 2. maddesinden hüküm giyenlerin milletvekili olamayacaklarını düzenliyor. Siyasi Partiler Kanunu’nun 8. maddesinde, "siyasi partiler, milletvekili seçilme yeterliliğine sahip en az 30 Türk vatandaşı tarafından kurulur" hükmü yer alıyor. 
     
Erdoğan neden milletvekili, başbakan veya bakan olamıyor 
     Mahkeme, Erdoğan’ın milletvekili olma şartlarını taşımadığı için parti kurucusu olamayacağı kararına vardı. Bağımsız da olsa bakan olabilmek için milletvekili seçilme yeterliliğini taşımak gerekiyor. Başbakan olabilmek için de aynı şart geçerli. 
     
Genel başkanlığı sürecek mi 
     Erdoğan, kurucu üyelikten istifa etse yine normal üye olarak partisine kayıt yaptırabilir. İlk büyük kongrede veya Kurucular Kurulu kararıyla bir gün içinde genel başkan olabilir. 
     
Erdoğan, genel başkanlığının devam edeceğini söylüyor. Dayanağı ne 
     Erdoğan, parti üyesinin genel başkan olmasının önünde bir engel olmadığını biliyor ve buna dayanıyor. 
     
Tayyip’in milletvekili seçilme yeterliliğine hangi kurum karar verecek 
     Yüksek Seçim Kurulu YSK karar verecek. YSK, Anayasa Mahkemesi’nin kararlarına uyuyor. 
     
Haklarını nasıl geri alabilir 
     TCK ve CMUK, hüküm giyen kişinin haklarının, cezanın bitiminden itibaren 3 yıl geçtikten sonra ağır ceza mahkemesine başvuru üzerine geri verilebileceğini düzenliyor. Ancak, talebin kabul edilebilmesi için iyi hal ve pişmanlık gösterme aranıyor. 
     
Buna göre Erdoğan hangi tarihten sonra milletvekili seçilebilir 
     Erdoğan 10 ay ceza aldı. 26 Mart 1999’da cezaevine girdi. 26 Ocak 2000’de 10 aylık cezasını tamamladı. Buna göre 2003 Ocak sonunda memnu haklarının iadesini isteyebilir. Mahkeme ne kadar zamanda karar verirse bu karardan sonra yapılacak seçimlerde milletvekili seçilebilir. 
     
Şimdi ne olacak Karar nasıl yürürlüğe girecek 
     Gerekçeli kararın AKP’ye tebliğ yeterli olacak, 6 aylık süre için Resmi Gazete’de yayımlanması beklenilmeyecek. 
     
İhtara uymamanın cezası ne 
     AKP, Erdoğan’ı 6 ay içinde kurucu üyelikten ihraç etmez veya kendiliğinden üyelkten istifa etmezse AKP’ye kapatma davası açılacak. 



 SİYASET 











</TEXT>
</DOC>
