<DOC>
<DOCNO> 63616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/22/son/sonspo04.html </URL>
<DATE> 2002/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray deplasmanda 18 yıldır yenilmediği Denizli karşısında 
</HEADLINE>
<TEXT>

     Galatasaray ile Denizlispor, yarın yapacakları maçla birlikte ligde 22. kez karşı karşıya gelecek. 
     2 takım arasında bugüne kadar yapılan maçlarda sarı-kırmızılı 
     ekibin, rakibine karşı büyük üstünlüğü bulunuyor. 
     Galatasaray, geride kalan 21 maçta, Denizlispor'u 15 kez yenerken, 3 kez sahadan yenik ayrıldı, 3 maç da berabere sonuçlandı. 
     Sarı-kırmızılı ekibin attığı toplam 38 gole, yeşil-siyahlılar 16 golle karşılık verdi. 
     Galatasaray, Denizlispor ile deplasmanda oynadığı maçlarda rakibine yaklaşık 18 yıldır yenilmiyor. 
     Sarı-kırmızılılar, Denizlispor'un Birinci Lig'e yükseldiği 1983-84 sezonunda rakip sahada oynadıkları maçı 2-1 kaybetmişti. O tarihten bu yana deplasmanda rakibine boyun eğmeyen Galatasaray, toplam 7 galibiyet, 2 de beraberlik elde etti. 
     Galatasaray, deplasmanda rakibine 18 gol atarken, kalesinde ise 9 gol gördü. 
     ''Aslan'', geçen sezon deplasmanda rakibini 1-0 yenerken, bu sezon ilk yarıda İstanbul'da oynanan maç da aynı skorla Galatasaray'ın lehine sonuçlanmıştı. 
     






</TEXT>
</DOC>
