<DOC>
<DOCNO> 70066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/son/sontur13.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Atatürkçü Parti geliyor 
</HEADLINE>
<TEXT>

     Uzunca bir süredir yeni parti arayışlarının yoğunlaştığı Türk siyasi hayatına yeni bir parti daha katılıyor. Aralarında Anayasa Mahkemesi eski Başkanı Yekta Güngör Özden, Yargıtay eski Cumhuriyet Başsavcısı Vural Savaş, Bilkent Üniversitesi öğretim üyelerinden Prof. Dr.Özer Ozankaya ve Gazeteci-Yazar İsmet Solak gibi isimlerin yeraldığı bir grup, yeni bir siyasi parti için çalışmalara başladı. 
     Kendilerini, "Türkiye sorunlarını Atatürkçü bakışla çözümleyip, ulus-devlet yapısını yenileyerek güçlendirme amacıyla oluşturulan çalışma topluluğu" olarak adlandıran girişimciler kurulu, bir açıklama yaparak, yeni bir siyasi parti kurmak için çalışmalara başladıklarını bildirdi. 
     Kurulacak partinin tam bağımsızlık, özgürlük, ulusal egemenlik temelinde insan hak ve özgürlüklerininsağlıklı güvencelere bağlayan, bilimsel açılımla gerçek demokrasiyi kazandıracak, Atatürk ilkelerini ödünsüz biçimde yaşama geçirecek bir parti olduğu vurgulanan açıklamada, kurulacak partinin, siyasete güveni yeniden sağlayacağı, değişik nedenlerle ayrı düşen Atatürkçüleri birleştireceği umuduna katkıda bulunacağı bildirildi. 
     
     ADD ile ilişkimiz yok 

     Kurulacak partinin Atatürkçü Düşünce Derneği'nin ADD 
     bir kuruluşu veya uzantısı olmadığı vurgulanan açıklamada, "Dernek siyasallaşmadığı, partileşmediği gibi partiyle de gönül ve görüş yakınlığından başka ilgisi ve ilişkisi yoktur" denildi. Partinin adının konulmadığı, simgesinin yapılmadığı, kurucularının belirlenmediği dile getirilen açıklamada, emekli generallerden Kemal Yavuz, Çevik Bir ve Erol Özkasnak'ın kendileri ile birlikte olmadığı belirtildi. 
     
     Girişimciler kurulunda kimler var 

     Atatürkçülerin birleşmesi için partileşme sürecini başlatan oluşumun girişimciler kurulunda ise şu isimler yeralıyor 
     "Yekta Güngör Özden Emekli Anayasa Mahkemesi Başkanı , Prof. Dr. Seçil Karal Akgün ODTÜ , Prof. Dr. Necla Arat İstanbul Üniversitesi , Hüseyin Aslan Ege-Koop Genel Başkanı , Prof. Dr. Ali Nihat Bozcuk Hacattepe Üniversitesi , Mehmet Ali Gürbüz Eğitimci , Ümit Gürtuna Yayıncı , Prof. Dr. Sedat Işık Gazi Üniversitesi , Ertuğrul Kazancı Eğitimci-Hukukçu , Kazım Kılıç İnşaat Mühendisi , Tevfik Kızgınkaya Ziraat Mühendisi , Derya Kocabay İnşaat Mühendisi , Prof. Dr. Özer Ozankaya Bilkent Üniversitesi , Osman Özbek Emekli Tümgeneral , Prof. Dr. 
     Eralp Özgen Türkiye Barolar Birliği eski Başkanı , Mustafa Kemal Palaoğlu Sivas eski milletvekili , Vural Savaş Yargıtay eski Cumhuriyet Başsavcısı , Ali Rıza Selmanpakoğlu Emekli Tuğgeneral , İsmet Solak Gazeteci- Yazar , Halil İbrahim Şahin ADD Genel Başkanı , Güler Tanyolaç Avukat , Kadri Ün İnşaat Mühendisi , Meriç Velidedeoğlu Yazar , Gülseven G. Yaşer Çağdaş Eğitim Vakfı Başkanı ." 
     






</TEXT>
</DOC>
