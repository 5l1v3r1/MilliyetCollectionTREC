<DOC>
<DOCNO> 66686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/09/ekonomi/eko02.html </URL>
<DATE> 2002/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF’ye vergi mektubu 
</HEADLINE>
<TEXT>

Derviş ve Oral’ın imzasıyla IMF’ye gönderilen mektupta vergi değişikliklerinin takvimi de yer aldı 
     HARUN GÜREK Ankara 

     IMF’ye niyet mektubuyla taahhüt edilen vergi sistemindeki iyileştirmenin takvimi belli oldu. Kamu k ğıtları dahil faizdeki vergiler sil baştan düzenleniyor. Faizdeki vergiler nisan sonuna kadar eşitlenecek. K r payları üzerindeki vergi yükü yüzde 65’ten 50’ye düşürülecek. 
     Devlet Bakanı Derviş ile Maliye Bakanı Oral’ın dün imzalayarak IMF’ye sunduğu mektuba göre, Özel Tüketim Vergisi ÖTV Yasası ile akaryakıt tüketim, ek vergi, taşıt alım ve ek taşıt alım vergileri nisanda çıkarılacak yasa ile ÖTV’ye dönüşecek, finansal araçların vergilendirilmesine ilişkin düzenleme de aynı tarihe kadar Meclis’ten geçirilecek. Mevduat faizinde vadeye bağlı stopaj kaldırılarak, vergi yükü eşitlenecek. 
     
     Faiz vergileri eşitlenecek 
     Üç aydan uzun vadeli mevduattan sağlanan faizler enflasyondan arındırdılarak vergilendirilecek. Devlet tahvilleri, hazine bonoları ve repo faizine mevduat faiziyle eşit vergi uygulanacak. Hisse senetlerinin vergilendirilmesinde değişiklik yapılmayacak. 
     Yabancı şirketlerin vergilendirilmesine ilişkin kuralların uluslararası normlara uygun hale getirilmesi ve KDV oranlarının basitleştirilmesine yönelik düzenleme ekim sonuna kadar çıkarılacak. K r payı üzerindeki vergi yükü 1 Ocak 2003 başından geçerli olmak üzere yüzde 65’ten 50’ye indirilecek. 
     



 EKONOMİ 


















</TEXT>
</DOC>
