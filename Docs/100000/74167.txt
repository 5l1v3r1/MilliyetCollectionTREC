<DOC>
<DOCNO> 74167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/yazar/tamer.html </URL>
<DATE> 2002/03/23/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Bayındır Sigorta Fon bankasından kredi kullanmış 
</HEADLINE>
<TEXT>

2 ay önce kullandırılan 400 milyar liralık krediyi teyit eden İlsever, "Çörtük’ten gerekli teminatı aldık" diyor 
     Bir dokun, bin ah işit demiş atalarımız. Bizimki de o hesap. Bayındır Grubu ile ilgili tek bir yazı yazmaya kalktım, çorap söküğü gibi istihbarat yağmaya başladı. İstihbaratların izini sürüp değerlendirdiğinizde, bir grubu hedef almış durumuna düşüyorsunuz. Birbirinden değerli ve doğruluklarını kolayca saptayabildiğiniz istihbaratları görmezden geldiğinizde ise, size güvenip değerli zamanını ve bilgisini sizinle paylaşanlara haksızlık etmiş oluyor ve giderek o değerli istihbaratlardan mahrum kalmayı da hak ediyorsunuz. Yine bu ikilemi yaşıyorum bugünlerde. 
     Ama bir okurunuz zahmet edip de size TMSF bünyesindeki Bayındırbank’tan satış sürecindeki Bayındır Sigorta’ya personel giderlerinin ödenmesi için 400 milyar lira kredi açıldığını bildirmişse ve siz de bu bilgiyi Bayındırbank Yönetim Kurulu Başkanı ve Genel Müdürü Nebil İlsever’e teyit ettirip "Vergi ve muhtasarları ödeyebilmek için mecburduk, yoksa bizim hakkımızda soruşturma açılırdı, Çörtük’ten gerekli teminatları aldık" yanıtını almışsanız, eliniz mahkum Bayındır tefrikasını devam ettirmek durumundasınız demektir. 
     E - posta gönderen okurumun verdiği bilgilere bir göz atın lütfen. Konuyu çok yakından izlediği besbelli. Bayındır Sigorta kendi ayakları üzerinde durabilen bir şirketken, Kamuran Çörtük’ün 1999 - 2001 arası şirketin içini periyodik olarak boşalttığına işaret eden okurum, şöyle devam ediyor 
     "Şirket, Bayındırbank’tan dolayı Fon’a devrolduktan sonra daha da zor duruma düşmüş, artık personel maaşlarını bile ödeyemeyecek duruma gelmiştir. Bu dönemde 2002 yılı şirketin personel giderleri için Bayındırbank tarafından kredi kullandırılmış, bu kredilerin bir kısmı, şirket satış aşamasındayken tesis edilmiştir. Satış gerçekleştiği halde krediler geri ödenmiş falan değildir. Yani Fon bankası olan Bayındırbank, Çörtük’e kredi kullandırmış , ancak müşteri ödemeleri için hiçbir aksiyon alınmamıştır." 
     Beni hayrete düşüren ise, bu istihbaratı İlsever’in de teyit etmesi. Okurumuzun uzun e - postasında çok değerli başka bilgiler de var, ama onları İlsever’e henüz iletmiş değilim 
     
Hazine onaylamadı      " ... Bakara İlaç denilen şirket, bu sektörde hiçbir deneyimi olmamasına, şirketin içinde bulunduğu durumun son derece kötü olmasına ve ülkenin ekonomik kriz içinde bulunmasına rağmen, üstelik de k rlılık açısından bir artışı olmayan sigorta sektörüne ne hikmetse girmeye karar vermiştir. 
     Hazine bu satışta 2 trilyon lira sermaye artışını defaten istemektedir. Buna karşılık Bakara İlaç, söz konusu tutar için vadeli bir ödeme planı sunmuş ve onay için Hazine ve BDDK’ya göndermiştir. BDDK bu ödeme planını kabul etmiş, ancak Hazine’den bu şartlardaki bir satış için onay çıkmamıştır. Devreye hemen Çörtük girmiş, Ankara’da yapmış olduğu malum temaslar sonucu kendi arzuladıkları ödeme planını kabul ettirmiş ve Hazine tarafından onay verilmemiş olan şartname, yine aynı Hazine tarafından kabul edilmiştir Bu konudaki resmi yazışmalar, Hazine, BDDK ve şirket kayıtlarında mevcuttur . 
     
Çörtük mü ödedi      ... Satış gerçekleşirken şirkete konulan 450 milyar liralık sermayenin, iddia edildiği gibi Bakara İlaç tarafından değil, Antalya Havalimanı’ndan gelen para ile Çörtük tarafından ödendiği kulislerde konuşulmaktadır. Çörtük’ün Bayındırbank’a 155 trilyon lira borcu bulunduğunu ve sigorta şirketinin satışında bizzat Çörtük’ün yer aldığını bildiği halde, BDDK üst yönetiminin bu duruma neden göz yumduğu izaha muhtaçtır. 
     Bu arada eski adıyla Bayındır, yeni adıyla Dünya Sigorta’nın birikmiş hasar ve reasürör ödemeleri için 2 trilyon liralık sermayenin yeterli olmadığı, 3 trilyonluk nakte daha ihtiyacı olduğu da bilinmektedir. Bu satışa olur verenlerin, bu durumu da izah etmeleri gerekir." 
     
     







Milliyetçilik ve liberalizm 


Huzurlu Nevruz 


Org. Asparuk'un tepkisi 


Hızlı üretim, doyumsuz tüketim 


Slogan değil, inandırıcı liderlik ve reçete 


Kongre rüzgarı 


"Türk övül, alış, gücen " 


İki haftada ot bile yetişmez ama... 


Gene mi terör 


60’ımda olsaydım da beni bir görseydiniz 


Enerjide kara mizah’ 


Hap yutarak Avrupalı olunmaz 


Nevruz, Sezen, HADEP 


Bayındır Sigorta Fon bankasından kredi kullanmış 


Adile en yakını arsa payı 


Seveceklerine, korksunlar 


Warte Mal Hey, bekle 


</TEXT>
</DOC>
