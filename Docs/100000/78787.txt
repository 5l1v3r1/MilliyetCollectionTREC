<DOC>
<DOCNO> 78787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/guncel/gun19.html </URL>
<DATE> 2002/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuran’ı değiştiren mezhep gözaltında 
</HEADLINE>
<TEXT>

"Kadiyani" operasyonu... 
     ERDAL KILINÇ İstanbul 

     İstanbul’da düzenlenen operasyonda, "Kadiyanilik" mezhebini Türkiye’de yaymak için faaliyet gösteren Pakistan asıllı 14 Türk vatandaşı, Kartal’da bir evde yakalandı. Kuranıkerim’in ayetlerini değiştiren zanlılar sorgularında, merkezi Londra’da bulunan ve İslam dinine alternatif olarak kabul ettikleri "Kadiyanilik" mezhebinin Pakistan uyruklu lideri Mirza Tahir Ahmet’i halife olarak gördüklerini anlattı. Türkiye’de İstanbul ve Ankara başta olmak üzere Amasya, Çorum, Manisa, Samsun, Antalya, Hatay ve KKTC’de 1995 yılından beri faaliyet göstererek bu kişilerin, mezhebe çok sayıda taraftar topladıkları, çeşitli giderleri için aralarında "çanda" adı altında para toplayarak, mali durumlarını rapor halinde yurtdışındaki merkezlerine bildirdikleri kaydedildi. 
     
     Kuran’ı değiştirmişler 
     Grubun yayımladığı Kuranı Kerim’deki ayet sayısının farklı olduğu, meallerini ise kendi amaçlarına göre yazdıkları ifade edildi. Yapılan aramada bültenler, dokümanlar, kadın ve gençlik kolları andı, 4 bilgisayar, CD, kaset ve kitaplar ile grubun çıkardığı Kuranıkerim mealleri, 388 adet 5 santimetrelik tüpler içinde içeriği belirsiz sıvı ve toz madde ele geçirildi. 
     



 GÜNCEL 




























</TEXT>
</DOC>
