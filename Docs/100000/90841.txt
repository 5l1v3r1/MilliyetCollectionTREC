<DOC>
<DOCNO> 90841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/ekonomi/eko08.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF, Türkiye’nin kararlılığını övdü 
</HEADLINE>
<TEXT>

Pamukbank kararından memnun olduklarını belirten IMF sözcüsü Dawson, Türkiye toplantısının 28 Haziran’da yapılacağını açıkladı 
     Uluslararası Para Fonu IMF yönetimi, 1.1 milyar dolarlık kredi diliminin karara bağlanacağı İcra Direktörleri toplantısını 28 Haziran’da gerçekleştirecek. 
     Washington’daki IMF merkezinde bir basın toplantısı düzenleyen IMF sözcüsü ve Dış İlişkiler Direktörü Tom Dawson da IMF’nin, BDDK’nın Pamukbank’a müdahale ve Yapı ve Kredi Bankası’nı kontrol kararını memnuniyetle karşıladığını söyledi. Dawson, "Bu karar BDDK’nın Türkiye’deki bankacılık sektörünü uygun şekilde düzenlemedeki güçlü kararının bir ifadesi" dedi. 
     Dawson, Türk hükümetinin genel olarak ekonomik programı güçlü bir şekilde uygulamasına, ekonominin olumlu yanıt verdiğini belirtti. Dawson bunun yanında"siyasi belirsizliğin" finansal göstergeleri son günlerde olumsuz etkilediğini de söyledi. Siyasi belirsizlikle neyi kastettiğinin sorulması üzerine Dawson, daha fazla açıklama yapmaktan kaçındı. 
     Tom Dawson, ekonomik programın tam olarak uygulanması ve güçlü siyasi destek görmesinin programın başarısında kilit rol uyguladığını da vurguladı. 
     



 EKONOMİ 























</TEXT>
</DOC>
