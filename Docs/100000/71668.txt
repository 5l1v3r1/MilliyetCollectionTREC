<DOC>
<DOCNO> 71668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/09/son/sonspo08.html </URL>
<DATE> 2002/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor 0 - İstanbulspor 1 İlk yarı sonucu 
</HEADLINE>
<TEXT>

     Stat 19 Mayıs 
Hakemler Murat Ilgaz xxx, Selçuk Kaya xxx, Kemal Şener xxx 
Samsunspor Ali xx, Hakkı xxx, Ercan xx, Ertuğrul xx, Vural xx, Mehmet Yılmaz xxxx, Serkan Dökme xxx, Sauza xxx, Kenan xx, Celil xx, Müslüm xxx 
İstanbulspor Zdravkov xxx, Andre xx, Petkov xx, Zubanoviç xx Dk. 35 Ferdi xx , Cenk xx, Saidou xxx, Selçuk xxx, Murat xxx, Zeki xx, Yalçın xxx, Saffet xx 
Gol Dk. 16 Cenk 
Sarı Kartlar Dk. 7 Andre, Dk. 44 Zeki İstanbulspor 

Birinci Süper Futbol Ligi'nde Samsunspor ile İstanbulspor arasında yapılan karşılaşmanın ilk yarısı, konuk ekibin 1-0 üstünlüğüyle kapandı. 
     Taraftarlarının da desteğini arkasına alan Samsunspor, maça hızlı başladı. Ev sahibi ekip, özellikle Ertuğrul ile üst üste yakaladığı pozisyonları değerlendiremezken, kontrollü oynayan İstanbulspor, Cenk'in ayağından aradığı golü erken buldu. 
     4. dakikada Samsunspor, İstanbulspor ceza alanı ön çizgisinde serbest atış kazandı. Atışı kullanan Ertuğrul'un şutu, üstten auta gitti. 
     16. dakikada konuk ekip öne geçti. Bu dakikada, sol taraftan gelişen İstanbulspor atağında, Petkov'un kale alanına gönderdiğ topa Cenk dokundu. Top, kaleci Ali'in koltuğunun altından filelere gitti 1-0. 
     18. dakikada Vural'ın sol taraftan ceza alanına gönderdiği topla buluşan Ertuğrul, uygun durumda olmasına karşın topa kötü vurunca, topu savunma uzaklaştırdı ve Samsunspor adına önemli bir fırsat kaçmış oldu. 
     24. dakikada Müslüm'ün ceza alanına gönderdiği topla Ertuğrul yine buluştu ve topa çok sert vurdu. Ancak meşin yuvarlak üstten auta gitti. 
     35. dakikada İstanbulspor'da Zubanoviç çıktı, yerine Ferdi girdi. 
     36. dakikada Müslüm'ün sağ taraftan ceza alanına gönderdiği topa Mehmet Yılmaz'dan önce kaleci Zdravkov müdahele etti. Ancak top sekti ve bu kez savunma topu uzaklaştırdı. 
     40. dakikada Samsunspor sağ taraftan köşe atışı kullandı. Ceza alanına gelen topa iyi yükselen Hakkı'nın kafa vuruşunda, top üstten auta gitti. Kalan dakikalarda başka gol olmayınca, konuk ekip ilk yarıyı 1-0 önde kapadı. 
     






</TEXT>
</DOC>
