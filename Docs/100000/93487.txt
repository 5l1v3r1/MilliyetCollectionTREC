<DOC>
<DOCNO> 93487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/son/soneko09.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF, kredi için Arjantin ile görüşmelere hız verdi 
</HEADLINE>
<TEXT>

     Uluslararası Para Fonu IMF , Arjantin'e yeni kredi sağlanmasını çabuklaştırmak için görüşmeleri hızlandırmak üzere, bu ülkeye gönderilecek heyet sayısının artırılacağını bildirdi. 
     IMF Sözcüsü Thomas Dawson, gelecek haftalarda çok sayıda IMF heyetinin Arjantin'e gönderilerek, ülkenin acil ihtiyaç dulduğu kredi akışının yeniden başlatılması için görüşmeler yürüteceğini söyledi. 
     Sözcü, Arjantin Ekonomi Bakanı Roberto Lavagna'nın geçen hafta ABD'de yürüttüğü temaslardan sonra, Arjantin ile IMF arasındaki görüşmelerin yeni bir ivme kazandığını belirtti. 
     Dawson, yeni kredilerin mümkün olduğu kadar çabuk açılması için çabaların yoğunlaştığını belirtmekle birlikte, kredi musluğunun ne zaman açılacağına ilişkin tarih veremeyeceğini ifade etti. 
     IMF Başkanı Horst Köhler, birkaç hafta önce yaptığı açıklamada Arjantin'e yeni kredi paketinin, Temmuz ayı sonuna doğru IMF İcra Direktörleri Kurulu'dan onay alabileceği tahmininde bulunmuştu. 
     Arjantin Ekonomi Bakanı Lavagna da, ülkesinin ihtiyaç duyduğu yeni kredi tutarını 9 milyar dolar olarak açıklamıştı 
     





</TEXT>
</DOC>
