<DOC>
<DOCNO> 62549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/son/sondun08.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Sözleşme dediğin böyle olur... 68 yaşındaki Larry King'e servet 
</HEADLINE>
<TEXT>

     Amerikan CNN televizyonunun ünlü söyleşi sunucusu Larry King'in bu yıl süresi dolan sözleşmesi 4 yıl uzatıldı. 
     Kanallar arasında rekabetin kızıştığı bir dönemde sözleşmesi uzatılan Larry King, yeni sözleşmeyle en çok kazanan sunucular arasında girdi. Sözleşmenin King'e yılda yaklaşık 7 milyon dolar kazandırdığı belirtilirken, New York Post gazetesi, anlaşmanın 56 milyon dolara mal olduğunu yazdı. 
     King'in sözcüsü Erin Sermeus, anlaşmanın imzalandığını doğruladı. 
     CNN'in en çetin sunucularından biri olarak bilinen ve programı gece yayımlanan 68 yaşındaki King'in en yakın rakibinin Fox News kanalının sunucusu Billy O'Reilly olduğu belirtiliyor. 
     Larry King'in Fox News kanalınının yöneticisi Roger Ailes ile beraber Ekim ayı başında kahvaltı yaparken görülmesine karşılık, Fox News kanalı, King'in peşine düşmediğini açıklamıştı. NBC televizyonu sözcüsü de King'in MSNBC ve CNBC'ye geçmesi için King'e teklif götürüldüğü yönündeki haberleri yalanlamıştı. 
     






</TEXT>
</DOC>
