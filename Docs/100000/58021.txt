<DOC>
<DOCNO> 58021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/guncel/gun02.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Alemdaroğlu bir kez daha 
</HEADLINE>
<TEXT>

En çok oyu almasına rağmen YÖK’ün listesinde ikinci sıraya konulan Kemal Alemdaroğlu, Sezer tarafından İstanbul Üniversitesi Rektörlüğü’ne yeniden atandı 
     ANKARA Milliyet 

     Cumhurbaşkanı Ahmet Necdet Sezer, YÖK'ün en çok oyu almasına karşın ikinci sıraya indirdiği Prof. Dr. Kemal Alemdaroğlu'nu, İstanbul Üniversitesi Rektörlüğü'ne atadı. Anadolu Üniversitesi Rektörlüğü'ne ise Prof. Dr. Engin Ataç yeniden atandı. 
     Cumhurbaşkanlığı Basın Merkezi'nden yapılan açıklamada, şöyle denildi 
     "Cumhurbaşkanı Ahmet Necdet Sezer, Türkiye Cumhuriyeti Anayasası'nın 130. ve 2547 sayılı Yüksek Öğretim Yasası'nın 13. maddeleri uyarınca, Yükseköğretim Kurulu'nun önerdiği adaylar arasından Anadolu Üniversitesi Rektörlüğü'ne Prof. Dr. Engin Ataç'ı, İstanbul Üniversitesi Rektörlüğü'ne de Prof. Dr. Kemal Yalçın Alemdaroğlu'nu yeniden atamışlardır." 
     İstanbul Üniversitesi Rektörlüğü için üniversitede yapılan seçimlerde 13 oy alarak üçüncü sırada yer alan Prof. Dr. Dinçer Uçak, YÖK tarafından Cumhurbaşkanlığı'na gönderilen listede birinci sırada aday gösterilmişti. Üniversitede yapılan seçimlerde 1268 oy alarak birinci sırada yer alan Prof. Dr. Kemal Alemdaroğlu ikinci, 886 oy alarak ikinci sırada yer alan Prof. Dr. Mesut Parlak ise üçüncü sıraya konulmuştu. 
     Anadolu Üniversitesi Rektörlüğü için ise üniversitede yapılan seçimlerde ilk üç sırayı alan Prof. Dr. Engin Ataç, Prof. Dr. Semih Büker ve Prof. Dr. Hüsnü Can Başer aynı sıralamayla aday olarak Cumhurbaşkanlığı'na gönderilmişti. 
     



 GÜNCEL 

























</TEXT>
</DOC>
