<DOC>
<DOCNO> 88246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/yasam/yas01.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bebekli Kilise’de çapkınlık kavgası 
</HEADLINE>
<TEXT>

İtalyanların Adana’daki Katolik kilisesi, rahiplerin cemaatten genç kızlarla odalara kapanıp lem yaptığı iddialarıyla karıştı... 
     BÜNYAMİN YIL Adana DHA 

     Adana’da Bebekli Kilise’ adıyla bilinen İtalyan Katolik Kilisesi Müdürü Alex Adnan Uzgaş 42 ile kilise cemaatinden genç kızlarla lem yapmakla’ suçladığı iki İtalyan rahip adliyelik oldu. 
     Türk vatandaşı kilise müdürü Uzgaş, İtalyanca dersi verdikleri cemaatten genç kızlarla odalara kapanmak ve eğlence yerlerinde uygunsuz vaziyette görülmekle suçladığı İtalyan rahipler Luca Pedretti ve Giorgia Belloni’ye karşı çıktığı için dövüldüğünü öne sürerek, Adliye’ye şik yette bulundu. Kavganın adliyeye yansıması üzerine, İskenderun’daki İtalyan Katolik Kilisesi Başpiskoposu Reggero Franceshini, iki rahibi İtalya’ya gönderirken, Uzgaş’ı da görevinden uzaklaştırdı. 
     Haksız yere atıldığını ileri süren Uzgaş, Vatikan ve İskenderun Başpiskoposluğu hakkında tazminat davası açacağını söyledi. 
     
DHA’ya çirkin saldırı      Uyardığı rahiplerden "Biz İtalyanız ve burası konsolosluk gibi. Yasaların bizi ilgilendirmez" cevabı aldığını anlatan Uzgaş, iddialarını şöyle sürdürdü "Çalışma izinleri yoktu. İtalyanca küfür edip saldırdıktan sonra gitmem için tehdit ettiler. Başpiskopos da bir avukatla beni istifaya zorladı. Kiliseden rızamla ayrıldığıma dair belge imzalattırmaya çalıştı." 
     Olayı araştıran DHA muhabiri ve kameramanı da, Başpiskopos Franceshini ile görüşmek isterken saldırıya uğradı. Öfkeli Başpiskopos iddialarla ilgili açıklama yapmak yerine gazetecilere tekme ve yumruk savurdu. 
     



 YAŞAM 

















</TEXT>
</DOC>
