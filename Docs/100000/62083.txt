<DOC>
<DOCNO> 62083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/13/son/sontur03.html </URL>
<DATE> 2002/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Abant Gölü'nde yürümek... Göl 30 cm buz tuttu.. 
</HEADLINE>
<TEXT>

     Kar kalınlığının 1 metreye ulaştığı Abant'ta, göl buz tuttu. 
     Büyük Abant Otel Genel Müdürü İskender Gedeleç, A.A muhabirine yaptığı açıklamada, yıllardır Abant Gölü'nün bu kadar uzun süreli buz tutmadığını belirterek ''Gölün üzerindeki buzun kalınlığı en az 30 santimetre, insanlar üzerinde korkmadan gezip, hatıra fotoğrafı çektiriyorlar'' dedi. 
     Kar kalınlığının 1 metreye ulaştığı Abant'ta bulunan oteller, göl kenarına inmek isteyen tatilciler için karın içinde tüneller açtılar. 
     Hava sıcaklığının eksi 20 dereceye kadar düşmesinden sonra donan gölün üzerinde dolaşarak hatıra fotoğrafı çektiren tatilciler, 1 metreye yaklaşan karın üzerinde kardan adam yapıp, kartopu oynayarak karın keyfini çıkardılar. 
     






</TEXT>
</DOC>
