<DOC>
<DOCNO> 75665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/son/sonspo03.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş Kongresi başladı... Notlar... 
</HEADLINE>
<TEXT>

     Beşiktaş Kulübü 54. Olağan Seçim Genel Kurul Toplantı'sı başladı Akatlar Spor Kompleksi'nde başlayan kongrede Serdar Bilgili ile Hasan Arat başkan adayları olarak yönetim kurulu aday listeleriyle başkanlık için mücadele edecek. 
     17 bin 684 üyeden aidatını yatıran, 10 bin 416'sının oy kullanma 
     hakkına sahip olduğu kongre için siyah-beyazlı üyeler, sabahın erken saatlerinden itibaren Akatlar Spor Kompleksi'ne gelmeye başladı. 
     
     Arat tezahüratlarla geldi 

     Kongre salonuna ilk olarak başkan adaylarından Serdar Bilgili gelirken, daha sonra salona giren diğer aday Hasan Arat, alkışlarla karşılandı. 
     Taraftarları ''Büyük başkan Arat'' diye tempo tutup, uzun süre Arat'ı alkışladı. 
     
     Bilgili'nin uğuru 

     Kulüp Başkanı Serdar Bilgili, salonda iki yıl önceki seçimde oturduğu koltuğu tercih ederek uğur denedi. Bilgili yönetim kurulu aday listesinde yer alan arkadaşlarıyla birlikte salonun sağ bölümüde otururken, Arat ve arkadaşları ise sol bölümde oturmayı tercih etti. 
     
     Salon önce boşaltıldı 

     Kongre başlamadan önce, salon güvenlik güçleri tarafından boşaltıldı. 
     Kongre üyesi ve görevli olmayan kişilerin girmesi nedeniyle salon boşaltılırken, daha sonra üye kartları kontrol edildikten sonra sadece kulübe üye olanlar ve görevliler salona alındı. 
     Olağan Seçim Genel Kurulu'nda ilk olarak kongre divan başkanlığı oluşturuldu. 
     Başkan adayları Bilgili ve Arat'ın üzerinde anlaşmaya vardığı kongre divan başkanlığına Erdoğan Tuncer seçildi. 
     

     
</TEXT>
</DOC>
