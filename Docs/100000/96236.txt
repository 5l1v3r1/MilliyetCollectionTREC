<DOC>
<DOCNO> 96236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/yasam/yas05.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Namlu ucunda tam dört saat 
</HEADLINE>
<TEXT>

Dedikodulara sinirlenen bir koca, ayrı yaşadığı eşi ve kızı da dahil dört kişiye ecel terleri döktürdü 
     TAYLAN YILDIRIM İzmir DHA 

     İzmir Büyükşehir Belediye Meclisi eski üyesi CHP’li İbrahim Morsümbül, ayrı yaşadığı eşi ve kızıyla birlikte 4 kişiye dehşet saatleri yaşattı. 
     Morsümbül 45 , dün sabaha karşı saat 03.00 sıralarında, dokuz aydır ayrı yaşadığı eşi Naciye 39 ve kızı Aslı’nın 19 kaldığı, kayınvalidesi Beşer Ateş’in 71 evine gitti. Aşırı derecede alkollü olduğu iddia edilen Morsümbül, erkeklerle dolaştıklarını öne sürdüğü eşi ve kızıyla tartışmaya başladı. 
     Eşinin nafaka davası açacağını söylemesi üzerine çılgına dönen Morsümbül, tabancasını çıkartarak, eşi, kızı, teyzesinin kızı Hüsniye Karabacak 18 ve kayınvalidesini rehin aldı. İhbar üzerine olay yerine gelen polisler, konuşarak oyaladıkları Morsümbül’ün dalgınlığından yaralanarak, Ateş ve Aslı Morsümbül’ü kurtardı. 
     
     Ölüme ramak kaldı 
     Bu sırada Karabacak’ın başka odaya kaçarak kapıyı kilitlemesi üzerine çılgına dönen Morsümbül, eşinin başına tabancayı dayayarak öldürmekle tehdit etti. 
     Aradan geçen dört dehşet saatinin ardından eve giren Komiser Yardımcısı Serhat Çokhaklı ve iki polis, Morsümbül’ü ikna ederek silahını bıraktırmayı başardı. 
     



 YAŞAM 






















</TEXT>
</DOC>
