<DOC>
<DOCNO> 55635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/yazar/okur.html </URL>
<DATE> 2001/12/05/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Yatırımcı kulübü 
</HEADLINE>
<TEXT>

     Global kriz, savaş, terör, riski artırıyor. Krizin göbeğinde debelenip duran Türkiye, çıkış yolu arıyor. Bu şartlar altında "sermaye piyasaları" yol haritasını çizmeye çalışıyor. 
     Tüm bu sorulara 80 kişi, 2 günlük "arena"da yanıt aradı. Piyasanın karar vericileri ile piyasa aktörleri görüş alışverişinde bulundu. SPK’nın dün Bolu Abant’ta düzenlediği beyin fırtınasında ortaya çıkan tablo 
     "Sermaye piyasaları uzun vadede fon yaratma özelliği olan piyasalar. Piyasanın bu işlevini kazanabilmesi için anti enflasyonist bir ortam olmak zorunda. Yani yüzde 100’e yaklaşmış bir enflasyonla şirketlerin ne sağlıklı bir temettü politikası izlenmesi, ne de sağlıklı bir yatırım piyasası oluşturmak mümkün. Bu şartlar altında al - sat mantığına ve fiyat alım satımına dayalı bir piyasa kendi halinde var olup gider." 
     
     "Aziz yatırımcı " 
     Durum tüm çıplaklığı ile böyle. Paniğe kapılabilirsiniz ama kapılmayın diyoruz. Eğer öz kaynağı güçlü bir şirkete yatırım yapmış iseniz, "uzun vadede tasarruflarınızın değerlenebileceği bir piyasada olduğunuz gerçeğini" asla unutmamalısınız. Arenanın özüne bakarsak SPK diyor ki "Yatırımcı korunacak ve açık açık bilgi beyan etmeyen şirketlere borsa yolu kapanacak." Çünkü borsalarda can suyu yatırımcı, hareket esnekliğini sağlayan spekülatör. 
     Hal böyle iken, bizde borsa cephesi yatırımcıya "aziz yatırımcı" diye biraz tepeden bakıyor. Ve piyasanın ana aktörü kurumsal yatırımcılar da "bir an önce gelsin" diye çaba harcanıyor. İşte bireysel emeklilik yasasıyla birlikte devreye girecek olan portföy yönetim şirketleri. ABD’de sistem, riskleri tek tek bireyler üzerine yüklediği için kurumsal yatırımcı işin başında, bizde ise işin sonunda işler karıştığında devreye giriyor. Geriye kalan tek seçenek, "aziz yatırımcı", yani bireysel yatırımcı oluyor. Onun da 408 bini mağdur. 1 milyon 200 bin yatırımcısının üçte birini kaybetmiş bir piyasa pazar riskini doğru anlatmadığı sürece, korkarız ki, "zorunlu tatildeyiz" tabelası asmak zorunda kalabilir 
     
     Tek hisse... 
     Ancak SPK Üyesi Erdal Batmaz’ın ortaya attığı bir öneri var ki, çok önemli. Batmaz diyor ki "yatırımcılar kulübü" kurulsun. Ve bu kulüp, borsada işlem gören her şirketten ister bir adet, ister on adet hisse alıp bir portföy oluştursun. Sakın yanlış anlamayın, bu kulüp ne gazino, ne pavyon. Yalnızca oluşturduğu fonla yatırımcı hakkının takibini yapacak. Piyasaya girip dengeleri filan bozmayacak. Manipülasyonla uzaktan yakından ilgisi olmayacak. 
     "Aracı Kuruluşlar Birliği" neden kuruldu ki Amaç, sermaye piyasasında azınlık haklarını, yatırımcı haklarını korumak olduğuna göre, başka yol var mı Bugün sermaye piyasalarında ortaya çıkan hukuki durumla ilgili emsal teşkil edecek bir dava örneği yok. İşte halka açık banka hissesi alan yatırımcıların durumu ortada. 
     Ancak bu arenadan bize göre ortaya çıkan en önemli tartışma konusu, Türkiye’de "borsa stratejileri ne olmalı İMKB özelleştirilmeli mi 
     
     







Salkım Hanım... 


Çözüm jenerikte 


Telefon diplomasisi 


Kıbrıs'ta olumlu başlangıç ve 2002 iyimserliği 


Hayda vre - hadi gari 


Hocaların maaşını unutmadık 


Enflasyonun verileri umut veriyor mu 


Medeni Kanun ve gözler Çankaya'da 


Denktaş'ın istediği gibi oldu... 


Memur maaşları... Bozdur bozdur harca 


Yatırımcı kulübü 


Türk askeri Afganistan'a gidemiyor 


"Takımsal Takımadaları Cumhuriyeti" 


George’ların koşa koşa gittiği ülke 


Merivan için... 


Özel uçağı olan bakkal ve kasap yandı 


</TEXT>
</DOC>
