<DOC>
<DOCNO> 56688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/son/sontur22.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Türkiye ekonomisinin büyüyeceğine güveniyor 
</HEADLINE>
<TEXT>

     IMF Avurupa Bölümü İcra Direktörü Willy Kiekens, IMF'nin Türkiye ekonomisinin gelecek yıl büyüyeceğine güvendiğini bildirdi. 
     Kiekens, TOBB Başkanı Rifat Hisarcıklıoğlu ile yaklaşık bir saat görüştü. Görüşmenin ardından bir açıklama yapan Kiekens, iç talebin yetersizliği finansal yeniden yapılandırma ve vergi sisteminin yeniden yapılandırılması konularını görüştüklerini belirtti. Kiekens, son bir yıl içinde başlatılan uygulamalar sonucunda Türkiye'nin iyiye doğru ilerlemer kaydettiğini belirtirken, "IMF gelecek sene ekonominin büyüyeceği konusunda güvenlidir" diye konuştu. 
     Kamu bankalarının yeniden yapılandırılmasına ilişkin çalışmaların şuana kadar başarılı olduğunu belirten Kiekens, görüşmede zorluk çeken ve düzelebilecek şirketlerin yeniden yapılandırılmasını, vergi sisteminin nasıl geliştirilebileceğini ve bu konuda yapılabilecek reformları ele aldıklarını belirtti. Kiekens, ekonominin yabancı yatırıma acil ihtiyacı olduğunu ve bu konuda atılabilecek adımları değerlendirdiklerini belirtti. Kiekens, Türkiye ile IMF arasında devam eden görüşmelerin başarıyla sürdüğünü ve gelecek haftaya kadar sonuçlandırılmasından umutlu olduklarını belirtti. 
     






</TEXT>
</DOC>
