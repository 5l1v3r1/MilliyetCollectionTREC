<DOC>
<DOCNO> 89556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/spor/spo05d.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İSTATİSTİKLER 
</HEADLINE>
<TEXT>

Yarım asır sonra rövanş      MİLLİ Takım, Dünya Kupası’nda gruptaki son maçında karşılaşacağı Çin ile 79 yıllık tarihinde ikinci kez kozlarını paylaşacak. 2 Ağustos 1948’de, Londra’nın Wolhamston Stadı’nda yapılan ve İngiliz hakem Beck’in yönettiği Olimpiyat Oyunları maçında Türkiye rakibini 4 - 0 mağlup etmişti. Golleri 18. ve 61. dakikalarda Gündüz Kılıç, 72. dakikada Hüseyin Saygun, 87. dakikada da Lefter Küçükandonyadis attı. 
     
368. randevu      AY - Yıldızlı ekibimiz, Çin karşısında 368. sınavını verecek. Toplam 367 maçından 117’sini kazanan Milli Takım, 167’sini yitirdi, 83 maçta da eşitliği bozamadı. Milliler toplam 441 gol atarken, kalesinde 605 gol gördü. Yurt dışında 201 maça çıkan ekibimiz, 48’ini kazanırken, 107’sinde sahadan boynu bükük ayrıldı, 46 maçta da eşitliği bozamadı. Türkiye, yurt dışında toplam 198 gol attı, 385 gol yedi. 
     
Güneş resmi maçlarda doğdu      TEKNİK Direktör Şenol Güneş yönetiminde 24. maçına çıkacak olan milliler resmi müsabakalarda sadece iki fire verdiler. 16 Ağustos 2000’de Saraybosna’da Bosna - Hersek ile yapılan özel maçla işbaşı yapan Güneş, Milli Takım’ın başında 23 maçta 9 galibiyet, 7 beraberlik, 7 de yenilgi aldı. Ekibimiz toplam 29 gol attı, 23 gol yedi. Güneş’li Türkiye, 14 resmi maçın 8’ini kazandı, sadece 2’sini yitirdi, 4 maçta da berabere kaldı. 
     



 SPOR 



































</TEXT>
</DOC>
