<DOC>
<DOCNO> 90313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/son/sondun24.html </URL>
<DATE> 2002/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin'de mafya babasının doğum günü basıldı. Neler ortaya çıktı 
</HEADLINE>
<TEXT>

     Ülkeyi yıldır tek parti idaresiyle yöneten Çin Komünist Partisi ÇKP , mafya liderini doğumgünü partisinde basarken, davetliler arasında tam 45 devlet memurunun da oldğunu saptadı. 
     Ulusal önder Mao Zedong'un 1893-1976 Halkın Günlüğü Renmin Ribao gazetesinin internet sitesindeki habere göre, ülkenin orta kesimindeki Hunan İli Şaoyang kentinde mafya patronu Yao Cihung'un oğlu için düzenlediği doğumgünü partisini basan polis, ''mafya babasıyla al gülüm ver gülüm'' 45 devlet memurunu gözaltına aldı. 
     Şaoyang ÇKP Genel Sekreteri, birçok cinayete karışan mafya yerel lideri Yao ile işbirliği yaptıklarını itiraf eden memurların cezalarının hafifletilmesini istedi. 
     Mafya dünyasına rehinci dükkanı işiyle giren doğumgünü düzenleyen Yao, ardından tefeciliğe ve çek-senet işine, ardından da en geniş halkada kumar ve diğer mafya işlerine girişmiş. 
     
     ÇKP TÜREVİ PRENSÇİKLER 
     Çin'de, ''prensçik'' olarak anılan, ÇKP yöneticilerinin oğulları birçok kirli işe karışıyor. 
     Parti, 50 yıldır ''6 büyük kötülük'' olarak adlandırdığı kumar, rüşvet, uyuşturucu, fuhuş, hırsızlık ve batıl inançla savaşımını hala sürdürüyor. 
     Geleneksel ense kökünden tek kurşunla idam dahil, yolsuzluğa karışanlara en ağır cezalar veriliyor. 
     Güneydoğuda Şiamen liman kentinde birçok kaçakçı yakın tarihte idam edildi. 
     





</TEXT>
</DOC>
