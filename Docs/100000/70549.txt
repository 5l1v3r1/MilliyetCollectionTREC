<DOC>
<DOCNO> 70549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/03/son/sondun09.html </URL>
<DATE> 2002/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Prenses Margadet'in uyuşturucu kullandığı iddiası mahkemelik.. 
</HEADLINE>
<TEXT>

     İngiltere'de, Prenses Margaret'in, bir süre önce 71 yaşında yaşama veda etmesinin ardından piyasaya çıkarılan son biyografisinde marihuana ve kokain kullandığı yolundaki iddia mahkemelik oluyor. 
     Prenses Margaret'in oğlu Lord Linley'nin, iddiaların yer aldığı ''Son Gerçek Prenses Margaret'' adlı kitabın yazarı Noel Botham'a karşı dava açmaya hazırlandığı bildirildi. 
     Söz konusu iddiaların kendisi, kraliyet ailesi ve Prenses'in sevenlerini çok yıprattığını belirten Lord Linley'nin, yazarı ''acımasızlıkla'' suçladığı ve henüz ölen bir kişinin ardından böylesine sevimsiz iddialarda bulunmasından büyük rahatsızlık duyduğu ifade edildi. 
     Lord Linley'nin dava için avukatı Keith Schilling'e yetki verdiği, dava açılmasının, iddialardan büyük üzüntü duyan Kraliçe Elizabeth tarafından da desteklendiği öne sürüldü. 
     Botham'ın kitabında, Margaret'in Londra'nın Earls Court semtinde bulunan ünlü konser salonlarından birinde verilen bir Rolling Stones konserinde, grubun soyunma odasında kokain çektiği öne sürülüyor. 
     İddiaya göre, Margaret, bu konsere bizzat Mick Jagger'in davetlisi olarak geldi. 
     






</TEXT>
</DOC>
