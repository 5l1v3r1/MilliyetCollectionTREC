<DOC>
<DOCNO> 62234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/son/sonspo09.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın Kocaelispor karşısındaki muhtemel 11'i... 
</HEADLINE>
<TEXT>

     Galatasaray, Birinci Süper Futbol Ligi'nde yarın Kocaelispor'la yapacağı 16. hafta erteleme maçı için kampa girdi. 
     Kötü hava koşulları nedeniyle Ali Sami Yen Stadı'nın zemininin futbol oynamaya elverişli olmaması yüzünden iki kez ertelenen karşılaşmadan mutlak galibiyetle ayrılmayı hedefleyen sarı-kırmızılılar, maç fazlasıyla ilk yarıyı birinci sırada tamamlayan Beşiktaş'tan liderlik koltuğunu geri almak istiyor. 
     Galatasaray'da Kocaelispor maçı öncesi kart cezalısı Sergen dışında eksik futbolcu bulunmazken, diğer oyuncuların tamamı kamp kadrosunda yer aldı. 
     Akşam saatlerinde basına kapalı bir çalışma yapacak sarı-kırmızılılar, Kocaelispor maçının hazırlıklarını tamamlayacak. 
     
     Muhtemel 11... 

     Galatasaray'ın Kocaelispor karşısına, Mondragon, Capone, Emre, Bülent Korkmaz, Viktoria, Bülent Akın Perez , Ayhan, Berkant Batista , Ergün, Ümit Karan, Arif ilk onbiri ile çıkması bekleniyor. 
     Ali Sami Yen Stadı'da saat 20.00'de başlayacak karşılaşmayı Ali Aydın yönetecek. 
     






</TEXT>
</DOC>
