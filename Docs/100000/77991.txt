<DOC>
<DOCNO> 77991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/son/sondun41.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kelepçeli seks oyunu karakolda bitti 
</HEADLINE>
<TEXT>

     İtalya'da bir adamın kelepçeli seks oyunu karakolda bitti. 
     İtalya'nın Floransa kentinde, kız arkadaşıyla erotik fantezisini gerçekleştirmek için seks malzemeleri satan bir dükkandan kelepçe alan bir adam, fantezisini yerine getirdikten sonra kelepçenin anahtarını aramaya başladı. 
     32 yaşındaki İtalyan anahtarı kaybettiğini anlayınca kendi çabalarıyla kelepçeyi çıkarmaya çalıştı. Bu sırada bileğini inciten adam elinde kelepçe olduğu halde hastaneye gitti. 
     Adamın anlattıklarına inanmayan ve kaçak bir mahkum olduğunu sanan hastane çalışanları ise hemen polisi arayarak durumu bildirdi. Hastaneye gelen polis de ''şüpheliyi'' karakola götürerek sorguladı. Polis, durumun açıklığa kavuşmasının ardından adını açıklamadığı kişiyi serbest bıraktı. 
     





</TEXT>
</DOC>
