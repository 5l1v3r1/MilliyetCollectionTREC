<DOC>
<DOCNO> 59779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/31/ekonomi/eko12.html </URL>
<DATE> 2001/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Brandt’ı alıp Avrupa üçüncüsü olacağız 
</HEADLINE>
<TEXT>

     Arçelik Genel Müdürü Nedim Esgin, Fransız beyaz eşya üreticisi Brandt’ın satışının ocak ortası gibi sonuçlanmasını beklediklerini bildirerek, "Arçelik, söz konusu Avrupalı şirketi almayı başarırsa iki yıl içinde Avrupa’nın sektöründe üçüncü büyüğü olur" dedi. Esgin, Arçelik’in k rlı büyüme ilkesini daha ağırlıklı olarak yurtdışına taşımak istediğini ve Brandt girişiminin bunun ilk belirtisi olduğunu ifade etti. 
     Esgin, yurtiçi beyaz eşya pazarının geçtiğimiz yıla göre yaklaşık yüzde 40 daraldığını, ihracatta ise gidişin daha olumlu olduğunu söyledi. 
     Nedim Esgin, ihracatta da yeni pazarlara girdiklerini belirterek, "Güney Amerika ve Baltık Cumhuriyetleri yeni eklenen pazarlar oldu. İlk dokuz ayda ihracatımız yaklaşık 220 milyon dolar civarında gerçekleşti. Yıl sonu itibariyle 250 milyon dolarlık hedefimizin tutacağını tahmin ediyorum" diye konuştu. 
     



 EKONOMİ 














</TEXT>
</DOC>
