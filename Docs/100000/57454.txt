<DOC>
<DOCNO> 57454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/16/spor/spo04.html </URL>
<DATE> 2001/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hami geldi dertler bitti 
</HEADLINE>
<TEXT>

     TRABZONSPOR Teknik Direktörü Hans Peter Briegel, Hami’nin gelişiyle birlikte takımdaki ortamın düzeldiğini ve güvenin arttığını söyledi. Tecrübeli oyuncunun tam bir "lider" olduğunu söyleyen Alman hoca, "Takım arkadaşları üzerinde önemli ağırlığı var. Tam hazır olduğunda, bu ekibe çok daha yararlı olacak" şeklinde konuştu. 
     BRİEGEL transfer konusunda henüz bir fikri olmadığını da belirtti. Takımı iyice tanımadan bu konuda bir talepte bulunmasının yanlış olacağını savunan Briegel, "Önümüzdeki iki maçı kazasız belasız atlatarak, yolumuza devam etmek istiyoruz. Tüm sakatlar iyileşip, bir arada çalışmadan transfer için bir şey söyleyemem" diye konuştu. 
     
Zafer yine gizli forvet      TRABZONSPOR, Gençlerbirliği maçının hazırlıklarını tamamladı. Da Silva’nın iyileşmesi ile birlikte Zafer’in yine forvetin arkasında gizli golcü olarak oynayacağı öğrenildi. Briegel bu maçı kazanırlarsa Fenerbahçe galibiyetinin anlamı olacağını söyledi. Sommers yine yedek soyunurken, sakatlıkları süren Osman, Jarro, Salazar, Şenol ve Augustine kadroya alınmadılar. 
     



 SPOR 























</TEXT>
</DOC>
