<DOC>
<DOCNO> 64847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/son/sontur09.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'deki Avrupa ve Afrika... 
</HEADLINE>
<TEXT>

     1999 yılında yaşanan deprem felaketine rağmen 
     Kocaeli diğer illerle arasında bulunan gelişmişlik farkını hızla artırıyor. 1999 yılında 7 kat olan en zengin il Kocaeli ile en yoksul il Muş arasındaki kişi başına gelir farkı 2000 yılında 10 kata ulaştı. Bir başka depremzede il olan Bolu 2000 yılında müthiş bir atak yaptı ve kişi başına gelirde 14'üncülükten 2'nciliğe yükseldi. 
     Devlet İstatistik Enstitüsü, 2000 yılı iller itibariyle gayri safi yurt içi hasıla rakamlarını açıkladı. Kocaeli kişi başına düşen 7 bin 556 dolarlık gelirle Türkiye'nin en zengin ili olma konumunu korurken, Muş da kişi başına düşen 725 dolarla en yoksul il özelliğini sürdürdü. 1999 yılında 
     Kocaeli'nde kişi başına düşen gelir 6 bin 232 dolar, Muş'ta ise 725 dolar düzeyinde hesaplanmıştı. Kocaeli'ndeki yüzde 21 büyümeye rağmen,Muş'taki yüzde 9.6 oranındaki küçülme en 
     zengin il ile en yoksul il arasındaki farkı giderek büyüttü. 
     
     Diğer zengin iller 
     2000 yılında en dikkat çeken gelişmeyi Bolu gösterdi. 
     1999 yılında 3 bin 308 dolar olan Bolu'daki kişi başına 
     düşen gelir, 2000 yılında 71.9 oranında artarak 5 bin 687 dolara yükseldi. 1999 yılında zenginlikte 14'üncü sırada bulunan Bolu bu gelişme sonucu 2000 yılında ikinci sıraya yerleşti. 1999 yılında ikinci sırada bulunan İstanbul ise 4 bin 416 dolarlık gelirle dördüncü sıraya geriledi. Kişi başına gelir sıralamasında 4 bin 665 dolarla Yalova üçüncü olurken, İstanbul 4 bin 416 dolarlık gelirle dördüncü, Kırklareli 4 bin 370 dolarlık gelirle beşinci, İzmir 4 bin 302 dolarla altıncı, Muğla 4 bin 148 dolarla sekizinci oldu. Sekiz il kişi başına gelirde 4 bin doların üzerine sekiz il çıkarken, 11 il 3-4 bin dolar arasında gelire sahip oldu. 
     
     3-4 bin dolar arası 
     Kişi başına gelir Zonguldak, Edirne, Bilecik, Bursa, Çanakkale, Kırıkkale, tekirdağ, Eskişehir, İçel, Manisa ve Adana 3 bin dolarla 4 bin dolar arasında kişi başına gelire sahip olan iller olarak dikkat çekerken, Sakarya 2 bin 9 dolarlık gelirle, Türkiye ortalamasının üzerinde kişi başına sahip iller arasında yer aldı. 
     DİE 1999 yılında Türkiye geneli için kişi başına düşen gayri safi yurt içi hasılayı 2 bin 941 dolar olarak hesapladı. 
     
     En yoksul iller 
     20 il kişi başına gelirde Türkiye ortalamasının üzerine 
     çıkarken, 62 il bu ortalamanın altında kaldı. En yoksul il 725 dolarla Muş olurken, Ağrı kişi başına 824 dolar, Şırnak 
     830 dolar, Bitlis 883 dolarla bin doların bile altında kalan 
     en yoksul iller olarak dikkat çektiler. 
     25 ilin kişi başına geliri bin dolarla 2 bin 900 dolar 
     arasında, 33 ilin ise bin 58 dolarla bin 900 dolar arasında kaldı. 
     






</TEXT>
</DOC>
