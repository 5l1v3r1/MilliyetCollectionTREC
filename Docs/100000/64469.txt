<DOC>
<DOCNO> 64469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/27/son/sonspo19.html </URL>
<DATE> 2002/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakır'dan Kartal'a bir puan çıktı 0 - 0 
</HEADLINE>
<TEXT>

     Birinci Süper Lig'de Diyarbakırspor, kendi sahasında Beşiktaş ile 0-0 berabere kaldı. 
     Diyarbakırspor ve Beşiktaşlı futbolcular maçtan önce, şehit edilen merhum Diyarbakır Emniyet Müdürü Ali Gaffar Okkan'ın ölüm yıldönümü nedeniyle ''Sen Ölmedin Kalbimizdesin'' pankartlarıyla sahaya çıktılar. 
     
     Dakika dakika maç 

     Maçın ilk dakikalarında, ev sahibi Diyarbakırspor daha atak bir oyun sergiledi. 
     3. dakikada Diyarbakırspor'un kazandığı köşe atışını Da Silva kullandı. Ceza alanına gelen topu Ahmet kafayla kornere gönderdi. İkinci kornerden de sonuç alınamadı. 
     4. dakikadaki Diyarbakırspor atağında, Murat Alaçayır'ın uzaktan sert vuruşunda, top auta çıktı. 
     6. dakikada Murat Alaçayır'ın ortasında, ceza alanı içinde meydana gelen karambolde, kaleci Asper topa sahip oldu. 
     9. dakikada yine Murat Alaçayır'ın uzaktan attığı sert şutta, top kaleci Asper'de kaldı. 
     13. dakikada topla ceza alanı ön çizgisine dek gelen Deniz'in vuruşunda topun sahibi kaleci Asper oldu. 
     14. dakikada Ahmet Dursun'un soldan ceza alanına ortaladığı topu kaleci Şenol yumruklayarak ceza alanı dışına çıkardı. Savunma topu uzaklaştırdı. 
     23. dakikada topu önünde bulan Celalettin'in vuruşunda top az farkla auta çıktı. 
     28. dakikada kazanılan serbest atışı Da Silva kulandı, top savunmadan geri geldi. 
     29. dakikada Beşiktaş'ın kazandığı serbest atışı Ali Eren kullandı. Savunma topu uzaklaştırdı. 
     44. dakikada Khlestov'un ortasında topla buluşan Tümer'in vuruşunda, top kaleci Şenol'da kaldı. 
     45. dakikada Beşiktaş'ın kazandığı serbest vuruşu Khlestov kullandı. Savunma topu uzaklaştırdı. 
     Maçın ilk yarısı 0-0 sona erdi. 
     
     İkinci yarı 

     Maçın ikinci yarısıına her iki takım ilk yarıdaki kadrolarını koruyarak başladı. 
     49. dakikada gelişen Beşiktaş atağında, Tayfur'un ceza alanı 
     önünden attığı sert şutta, kaleci Şenol 2 hamlede topa sahip olabildi. 
     58. dakikada Bayram'ın sol kanattan yaptığı ortada, Ahmet 
     Dursun'un kafa vuruşunda, filelere gitmekte olan meşin yuvarlağı kaleci Şenol son anda önledi. 
     60. dakikada Kona'nın pasında, ceza alanında topla buluşan 
     Celalettin, kaleci Asper ile karşı karşıya kaldı. Celalettin'in vuruşunda, top kaleci Asper'den geri döndü. Savunma topu uzaklaştırdı. 
     64. dakikada Diyarbakırspor'da, Ali Yılmaz'ın yerine Bülent, 
     oyuna dahil oldu. 
     67. dakikada Beşiktaş'ta Khletsov'un yerine Tamer oyuna girdi. 
     69. dakikada Ahmet Dursun'un ceza alanı dışından attığı sert 
     şutta, top yerden sekti. Kaleci Şenol son anda topu yumruklayarak topu kornere gönderdi. 
     74. dakikada Diyarbakırspor'da, rakibine sert giren Rahim, sarı 
     kart gördü. 
     76. dakikada Ahmet Dursun, kaleciyle karşı karşıya kaldı. Bu 
     futbolcunun aşırtmak istediği top, kaleci Şenol'dan döndü. 
     87. dakikada Diyarbakırspor'da, Murat Alaçayır'ın yerine Tuncay, Da Silva'nın yerine Muammer, Beşiktaş'ta ise Tümer'in yerine 
     Ümit oyuna girdi. 
     89. dakikada Beşiktaş'ta Bayram'ın yerine Necat oyuna dahil 
     oldu. 
     90. dakikada gelişen Diyarbakırspor atağında, Celalettin sol 
     kanatan ceza alanına girdiğinde attığı sert şutunda, kaleci Asper 2 hamlede topa sahip olabildi. 
     Karşılaşma böylece 0-0'lık eşitlikle sona erdi. 
     






</TEXT>
</DOC>
