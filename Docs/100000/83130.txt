<DOC>
<DOCNO> 83130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/ekonomi/eko01.html </URL>
<DATE> 2002/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomobil satışları 77 arttı 
</HEADLINE>
<TEXT>

Nisan ayında 7 bin 594 otomobil satıldı. Satışlar, mart ayına göre yüzde 77 arttı. Sektörün 2001 cirosu ise yüzde 2.1 gerileyerek 3.3 katrilyon lira seviyesine indi 
     Nisan ayındaki otomobil satışları, marta oranla yüzde 77 artışla 7 bin 594’e yükseldi. Otomotiv Distribütörleri Derneği verilerine göre nisanda Fiat’ın satışları yüzde 404.1 artışla bin 240’a OYAK Renault’nun yüzde 58.4 artışla bin 134’e çıktı. 
     Toyota satışı yüzde 12.2 kayıpla 817’ye inerken, BMW 61’den 150’ye, Ford 288’den 494’e, Honda 156’dan 356’ya, Mercedes 106’dan 156’ya, Opel 222’den 650’ye, Peugeot 252’den 609’a, Volkswagen 500’den 630’a çıktı. 
     
     Tofaş’tan ciro rekoru 
     Otomotiv Yetkili Satıcıları Derneği Başkanı İsmet Tepret sektörde bir kıpırdanma olduğunu, ancak önceki yıllara bakıldığında durumun h l çok kötü olduğunu söyledi. Tepret, mayıs ayında otomobil satışlarının 11 bin olmasını beklediğini belirtti. 
     Bu arada otomotiv ana sanayiindeki 2001 yılı ciroları da belli oldu. Otomotiv Sanayii Derneği OSD verilerine göre, sektör kuruluşlarının toplam cirosu, yüzde 2.1 kayıpla, 3 katrilyon 355 trilyon 701 milyar liraya geriledi. 17 sektör firmasının 12’sinin cirosunda kayıp, 5’inde ise artış görüldü. En çok ciro artışı yüzde 95.5 ile Tofaş’ta gerçekleşti. Doblo ile ihracat atağına kalkan Tofaş’ın cirosu 980 trilyon liraya çıktı. OYAK Renault’nun cirosu yüzde 20 artarak 931.5 trilyon lira oldu. En büyük ciro kaybı yüzde 84.6 kayıpla Toyota’da görüldü. Toyota’nın cirosu 22.1 trilyon liraya geriledi. Ford Otosan’ın cirosu yüzde 31.6 azalarak 252.6 trilyona indi. 
     
     5 bin 226 kişi işsiz kaldı 
     OSD verilerine göre, geçtiğimiz yıl otomotiv sektöründeki 17 firmada çalışan işçi sayısı ise 5 bin 226 kişi geriledi. Sektörde çalışan işçi sayısı 19 bin 268 kişiye düştü. 
     



 EKONOMİ 
















</TEXT>
</DOC>
