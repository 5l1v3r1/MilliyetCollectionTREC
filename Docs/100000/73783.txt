<DOC>
<DOCNO> 73783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/son/sondun12.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'deki bazı müslümanlar 11 Eylül'den sonra isim değiştirdi 
</HEADLINE>
<TEXT>

     ABD'de 11 Eylül terör saldırılarından sonra bazı Müslümanların mahkemelere başvurarak isimlerini değiştirdiği belirtildi. 
     Önyargı nedeniyle hedef olmaktan korkarak mahkemeye isim değiştirmeye giden Pakistan asıllı 35 yaşındaki muhasebeci Tarık Hasan da bulunuyor. 
     Terör olaylarından sonra ismini söylediğinde farklı bir tutumla karşılaştığını belirten Tarık Hasan, mahkeme kanalıyla ismini ''Terry Hasan'' olarak değiştirdiğini söyledi. 
     Deniz Kuvvetleri'nde görev yapan San Diegolu Muhammed ise terör saldırılarından 2 gün sonra mahkemeye giderek, adını ''Michael'' olarak değiştirdi. Muhammed, dava dilekçesinde isim değiştirmek istemesinin gerekçesini, ismine yönelik ''önyargı ve fark gözetmek'' olarak gösterdi. 
     Cezayirli 72 yaşındaki Adnan Hasan ise ''Çok üzücü ama ne yapabilirsiniz Adım Arapça görünüyor ama Arap gibi görünmüyorum. Daha çok koyu Sicilyalı gibiyim ve ismimi Dan Hasansi olarak değiştirerek, İtalyan gibi görünmesini istedim'' dedi. 
     Güney California İslam-Amerikan İlişkileri Konseyi Sözcüsü Ra'id Faraj, ABD'nin her yerinde isim değiştirmenin görüldüğünü belirterek, ''Düşünmemiz gereken tek konu bir insanın neden bunu yapmaktan başka çaresi olmadığıdır'' dedi. 
     Bazı Arap kökenli Amerikalılar ise isim değiştirmenin yanlış mesaj verdiği görüşünde birleşiyor ve bütün Arapların terörizm ile özdeşleştirildiğini, saklanması ya da utanması gereken biri olarak algılandığını ifade ediyorlar. 
     Bazı Müslümanların da mahkemeye gitmeden Amerikan isimlerini kullandıkları belirtildi. 
     Amerikalı yetkililer, terör saldırılarından sonra Araplara ve görünümüyle Ortadoğulu olduğu düşünülen kişilere saldırıların arttığına dikkati çekmişti. 
     California'da bir Yemenli vurularak öldürülmüş, Arizona'daki bir Hintli de aynı kaderi paylaşmıştı. 
     






</TEXT>
</DOC>
