<DOC>
<DOCNO> 97001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/son/sonspo04.html </URL>
<DATE> 2002/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Leeds Manchester'ın Ferdinand için önerdiği rekor teklifi redetti 
</HEADLINE>
<TEXT>

     Leeds United ve İngiltere milli takımının başarılı defans oyuncusu Rio Ferdinand'ın transferi bir çıkmaza girdi. Manchester United, yaptıkları 20 milyon poundluk teklif red edilince fiyatı yükselterek bu kez de Leeds'e 29 milyon pound 44 milyon dolar teklif etti. Bu teklif İngiltere ligi için rekor bir ücret. Fakat Leeds bu astronomik teklife rağmen 23 yaşındaki kaptanlarını bırakmaya niyetli değil. 
     Leeds Başkanı Peter Ridsdale "Manchester United ile masaya oturduğumuz doğru fakat transferde bir gelişme olmadı. Hala kabul edilebilir bir teklif almadık" dedi. 
     Manchester United'ın, Rio Ferdinand takımı ile sezon öncesi hazırlıkları için Uzak Doğu ve Avusturalya'ya gitmeden önce yeni bir teklif yapması bekleniyor. 
     Ferdinand Leeds United'a 2000 yılının kasım ayında o zamanın rekorunu kırarak 18 milyon pounda West Ham'dan transfer olmuştu. 
     





</TEXT>
</DOC>
