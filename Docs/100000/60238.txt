<DOC>
<DOCNO> 60238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/son/sontur13.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Milyar İster"de, "Kravat" sorusu 109 milyar kaybettirdi 
</HEADLINE>
<TEXT>

     Show TV'nin beğeniyle izlenen yarışma programı "Kim 500 Milyar İster"de dün akşam bir jeofizik mühendisine 109 milyar lira kaybettiren soru, "lüzumsuz" olarak görünen bazı bilgilerin zamanı gelince nasıl "lüzumlu" olabildiğini gösterdi. 
     Kenan Işık'ın sunduğu yarışmaya katılan jeofizik mühendisi Mustafa Sözen, 2001 yılının son yarışmasında ilk 13 soruyu başarıyla yanıtlayarak 125 milyar liralık ikramiyeyi haketti. 250 milyar liralık soruda, "kravat kelimesinin hangi ulusun giyiminden esinlenilerek üretildiğinin" yanıtı isteniyordu. Yanıt olarak da Fransızlar, Araplar, Katalanlar ve Hırvatlar şıkları yer alıyordu. 
     Mustafa Sözen, ekran başındaki bir çok insan gibi mantığa en uygun olan "Fransızlar" şıkkını tercih etti ve son kararını verdi. Sonucu merakla beklenen yanıt ise "Hırvatlar" çıktı. 
     Yarışmacı Mustafa sözen, doğru yanıtı verse 250 milyar lira kazanacağı bu soruda yanlış şıkkı söyleyince 16 milyar lira ile yetinmek zorunda kaldı. Böylelikle kazandığı 125 milyar liranın 109 milyar liralık kısmını kaybetmiş oldu. 
     Sorunun doğru yanıtını bir dönem en çok okunan kitaplar arasında yer alan ve çok sayıda çocuğun kitaplığında yer alan Tamer Korugan'ın "Lüzumsuz Bilgiler Ansiklopedisi"nde yer alıyordu. 
     






</TEXT>
</DOC>
