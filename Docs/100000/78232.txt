<DOC>
<DOCNO> 78232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/14/dunya/dun02.html </URL>
<DATE> 2002/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ada’ya Belçika modeli çözüm 
</HEADLINE>
<TEXT>

     GÜVEN ÖZALP Brüksel 

     Kıbrıs’ta iki lider arasında görüşmeler yoğun bir tempoyla devam ederken, uluslararası platformda da çözüm önerileri birbirini izliyor. Bugünlerde en çok kabul gören ve dile getirilen yöntem ise Kıbrıs’a Belçika modelinin uygulanması olarak belirginleşiyor. Avrupa’nın saygın düşünce kuruluşlarından biri olan Center for European Policy Studies tarafından hazırlanan bir raporda da, Belçika modelinin Kıbrıs için en uygun yöntem olduğu belirtiliyor. 
     Raporda Avrupa Birliği’ne AB girecek bir Kıbrıs için federal ya da konfederal bir yapıdan bahsetmenin yanlış olacağına vurgu yapılıyor. Neden olarak ise AB’nin hem federal hem de konfederal unsurlar içermesi gösteriliyor. 
     Adada üç ayaklı bir politik yapı öngören rapor bunu AB, ortak devlet ve kurucu devletler olarak sıralıyor. 
     Garantör ülkeleri Türkiye, Yunanistan ve AB olarak sıralayan rapor, garantörlük kurumunun bağımsızlık, toprak bütünlüğü ve kurulacak yeni anayasal düzenin korunması için işletilmesini öneriyor. Rapor, Kıbrıs tamamen silahtan arındırılıncaya kadar Türk ve Yunan güçlerinin da katılacağı uluslararası bir barışı koruma gücünün adada kalmasından yana tavır koyuyor. 
     
Belçika modeli nasıl işliyor      Belçika’nın siyasi yapısı üç bölgeye, iki topluma ve bir federal devlete dayanıyor. Her bölge ve toplum kendi yönetim birimlerine, meclislerine ve bakanlar kuruluna sahip ancak uluslararası alanda ve Avrupa Birliği AB söz konusu olduğunda federal devlet devreye giriyor. AB kurumlarında da ortaklaşa temsil ya da rotasyon söz konusu. Belçika sisteminin kilit kelimesi ise koordinasyon. 
     



 DÜNYA 











</TEXT>
</DOC>
