<DOC>
<DOCNO> 51016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/siyaset/siy05.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
50 bin kişi işsiz kalacak 
</HEADLINE>
<TEXT>

Liderler zirvesinde Köy Hizmetleri’nin 19 bölge müdürlüğünün 1 hafta içinde kapatılması benimsendi 
     ELÇİN ERGÜN Ankara 

     Devletin küçültülmesi ve 7 katrilyon liralık tasarruf paketinin ele alındığı liderler zirvesinde, 19 Köy Hizmetleri bölge müdürlüğünün kademeli olarak kapatılma-sı konusu benimsendi. Tasarruf paketi ile Köy Hizmetleri’nin kapatılmasının masaya yatırıldığı dünkü zirve öncesinde Köy Hizmetlerinden Sorumlu Devlet Bakanı Mustafa Yılmaz, Başbakan Bülent Ecevit’e 50 bin işçinin açıkta kalabileceğine ilişkin kaygılarını iletti. 
     
     Derviş istedi 
     Zirvede Bakan Yılmaz’ın karşı çıkmasına karşın Devlet Bakanı Kemal Derviş’in ısrar ettiği ve Köy Hizmetleri’nin bir hafta içinde kademeli olarak kapatılmasının kararlaştırıldığı bildirildi. Ayrıca Derviş’in, Karayolları ve DSİ bölge müdürlüklerinin de kapatılmasını gündeme getirdiği bildirildi. 
     
Bakan Yılmaz Derviş’e kızdı      Yılmaz, "Köy Hizmetleri işçileri ne olacak " dediği Derviş’ten yanıt alamadı. Bakan "Derviş yönlendiriliyor." 
     AYDIN HASAN Ankara 

     ANAP’ın yeniden gündeme getirdiği Köy Hizmetleri Genel Müdürlüğü’nün kapatılması tartışmaya neden oldu. "Tasarruf konusunda yaptığımı yapan başka bir bakan varsa çıksın söylesin" diyen DSP’li Devlet Bakanı Mustafa Yılmaz, kendisine bağlı olan Köy Hizmetleri’nin kapatılmasıyla ilgili olarak, "Bundan rahatsızlık duymuyorum. Hükümetin kararı. Ben de katılıyorum. Önemli olan 750 trilyon lira işçiye yine verilecek mi, verilmeyecek mi " dedi. "İstihdamı gerçekleştirilen-lerin dışında kalanlar ne olacak, atılacak mı " diye soran Yılmaz, şunları söyledi "Derviş’e sordum. Yanıt yok. Bana böyle bilgi aktarıldı, diyor. Kafasına takmış, dahası birileri böyle olsun diye yönlendiriyor." 
     
     1 milyar dolar yok 
     TOBB Başkanı Rıfat Hisarcıklıoğlu’nun "Köy Hizmetleri’nin bir milyar doları var. 100 milyon doları köylüye gidiyor, gerisi kayıp" dediğini aktaran Yılmaz, sözlerini şöyle sürdürdü "Bu doğru değil. 832 milyon dolar bütçemiz var. Köylüye giden 217 milyon dolar. Geriye kalan ise işçi ücretleri ile iş makinelerinin masraflarına gidiyor. Kuruluşumuz, tasarrufta örnektir. Biz geldiğimizde 71 bin işçi vardı. Bunu 50 bine indirdik. Bir kişi bile işe almadım. Bunu yapan başka bir bakan varsa çıksın söylesin. Köy Hizmetleri’ni valiliklere devredeceksiniz. 750 trilyon lirayı ha ben dağıtmışım, ha valilik. Ne fark edecek " 
     



 SİYASET 














</TEXT>
</DOC>
