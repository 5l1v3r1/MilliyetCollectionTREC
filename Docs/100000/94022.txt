<DOC>
<DOCNO> 94022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/magazin/amag.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Manken evi de BBG’ye döndü 
</HEADLINE>
<TEXT>

Türkiye’den Yasemin Kozanoğlu’nun yarıştığı İtalya’daki Manken evi’, bol kavgalı Biri Bizi Gözetliyor’a benzedi. Mankenler Yasemin’e karşı cephe aldı 
     NURDAN AKINER 

     TÜM dünyaya yayın yapan moda kanalı Fashion TV’nin "Modelflat - Manken evi"nde, meslektaşlarıyla 24 saat gözetlenen Yasemin Kozanoğlu, evdeki kızların gazabına uğradı. 2 Temmuz’da, Milano’daki eve giren genç kız, ikinci gününde ev işleri ve temizlik konusunda payına düşen görevleri yapmamakla suçlandı büyük tartışma yaşandı. Kapısını kapadıkları bir başka odada tartışmaya devam eden kızlar, Yasemin’i içeri almadılar. 
     KENDİ hakkında konuşulanları duymak için kulak kabartan Yasemin’in taklidini yapan mankenler gülüşerek, dalga geçtiler. Yasemin ise arkasında kameraların bulunduğu bir aynanın önüne gidip arkadaşlarının davranışlarıyla ne kadar incindiğini anlattı. Sonuçta Yasemin’in çok üzüldüğünü gören mankenler özür diledi. Kızlar daha sonra, eve giren tai-chi’yi bir rahatlama yöntemi uzmanı Roberto Veneziani ile gerginlik attı. 
     



 MAGAZİN 













</TEXT>
</DOC>
