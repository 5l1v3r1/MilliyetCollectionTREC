<DOC>
<DOCNO> 62048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/13/yazar/temelkuran.html </URL>
<DATE> 2002/01/13/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
"Gecenin Ulusu" büyürken Avrupa’da... 
</HEADLINE>
<TEXT>

Madrid sokaklarında gecenin tekinsiz saatleri başladığında yurtsuz kalmış bir ulusun insanları görünmeye başlar "Gecenin Ulusu". Artık yeni bir ulusu var Avrupa’nın, sadece geceleri görünen... 
     MADRİD 

     Olaylar kötü bir skeç şeklinde gelişti. Barselona-Madrid otobüsünde, Hakiki Şereflikoçhisar Turizm’in yolcularından hallice bir vaziyette gitmekteyiz. Yolcuların tamamı uyumak için çeşitli gayretler göstermekteler. Fakat ne mümkün Otobüsün en eko yapan koltuklarında konuşlanmış olan iki orta yaşlı Çinli kadın, son derece enerjik bir biçimde çan-çan-çon-çon konuşmaktalar. Her molada tazelenerek bitmeyen dedikodularını sürdürmekteler. Otobüs ahalisinin uyuma çabası kayayı dağa tırmandırmak gibi Sisifos efsanesi Mümkün değil Şimdi hakikaten kötü bir skeç gibi olacak ama, Barselona’dan dönüş otobüsü, yine gece, yine yorgunluk ve... Evet, Çinli kadınlar yine aynı ekolu bölgede, aynı otobüste. Kadınlar Madrid’e kadar muhtemelen bütün Li Hanedanı’nın dedikodusunu yaptılar. Bitmedi yani, bitemedi. Gidiş-dönüş Çince dedikodu işkencesi sebebiyle, otobüs başına ikişerden diye düşünsek en az dört İspanyolun otobüsten ırkçı bir tatla inmiş olması kuvvetle muhtemel. 
     Çünkü o kadar zahmetsizdir ki, "öteki" ile olan mesafeyi nefretin dipsiz uçurumuna dönüştürmek... 
     
Gecenin ulusu      Madrid sokaklarında gecenin tekinsiz saatleri başladığında yurtsuz kalmış bir ulusun insanları görünmeye başlar. Hep üşüyen Ekvadorlular, hediyelik eşya dolu çantalarını boyunduruk gibi sürükleyen Afrikalılar, yirmi dört saat açık, ucuzcu bakkallarında uykusuz ve çelimsiz Çinli kadınlar, kesintisiz bir ürküntüyle hep bitişik nizam yürüyen Araplar, para makinesi kabinlerinde, müzik aletlerine dayanıp uyumaya çalışan Perulular, dilenmekten dönen, başı bağlı Romanyalı kadınlar, 16 saattir çalıştığı için yürürken uyuyan Türkler... Başkalarına köhne bir klişe gibi gelebilecek olan "ekmek kavgası" sözü insan etini parçalayan bir ağırlık kazanır bu saatlerde. 
     Avrupa’nın bütün büyük şehirlerinde, gecenin tekinsiz saatlerinde yeni bir ulus doğar. Gecenin Ulusu, üşüyen, korkan, aç, ağlamaya başlasa bir daha duramayacağı için ağzı kilitli duran, bitmeyen bir tedirginlikle, durmadan ceplerindeki kafa kağıtlarını yoklayan, bir dilin sadece karnını doyurmaya yarayan sözcüklerini bilen, gözlerden uzak yerlerde oluşturulan insan çarklarının arasında eriyen, uykuları bin bir çeşit korkuyla bölünen... Yeni bir ulusu var Avrupa’nın, geceleri görünen. Eyfel Kulesi’nin altında, turistlere şirinlik yapmak için açlığın yüzlerinde yarattığı gerginliği yenmeye çalışan siyahlar vardı mesela. Sonra "bölgelerine" giren ufak tefek, solgun bir Vietnamlının kafasını yere vura vura dövmüşlerdi. Vietnamlı kafasından kan akarken, ağlarken, fena halde çamura bulanan Paris kartpostallarını kol ağzıyla siliyordu. Avrupa’nın bu yeni ulusu küçük, çok küçük muhacir ekmeklerini böyle ölümün kıyısında bölüşüyordu. Bölüşüyor h l . Madrid’de ölen Çinli göçmenlerin izin kağıtlarıyla yeni Çinliler getiriliyor. Hepsi birbirine benziyor ya kimse fark etmiyor. 
     
"Gecenin Ulusu" Time’a Kapak      11 Eylül’den sonra "13. Ulus Temizlenecek" diye bir yazı yazmış idik. Avrupa’daki Müslümanların, en geniş anlamda da doğudan ve güneyden gelen yabancıların oluşturduğu "13. Ulus"un başlatılan "Ebedi savaşöta temizlenmeye çalışılacağı üzerine bir şeyler söylemiştik. İki hafta önce Time Dergisi bu konuyu kapak yaptı. Tesadüf değil elbette. Avrupa’nın önümüzdeki zaman içinde en önemli meselesinin insan ticareti, göçmenler, yabancılar, kaçak yaşayanlar olacağının bir işaretiydi bu. Gecenin Ulusu, Time’a kapak olmuştu yani Peki ne olacak şimdi Bu biçimsiz yeni ulusuyla, gecenin kaybedecek hiçbir şeyi kalmamış insanlarıyla ne yapacak Avrupa 
     
Yaşasın Bel Yağları      Madrid’de "Yaşasın Bel Yağları" diye feminist bir grup var. Dertsizlik de bir dert olabiliyor yani Nüfusun yaklaşık yüzde sekseni orta sınıfa dahil olduğu için metroda kürklü kadınlar görebiliyorsunuz burada. Bira ile ekmeğin fiyatı mahalleden mahalleye çok değişmiyor bir tür eşitlik ilüzyonu için uygun oda koşulları yaratılmış yani. Diğer yandan İspanya İç Savaşı’nda Anarşist cephenin başını çeken anlı şanlı CNT sedikası olmuş zararsız bir briç kulübü eski ve tatlı bir anı gibi duruyor tabelası caddelerde. Böyle gevşemiş bir Avrupa nasıl başa çıkacak yeni ulusuyla Bel yağları için örgütlenebilen Avrupalı ne düşünür donarak ölen bir Kolombiyalı hakkında 
     İnan kardeşim oluyor şimdi bütün bu insanların hikayelerini belgesel film yapmaya çalışıyor. Tekinsiz saatlerin, gecenin ulusunun kahredici gizleri arasında geziniyor. 13. Ulus’un acılarına kim para verir, ona bakıyor. İzin kağıtlarını almak için günlerce uyumadan sıra bekleyen yabancılardan bahsediyor. O, bu yüzlerce kişilik sıralardan bir örgütlenme çıkacağını umut ediyor. Gecenin Ulusu’ndan umudu var onun. Benim hiçbir şeyim yok. Bavulumu kaybetti havayolları, hiçbir şeysizim. Tıpkı onlardan biri gibiyim. Siz bu yazıyı okuduğunuz sırada sevgili ülkeme geri dönmüş olmak niyetindeyim. 
     
     







Kola içerken 


Daha fazla ticaret... 


Ekonomide 'sol'un hala karışık kafası 


Vera'dan "son gece" 


Bir diziden artakalan... 


Levent Kırca'nın "Son"u 


Nicole’e sevdanın yolları, bana kurşunlar 


Bir davetin hikayesi... 


Nazım Hikmet eve dönüyor 


Kocabıyık sanatı, işiyle doğrudan ilgili görüyor 


"Gecenin Ulusu" büyürken Avrupa’da... 


Yeni yıla yeni kanun 


Aklın - ve doğru teşhislerin - yolu 


Bırak yatırımı kaçalım buradan 


YSL 


</TEXT>
</DOC>
