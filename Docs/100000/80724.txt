<DOC>
<DOCNO> 80724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/27/son/sondun13.html </URL>
<DATE> 2002/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızılay yardım konvoyu Cenin'e sokulmadı... 
</HEADLINE>
<TEXT>

     Kızılay Genel Başkanlığı'nca Filistin'e gönderilen 4 TIR'dan oluşan yardım konvoyu, Cenin'e sokulmadı. 
     Alınan bilgiye göre, Türk Kızılay konvoyunun götürdüğü yardım malzemeleri, İsrail sınırında, İsrail makamlarının isteği üzerine yeniden paketlendi. Bunun ardından Kızılay yardım konvoyu, ilk olarak Ramallah'a girdi. Ekip, burada ihtiyacı olan vatandaşlara yardım malzemelerinin bir kısmını dağıttı. 
     Ramallah'tan Cenin'e geçmek isteyen Türk Kızılay ekibine, yetkililer giriş izni vermedi. 
     Bunun üzerine ekip, yardım malzemelerini, Filistin Tedarik Bakanlığı'na teslim etti. Malzemeler, Tedarik Bakanlığı tarafından dağıtılacak. 
     Türkiye'den 21 Nisan Pazar günü yola çıkan Kızılay konvoyu, Ürdün ve Suriye üzerinden Türkiye'ye geri dönüyor. 
     Yardım malzemeleri arasında bulunan çocuk bisküvilerini ilk gün çocuk merkezlerine, sağlık malzemeleri ve ilaçları ise klinik ve hastanelere gönderen Kızılay'ın yardım malzemeleri, 12 ton un, 8 ton şeker, 8 ton pirinç, 4 ton sıvı yağ, 4 ton makarna, 11 bin 700 şişe sudan oluşuyordu. 
     





</TEXT>
</DOC>
