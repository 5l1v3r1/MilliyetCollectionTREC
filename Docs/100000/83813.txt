<DOC>
<DOCNO> 83813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/ekonomi/eko10.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Romanya, Bayındır’ın bankasını kapattı 
</HEADLINE>
<TEXT>

     EKONOMİ SERVİSİ 

     Romanya Merkez Bankası, dün yaptığı açıklamada, Bayındır Holding’in Romanya’daki bankası Turkish Romanian Bank’ın işlemlerine son verildiği ve mahkemeye iflas istemiyle başvurulduğu duyurdu. 
     Çoğunluk hissesi Bayındır Holding’e ait olan Turkish Romanian Bank’ın mevduat sahipleri, 2000 yılının sonlarına doğru kurumun finansal problemleri olduğuna ilişkin çıkan dedikodular nedeniyle mevduatlarını çekmeye başlayınca banka zor duruma düşmüştü. 
     Romanya Merkez Bankası’nın bu kararı, bankanın kurtarılma çalışmalarının sonuç verebileceği beklentisi ile aylardır erteleniyordu. Turkish Romanian Bank’ın sahiplerinin işlemlerin sürdürülebilmesi için yapmaları gereken 40 milyon dolarlık sermaye artırımı işlemini yapmadıklarını ve bu nedenle de kararın alındığı kaydedildi. Mahkemenin kararından sonra mevduat sahipleri 100 milyon lei’ye kadar yaklaşık 3 bin dolar paralarını alabilecekler. 
     



 EKONOMİ 
















</TEXT>
</DOC>
