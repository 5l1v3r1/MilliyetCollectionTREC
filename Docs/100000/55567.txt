<DOC>
<DOCNO> 55567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/ekonomi/eko05.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya yıldızı’ Oruçoğlu’nun 
</HEADLINE>
<TEXT>

     EKONOMİ SERVİSİ 

     Oruçoğlu, Omega 3 ayçiçek yağı ambalajı ile Dünya Ambalaj Yarışması’nda kendi dalında "2001 WORD STAR" dünya yıldızı ödülünün sahibi oldu. 
     14 Haziran 2001 tarihinde TSE’nin adayları belirlemek amacıyla düzenlediği Altın Ambalaj Ödülü Yarışması’nda ödül alarak Dünya Ambalaj Yarışması’na katılmaya hak kazanan Oruçoğlu, dünya çapındaki yarışmada da ödüle ulaştı. Şirketin ödülü, 27 Nisan 2002 tarihinde Almanya’nın Dusseldorf kentinde yapılacak Interpack Fuarı sırasında törenle verilecek. 
     Oruçoğlu Omega 3 ayçiçek yağının tasarımı, diğer Oruçoğlu ürünlerinde olduğu gibi, Celal Oruç tarafından yapıldı. 2000 yılının ilk aylarında Omega 3 katkılı ayçiçek yağı, Oruçoğlu Arge depertmanın Roche firması ile ortaklaşa çalışması sonucunda Türk tüketicisi ile buluştu. 
     Omega 3, kalp sağlığı hücre ve beyin gelişimi için gerekli olan ve vücut tarafından üretilemeyen fakat mutlaka dışarıdan alınması gereken bir grup çoklu doymamış yağ asidi olma özelliğini taşıyor. 
     Türkiye’de ilk defa Oruçoğlu tarafından geliştirilen Omega 3, katkılı ayçiçek yağı, merkezde kalp şeklini ve etrafını saran Omega işareti ile ürünün içeriğini yansıtıyor. 
     



 EKONOMİ 























</TEXT>
</DOC>
