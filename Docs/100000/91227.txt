<DOC>
<DOCNO> 91227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/son/soneko18.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Fiat "Otomotivdeki kriz yıl sonunda daha kötü olacak" 
</HEADLINE>
<TEXT>

     İtalyan Fiat Grubu'na bağlı olan Fiat Oto'nun Yönetim Kurulu Danışmanı Giancarlo Boschett, önümüzdeki yıllarda Türkiye, Çin, Hindistan ve Brezilya üzerine yoğunlaşacaklarını açıkladı. 
     Fiat Oto'nun 2002 yılının ilk 3 ayında elde ettiği zarar ve 3 bin işçisini işten çıkarma kararını almasından sonra İtalyan hükümetinde başlayan tartışmalar sonrasında Fiat Oto'nun Yönetim Kurulu Danışmanı Boschetti, bugün Meslis'te parlamenterlere durum konusunda değerlendirme yaptı. 
     Çin pazarına 190-200 milyon euroluk, Brezilya'ya 800 milyon euroluk yatırım olacağını belirten Boschetti, yatırımlara ümitle baktıklarını söyledi. 
     2005 yılına kadar 20 yeni model çıkarmayı öngördüklerini kaydeden Fiat 
     Oto yöneticisi, toplam yatırımın 2.4 milyar euro olduğunu kaydetti. 
     Boschetti, otomobil pazarındaki krizin yıl sonunda daha da kötü olmasının kendileri tarafından beklendiğini de konuşmasında belirtti. 
     Bu arada Fiat Grubu'nun Başkanı Paolo Fresco ise, Meclis'teki açıklamasında Fiat'a bağlı olan Ferrari firmasının 2002 yılı sonunda borsaya gireceğini duyurdu. 
     Öte yandan Daimler Chrysler'in Fiat Oto'nun hisselerinin çoğunluğunu alacağı iddiaları, hem Fiat, hem de Daimler Chrysler tarafından yalanlandı. 
     





</TEXT>
</DOC>
