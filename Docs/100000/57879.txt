<DOC>
<DOCNO> 57879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/19/spor/spo11.html </URL>
<DATE> 2001/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Rize forvet arıyor 
</HEADLINE>
<TEXT>

Teknik Direktör Pecze, iyi bir santrfor alınması halinde daha başarılı olacaklarını iddia etti 
     ÇAYKUR Rizespor Teknik Direktörü Pecze, yönetimden bir kez daha golcü futbolcu alınmasını istedi. İstanbulspor maçının son 15 dakikasında inanılmaz pozisyonlar harcadıklarını vurgulayan Slovak çalıştırıcı, "Bu takımın kaliteli bir golcü oyuncuya ihtiyacı var. Takım olarak iyi düzeye geldik. Gol yollarındaki sorunumuzu da çözdüğümüzde, hiç bir sıkıntımız kalmayacak" dedi. 
     KALİTELİ bir forvet için haftalardır çaba harcadıklarını belirten yöneticiler de, "Bir türlü aradığımız santrforu bulamadık. Üzerinde durduğumuz isimlerle de anlaşamadık. Bu konudaki çalışmalarımız sürüyor" dediler. Çaykur Rizespor, hafta sonunda oynayacağı Ankaragücü maçının hazırlıklarına dün başladı. Yeşil Mavili futbolcular, bu maçtan en az bir puan alacaklarını söylediler. 
     
     



 SPOR 
























</TEXT>
</DOC>
