<DOC>
<DOCNO> 73731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/spor/aspo.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyük hedefler 
</HEADLINE>
<TEXT>

Galatasaray başkan adayı Özhan Canaydın dün yönetim listesini açıkladı. Canaydın, Dünya kulübü yapmak için uğraş verecekleri Cim - Bom ile ilgili projelerini de anlattı 
     Görkemli tören 
     GALATASARAY’DA başkan adayı Özhan Canaydın görkemli bir törenle listesini tanıttı. Swiss Otel’de dün gece yapılan yönetim kurulu adayları ve projeleri tanıtım kokteyline rekor sayıda kongre üyesi katıldı. Galatasaray tarihinde ilk kez bir kongre öncesi yönetim kurulları üç gün öncesinden açıklandı. "Gerçek Bir Dünya Kulübü" olmak sloganıyla başlayan geceye çok sayıda ünlü isim katıldı. 
     
     Cansun’a gönderme 
     ÖZHAN Canaydın, kurullarını açıklamadan önce Mehmet Cansun cephesine de göndermeler yaptı. Canaydın, "Bu yönetimde yalana yer yok. Bu yönetim şahsi çıkarları için çalışmayacak. Murakıpların raporu ayrı, kendi raporu ayrı olmayacak. Seçim kazanma pahasına bir kaç günde proje üretmeyeceğiz. Kalamış’a seçim var diye malzeme yığmam. Böyle seçim yatırımı da yapmam" dedi. 
     
     On yıllık plan 
     CANAYDIN, konuşmasının son bölümünde ise projelerine yer verdi. On yılda yedi lig şampiyonluğu hedeflediklerini belirten Canaydın, "Bu takıma Taffarel, Hagi ve Popescu gibi yıldızlar getireceğiz. Hedef küçültmeyeceğiz. 300 milyon dolarlarla yönetilen bir kulüp yaratacağız. Dünya kulübü olacağız. Ben ve yönetimim bu vaatlerimize kefiliz" ifadelerini kullandı. 
     
     Canaydın’ın listesi 

</TEXT>
</DOC>
