<DOC>
<DOCNO> 90709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/son/sondun17.html </URL>
<DATE> 2002/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanserden daha çok fakirler ölüyor 
</HEADLINE>
<TEXT>

     ABD'de kanserden ölenlerin genellikle düşük gelirliler olduğu belirlendi. 
     Halkın sosyo-ekonomik durumuyla ilgili araştırma yapan uzmanlar, 1999 verilerine göre, sigara tüketicilerinin yüzde 32.2'sini az 
     gelirli ve eğitimsiz kesimin oluşturduğunu belirledi. ABD'de sigara tüketen kesimin yüzde 11.8'ini ise, üniversite ve yüksek okul mezunlarının oluşturduğu kaydedildi. ABD'de 1950-1960 yılları arasında üst sosyo-ekonomik kesimden erkekler arasında kanser kaynaklı ölümlerin yüzde 50 arttığının belirlendiği, 1970-1988 yılları arasında ise bu durumun tersine döndüğü bildirildi. Kanser kaynaklı ölümlerin, 1970-1988 yılları arasında alt sosyo-ekonomik kesimde yüzde 19 daha fazla olduğu belirtildi. Sigaranın, akciğer kanserinden kaynaklanan ölümlerin en önemli nedenini oluşturmakla birlikte, diğer kanser çeşitlerinden ölümlerde de rol oynadığı açıklandı. Araştırma raporu, Amerikan Ulusal Kanser Enstitüsü'nün yayın organında yayımlandı. 
     





</TEXT>
</DOC>
