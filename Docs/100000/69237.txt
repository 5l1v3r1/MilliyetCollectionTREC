<DOC>
<DOCNO> 69237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/24/spor/spo04.html </URL>
<DATE> 2002/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Komaya devam 
</HEADLINE>
<TEXT>

Banka, kulüp, futbolcu ve kurumlara 17 trilyon lira borcu bulunan Trabzon’un gelecek sezon da sıkıntılı günler yaşaması bekleniyor 
     Zor bir dönem 
     TRABZONSPOR yönetimi, geçmişten gelen borçlar nedeniyle zor günler yaşarken, bu sıkıntının bir yıl daha süreceği ifade edildi. Bordo - Mavililer’in başta Kentbank olmak üzere, kurum, futbolcu ve kulüplere toplam 17 trilyon lira ödemesi gerektiği belirtildi. Trabzonspor’un borç ödeyeceği yerler arasında en büyük payı 7.5 milyon dolar ile Kentbank alıyor. 
     
     Karamsar tablo 
     GENEL Sekreter Mahmut Ören, borçların kendilerini zor durumda bıraktığını vurguladı, "En iyi tahminle, ödemelerin zamanında yapılabilmesi halinde, naklen yayın gelirlerimize ancak 2003 yılının Mayıs ayında kavuşabileceğiz" diye konuştu. Ören yönetim olarak şimdiye kadar 10 milyon dolar borç kapadıklarını da sözlerine ekledi. 
     
Tek yol galibiyet      BORDO - Mavililer bugün oynayacağı Ankaragücü maçı için dün Ankara’ya gitti. Teknik Direktör Briegel, "Samsunspor ve İstanbulspor maçlarında kazandığımız altı puan, Ankaragücü karşılaşmasını da alırsak bir anlam ifade eder. Artık beraberlikler bile işimize yaramaz. UEFA şansımızı sürdürmek için galip gelmeliyiz. Futbolcularımız da bunun bilinci içinde ve karşılaşmaya çok iyi motive oldular" diye konuştu. 
     



 SPOR 



























</TEXT>
</DOC>
