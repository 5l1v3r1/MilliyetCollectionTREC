<DOC>
<DOCNO> 50818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/magazin/amag.html </URL>
<DATE> 2001/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Birlikteyiz ama soranlara yok öyle bir şey’ diyeceğiz 
</HEADLINE>
<TEXT>

Magazin sayfalarını satır satır okuyor, Televoleleri sonuna kadar seyrediyor yine de duruma hakim olamayıp "Sende kaldı, bende kaldı e, sonunda kim kiminle kaldı " diyorsanız, bu haberi okuyun 
     ÇAĞLA Şıkel, Beyaz, Kenan İmirzalıoğlu, Kenan Doğulu, Ebru Akel, Burcu Özkanca ve Aysu Baçeoğlu... Aylarca sürebilecek bir pembe diziyi dolduracak kadar zengin bir kadro. Ama ortada ne bir senaryo var, ne de bir pembe dizi. Çağla Şıkel-Beyazıt Öztürk aşkının bitmesiyle bir anda ortaya çıkan isimler bunlar. 
     
     Meğer yürek delirmemiş 
     BİRKAÇ gün öncesine kadar herkes Çağla- Beyaz aşkının sürdüğünü sanıyordu. Çağla’nın adı Deli Yürek’ Kenan İmirzalıoğlu ile anılınca çift ayrılık kararını açıkladı. Şıkel, İmirzalıoğlu ile bir gönül ilişkisi olmadığını söyledi. Çok geçmeden mankenin bir Kenan’la başka bir Kenan’ı kamufle ettiği ortaya çıktı. 
     
     Yanlış Kenan’ı yazdılar 
     ŞIKEL ile ünlü popçu Kenan Doğulu’nun aşkından kimsenin haberi yoktu. Şıkel, adı Kenan İmirzalıoğlu ile anılınca yakın bir arkadaşına "Benim Kenan’ım başka" deyince sır açığa çıktı. Şıkel’in gönlünü, sevgilisi Ebru Akel’den daha yeni ayrılan ünlü popçu Kenan Doğulu’ya kaptırdığı kulislere bomba gibi düştü. 
     
     Sonuna kadar ink r 
     BU ARADA Beyaz’ın da adı iki güzelle birlikte anılmaya başlandı. Kimileri Beyaz’ın yeni aşkının genç sunucu Burcu Özkanca, kimileri de ünlü manken Aysu Baçeoğlu olduğunu iddia etti. Çağla Şıkel, açıklama yapmaktan kaçındı. Kenan Doğulu ise şimdilerde şöyle diyor "Çağla ile ilişkimiz çok yeni. Ama bir süre daha bu konuda soru soranlara Yok böyle birşey’ deme kararı aldık. Medyanın karşısına bir süre sonra birlikte çıkacağız." 
     



 MAGAZİN 











</TEXT>
</DOC>
