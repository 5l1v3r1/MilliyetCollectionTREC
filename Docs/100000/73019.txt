<DOC>
<DOCNO> 73019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/17/guncel/gun01.html </URL>
<DATE> 2002/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Telefonla randevu çok zor 
</HEADLINE>
<TEXT>
SSK’lı kuyrukları özledi 
SSK’nın kuyruklara son vermek için devreye soktuğu telefonla randevu sistemi vatandaşı isyan ettirdi. Günlerce hastaneleri arayanlar randevu almayı başaramadı 
     ÜMRAN AVCI İstanbul 

     SSK, Eylül 2000’de kuyruk çilesine son vermek için telefonla randevu sistemini uygulamaya soktu. İstanbul’daki 24 hastane ve dispanserde uygulama başlarken, vatandaşların görünürde kuyruk çilesi bitti, ancak bu kez randevu alınamadığı yönünde yoğun şik yetler baş gösterdi. 
     Okurların bu yöndeki şik yetleri artınca, Bakırköy Doğumevi, Eyüp, Okmeydanı, Şişli, İstanbul, Göztepe Eğitim hastaneleriyle Kartal SSK Hastanesi’nden bir SSK’lı olarak randevu almak istedik. Her gün 4 - 5 kez hastaneleri ayrı ayrı aradık, ancak bir randevu koparamadık. 
     
     Telefon için özel ekip 
     Sabah 07.30’da sisteme dahil olan hastaneler arandığında ya telesekreterden "sistemimiz şu anda kapalıdır", "aradığınız istikamete doğru bütün hatlar doludur" yanıtı alınıyor ya da telefon sürekli meşgul çalıyor. Aynı işlemi bir saat sonra denediğinizde de randevular dolmuş oluyor. Zaman zaman telefon çalıyor, ancak randevu sistemi devreye girmiyor. Kadın doğum, dahiliye, kulak - burun - boğaz, göz ve çocuk servislerinde randevu alabilmek çok daha zor. 
     Üniteleri dolaştığımızda hastaların bu konudaki sıkıntılarını kendi ağızlarından dinledik. Telefonu çevirmek için 4 - 5 kişilik ekip oluşturanlar olduğu gibi bir haftada randevu aldıkları için kendilerini şanslı sayanlar var. 
     
     Randevular doldu 
     Su çiçeği geçiren 6 yaşındaki oğlu Berk için bir hafta uğraşmasına rağmen Okmeydanı SSK Hastanesi’nden randevu alamadığını söyleyen Meryem Uyan şöyle konuştu "Günlerce telefon başından kalkmadım. Sürekli meşgul çalan telefon düştüğünde de Randevular doldu’ cevabıyla karşılaştım. Bir hafta sonra oğlumun ateşi 40 dereceye çıktı, göbeği kanamaya başladı. Acile getirdik. Hastanede 12 gün tedavi gördü. Şimdi ayağında aksama başladı. 8 yıl çocuğumuz olmamıştı. Randevu sistemi yüzünden oğlumu kaybedecektim. Bugün kontrole getirebilmek için bile bir hafta numara çevirdim." SSK emeklisi Şahin Altunsoy ise, 1.5 yıldır SSK hastanelerinin randevu telefonlarını düşüremediğinden yakınarak, "Baktım olmuyor, randevusuz geliyorum. Doktorun kapısının önünde bekliyorum" dedi. 
     
Okuyan Bir günde randevu yok      Sıkıntının yanlış algılamadan doğduğunu savunan Çalışma ve Sosyal Güvenlik Bakanı Yaşar Okuyan şunları söyledi "Sistemin başladığı hastanede her isteyen hemen ertesi güne randevu alacak gibi bir olanağı beraberinde getirmiyor. Zaten hastanelerimizin yüzde 40’ında bu sistemi devreye soktuk." 
     
Oğlumu kaybedecektim’      Fotoğraf MUSTAFA SEVEN 

     Su çiçeği geçiren oğlu Berk için günlerce telefon başına oturup Okmeydanı SSK Hastanesi’nden randevu almaya çalışan Meryem Uyan’ın bu çabaları sonuç vermedi. Bir hafta sonra hastalığı ağırlaşan oğlunu acil olarak hastaneye kaldıran Uyan 
     "SSK’nın telefonlu randevu sistemi yüzünden az kalsın oğlumu kaybedecektim" diye konuştu. 



 GÜNCEL 

























</TEXT>
</DOC>
