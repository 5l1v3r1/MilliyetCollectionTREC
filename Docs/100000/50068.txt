<DOC>
<DOCNO> 50068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/son/sontur23.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Cep'ten "Apo"lu mesaj yüzünden DGM'lik oldu... 
</HEADLINE>
<TEXT>

     Arkadaşına cep telefonundan terör örgütü elebaşı Abdullah Öcalan'ın resmini ve onunla ilgili mesaj gönderen Muhyeddin Aydın, 5 ay hapis ve 142 milyon para cezasına çarptırıldı. 
     Diyarbakır 3 No'lu DGM'deki duruşmada, tutuklu sanık Muhyeddin Aydın 23 hazır bulundu. 
     Mahkeme de, Sanık Aydın'a ait cep telefonundan başka cep telefonlarına aynı tür mesajların geçilip geçilmediği yönünde Turkcell'e yazılan yazıya gelen cevapta böyle bir tespitin olmadığı açıklandı. 
     Sanık Avukatı Mehmet Taşkıran da, sanığın bir önceki duruşmada cep telefonuna resmi kendisinin yüklediğini ancak, mesaj olarak geçmediğini söylediğini belirterek, ''Müvekkilim cep telefonunu iş yerinde bıraktığından söz konusu mesaj üçüncü bir kişi tarafından geçilmiş olabilir'' dedi. 
     Mahkemede söz alan sanık Muhyeddin Aydın ise ''Terörle bir ilgim söz konusu değil. Eski savunmama ekleyeceğim bir şey yok'' dedi. 
     İddia makamı, sanık Aydın'ın asker arkadaşı Levent Akkuş'a cep telefonundan terör örgütü elebaşı Abdullah Öcalan'ın resmini ve onunla ilgili mesaj yolladığını belirterek, sanığın bu eylemiyle terör örgütünü övdüğünden TCK'nın 312 1. maddesi gereğince cezalandırılmasını ve cezasının tecil edilerek tahliyesini talep etti. 
     Mahkeme heyeti sanığın, kanunun suç saydığı bir fiili övücü nitelikteki eylemi gerçekleştirmesinden dolayı 5 ay hapis ve 142 milyon ağır para cezası ile cezalandırılmasına ve cezanın tecil edilerek, sanığın tahliye edilmesine karar verdi. 
     İddianamede, terör örgütünün propagandasını yaptığı belirtilen sanık Aydın hakkında TCK'nın 312 1 ve Terörle Mücadele Yasası'nın 7. 
     maddesi uyarınca 5 yıla kadar hapis cezası isteniyordu. 
     






</TEXT>
</DOC>
