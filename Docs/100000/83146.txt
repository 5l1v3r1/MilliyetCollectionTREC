<DOC>
<DOCNO> 83146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/guncel/gun09.html </URL>
<DATE> 2002/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Deprem cihazları geldi 
</HEADLINE>
<TEXT>

Işıkara müjdeyi verdi İsviçre’den getirilen erken uyarı cihazları 15 Temmuz’da kurulacak... 
     ÖNAY YILMAZ İstanbul 

     İstanbul’u deprem öncesi uyaracak "Erken Uyarı ve Acil Müdahale Sistemi"nin beyni, Kandilli Rasathanesi ve Deprem Araştırma Enstitüsü’ndeki çalışmalar sonucu hemen hemen tamamlandı. İsviçre’den alınan sismometre cihazları getirildi. 100 yere yerleştirilecek cihazlarından 33’ünün monte işlemleri tamamlandı. İlk kayıtlar alındı bile. 
     
     2 yıl sonra devrede’ 
     Boğaziçi Üniversitesi Kandilli Rasathanesi ve Deprem Araştırma Enstitüsü Müdürü Prof. Ahmet Mete Işıkara, Erken Uyarı ve Acil Müdahale Sistemi’nin, 15 Temmuz’da kurulacağını söyledi. Ancak sistemin güvenilirliği için yaklaşık 2 yıl daha beklenecek ve sistemin güvenilirliği meydana gelecek depremlerle test edilecek. 
     
100 istasyon olacak...      İSTANBUL’un yoğun yerleşim, ticaret ve sanayi bölgelerinde seçilecek konumlara 100 adet kuvvetli yer hareketi istasyonu kurulacak. Bu istasyonların yıkıcı bir depremle tetiklenmesinden sonra, parametrik bilgiler GSM şebekesiyle veri merkezine gelecek ve bu bilgiler anında değerlendirilerek meydana gelen kuvvetli yer hareketinin dağılımı tespit edilecek. 
     



 GÜNCEL 






















</TEXT>
</DOC>
