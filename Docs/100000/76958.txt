<DOC>
<DOCNO> 76958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/07/yazar/uras.html </URL>
<DATE> 2002/04/07/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Astor’larda erkekler para, hanımlar ün yapmış 
</HEADLINE>
<TEXT>

     Geçen hafta New York’ta Brooke Astor Hanım, yüzüncü yaş günü partisinde Park Avenue’deki apartmanında, Amerika’nın yüz ünlü kişisini ağırladı. Broke Astor dünyanın en zengniler listesinde 97’nci sırada yer alan bir dul hanım. Roberta Brooke Russel, Washington’da doğmuş. Orta gelirli bir ailenin kızı. İlk evliliğini 16 yaşında yapmış. İlk kocası çok içtiği ve onu dövdüğü için on yıl sonra ayrılmış. Yirmi yıl süren ikinci evliliğini bir borsacı ile yapmış. İkinci kocası ölünce, Amerika’nın en zengin adamlarından Vincent Astor’la evlenmiş. Üçüncü koca ona ün ve para sağlamış. 
     Vincent Astor, ailesinin zenginliğinin temelini atan John Jacob Astor’un 1763 - 1848 torununun torunu. Ailenin zenginliğinin kaynağı, kürk ve gayrimenkul ticareti. Kürk ticaretinden gelen para ile Manhattan’ın arsalarını satın alan aile, üzerine binalar dike dike emlak zengini olmuş. Ünlü Waldorf Astoria, St. Regis, Khickerbocker otelleri bu ailenin. Aileye saygınlık kazandıran para değil, parayı kullanma şekili. Her kuşak, paranın büyük kısmını sosyal amaçla harcamış. Metropolitan Müzesi, Astor Kütüphanesi, New York Şehir Kütüphanesi, ailenin bağışlarıyla gelişen müesseseler. 
     
195 milyon dolar bağışlamış      Yüzüncü yaşını kutlayan Broke Astor’un bağışların 195 milyon dolar dolayında olduğu, New York Şehir Kütüphanesi’ne 30 milyon dolar, Metropolitan Müzesi’ne 25 milyon dolar bağışladığı. Barbara Astor’un kocası Vincent Astor’un babası John Jacob Astor Jr. 1864 - 1912 New York’taki otelleri inşa eden kişi. Titanic’de gemi batarken "Bir puro tüttürerek ölümü bekleyen adam" var ya... İşte o... 
     John Jacob Astor’un kuzeni William Waldorf Astor 1848 - 1919 politikaya meraklı imiş. İki defa kongre üyeliği için teşebbüse geçmiş. Seçilememiş. Zamanın başkanı onu teselli için İtalya’ya elçi tayin etmiş. 1893’te İngiltere’ye yerleşmek için Londra yakınındaki Clivenden malikanesini Westminster Dükü’nden satın almış ve çok geniş bir av köşkü olarak geliştirmiş. Sonra elden ele geçmiş. 
     
İlk kadın milletvekili      William Waldorf Astor, 1905’te evlendiğinde bu malikaneyi Nancy’e hediye etmiş. Nancy 1879’da ABD’nin Virginia kentinde doğan alt gelir grubundan bir Amerikalı hanım. 1903’te kocasından ayrılınca, İngiltere’ye iş aramaya gelmiş. Londra’da William Waldorf ile tanışmış. 1905’te de evlenmiş. William Waldorf parası ile Londra’da çevre yapmış. Pall Mall Gazette’yi ve Sunday Times Gazetesi’ni satın almış. Aristokrat çevreye girmiş. Ama Nancy, kocasından yiğit çıkmış. Londra’da aristokrat çevreyi esip kavurmuş. Lady Aston olmuş. 1919’da seçimleri kazanarak Avam Kamarası’na giren ilk kadın milletvekili olmuş. 
     Lady Astor politikadan çekildiği 1946’ya kadar parlamentoda kalmış. Çocuk ve kadın hakları ile ilgili yasalar, 18 yaşından küçüklere içki yasağı onun yasaları. Kocası 1919’da öldükten sonra adının karışmadığı aşk skandalı yok... Kocasından kalan paraların büyük kısmını hayır işleri, sosyal yardım için harcayan Lady Astor’un özdeyişleri’ ünlü. "Ben zengin adamın hiçbir şeyinden hoşlanmam... Sadece parasını severim" dermiş. En fazla çatıştığı kişi, en yakın dostu Churchill imiş. Churchill’e "- Es - kaza seninle evlense idim, kahvene zehir koyar, seni zehirlerdim" deyince Churchill hemen cevaplamış "- Es - kaza seninle evlense idim, hiç tereddüt etmez o zehirli kahveyi içerdim." Lady Nancy Astor ölmeden Cliveden malikanesini de devlete bağışlamış. 
     Ben Brooke Astor’un yüzüncü yıl davetine katılamadım ama Nancy Astor’un malikanesini gezdim. Yemek yedim. Biraz para biriktirir isem, gelecek sefer bir gece de malikanenin o muazzam yatak odalarından birinde bir gece uyuyacağım. Çünkü şimdilerde halka açık... Nefis lokantası var. Çok sayıdaki yatak odalarında önceden yer ayırtılarak konaklanabiliyor. Lady Aston’un yemek odasında her bakımdan lüks bir yemek yedik. Kütüphanede şömine başında limonlu çayımızı içtik. 
     "Memleket bu halde iken, millet işsiz ve aç iken, sen neler yazıyorsun " diyerek beni kınamayınız... Biz bu halde iken başkaları ne durumda... Bunları da birinin yazması lazım... 
     
     







Nanik 


Hafif bilmece 


Siyasi ayrışma 


Merak etmeyin, Türkiye'den adam olur 


Hoş seda 


"Güzel Zeyno... Kibar Zeyno... " 


Üniversitelerde neler oluyor 


Hem annemi, hem babamı, ben köyümü özledim 


Tank ihalesi neden imzalandı 


Ecdadımız da az marifetli değilmiş... 


Mehmet Ali Bayar rüzgarı 


2002 enflasyonu 25'lere inerse şaşmayın 


"Biz değerliyiz, kendimizi seviyoruz " 


"Yeni İmparator" ABD Ne Tutum Alacak 


Doların bu kadar düşmesi iyi mi, yoksa kötü mü 


Astor’larda erkekler para, hanımlar ün yapmış 


İsim var görüntü yok 


</TEXT>
</DOC>
