<DOC>
<DOCNO> 94298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/astro/index.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Şansınızı zorlamayın 
</HEADLINE>
<TEXT>

Bugün Ay hem küçülüyor hem de Satürn'le birleşiyor. Şansınızı zorlamak yerine biraz beklemeyi tercih edin. Büyük riskler almamalısınız. Olayların belirsizliğini koruduğu bir gündeyiz. Bu durum ülkemize de yansıyabilir. Koç'lar eğitim ve hareket içeren konularda sorumluluk alabilirler. Olaylara daha ciddi bakma isteği söz konusu. Tek bir konuya konsantre olmak gerekiyor. Boğa'lar maddi konularda daha ciddi ve ekonomik olmalılar. Gereksiz alışverişlerden zarar görebilirler. Pazarlık gücünü korumaya bakmalılar. İkizler öncelikli olarak hareket halinde ama çok huzurlu da değil. Kişisel konularda daha somut ve gerçekçi olma ihtiyacı var. Maymun iştahlı olmamak gerekli. Yengeç'ler bekleme halindeler. Gereksiz yere endişeye kapılabilirler. Daha pozitif olmalılar ama önemli risklere de girmemeliler. Aslan'lar gün içinde iyi organize olarak başkalarına destek verebilirler. Grup çalışmaları ve ortaklıklar yararlı sonuçlar getirecek. Başak'lar haftaya önemli bir gündemle başlıyor. İş hayatına ilişkin konular ve kararlar söz konusu olabilir. Daha tutarlı olmaya çalışmalılar. 
Terazi'ler rahat edebilirler ama bu arada eldeki işlere konsantre olmalılar. Yabancılardan gelen haberler ya da yurtdışı konusu gündeme gelebilir. Yapıcı olabilecekleri bir gündeler. Akrep'ler duygularını çok iyi anlatamamaktan ötürü zora düşebilirler. Ortaklaşa konularda mücadele ve direnme söz konusu. Yay'lar ise eleştiriye açık olmalılar. Pek çok konuda elleri kolları bağlı olabilirler. Sabır göstermeleri gerekli. Oğlak'lar daha önce önem vermedikleri konulara eğilebilirler. Detaylara ve sağlıkla ilgili işlere de önem vermek gerekiyor. Günlük işlerinde daha özenli olmaları lazım. Kova'lar rahat bir gündeler. Akılcı davranışlar, dengeli ilişkiler onları mutlu kılacak. Yaratıcı konularda da yapıcı olabilecekler. Balık'lar bugün iyimser olmaya çalışmalılar. Huzursuzlukları öne çıkarken iş ve ev hayatında gergin saatler yaşayabilirler. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
