<DOC>
<DOCNO> 86858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/ekonomi/eko05a.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
AB, Türkiye’ye tarih vermeli’ 
</HEADLINE>
<TEXT>

Renault Uluslararası Operasyonlar Direktörü Gomez, AB’nin ön koşulları beklemeden Türkiye’ye müzakere tarihi vermesi gerektiğini söyledi 
     LEVENT KÖPRÜLÜ 

     Renault Uluslararası Operasyonlar Direktörü Manuel Gomez, Avrupa Birliği AB için Türkiye’ye bir müzakere tarihi verilmesi gerektiğini, bunun Türkiye’de görüştüğü tüm siyasetçilerin doğal beklentisi olduğunu belirtti. Gomez, "Bunu gerekli çevrelerde tekrarlayacağım" dedi. 
     Fransız Otomobil Üreticileri Komitesi’nin Başkan Yardımcılığı’na getirilen ve bu kurumun yıl sonunda başkanlığına atanması beklenen Gomez, ön koşulların tamamını yerine getirmesini beklemek yerine, Türkiye’ye müzakere tarihi verilmesinin daha doğru olduğunu ifade etti. Gomez, Arjantin ile Türkiye krizleri arasında karşılaştırma da yaparak, "Türkiye’nin Arjantin’e göre coğrafi avantajları var. Örneğin Türkiye’nin bir ayağı Avrupa’da. Bu büyük bir avantaj" dedi. Krizlerde "Türk mucizesi" gerçekleştirildiğini belirten Gomez, Oyak - Renault’daki tüm çalışanların büyük özveri ve iradeyle krizi aştıklarını söyledi. "Bu tür bir kriz başka ülkede patlasaydı, başkıldırı olurdu" diyen Gomez, Türklerin koşullara adaptasyon ve dayanışma kabiliyetlerinin takdir etti. " 
     



 EKONOMİ 

















</TEXT>
</DOC>
