<DOC>
<DOCNO> 70730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/04/son/soneko18.html </URL>
<DATE> 2002/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Piyango'da büyük ikramiye 1.3 trilyona ulaştı... 
</HEADLINE>
<TEXT>

     Milli Piyango'nun 9 Mart çekilişinde verilecek büyük ikramiye 1.3 trilyon liraya ulaştı. 
     Milli Piyango İdaresi Genel Müdürlüğü'nden yapılan açıklamada, Milli Piyango çekilişlerinde, 29 Ocak 2002 çekilişinden itibaren yeni bir uygulamaya geçildiği, yeni uygulamada 600 milyar liralık büyük ikramiyeye ek olarak, her çekiliş için 200 milyar lira tutarında da ''devirli ikramiye'' konulduğu hatırlatıldı. 
     Açıklamada, Piyango'nun 28 Şubat 2002 çekilişinde, büyük ikramiye kazanan biletin son numarası ile amorti rakamlarından biri aynı olmadığı için, bu çekilişte verilmesi planlanan 500 milyar lira tutarındaki ''devirli ikramiyenin'', 9 Mart 2002 çekilişine aktarıldığı ve böylece büyük ikramiyenin 1.3 trilyon liraya ulaştığı ifade edildi. 
     Devirli ikramiyeye hak kazanılabilmesi için, büyük ikramiyeyi kazanan bilet numarasının son rakamı ile amorti rakamlarından birinin aynı olması gerekiyor. 
     






</TEXT>
</DOC>
