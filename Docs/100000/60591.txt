<DOC>
<DOCNO> 60591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/04/son/sontur04.html </URL>
<DATE> 2002/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Isparta ve Burdur da "kar"a teslim 
</HEADLINE>
<TEXT>

     Isparta'da bu sabaha karşı başlayan yoğun kar yağışı yüzünden, il merkezi ile Aksu İlçesi'nde ve Burdur'un Bucak İlçesi'nde ilköğretim okulları ve liseler 1 gün tatil edildi. 
     Saat 04.00 civarında başlayan kar yağışından sonra, kar kalınlığı il merkezinde 6, Aksu İlçesi'nde de 10 santimetreye yükseldi. Bunun üzerine İl Milli Eğitim Müdürlüğü ile Aksu İlçe Milli Eğitim Müdürlüğü, okulların 1 gün tatil edildiğini duyurdular. Burdur'un Bucak İlçesi'nde de yetkililer, aynı yönde karar aldılar. 
     Bu arada, Antalya-Ankara karayolunun, Burdur yakınlarındaki Çeltikçi Beli'nde, yoğun kar yağışı ve buzlanma yüzünden ulaşım, tek şeritten sağlanıyor. 
     Çeltikçi-Ağlasun karayolu ile Antalya'nın Korkuteli ilçesi ile Fethiye arasındaki karayolu da Kızılcadağ mevkiindeki kar yağışı yüzünden ulaşıma kapandı. 
     






</TEXT>
</DOC>
