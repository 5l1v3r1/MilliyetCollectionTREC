<DOC>
<DOCNO> 60985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/07/son/sondun08.html </URL>
<DATE> 2002/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de Prens Charles ve Edward Camilla yüzünden kapıştı 
</HEADLINE>
<TEXT>

     İngiliz Kraliyet ailesinin çok iyi geçinemedikleri bilinen iki prensi Charles ve Edward'ın, yine bir film çekimi için, ancak bu kez Camilla yüzünden gerildiler. 
     İngiliz basınında yer alan haberlere göre, geçen 8 yıl içinde 2 milyon sterlin zarar eden Prens Edward'a ait Ardent adlı prodüksiyon şirketi, bir Amerikan TV kanalı için Kraliyet ailesiyle ilgili 13 bölümlük bir dizide anlaştı. 
     Bu dizinin bir bölümünün Prens Charles'ın sevgilisi Camilla Parker Bowles'u konu almasının istendiğini, Prens Edward'ın da bu talebi ağabeyi Prens Charles'a ilettiğini kaydeden gazeteler, talebin ikili arasındaki gerginliği artırdığını yazdılar. 
     Daha 6 ay önce Ardent'in Prens William'ı yeni okulunda görüntülemeye çalışması yüzünden gerilen ilişkilerin bu son girişimle kopma noktasına geldiğini belirten basın, Prens Edward'ın Camilla bölümü için 250 bin sterlin alacağı çekimleri mutlaka gerçekleştirme isteğinin, anlaşmazlığın boyutlarını büyütebileceğine dikkat çekti. 
     Kraliyet çevreleri, şimdilik herhangi bir yorumda bulunmaktan kaçınıyor. 
     






</TEXT>
</DOC>
