<DOC>
<DOCNO> 74544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/son/sonspo21.html </URL>
<DATE> 2002/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Roma, UEFA'nın kararını AB'ye taşıyor... 
</HEADLINE>
<TEXT>

     AS Roma Kulübü Başkanı Franco Sensi, Roma-Galatasaray maçında çıkan olaylar sonrasında UEFA'nın verdiği karara itiraz etmenin yanısıra konuyu Avrupa Birliği'ne de götüreceklerini söyledi. 
     İtalyan haber ajansı Ansa'nın verdiği bilgide, Sensi'nin Avrupa Komiteleri'ni kastederek, UEFA'nın verdiği cezayı adaletsiz bulduklarını ve avukatları aracılığıyla girişimlere başladıklarını ifade ettiği kaydedildi. 
     ''Gerekeni avukatlar düşünecek. Oldukça başarılılar'' diyen Sensi'nin, ne tür bir itiraz olacağına ilişkin açıklama yapmadığı bildirildi. 
     Bu arada Roma Kulübü'nün 13 Mart'ta Galatasaray ile berabere kalmasının ardından Liverpool'a elenerek Şampiyonlar Ligi'nden elenmesiyle devam eden borsadaki düşüşü sürüyor. Geçtiğimiz pazar günü İnter'e deplasmanda 3-1 yenilerek şampiyonluk yarışında yara alan Roma'nın hisselerinde bugünde yüzde 6.33 oranında düşüş görüldü. 
     






</TEXT>
</DOC>
