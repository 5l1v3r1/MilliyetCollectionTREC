<DOC>
<DOCNO> 75761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/01/yazar/sazak.html </URL>
<DATE> 2002/04/01/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Filistin ve Arafat'ın trajedisi 
</HEADLINE>
<TEXT>

     Kazandığın zaferle mezarını kazanabilirsin 
     Filistin lideri Arafat'ı yok etmek üzere Ramallah'taki karargahı tanklarla kuşatan, sokaktaki direnişçilerin gücünü paletler altında ezen Ariel Şaron tam da bunu yapıyor. 
     Yıllar önce İsrail'in Filistin halkı üzerinde uyguladığı "soykırım"a karşı çıkan Marksist tarihçi İsaac Deutscher'in bir Alman özdeyişinden hareketle yaptığı uyarı bugün de geçerlidir. 
     68 kuşağı temsilcisi, 'iflah olmaz muhalif' Tarık Ali ile önceki gün Pera Palas'ta görüşürken, 'Vietnam savaşına hayır' diyen milyonlarca insanın gücüyle, 11 Eylül sonrası ABD'nin etkisiyle dünyayı kuşatan askeri operasyonlar karşısında kamuoyu güçsüzlüğü üzerinde konuştuk. CNN'nin deneyimli muhabiri Christian Amanpour bile sözde "tarafsızlık" adına kuşatma altındaki Arafat'a "Terörü önlemek için ne yapıyorsunuz " diye sorabiliyordu. 
     Tarık Ali, Everest Yayınları'ndan çıkan son kitabı "Fundamentalizmler Çatışması"na Filistin trajedisinden de bölümler koymuş. Alıntı yaptığı tarihçi İsaac Deutcher, İsraillilerden Ortadoğu'nun "Prusyalıları" olarak söz ediyor 
     "Almanlar kendi deneyimlerini acı bir deyişle özetlemişti Kazandığın zaferle mezarını kazabilirsin İsraillilerin yaptığı tam da budur. İşgal edilmiş topraklarda ve İsrail'de artık bir buçuk milyon Arap var, yani toplam nüfusun yüzde 40'ından fazla. İsrail, işgal ettiği toprakları 'güvenli biçimde' elinde tutmak için bu Arap halkı ülkeden çıkaracak mı .. Evet, bu zafer İsrail açısından yenilgiden de beter. İsrail'e güven sağlamak şöyle dursun, tam tersine çok daha fazla güvensiz kılacak." 
     İsaac Deutscher'in öngördüğü gibi, 1967'deki İsrail zaferi hiçbir şeyi çözmedi. Tarık Ali, bu saptamayı yaptıktan sonra barışçı çıkışlar yapan bir başka entelektüel, Hebrew Üniversitesi sosyoloji profesörü Baruch Kimmerling'in Şubat 2002'de yayımlanan "Suçluyorum" adlı makalesine kitabında yer veriyor 
     "Ariel Şaron'u, yalnızca karşılıklı kan dökülmesini artırdığı için değil, bölgesel bir savaşı ve 'İsrail toprağı'nda yaşayan Araplara karşı neredeyse tam bir etnik temizlik harekatını ateşlediği için de suçluyorum. 
     Hükümetteki tek tek bütün İşçi Partisi vekillerini, İsrail için aşırı sağcı, faşist 'vizyon'un yürürlüğe konmasında işbirliği yaptıkları için suçluyorum. 
     Filistin liderliğini ve özellikle Yaser Arafat'ı Şaron'un planlarına alet olacak kadar dar görüşlü oldukları için suçluyorum. 
     İsrail'de hiçbir zaman bu kadar çok üniformalı general, eski general, bazen 'akademisyen' kılığına bürünen eski askeri istihbarat elemanları, halkın beyninin yıkanmasında rol almadılar." 
     Filistin halkı bir kez daha "soykırım" tehditi altında, Arafat'ın trajedisi dünyanın umurunda değil. Arapların da .. 
     ABD'nin 'barış' söz konusu olunca devreye girmek yerine uzaktan seyretmeyi yeğlemesi de anlamlı değil mi 
     Ortadoğu'da savaş kimin işine geliyor 
     
     







Mısır notları 


Ankara'nın Arafat uyarısı 


ABD’nin Ortadoğu çıkmazı 


Nash Anlaşmasak da hep birlikte 


İsrail savaşmıyor, terör üretiyor 


Bankalar denetim kıskacında 


Teröre silah, mayın satanlar... 


Filistin ve Arafat'ın trajedisi 


Gazetecilik bir milliyettir 


2001 krizi 1994’ten çok daha ağır ve özel 


Üretemedik, küçüldük 


</TEXT>
</DOC>
