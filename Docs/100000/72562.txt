<DOC>
<DOCNO> 72562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/son/soneko23.html </URL>
<DATE> 2002/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
AB'nin elindeki kartlar ABD karşısında zayıf... 
</HEADLINE>
<TEXT>

     Avrupa Birliği'nin AB 
     21.yüzyılda ekonomik bakımdan ABD'nin çok daha gerisinde kalacağından 
     endişeli Avrupalı liderler, büyümeyi canlandırıcı her türlü bölünme ve mevzuat engellerini kaldırmaya söz verdi, ancak, pek başarılı olamadı. AB'de geçen iki yılın ilerleme raporuna göre, yarın Barcelona Zirvesi'nde toplanacak AB liderlerinin elinde ortak para birimi euro kullanımına 1 Ocak'da başarıyla geçişin dışında pek parlak, kayda değer gelişme yok. Tek para birimi kulllanımı nedeniyle ulusal bütçelerde sıkılık, manevra alanını daraltırken, büyümenin canlanması için yapısal reform eldeki nadir araçlardan biri. AB'nin tartışılır en somut başarısı euro'nun en azından piyasalardaki havadan kaynaklanan zayıflığı da, Avrupa'nın algılaması gereken ders olarak görülüyor. AB Komisyonu'nun İç Pazar'dan sorumlu üyesi Frits Bolkestein, AB bakanlarına bu ayki konuşmasında, ''AB kurumlarının kredibilitesi tehlikede, çekin postada olduğunu söylemeye devam edemeyiz'' demişti. Avrupa Birliği AB Komisyonu Başkanı Romano Prodi de, politika, karar bildirileri ile bunların pratiğe dökülmesinde hala mesafe bulunduğunu kabul etti. Prodi'ye göre, AB'nin parçalanmış mali hizmetlerinin bütünleştirilmesi, iş dünyasının daha ucuz ve kolay paraya erişmesi sayesinde, GSYİH'yi yarım puan artıracak. AB'nin 2010 yılında dünyanın rekabet gücü en yüksek ve dinamik ekonomisine dönüştürülmesi hedefi ivme kaybederken, İsveç, Finlandiya ve Danimarka'nın başbakanları AB dönem başkanı İspanya'ya geçen hafta bir mektupla bu konuda şikayette bulundu. İskandinav ülkeleri liderlerinin İspanya'ya mektuplarında değinildiği gibi, zor ekonomik durum ekonomik reformu her zamankinden daha acil kılıyor. AB'nin son iki yıllık ilerleme raporunda geride kalınan bazı hususlar şöyle ''AB'de telekomünikasyon mevzuatı ve Internet, dijital televizyon, mobil, cep telefonu işletmecilerine dair kurallar zamanında kabul edildi, ancak, İspanya, İtalya ve Yunanistan Avrupa patentini engelledi. Konutlarda enerji piyasasının AB genelinde rekabete açılmasını Fransa veto ettiği gibi, posta piyasasında serbestleştirmeyi 2009 yılına erteledi ve bunun bağlayıcılığını kaldırdı. Almanya AB genelinde şirket satın almalara dair kurallar planını bozdu''. Londra'daki Avrupa Reform Merkezi işletme ve ekonomi bölümü başkanı Edward Bannerman, raporu, ''AB'nin henüz süper devlet olmadığının kanıtını alabilirsiniz, çünkü, süper devlet bunu aşardı'' diye yorumladı. İngiltere Başbakanı Tony Blair de, Barcelona Zirvesi'nde AB'nin reform gündeminde ''devam ya da bırak'' kararı istiyor. Blair'e göre, Avrupa'da verimliliğin ABD düzeyine çıkarılmasıyla Avrupa'da kişi başına gelir ortalama 7 bin dolar artacak. İstatistiklere göre, AB'de çalışanların verimliliği geçen iki yılda ABD'dekinin yüzde 74'ünden yüzde 72.2'sine düştü. Ekonomik İşbirliği ve Kalkınma Teşkilatı'na OECD göre, ABD'de kişi başına gayrisafi yurtiçi hasıla GSYİH AB'dekinden yüzde 40 daha fazla. AB'de 2000 yılından bu yana beş milyon yeni istihdam yaratıldı, ancak, bu gelişme, geçen yıl global trenddeki yükselişten kaynaklandı. AB'nin en büyük ekonomisi Almanya'da işsizlik oranı iki haneli rakamlarda, Fransa'dakinin gerisinde de değil. ABD'de hanelerde Internet kullanımı yüzde 58 iken AB'de bu oran hala yüzde 38'de geçen iki yılda iki mislinden fazla artışa rağmen . Dünyanın elektronik ticaretinin yüzde 70'i ABD'de yapılırken, AB'nin payı yüzde 20'de kalıyor. İngiltere ve İtalya işletmeler ve işyerlerinin eleman çıkarmasının daha kolay kılınmasını, çalışma hayatında daha esnek mevzuat ve yeniden düzenlemeler istiyor. AB'nin iki büyük gücü Almanya ve Fransa'nın bu yıl seçim döneminde oluşu nedeniyle ulusal düzeyde düşünmeleri, Avrupa genelinde olan işsizlik, yetersiz emeklilik maaşları ve yavaş büyüme sorunlarında dar görüşlülük yaratıyor. 
     






</TEXT>
</DOC>
