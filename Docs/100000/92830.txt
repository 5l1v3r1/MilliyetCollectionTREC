<DOC>
<DOCNO> 92830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/29/son/sondun16.html </URL>
<DATE> 2002/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail askerleri havaya uçan binanın enkazında ceset bulamadı 
</HEADLINE>
<TEXT>

     İsrail ordu radyosunun, El Halil kentinde dün gece havaya uçurulan hükümet binasında 15 Filistinlinin öldüğü yolundaki haberine rağmen, askerler henüz ceset bulamadı. 
     AFP muhabirine açıklama yapan bir askeri yetkili, ''Dün gece imha ettiğimiz binanın enkazı altında şimdiye dek hiç ceset görmedik'' dedi. 
     İsrail buldozerlerinin, enkazı tarayarak cesetleri aramaya devam ettiği belirtildi. 
     Askeri radyo, havaya uçurulan Mukataa adlı binaya geçen salı mevzilenen ve bütün uyarılara rağmen teslim olmaya yanaşmayan 15 Filistinli militanın öldüğünü askeri kaynaklara dayanarak duyurmuştu. 
     Radyonun haberinde, İsrailli yetkililerin 2 tonluk patlayıcının havaya uçurulmasının ardından binada bulunanların öldüğüne inandıkları aktarıldı. 
     Bu arada Filistinlilerin kaçmış olabileceği iddiaları da ortaya atılırken, dün binaya giren ve içerde kimseyi bulamadığını söyleyen eski Filistinli bakan Tellal Sadr'sa, İsrail'in içerdeki Filistinlileri kuşatmanın ilk günlerinde öldürmüş olabileceğini söyledi. 
     





</TEXT>
</DOC>
