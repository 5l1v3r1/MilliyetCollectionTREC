<DOC>
<DOCNO> 99073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/son/sondun02.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Senatosu Irak oturumu düzenleyecek 
</HEADLINE>
<TEXT>

     Amerikan yönetimi, Irak rejimini devirme yönündeki niyetini artık her ortamda açıkça dile getiriyor. Geçen hafta, ABD'nin saygın gazeteleri The Washington Post ve The New York Times başta olmak üzere, birçok gazete ve dergide, Başkan George Bush yönetiminin Irak'ı devirme planlarına ilişkin haberlerin yoğunlaştığı gözlendi. 
     ABD Kongresi de genel olarak Irak rejiminin devrilmesi fikrini destekliyor. Ancak Kongre üyeleri, Irak'ın ABD için ne derece büyük bir tehdit oluşturduğu, Amerikan askerlerinin Irak'a olası bir operasyonda ne kadar kayıp verebileceği, diğer ülkelerin bu operasyona nasıl tepki göstereceği, Saddam'ın yerine kimin geçeceği ve ABD askerlerinin Irak'ta ne kadar süreyle tutulacağı gibi sorulara yanıt arıyor. Senato Dış İlişkiler Komitesi, yarın ve ertesi gün, Irak politikasına ilişkin özel iki oturum düzenleyerek bu sorulara yanıt bulmaya çalışacak. Komite Başkanı, Demokrat Parti Delaware Senatörü Joseph Biden, "Bush yönetimi, Irak'a yönelik bir operasyona halkın otomatik olarak destek vereceğini düşünmemeli" dedi. 
     





</TEXT>
</DOC>
