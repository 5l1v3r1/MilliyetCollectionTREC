<DOC>
<DOCNO> 65034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/son/sonspo18.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da gergin idman 
</HEADLINE>
<TEXT>

     Trabzonspor, Diyarbakırspor ile yapacağı lig maçının hazırlıklarını sürdürdü. 
     Teknik direktör Hans Peter Briegel yönetiminde, Mehmet Ali Yılmaz Tesisleri'nde yapılan çalışmada kısa bir süre gerginlik yaşandı. 
     Birkaç kişilik bordo-mavili taraftar, futbolculara sözlü sataşmada bulundu. Futbolcular da taraftarlara tepki gösterdi. Güvenlik görevlileri, daha sonra taraftarları tesislerden uzaklaştırdı. 
     İdman bitiminde bir grup taraftar ise bordo-mavili futbolculara çikolata ikram ederek moral vermeye çalıştı. 
     Bordo-mavili takımın yaptığı antrenmana, sakatlıkları süren Augustine ve Bushaj katılmadı. Futbolcular, idmanda ısınma hareketlerinin ardından yarım alanda çift kale maç yaptı. 
     Trabzonspor, yarın yapacağı çalışmayla Diyarbakırspor maçının hazırlıklarını sürdürecek. 
     






</TEXT>
</DOC>
