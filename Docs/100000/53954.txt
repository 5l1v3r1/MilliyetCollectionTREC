<DOC>
<DOCNO> 53954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/son/sontur20.html </URL>
<DATE> 2001/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de yağmur ve fırtına hayatı felç etti 
</HEADLINE>
<TEXT>

     İzmir'de, yağmurla birlikte etkili olan şiddetli fırtına yaşamı olumsuz etkiliyor. 
     İzmir'de metrekareye 10 kilogram yağış düştüğünü belirterek, fırtınanın yağıştan daha etkili olduğunu söylediler. 
     Fırtınanın güney ve batı yönlerden 50 deniz mili kuvvetinde estiğini ifade eden yetkililer, ''Günbatısı ve lodos şeklinde etkili olan fırtınanın hızı saatte 90 kilometreye ulaştı'' dediler. 
     Yağışların yarından itibaren yerini soğuk havaya bırakacağını bildiren yetkililer, bugün 20 derece civarında olan hava sıcaklığının, yarın 7-11 derece arasında seyredeceğini söylediler. 
     Şiddetli fırtına nedeniyle İzmir'de elektrik tellerinin koptuğu ve çok sayıda ağacın devrildiği kaydedildi. 
     Öte yandan, şiddetli fırtına nedeniyle boyu 3 metreyi bulan dalgalar, Cumhuriyet Alanı yakınında bulunan dalgakıranın yer yer devrilmesine neden oldu. Dalgalar nedeniyle, 1. Kordon'un bazı bölümleri su altında kaldı. 
     Fırtına nedeniyle İzmir Körfezi'ndeki vapur seferleri de iptal edildi. 
     






</TEXT>
</DOC>
