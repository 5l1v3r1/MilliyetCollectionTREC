<DOC>
<DOCNO> 76870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/son/sontur21.html </URL>
<DATE> 2002/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Freni patlayan kamyon asker ile çocuğu ezdi 
</HEADLINE>
<TEXT>

     Silivri'de freni patlayan bir kamyon, kaldırımda yürüyen 1 asker ile 5 yaşındaki bir çocuğun ölümüne yol açtı. 
     Alınan bilgiye göre, Ruhi Kılıç'ın kullandığı damperli kamyonun, Silivri Piri Mehmet Paşa İlköğretim Okulu'nun bulunduğu yokuş üzerinde freni patladı. 
     Kontrolden çıkan kamyon, çarşı iznine çıktıkları öğrenilen jandarmada görevli Mustafa Sivri ve Derviş Dörtçil adlı askerlere ve Bayram Cengiz isimli çocuğa çarptı. 
     Asker Mustafa Sivri ile 5 yaşındaki Bayram Cengiz hayatını kaybederken, ağır şekilde yaralanan Derviş Dörtçil kaldırıldığı Özel Şifa Hastanesi'nde ameliyata alındı. 
     Daha sonra Piri Mehmet Paşa İlköğretim Okulu'nun duvarına çarpan kamyon devrildi. 
     Jandarma yetkilileri, olay sırasında okulun bahçesinde öğrencilerin 23 Nisan provası yaptıklarının belirlendiğini, kamyonun bu çocukların bulunduğu yere ulaşmamasının faciayı önlediğini bildirdiler. 
     






</TEXT>
</DOC>
