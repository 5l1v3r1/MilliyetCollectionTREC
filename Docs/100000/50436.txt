<DOC>
<DOCNO> 50436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/son/sontur19.html </URL>
<DATE> 2001/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP, Koray Aydın'ı itibarını iade etme kararı aldı 
</HEADLINE>
<TEXT>

     MHP Genel Başkanı Devlet Bahçeli,partisinin Kızılcahamam Patalya Oteli'nde iki gün sürecek Merkez Yönetim Kurulu MYK üyeleri ve milletvekilleri toplantısında görevinden istifa eden Koray Aydın'a iade-i itibar yapacaklarını açıkladı. 
     Bahçeli, ''Vurgun Operasyonu'' iddianamesinde, Bayındırlık ve İskan Bakanlığı görevinden istifa eden Koray Aydın'ın adının geçmediğinin anımsatılarak, bu konudaki tavırlarının ne olacağının sorulması üzerine, şunları söyledi 
     ''Sayın Koray Aydın, Bayındırlık ve İskan Bakanlığı ile ilgili Vurgun Operasyonu karşısında MHP mensubuna yakışır bir davranış sergileyerek, hem bakanlıktan hem milletvekilliğinden ayrılmıştır, yargı sürecine saygı duymuştur. İddianamede sayın bakan yoktur. 
     Öyleyse, MHP'nin siyasi kültüründe bir konu gündeme gelmektedir Sayın bakana iade-i itibar yapılacaktır. Salı gününden itibaren, üçüncü MHP Grup Başkanvekili olarak görevine başlamış olacaktır.'' 
     






</TEXT>
</DOC>
