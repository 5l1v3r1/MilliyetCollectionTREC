<DOC>
<DOCNO> 79799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/22/son/soneko23.html </URL>
<DATE> 2002/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Schroder Salomon Smith "Enflasyon düşmeye devam edecek" 
</HEADLINE>
<TEXT>

     Uluslararası Yatırım Danışmanlık kuruluşu Schroder Salomon Smith Barney SSSB , Hükümetin yüzde 35 hedefine paralel, Türkiye'de enflasyonun düşmeye devam edeceğini bildirdi. 
     SSSB'den yapılan temel değerlendirmeye göre, TL'nin ABD Doları karşısındaki değeri, durağan bir pozisyonda devam edecek. 
     SSSB'nin ''temel'', ''iyimser'' ve ''kötümser'' olarak alternatifli senaryolar içindeki ''iyimser'' senaryoya göre, Nisan ayında TÜFE'nin yüzde 2.6, Mayıs ayında yüzde 1.2 oranında artması beklenirken, Haziran ayı sonunda, negatif düzeye gerileyerek yüzde 0.2 oranında azalacak. 
     İyimser senaryoya göre, Temmuz ayı TÜFE oranı ise yüzde 0.7 olarak gerçekleşecek. 
     İyimser senaryoya göre TL, ABD Doları karşısında Nisan ayı sonunda yüzde 1.28, Mayıs ayı sonunda yüzde 1.28, Haziran ayı sonunda yüzde 1.25, Temmuz ayı sonunda ise yüzde 1.25 oranında değer kaybedecek. 
     Yine iyimser senaryoya göre, gecelik faiz oranları, Nisan sonunda yüzde 49, Mayıs sonunda yüzde 45, Haziran sonunda yüzde 42, Temmuz ayı sonunda ise yüzde 38 düzeylerinde olacak. 
     
     Kötümser senaryo 
     SSSB'nin kötümser senaryosuna göre, Nisan ayında TÜFE'nin yüzde 3, Mayıs ayında yüzde 2.3, Haziran ayında yüzde 1.2, Temmuz ayında ise yüzde 2.2 oranında artış göstermesi bekleniyor. 
     Yine kötümser senaryoya göre ABD dolarının fiyatı, TL karşısında Nisan ayı sonunda yüzde 1.3, Mayıs ayı sonunda yüzde 1.32, Haziran ayı sonunda yüzde 1.35, Temmuz ayı sonunda ise yüzde 1.45 oranında artış gösterecek. 
     Aynı senaryoya göre gecelik faiz oranları da, Nisan sonunda yüzde 51, Mayıs sonunda yüzde 49, Haziran sonunda yüzde 47, Temmuz ayı sonunda ise yüzde 47 düzeyinde seyredecek. 
     





</TEXT>
</DOC>
