<DOC>
<DOCNO> 75152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/28/son/sontur04.html </URL>
<DATE> 2002/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Dana yola fırladı kazaya yolaçtı... Sahibine para cezası verildi... 
</HEADLINE>
<TEXT>

     Adana'nın İmamoğlu İlçesi'nde, evin avlusunda bağlı olduğu ipi koparıp yola kaçan dana kazaya sebep olunca, motosiklet sürücüsü hastanelik, sahibi ise mahkemelik oldu. 
     Beyin travması geçiren sürücünün tedavisi sürerken, dana sahibi ''başıboş hayvan bırakarak, trafik kazasına sebebiyet vermek'' suçundan 327 milyon 156 bin 120 lira para cezasına çarptırıldı. 
     Sokutaş Köyü'nde, Saydam Tıraş'a 57 ait dana, otlatmak amacıyla evin avlusuna çıkartıldı. 
     Yoldan geçen motosikletin sesinden ürktüğü ifade edilen dana, bağlı olduğu ipi kopararak yola kaçtı. Motosiklet sürücüsü Hüsamettin Muratağaoğlu da 50 durduramayınca danaya çarptı. Ağır yaralanan sürücü, Adana Numune Hastanesi Beyin Cerrahi Servisi'ne kaldırılarak tedavi altına alındı. İlçe Jandarma Komutanlığı ekipleri de olayla ilgili olarak dana sahibini gözaltına alarak, ifadesine başvurdu. 
     Beyin travması geçiren ve hastanede ameliyat sonrası bir hafta tutularak taburcu edilen Hüsamettin Muratağaoğlu'nun tedavisi evinde sürerken, dana sahibi Saydam Tıraş İmamoğlu Sulh Ceza Mahkemesi'nce, ''başıboş hayvan bırakarak, trafik kazasına sebebiyet vermek'' suçundan 3 ay hapis cezasına çarptırdı. Mahkeme, daha sonra bunu, 327 milyon 156 bin 120 lira para cezasına çevirdi. 
     
     DANA SAHİBİ VE MOTOSİKLETLİ 
     Saydam Tıraş, olayı tarlada çalışırken öğrendiğini belirterek, eve geldiğinde danayı yaralı olarak yerde yatar halde bulduğunu ve çarpan motosikletlinin de hastaneye kaldırıldığını öğrendiğini söyledi. 
     Tıraş, ''Hayvan ürkerek ipi koparınca kazaya neden olmuş. Benim suçum yok. Ama mahkeme bana para cezası verdi. Anlamış değilim. Hem danamın bacağı kırıldı hem bir sürü masraf yaptım hem de para cezasına çarptırıldım. Ben bunun altından nasıl kalkarım Kararı temyiz ettireceğim'' şeklinde konuştu. 
     ''Dana aniden önüme çıktı, gözümü hastanede açtım'' diyen motosiklet sürücüsü Hüsamettin Muratağaoğlu da şunları söyledi 
     ''Dana birden yola çıkınca ne olduğunu anlayamadım. Motosikleti de durduramadım. Kaldırıldığım hastanede beyin ameliyatı geçirdim. 
     Tedaviye evimde devam ediliyor. Önümüzdeki günlerde ikinci bir ameliyat daha yapılacak. Şikayetçi olmadım. Canımı kurtardığıma şükrediyorum.'' 
     






</TEXT>
</DOC>
