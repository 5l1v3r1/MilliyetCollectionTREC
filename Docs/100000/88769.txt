<DOC>
<DOCNO> 88769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/09/guncel/gunz1.html </URL>
<DATE> 2002/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Yıllık, 30 dolar 
Hotmail artık paralı oluyor      Dünyanın en büyük yazılım üreticisi Microsoft’un desteğinde parasız olarak sunulan Hotmail elektronik posta sitesi, 16 Temmuz’dan itibaren paralı olacak. 110 milyon kullanıcısı bulunan, geçtiğimiz ay da Türk versiyonu açılan sitenin yıllık ücretinin yaklaşık 30 dolar civarında olacağı belirtildi. Kullancılar, sitenin paralı olmasına sıcak bakmıyorlar... Hotmail, bu hafta başında kullanıcılarına gönderilen bir mesajla yaklaşık bir ay sonra ücretli sisteme geçileceğini duyurdu. 
     
     90 ülke seyredecek 
Kırkpınar’ı dünya izleyecek      DHA 

     Kırkpınar Ağası Sait Yavuz, "641. Kırkpınar Yağlı Güreşleri"ni tüm dünyanın izleyeceğini belirtti. Sivas’ta "Su Sporları Şöleni"ne katılan Yavuz, şunları söyledi "Eurosport’un da aralarında bulunduğu 90 ülkeden 128 TV kanalıyla anlaşma yaptık. Dünya Kupası maçlarının yarı final ve final tarihlerine denk gelen 28-30 Haziran günlerinde prime time’da kanallar Kırkpınar güreşlerini yayınlayacak. Para almayacağız, aksine yayınlanması için para vereceğiz." 
     
     Üsküdar’da kaza 
Servis minibüsü devrildi 1 ölü      ŞAKİR AYDIN 

     Üsküdar’da D 100 Karayolu üzerindeki Altunizade Köprüsü’nün altında dün saat 07.30’da Naci Yıldırım yönetimindeki otomobil, aşırı hız sonucu, fabrika işçilerini taşıyan Oktay Kaya’nın kullandığı servis minibüsüne arkadan çarptı. Yan yatarak 50 metre sürüklenen minibüsün camından fırlayan Abdullah Buğali isimli işçi ölürken, aynı araçta bulunan işçilerden Saim Yıldız ve Cemal Durnagölü ile otomobil sürücüsü Yıldırım yaralandı. 
     
     Sirkte heyecan 
Timsah, bakıcısını hastanelik etti      İHSAN DÖRTKARDEŞ 

     Almanya’nın Münih kentindeki bir sirkte yapılan gösteride timsah, başını ağzına sokan bakıcısı Kahar Kavak’ı ısırdı. Ağzını var gücüyle kapayan timsahın dişleri Kavak’ın boynuyla yanağına geçti. Acı içerisinde kıvranan bakıcı, sirk görevlilerinin müdahalesiyle kurtarıldı. Yaralı olarak kurtulan Kavak, timsahı her gün beş tavukla doyurduğunu belirterek, "Bu gösteriyi her zaman yapıyordum. Ucuz kurtuldum" dedi. 
     



 GÜNCEL 

















</TEXT>
</DOC>
