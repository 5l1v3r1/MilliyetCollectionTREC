<DOC>
<DOCNO> 85496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/son/sonspo09.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Kupası'nda en çok formayı hangi efsane oyuncu giydi 
</HEADLINE>
<TEXT>

     Dünyanın en büyük futbol organizasyonu olan ve 4 yılda bir gerçekleştirilen Dünya Kupası finallerinde en çok maç oynama rekoru Alman Lothar Matthaus'e ait. 
     Lothar Matthaus, dünya kupalarında tam 25 kez forma giyerken, ulaşılması zor bir rekora imza attı. Arjantin ve dünya futbolunun efsane ismi Armando Diego Maradona, Polonyalı Wladislav Zmuda ve Alman Uwe Seeler de 21'er maçla Matthaus'u izledi. 
     Bu arada Galatasaray'da da forma giyen Brezilyalı kaleci Claudio Andre Taffarel, finallerde 18 karşılaşmada oynayarak, en çok forma giyen futbolcular içinde yer aldı. 
     
     2 FUTBOLCU, 5 DÜNYA KUPASINA KATILDI 
     Dünya kupalarında en çok forma giyen futbolcu olan Lothar Matthaus, en çok dünya kupasına katılan futbolcular sıralamasında da, Meksikalı Antonio Carbajal ile birlikte ilk sırayı aldı. 
     2 futbolcu da 5'er kez Dünya Kupası finallerinde yer alırken, Brezilyalı Pele ve Arjantinli Maradona da 4'er Dünya Kupası'nda görev 
     aldı. 
     Dünya kupalarına en çok katılan futbolcular şöyle 
     Lothar Matthaus Almanya 5 1982, 1986, 1990, 1994, 1998 . 
     Antonio Carbajal Meksika 5 1950, 1954, 1958, 1962, 1966 . 
     Uwe Seeler Almanya 4 1958, 1962, 1966, 1970 . 
     Wladislav Zmuda Polonya 4 1974, 1978, 1982, 1986 . 
     Karl H. Schnellinger Almanya 4 1958, 1962, 1966, 1970 . 
     Pele Brezilya 4 1958, 1962, 1966, 1970 . 
     Djalma Santos Brezilya 4 1954, 1958, 1962, 1966 . 
     Gianni Rivera İtalya 4 1962, 1966, 1970, 1974 . 
     Pedro Rocha Uruguay 4 1962, 1966, 1970, 1974 . 
     Armando Diego Maradona Arjantin 4 1982, 1986, 1990, 1994 . 
     Giuseppe Bergomi İtalya 4 1982, 1986, 1990, 1998 . 
     Andoni Zubizarreta İspanya 4 1986, 1990, 1994, 1998 . 
     Enzo Scifo Belçika 4 1986, 1990, 1994, 1998 . 
     Frankie Van der Elst Belçika 4 1986, 1990, 1994, 1998 . 
     
     EN YAŞLISI MILLA 
     Dünya kupaları finallerinde forma giyen en yaşlı futbolcu Kamerunlu Roger Milla oldu. 
     Milla, 1994'te ABD'de yapılan Dünya Şampiyonası'nda Rusya karşısında forma giydiğinde 42 yaşından 39 gün almıştı. 
     
     EN GENCİ WHITESIDE 
     Kupalarde forma giyen en genç oyuuncu ise Kuzey İrlandalı Norman Whiteside'dı. 
     1982'de İspanya'da yapılan finallerde Whiteside, henüz 17 yaşından 41 gün almışken takımının formasını giyerek, Dünya kupaları tarihinin en genç futbolcusu olarak tarihe geçti. 
     
     2 ÜLKE MİLLİ TAKIMINDA BİRDEN OYNAYANLAR 
     Dünya kupaları finallerinde 2 farklı ülkenin formasını giyen oyuncular da oldu. 
     Luis Monti 1930'da Arjantin, 1934'de ise İtalya milli takımlarında forma giyerken, Ferenç Puşkaş 1954'da Macaristan, 1962'de İspanya, Jose Santamaria 1954'de Uruguay, 1962'de İspanya, Mazola 1958'de Brezilya, 1962'de İtalya, Robert Prosinecki ve Robert Jarni de birlikte 1990'da Yugoslavya, 1998'de de Hırvatistan adına Dünya Kupası'na katıldı. 
     
     EN ERKEN DEĞİŞİKLİK 
     Dünya kupalarının en erken oyuncu değişikliği 1978'de Arjantin'de yaşandı. 
     İtalya ile Arjantin arasında oynanan karşılaşmanın henüz 6. dakikasında İtalyan Mauro Bellugi yerini Antonello Cuccureddu'ya bıraktı ve bu en erken yapılan oyuncu değişikliği olarak tarihe geçti. 
     





</TEXT>
</DOC>
