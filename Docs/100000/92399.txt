<DOC>
<DOCNO> 92399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/son/sondun16.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat "Bush'un açıklamasını genel olarak olumlu buldum" 
</HEADLINE>
<TEXT>

     Filistin lideri Yaser Arafat, ABD Başkanı George Bush'un İsrail-Filistin çatışmasıyla ilgili açıklamasını ''genel olarak olumlu bulduğunu'' bildirdi. 
     Arafat, Rusya'nın İzvestiya gazetesine telefonla verdiği demeçte, ''Genel olarak açıklamayı olumlu karşılıyorum. Açıklamasında bazı noktaları beğendim. Örneğin İsrail'in işgale son vermesi, yeni Yahudi yerleşim birimleri kurmayı durdurmasıyla ilgili sözleri...'' dedi. 
     İntihar eylemlerini kınadığını da vurgulayan Arafat, ''Bu eylemler, barış sürecine yalnızca zarar veriyor'' diye konuştu. 
     Arafat, gazete muhabirinin, ''Eşiniz de Ramallah'ta sizinle beraber mi '' sorusuna, ''Hayır, güvenlik nedeniyle o ayrıldı. İyi bir koruma altında. Sürekli telefonla görüşüyoruz'' karşılığını verdi. 
     





</TEXT>
</DOC>
