<DOC>
<DOCNO> 83863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/yasam/yas08.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu da ilahi’ ötanazi 
</HEADLINE>
<TEXT>

     NEVSAL ELEVLİ Londra 

     İngiltere ve Avrupa İnsan Hakları Mahkemesi’nin AİHM ötanazi başvurusunu reddettiği boyundan aşağısı felçli hasta Diane Pretty, dün öldü. 
     Pretty’nin kocası Brian Pretty, son günlerde nefes alma zorluğu çeken eşinin tedavi gördüğü hastanede önceki akşam hayata gözlerini yumduğunu açıkladı. Pretty, acı çekerek ve yavaş yavaş ölmek istemediğini söyleyerek önce İngiliz Yüksek Mahkemesi’ne, buradan olumsuz yanıt çıkınca da AİHM’ye ötanazi başvurusunda bulunmuştu. Ancak talihsiz kadının bu başvurusu da reddedilmişti. Bu ret’ kararından sadece üç gün sonra nefes alma güçlüğü çekmeye başlayan Pretty, tam bir hafta acılar içinde kıvrandıktan sonra dün hayata veda etti. 
     İngiltere’de geçen ay ötanazi hakkını kazanan boynundan aşağısı felçli adı açıklanmayan bir kadın da iki hafta önce ölmüştü. 
     



 YAŞAM 





















</TEXT>
</DOC>
