<DOC>
<DOCNO> 67418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/son/sondun03.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kör bir öğrenci üniversitede 11 kişi ile profesörü rehin aldı 
</HEADLINE>
<TEXT>

     ABD'de Fairfield Üniversitesi'nde, yanında bomba olduğunu düşünülen eski bir öğrencinin, girdiği bir sınıftaki 11 öğrenci ile 1 profesörü rehin aldığı belirtildi. 
     Federal Soruşturma Bürosu FBI'ın, 12 Şubat tarihinde ülke içinde veya dışında, özellikle Yemen ve çevresinde Amerikan hedeflerine yönelik saldırı olabileceği uyarısıyla tetikte beklediği sırada ortaya çıkan rehine krizinin, yerel saatle öğleden sonra başladığı zannediliyor. 
     Connecticut eyaletindeki Fairfield Üniversitesi'nin bir Katolik okulu olduğu belirtilirken, şüpheli kişinin, polisle temas halinde olduğu da kaydedildi. 
     Amerikan CBS televizyonu, şüphelinin, üniversitenin eski bir mezunu olduğunu ve dini etütler dersi öğrencilerini rehin aldığını duyurdu. Habere göre sınıfa giren kişi, elinde bomba olduğunu ve medyaya bir mesaj vermek istediğini söyledi. 
     Bu arada, şüpheli kişinin, ''gören göz'' adı verilen ve görme özürlülerin yardımcı olarak kullandığı özel yetiştirilmiş bir köpeğinin olduğu da belirtildi. 
     






</TEXT>
</DOC>
