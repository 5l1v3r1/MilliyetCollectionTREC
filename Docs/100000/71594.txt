<DOC>
<DOCNO> 71594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/09/siyaset/siy05.html </URL>
<DATE> 2002/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli Anlaşamıyoruz 
</HEADLINE>
<TEXT>

     ÖNDER YILMAZ İzmir 

     MHP lideri Bahçeli, idam ve Kürtçe eğitim konusunda ortaklarıyla anlaşamadığını belirterek, "Zirvede anlaşamıyoruz, hükümeti mi dağıtalım" dedi. 
     Bahçeli, MHP teşkilatının Balçova Termal Tesisleri’nde verdiği yemekte ortaklarını eleştirdi. Kürtçe eğitim ve idam konusunda taviz vermeyeceklerini söyleyen Bahçeli şöyle konuştu 
     "Biri, başından beri idama karşıyım’ diğeri demokrasi için idamı kaldıralım’ diyor. Biz de savaş ve terör dışında idam kalksın’ diyoruz. Zirvede anlaşamıyoruz, hükümeti mi dağıtalım. Hükümeti dağıtarak ekonomiyi daha mı kötü duruma getirelim." 
     Abdullah Öcalan dosyası, Meclis’e geldiğinde hükümet ortaklarına ne yapacaklarını soran Bahçeli, "Hodri meydan. MHP’nin oyu belli, siz hangi oyu kullanacaksınız Oyunuzun rengini söyleyin, ama siz milli hassasiyette renksizsiniz" dedi. 
     Hükümet protokolünde ve Ulusal Program’da, üç partinin mührü olduğunu anımsatan Bahçeli, "Bugüne dek mühre sahip bir MHP kaldı" diyerek ortaklarını eleştirdi. Bahçeli, "Ceketin kolu dikenli tele takılırsa kopartır, yolumuza devam ederiz. Tamamı takılırsa ceketi çıkartır devam ederiz, kendimize mutlak giyecek ceket buluruz" diye konuştu. 



 SİYASET 













</TEXT>
</DOC>
