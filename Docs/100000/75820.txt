<DOC>
<DOCNO> 75820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/01/son/sonspo07.html </URL>
<DATE> 2002/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kings engel tanımıyor... Hidayet'ten 14 sayı, 8 ribaunt... 
</HEADLINE>
<TEXT>

     ABD Profesyonel Basketbol Ligi'ne NBA , bu sabaha karşı yapılan 9 maçla devam edildi. 
     Gruplarında lider olan Sacramento Kings, Dallas Mavericks ve Detroit Pistons rakiplerini yenerken, günü mağlubiyetle kapatan tek lider takım New Jersey Nets oldu. 
     Pasifik Grubu lideri Sacramento Kings'in, Atlanta Hawks'ı 92-91 yendiği maçta Hidayet Türkoğlu, ilk 5'te çıktığı maçta sahada 40 dakika kaldı. 14 sayı, 8 ribaunt ve 3 asistlik bir performans sergileyen Türkoğlu, takımının en skorer ikinci ismi olarak galibiyette önemli rol oynadı. Kings'te Chris Webber, 29 sayı, 12 ribaunt ve 7 asistle maçı tamamlarken, Gerald Wallece 11 sayı kaydetti. 
     Atlanta Hawks'ta ise Jason Terry ve Jacque Macculloch 20'şer sayı, Shareef Abdur-rahim ise 17 sayıyla oynadılar. 
     Ortabatı Grubu lideri Dallas Mavericks'in, Washington Wizards'ı 110-103 ile geçtiği maçta, Mavericks'te Dirk Nowitzki 23 sayı ve 12 ribaunt, Steve Nash ise 22 sayı ve 12 asistle maçı tamamladılar. 
     Washington Wizards'ta ise Richard Hamilton 23 sayı kaydederken, Courtney Alexander 18 sayı attı. 28 dakika sahada kalan Michael Jordan ise 10 sayı kaydetti. 
     Merkez Grubu lideri Detroit Pistons, Denver Nuggets engelini 86-82'lik galibiyetle aştı. 
     Pistons'ta Jerry Stackhouse 22 sayı kaydederken, Corliss Williamson 16 sayıya imzasını attı. 
     Nuggets'ta Calbert Cheaney 22 sayı, Juwan Howard ise 16 sayı, 8 ribaunt ve 8 asistle sahadan ayrıldı. 
     Günün tek mağlup lideri ise Minnessota Timberwolves'a 86-85'lik skorla teslim olan New Jersey Nets oldu. 
     Timberwolves'ta Kevin Garnett, 23 sayı, 22 ribaunt ve 6 asistle sahanın yıldızı olurken, Chauncey Billups, 15 sayı ve 6 asistle oynadı. 
     Atlantik Grubu lideri Nets'te ise Lucious Harris 17 sayı kaydederken, Todd Macculloch 13 sayı, Kenyon Martin ise 12 sayıyla maçı tamamladılar. 
     Alınan sonuçlar şöyle 
     

Boston Celtics-Milwaukee Bucks 110-80 Sacramento Kings-Atlanta Hawks 92-91 Orlando Magic-New York Knicks 97-90 Minnessota Timberwolves-New Jersey Nets 86-85 Indiana Pacers-Miami Heat 100-81 Toronto Raptors-Philadelphia 76'ers 72-70 Dallas Mavericks-Washington Wizards 110-103 Los Angeles Lakers-San Antonio Spurs 96-95 Detroit Pistons-Denver Nuggets 86-82      






</TEXT>
</DOC>
