<DOC>
<DOCNO> 89092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/ekonomi/eko05.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz işsizleri işbaşı yaptı 
</HEADLINE>
<TEXT>

     İstanbul Hazır Giyim ve Konfeksiyon İhracatçıları Birliği İHKİB Başkanı Nuri Artok, hazır giyim ihracatı ve üretimindeki artışın istihdama da yansıdığını söyledi. 
     Artok, "Krizden önce, sektörde yan sanayiyle birlikte 2.5 milyon kişi istihdam ediliyordu. Krizle birlikte 500 bine yakın azalma olmuştu. Şu anda hazır giyim ihracatı iyi bir performans izliyor. Bunun, üretimde ciddi yansımaları var. İstihdamda, kriz öncesi rakamları yakaladık, hatta üstüne çıkmaya başladık" dedi. 
     
     Hareket var, bereket olacak 
     İhracattaki gelişmelere karşın, k rlılığın minimum seviyede olması ve TL’nin değerlenmesinden endişe duyduğunu kaydeden Artok, "Hareket var, bereket yok. Umudumuz odur ki, bu yıl bereketi yakalayacağız" dedi. Artok, hazırgiyimde bu yıl, geçen seneye oranla 1 milyar dolar fazla ihracat yapılabileceğini söyledi.. 
     



 EKONOMİ 






















</TEXT>
</DOC>
