<DOC>
<DOCNO> 89953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/15/spor/aspo.html </URL>
<DATE> 2002/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Herkesin dilindeki adam 
</HEADLINE>
<TEXT>
Bu şeref Hasan'ın 
Milli Takım’ın başarısında büyük pay sahibi olan ve birçok Avrupa kulübünü peşinden koşturan Hasan Şaş, Dünya Kupası’nın yıldızı en çok yükselen futbolcusu seçildi 
     Övgü yağdırdılar 
     DÜNYA Kupası finallerinin maçlarını saniye saniye futbolseverlere ulaştıran ve büyük ilgi gören resmi internet sitesi "www.fifaworldcup.yahoo.com" yıldızı yükselenler değerlendirmesinde Milli Takım’ın en önemli silahı Hasan Şaş’ı seçti. Grup maçlarında oynadığı başarılı futbolla tüm Dünya’nın gözünü üzerine çeviren Hasan’dan övgü ile bahseden site, yıldız futbolcunun özgeçmişini verip, başarılarından söz etti. 
     
     Juventus devrede 
     SİTE, Hasan Şaş’ın büyük bir olasılıkla Batı Avrupa takımlarından birine yüksek bir transfer ücretiyle transfer olacağını belirtti. İtalyan La Gazzetta dello Sport ise Roma’dan sonra Juventus kulübünün de yıldız oyuncuyla yakından ilgilendiğini yazdı. Hasan’ın uzun süredir İtalyan futbol pazarında izlendiğini kaydeden gazete, Lippi’nin bu transferi gerçekleştirmek için Capello’dan daha şanslı olduğunu vurguladı. 
     



 SPOR 




































</TEXT>
</DOC>
