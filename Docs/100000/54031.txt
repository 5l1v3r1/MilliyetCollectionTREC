<DOC>
<DOCNO> 54031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/25/yazar/theper.html </URL>
<DATE> 2001/11/25/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Kanunda var ama uygulanmıyor 
</HEADLINE>
<TEXT>

     Hanımlara laf atmanın tazminatla cezalandırılacağı haberi hem gazetelerde, hem TV'de yer aldı. Bu konuda yeni bir kanun mu çıktı Yeni kanun çıktı ise, bu kanunu çıkaranlar bu olayı yeni mi fark etti 
     S. D. - İstanbul 
     
     Hanımlara laf atmanın cezasının yok sayıldığı ülkemizde bu fiilin aslında suç olduğunun kimse farkında değil. Çünkü bu güzel ülkemiz tam anlamı ile bir suçlu cenneti. Aydını ile cahili ile yani elbirliği ile suçluları koruyup gözetip, onlara acıyarak bu hallere geldik. Mağdur ise üvey evlat, kapı arkasına aç biilaç iteledik. Siz bugüne kadar birine laf atıp da hapse gireni gördünüz mü Görmezsiniz ama bakın Türk Ceza Kanunu yıllardır ne diyor. 
     "Kadınlara ve genç erkeklere söz atanlar üç aydan bir seneye ve sarkıntılık edenler altı aydan iki seneye kadar hapsolunur." 
     Yani bu işin yıllardır cezası var da hiç kimse aldırmıyor. Peki sizin sorunuza gelince. Sizinki manevi tazminat, yani tam anlamı ile ceza değil ceza yukarıda verdiğim örnek. Manevi tazminat cezanın destekleyicisi, yani mağdurun kırılan gururunun bir nebze para ile telafisi. Bakın yıllardır ama yıllardır yasalarımızda yer alan bir başka hüküm şu 
     "... yukarıda sayılan suçtan mağdur olanların içtimai mevkii ve vaziyetlerine ve tecavüzün şümul ve mahiyeti derecesine göre mahkemece takdir edilecek tazminat dahi ayrıca hükmolunur." 
     İşte bu tazminat da manevi tazminattır ve yasalarımızda yıllardır mevcuttur. Ancak bugüne kadar dişe gelir biçimde uygulanmamıştır. Yani bu ve benzeri maddeler yasalarda bulunmasına rağmen tatbikatta boş verilmiştir. Oysa hatırlayacaksınız yıllardır ama yıllardır savunduğumuz hususlardan biri de manevi tazminat mefhumunun yeterli derecede güncellik kazanmasıdır ki, pek çok haksız fiil için caydırıcı olacaktır. Bakın açıklanan bir karar toplumda nasıl ilgi uyandırdı, öyle değil mi 
     
     







Daniel şiiri 


Polis ve çocuk 


Portakal çiçekleri eskiden başka mı kokardı .. 


Yürekteki raptiyeler 


Liseliler için... 


Tavuk mu yoksa çocuk mu daha önemli 


Sevgi anlaşmak değildir, nedensiz de sevilir 


Avrupa, Avrupa -sıkıysa- çıkar sesini... 


İtalyan usulü çözüm 


Ölüm en güzel nasihattır 


Kadınlar iyi savaş fotoğrafı verir 


Kanunda var ama uygulanmıyor 


Kalaşnikof'lu "Devr - i Saadet" 


Krizden çıktık mı Tedavi bitti mi 


İşler iyi’ diyene dayak atıyorlar 


Adil Öğretmen'den IMF'ye mektup 


</TEXT>
</DOC>
