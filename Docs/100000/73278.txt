<DOC>
<DOCNO> 73278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/18/son/sonspo10.html </URL>
<DATE> 2002/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'nın en iyi forvet ikilisi, Sonck ve Dagano... 
</HEADLINE>
<TEXT>

     Avrupa'nın en iyi golcü çifti, Belçika'nın Racing Genk takımında oynayan Sonck ve Dagano seçildi. 
     Bu sezon şuana kadar yapılan maçlar sonunda, Sonck attığı 27 gol, Dagano da 17 gol ile toplam 44 gole ulaşarak Avrupa'nın en golcü forvetleri oldular. 
     Sıralamada ikinciliği Portekiz'in Sporting Lizbon takımında oynayan Galatasaray'ın eski oyuncusu Jardel ve Joao Pinto 39 golle elde ederken, Avrupa gol krallığı yarışmasında da önde bulunan Jardel 33, partneri Joao Pinto ise 6 gol atmayı başardı. 
     Üçüncülüğü ise Hollanda'nın Feyenoord takımında forma fiyen Van Hoojdonk ve Tomasson ikilisi 37 golle aldı. Van Hoojdonk'in 21 golüne karşılık, Tomasson ise 16 gol atabildi. 
     Dörcüncü sırayı, İngiltere'nin Manchester United takımında oynayan Van Nistelrooy ve Solskjaer çifti 34 golle aldı. Van Nistelrooy 21, Solskjaer ise 13 gol attı. 
     Beşinci sırada, İspanya Ligi'nin Real Madrid takımında forma giyen Raul ve Morientes 30 golle bulunuyor. Raul 14, Morientes ise 16 gole imza attı. 
     Altıncı sırada, İtalya'nın Juventus takımında yer alan Trezeguet ve Del Piero 29 golle yer aldı. Trezeguet 18, Del Piero ise 11 golü rakip filelere gönderdi. 
     Yedinci sırada, Almanya'nın Bayern Münih takımında top koşturan Elber ve Pizarro çifti 12'şer gol ve toplamda 24 golle yer aldı. 
     Sekizinci sırada ise Fransa'nın Olympique Lyon'da oynayan Anderson ve Govou ikilisi 20 golle bulunuyor. Anderson 12, Govou ise 8 gol attı. 
     






</TEXT>
</DOC>
