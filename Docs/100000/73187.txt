<DOC>
<DOCNO> 73187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/18/spor/spo04.html </URL>
<DATE> 2002/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Briegel tedirgin 
</HEADLINE>
<TEXT>

Trabzonspor’un hocası, sakat oyuncuların düzelmemesi nedeniyle sıkıntı yaşıyor. Briegel, "Böyle giderse Denizlispor maçında da kadroda zorunlu değişiklikler yapacağım" dedi 
     TRABZONSPOR Teknik Direktörü Briegel’i Denizlispor maçı öncesi yine sıkıntı bastı. Alman hoca sakat oyuncuların düzelmemesi nedeniyle bu hafta da arzuladığı onbiri sahaya süremeyeceğinden yakındı, "Kadroda yine zorunlu değişiklikler yapacağım. Bazı oyuncularım gerçek yerlerinde görev yapamayacak" diye konuştu. 
     DENİZLİSPOR’U hem ligde, hem de Türkiye Kupası’nda yenemediklerini hatırlatan Asbaşkan Ömer Gürsoy bu maça büyük önem verdiklerini söyledi. Gürsoy, "Denizlispor bize ters geliyor. İyi oynasak da yenemiyoruz. Oyun sistemimizi iyi çözüyorlar" derken, Galatasaray maçının ertelenmesinin takımı rehavete sokmayacağını da belirtti. 
     
     Kentbank umudu 
     BORDO - Mavili kulübün parasal açıdan yeni bir çıkış yolu bulduğu öğrenildi. Yönetimin, alınan krediler geri ödenemediği için federasyon nezdinde yaklaşık 6 milyon dolarlık temlik koyduran Kentbank’la anlaşmak üzere olduğu ve iki tarafın kendi arasında yapacağı sözleşmeye federasyonun da onay vereceği ifade edildi. 
     



 SPOR 



























</TEXT>
</DOC>
