<DOC>
<DOCNO> 88467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/yazar/cemal.html </URL>
<DATE> 2002/06/07/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Bu ülke aş ve işi umursamayan dinozorlara kalmayacak 
</HEADLINE>
<TEXT>

     Ülkemizin bugünkü gündeminin tepesinde iki kritik ve temel konu yer alıyor 
     Avrupa Birliği... 
     Ekonomik program... 
     Bu iki yaşamsal konu birbirinden kopuk değil, iç içe. Ekonomik programın başarısıyla Türkiye’nin Avrupa yolu arasında çok yakın ilişki var. 
     Ya da şöyle söylenebilir 
     Ekonomide yapısal değişimin mutlu sona varması, yani Türkiye’nin sağlıklı bir büyüme rayına oturabilmesi için AB yolundan sapmamak gerekiyor. 
     Neden öyle 
     Bu sorunun yanıtını dün sabah TÜSİAD yöneticilerinden ve bu konuda TÜSİAD’a, "Türkiye’nin AB üyeliği, yabancı yatırımlar ve ekonomik büyüme" başlıklı bir rapor hazırlayan Prof. Asaf Savaş Akat’tan dinledik. 
     Can Paker şöyle dedi 
     "Türkiye bundan sonra ekonomik büyümesini ancak yabancı sermayeyle yapar. Ya yabancı sermaye gelir ve büyür. Ya da gelmez ve büyümez." 
     Yabancı sermaye nasıl gelecekti 
     Yanıt şu oldu 
     "Yabancı sermayenin gelmesi için Türkiye’nin bir kalite belgesi’ne ihtiyacı var. Bu belge, Türkiye’nin Avrupa Birliği’nden bir müzakere tarihi almasıdır. Yıl sonunda AB’den alınacak kesin bir takvim, yabancı sermaye açısından Türkiye yatırım yapılabilir bir ülkedir ’ anlamını taşıyacak." 
     Paker’in bu değerlendirmesini Asaf Savaş Akat ayrıntılı bir raporla destekledi. Yunanistan’ın, İrlanda’nın, Polonya’nın, İspanya’nın AB üyeliği sürecinde nereden nereye geldiklerini, Türkiye’yi yabancı sermaye yatırımları, milli gelir ve fert başına milli gelir açısından nasıl geçtiklerini istatistiklerle açıkladı. 
     Özetle demek istedi ki 
     AB trenini kaçırırsa, Türkiye’ye yazık olur. Bu ülkelerle aramız çok daha fazla açılır. Kalkınma, zenginleşme ve refah yarışında Türkiye insanı çok daha gerilere düşer. Yabancı sermayesiz aş ve iş sorunumuzu çözemeyiz. Çünkü AB’den kalite belgesi alamayan bir Türkiye’ye yalnız AB sermayesi değil, Japon sermayesi de, Kore sermayesi de, Amerikan sermayesi de gelmez. 
     Akla takılan soru şuydu 
     Türkiye yıl sonunda AB’den kesin takvim alsa da, üyeliğe kadar daha uzun yıllar geçebilir. Bu durumda Türkiye’ye ne diye yabancı sermaye gelsin ki 
     Asaf Savaş’ın özet yanıtı 
     "Türkiye’nin bir Yunanistan’dan, bir İspanya’dan farkı var. Bu ülkeler ancak üye olduktan sonra Gümrük Birliği süreci işledi. Oysa Türkiye zaten 1995’ten beri Gümrük Birliği’nin içinde. O yüzden Türkiye müzakere tarihi aldığı andan itibaren gizli ortak’ haline gelecek. AB üyeliği açısından artık geri dönüşü olamayan bir raya oturacak. O yüzden Türkiye’ye sermaye akışı böyle bir garanti belgesiyle büyük bir hız kazanacak." 
     Durum böyle. 
     Ya tersi olursa 
     Türkiye idam diye, Kürtçe yayın - Kürtçe öğrenim diye, Kıbrıs diye ayak süremeye devam ederse, Avrupa yolundan saparsa ne olacaktı 
     Yanıt 
     "Türkiye’ye gelen yabancı sermaye bugünkü gibi devede kulak kalmaya devam eder. Ayrıca Türkiye’den yalnız yabancı sermaye uzak kalmaz, aynı zamanda ülkemizden dışa doğru, AB ülkelerine doğru sermaye kaçışı da başlar." 
     Bu sizin umurunuzda değil mi 
     İnsanımızın aşı, işi, çoluğunun çocuğunun geleceği, daha iyi yaşama umudu umurunuzda değil mi 
     Değilse, yazıklar olsun 
     Demek ki, ne dünyanın nereye gittiğinin farkındasınız. Ne de Türkiye’nin özgür ve zengin bir ülke olması veya Atatürk’ün çağdaş uygarlık hedefi sizin defterinizde yazılı. 
     Hiçbiri değil. 
     Ama unutmayın 
     Bu ülke aş ve işi, özgürlüğü umursamayan dinozorlara kalmayacak 
     
HAFTA SONU TATİLİ - İki günlük hafta sonu tatili için yazılarıma ara veriyorum. Haftaya buluşmak üzere... H.C. 
     
     







Türkiye’de Kürtler 


Tarihsel dönemeçte "statükocular", "değişimciler" ayrımı... 


İyi şeyler de... 


Çiller’in tutumu 


Bu ülke aş ve işi umursamayan dinozorlara kalmayacak 


İlk iki harf 


AB’ye destek lafla olmaz... 


Siyasi istikrarsızlığın hasarı nerede 


AB sadece siyaset değil... 


İpin ucundaki Türkiye 


Aktaş Elektrik’te hukuk süreci 


Çayın taşıyla çayın kuşunu vurmak 


Tarihi zirveden beklenen 


Son Terk edilenler ve terk edenler için... 


İş yerine laf üreterek AB’ye girilmez 


</TEXT>
</DOC>
