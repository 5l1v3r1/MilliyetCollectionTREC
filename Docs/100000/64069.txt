<DOC>
<DOCNO> 64069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/magazin/amag.html </URL>
<DATE> 2002/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçağın tecimsel kaygısı 
</HEADLINE>
<TEXT>

Kırmızı bültenle aranan Ayşegül Nadir’in tek derdi, hayatını anlatan filmde kendisini kimin oynayacağı 
     YAŞAR ÇAKMAK 

     Can bana benzemiyor’ 
     AYŞEGÜL Nadir, hayatını konu alan filmde kendisini Sibel Can’ın oynamasına uzak diyarlar’dan itiraz etti. Nadir, senaryosu hayatından yola çıkılarak yazılan bir filmde oynamak Can’a teklif götürüldüğünü, Milliyet’te yer alan haberden öğrendi. Kızkardeşi Ceylan Tecimer aracılığıyla durumu haber alan Nadir’in ilk tepkisi, "Çok yanlış bir seçim, beni Nükhet Duru oynamalı" oldu. 
     
     Asil Nadir’i kim oynasın 
     YAPIMCI Oya Demirtok’un yazın çekmeyi planladığı film için konuşan kızkardeş Tecimer, durumu şöyle özetledi "Avrupa sosyetesi ablamı ve Asil Nadir Bey’i yakından tanıdığı için proje güzel. Ama ablam, Can bana hiç benzemiyor. Nükhet Duru ile yüz olarak çok benziyoruz’ diyor. Ayrıca Can da, Asil Nadir’i Tarık Akan oynasın’ diyor. Oysa eniştemi en iyi sevgilim Ati oynar." 
     



 MAGAZİN 















</TEXT>
</DOC>
