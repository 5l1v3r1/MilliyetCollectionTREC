<DOC>
<DOCNO> 89245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/son/soneko34.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İMKB'de ikinci seans nasıl geçti 
</HEADLINE>
<TEXT>

     İMKB Ulusal-100 Endeksi 2. seansı, 1. seansa göre 79.99 puan artışla 9,721.38 puandan tamamladı. 
     2. Seansta hisse senetleri ortalama yüzde 0.93 oranında değer kazandı. 
     Seansa 76.72 puan kayıpla 9,564.67 puan seviyesinde başlayan endeks, ilk yarıyı 9,613.44 puandan geçti. 2. Seansta endeks en düşük 9,524.86, en yüksek de 9,721.38 puanı gördü. 
     Hisse senetleri günlük bazda ise ortalama yüzde 1.47 değer kaybetti. 
     Borsa uzmanları, siyasi belirsizlik ve Avrupa Birliği AB konusundaki tartışmaların borsadaki harekette etkili olduğunu kaydettiler. 
     Kapanışta mali endeks 44.99 puan artışla 13,148.74 puana, sınai endeks 112.88 puan artışla 8,522.29 puana, hizmetler endeksi 54.50 puan artışla 5,909.66 puana yükseldi. 
     Böylece ilk seansa göre mali grup hisseler ortalama yüzde 0.34, sınai grubu hisseler ortalama yüzde 1.34, hizmetler grubu hisseler ortalama yüzde 0.93 değer kazandı. 
     2. seansta işlem gören toplam 294 hisse senedinden 135'i değer kazandı, 83'ü değer kaybetti. 76 hissenin fiyatında ise değişiklik olmadı. 
     Seansta, 101 trilyon 541 milyar 803 milyon liralık işlem hacmi belirlendi. İki seansın işlem hacmi toplamı da 216 trilyon 906 milyar 619 milyon lira oldu. 
     2. seansta, Yapı Kredi Bankası, Sabancı Holding, Turkcell, İş Bankası C ve Arçelik en yoğun işlem gören hisse senetleri oldular. 
     





</TEXT>
</DOC>
