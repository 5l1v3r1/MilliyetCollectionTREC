<DOC>
<DOCNO> 84635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/son/sontur25.html </URL>
<DATE> 2002/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD "Başbakanlığa vekalet sistemi işletilmeli" 
</HEADLINE>
<TEXT>

     TÜSİAD, Başbakan Bülent Ecevit'in bir hafta hastanede müşade altında tutulması gerektiğine ilişkin yapılan açıklamaların piyasalarda tedirginliğe yol açtığı, mevcut hükümet ile ilgili soru işaretleri doğurduğunu belirtirken, Başbaknlığa vekalet mekanizmasının işletilmesini istedi. 
     TÜSİAD, Başbakan'ın bir hafta süreyle hastanede kalacağının duyurulmasının ardından yazılı açıklama yaptı. 
     TÜSİAD açıklamasında, Başbakan'ın hastane yatmasına ilişkin yapılan açıklamalarının piyasalarda tedirginliğe yol açtığı, mevcut hükümet ile ilgili soru işaretleri doğurduğu kaydedildi. Açıklamada, şu görüşlere yer verildi 
     "Türkiye, ağır bir krizin ve önemli oranda bir ekonomik küçülmenin ardından, uygulanmakta olan IMF destekli ekonomik programı ile düzlüğe çıkmaya çalışmaktadır. Gerçekleştirilen yapısal reformlar sayesinde ekonominin hukuksal ve kurumsal altyapısının sağlamlaştığı, geçmiş dönemlere oranla sarsıntılara daha dayanıklı hale geldiği bilinmektedir. 
     Ancak, makroekonomik dengelerin tam olarak oturmuş olduğunu söylemek zordur. Ekonomik program henüz tamamlanmamıştır, Önümüzdeki yıl Türkiye'yi önemli iç ve dış borç ödemeleri beklemektedir Bu şartlar altında, ekonominin sarsıntıya tahammül olmadığı açıktır. 
     Bügün, Sayın Başbakan'ın sağlık durumunun bir süre daha dinlenmesini gerektirdiği ortaya çıkmıştır. Bu süre içinde, uzun zamandan beri uzlaşma içinde hükümeti sürdüren koalisyon partilerine mensup başbakan yardımcılarının devlet işlerini aynı uyum içinde sürdürmeye devam etmeleri ve Başbakanlığa vekalet mekanizmasının bir an önce işletilmesi, AB başta olmak üzere yurtdışı ilişkilerimizde istikrarın devamının sağlanması ve Türkiye'nin bu kritik süreci zarar görmeden atlatması açısından en doğrusu olacaktır." 
     





</TEXT>
</DOC>
