<DOC>
<DOCNO> 83456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/11/son/sonspo07.html </URL>
<DATE> 2002/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu fıtık ameliyatı oldu... 
</HEADLINE>
<TEXT>

     Birinci Süper Futbol Ligi 2001-2002 sezonunda şampiyon yaptığı Galatasaray ile yollarını ayırdıktan sonra yeni sezon için Beşiktaş ile prensipte anlaşan teknik direktör Mircea Lucescu, ameliyat oldu. 
     Rumen çalıştırıcı, bu sabah eşiyle birlikte International Hospital'a giderek, ameliyat masasına yattı. 
     Hastanenin başhekimi Doç. Dr. Melih Bulut, Prof. Dr. Dursun Buğra tarafından gerçekleştirilen ve yaklaşık 1 saat süren ameliyatta, Lucescu'ya sol kasık fıtığı onarımı yapıldığını söyledi. Bulut, Rumen teknik adamın durumunun iyi olduğunu ve yarın taburcu edileceğini ifade etti. 
     Mircea Lucescu'nun ameliyattan sonra birkaç hafta istirahat etmesi gerektiği bildirildi. 
     Bu arada, yeni sezon için Beşiktaş ile görüşen Mircea Lucescu'nun, gelecek hafta başında siyah-beyazlı kulüple resmi sözleşme imzalaması bekleniyor. 
     





</TEXT>
</DOC>
