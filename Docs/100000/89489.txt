<DOC>
<DOCNO> 89489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/son/sontur06.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit artık doktora daha az görünecek... 
</HEADLINE>
<TEXT>

     Başbakan Bülent Ecevit, Oran Şehri'ndeki çalışma ofisinde rutin sağlık kontrolünden geçirildi. 
     Başkent Üniversitesi Hastanesi'nden aralarında 1 fizyoterapistin de bulunduğu 3 kişilik sağlık ekibi Ecevit'in hastaneden taburcu olduktan sonra nekahet dönemini geçirdiği ve çalışmalarını sürdürdüğü Oran Şehri'ndeki çalışma ofisine geldi. Burada, yaklaşık 40 dakika süreyle Ecevit'i rutin sağlık kontrolünden geçiren ekip, herhangi bir açıklama yapmadan ayrıldı. 
     Bu arada, daha önce, Başkent Üniversitesi Hastanesi Nöroloji Bölüm Başkanı Prof. Dr. Turgut Zileli başkanlığındaki sağlık ekibi tarafından hergün sağlık kontrolünden geçirilen Ecevit'in bundan sonra 2-3 günde bir sağlık kontrolünün yapalıcağı bildirildi. 
     





</TEXT>
</DOC>
