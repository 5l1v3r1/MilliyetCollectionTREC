<DOC>
<DOCNO> 71520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/08/son/sonspo11.html </URL>
<DATE> 2002/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
9 oyuncu ilk kez Galatasaray-Beşiktaş derbisinde forma giyecek 
</HEADLINE>
<TEXT>

     Birinci Süper Futbol Ligi'nde yarın yapılacak önemli derbi maçta, Galatasaray'da 4, Beşiktaş'ta ise 5 futbolcu, şans bulmaları halinde, Galatasaray-Beşiktaş derbisinde ilk kez oynanacak. 
     Sarı-kırmızılı ekipte, Ayhan, Niculescu, Batista ve Victoria, teknik heyetin forma vermesi halinde ilk kez Galatasaray-Beşiktaş maçında sahaya çıkacak. 
     Beşiktaş'ta ise Myhre, Asper, Tamer, Ahmet Yıldırım ve Necat, teknik direktör Christoph Daum'un görev vermesi durumunda ilk kez siyah-beyazlı formayla Galatasaray'a karşı oynayacaklar. 
     İki takımda toplam 9 futbolcu ilk yarıdaki maçta oynayamazken, bu futbolcular yarın Ali Sami Yen Stadı'nda yapılacak Galatasaray-Beşiktaş derbisinin heyecanını en çok yaşayacak isimler olacak. 
     Galatasaray'da Ayhan Akman, Beşiktaş'ta Ahmet Yıldırım, yarın ilk kez eski takımlarına karşı forma giymeye hazırlanıyor. 
     Sezon başında takas edilen futbolcular, eski takımlarına karşı, yeni takımlarının galibiyetinde pay sahibi olmaya çalışacak. 
     Sezonun ilk yarısındaki maçta her iki futbolcu da oynama şansı bulamamıştı. 
     






</TEXT>
</DOC>
