<DOC>
<DOCNO> 55103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/01/son/sontur11.html </URL>
<DATE> 2001/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya'da Emek Platformu eyleminde TKP gerginliği 
</HEADLINE>
<TEXT>

     Emek Plattformu Başkanlar Kurulu'nun aldığı karar gereği Antalya'da yapılan yürüyüş ve mitingte, Kamu-Sen Antalya İl Örgütü, slogan atan ÖDP VE TKP üyelerini protesto ederek miting alanını terk etti. 
     Emek Platformu'nu oluşturan işçi ve memur sendikaları ile demokratik kitle örgütlerinin üyeleri, sabahın erken saatlerinde Çallı Meydanı'nda toplandı. 
     Yoğun güvenlik önlemleri altında Çallı Meydanı'ndan Sanayi Mahallesi'deki Pazartesi Pazarı Meydanı'na doğru yürümeye başlayan göstericiler, sloganlar attılar. 
     
     Kamu-Sen terketti 
     Antalya'daki yürüyüş ve mitinge, ÖDP ve TKP üyeleri de katıldı. Bu partilerin yürüyüş toplanma alanı olan Çallı'da slogan atıp, parti amblemlerinin bulunduğu pankartlar açmasına tepki gösteren Kamu-Sen'e bağlı 8 sendikanın yöneticileri, mitingten çekilme kararı aldı. 
     Kamu-Sen Antalya İl Başkanı Ergün Ekici, ''Emek Platformu Birleşenleri'nin ortaklaşa aldığı kararda, Mitinge katılan siyasi partiler amblemlerini kullanamaz, siyasi slogan atamaz maddesi vardı. Fakat bugünkü mitinge katılan ÖDP ve TKP üyeleri bizi hiçe sayarak istediklerini yapmışlardır. Onlara alet olamamak için mitingi terk ettik'' dedi. 
     Herhangi bir olayın yaşanmadığı mitinge, yaklaşık 2 işçi ve mumur sendikası üyesi katılırken, mitingte 750 polis görev yaptı. 
     






</TEXT>
</DOC>
