<DOC>
<DOCNO> 66718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/09/siyaset/siy01.html </URL>
<DATE> 2002/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’de işkence gör, tazminatını Batı’dan al 
</HEADLINE>
<TEXT>

AİHM’nin Manisalı gençler için aldığı karar ile adaletteki büyük fark ortaya çıktı. AİHM, Türkiye’ye, gençlere her gün için 2 milyar 766 milyon lira tazminat ödettirdi. Türkiye’de ise gün başına sadece 2 ile 4 milyon ödendi 
     MERT İLKUTLUĞ İZMİR DHA 

     Avrupa İnsan Hakları Mahkemesi AİHM , Manisa Davası’nda yargılanan 16 gence gözaltında yedi günden fazla tutuldukları için toplam 1 milyon 690 bin Fransız Frankı Yaklaşık 295 milyar lira tazminat ödenmesine karar verdi. 
     Avukatlar, yasadışı örgüt üyesi olmakla suçlanan ve beraat eden 16 gencin Aralık 1995’te gözaltına alınmaları üzerine AİHM’ye başvurdu 4 gün olan yasal gözaltı süresi yerine gençlerin 7 - 10 gün arasında gözaltında tutulduğu belirtildi. Dava sonunda mahk m olan Türkiye, "Dostane çözüm" önererek 295 milyar lira ödemeyi kabul etti. Ödemeler bu aybaşında o günkü Merkez Bankası kurları üzerinden yapıldı. Ancak, AİHM tazminat rakamlarıyla, Türkiye’de ödenmesine karar verilen rakamlar arasında büyük fark ortaya çıktı. AİHM’deki davada, gençlere kişi başına 14 - 21 milyar lira arasında tazminat ödenirken, Türkiye’de cezaevinde kaldıkları süre nedeniyle açılan davalarda ise 300 milyon - 3 milyar lira arasında tazminat ödenmesi kararı verildi. Örneğin, 2 yıl 4’er ay cezavinde kalan Faruk Deniz’e her gün için 2 milyon 786 bin lira, Ali Göktaş’a 3 milyon 658 bin lira ödenecek. 
     AİHM kararına göre ise Deniz ve Göktaş gözaltındaki 6 gün için 16.6 milyar lira alacak. Günlüğü 2 milyar 766 milyon lira olan bu bedel, Türkiye’dekinin bin katına ulaşıyor. 
     



 SİYASET 











</TEXT>
</DOC>
