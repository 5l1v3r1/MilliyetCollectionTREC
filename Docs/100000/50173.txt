<DOC>
<DOCNO> 50173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/son/sondun08.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerika, köprülere saldırılmasından korkuyor 
</HEADLINE>
<TEXT>

     ABD Federal Soruşturma Bürosu FBI , Batı Kıyısı'ndaki asma köprülere terörist saldırıların olabileceği yönünde 8 Batı eyaletine uyarı yazısı gönderdi. 
     FBI tarafından yapılan açıklamada, 8 eyaletteki asma köprülere terörist saldırılarda bulunacağına ilişkin istihbarat alındığı, yetkililerin henüz bu istihbaratı doğrulamamasına karşın bir uyarı yazısı hazırlandığı belirtildi. 
     FBI uyarısının, Kaliforniya, Washington, Oregon, Arizona, Nevada, Utah, Montana ve Idaho polis merkezlerine gönderildiği kaydedildi. 
     Uyarıda, Batı Kıyısı'ndaki asma köprülere, belirlenemeyen terörist grupların 2-7 Kasım tarihleri arasında yoğun saatlerde 6 saldırı planladığı belirtildi. 
     Daha önce Kaliforniya Valisi Gray Davis, ABD'nin en ünlü köprülerinden Golden Gate'in de aralarında bulunduğu, Kaliforniya'daki 4 büyük köprünün terorist saldırı tehdidi altında olduğuna ilişkin 
     ihbarlar aldıklarını bildirmişti. 
     






</TEXT>
</DOC>
