<DOC>
<DOCNO> 74346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/24/son/sondun06.html </URL>
<DATE> 2002/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Timberlake, Britney Spears'ı ''hamile kalır'' diye terketmiş.. 
</HEADLINE>
<TEXT>

     N'Sync topluluğunun gözde elemanı Justin Timberlake'in, hamile kalmasından korktuğu için sevgilisi Britney Spears'i terk ettiği öne sürüldü. 
     Spears'in menaceri Lisa Kasteler, bir süre önce çiftin ayrılmadığını belirtmiş, ''Spears ve Timberlake birbirini seviyor, fakat işleri yüzünden zaman zaman ayrı kalıyor'' demişti. 
     National Enquirer adlı magazin dergisi ise Britney Spears'in bir süre önce hamilelik testi yaptırdığını ve testin pozitif çıktığını yazdı. Ancak laboratuvarın verdiği sonucun yanlış olduğunun kısa süre sonra anlaşıldığı kaydedilen haberde, buna rağmen Spears'in hamile kalmasından çok korkan Timberlake'in ondan uzaklaştığı iddia edildi. 
     Öte yandan New York Post gazetesi, ''Justin Timberlake'in Cumartesi gecesi Las Vegas'taki Hard Rock otelinin Baby's adlı gece kulübünde 6 egzotik güzelle birlikte görüldüğünü'' yazdı. 
     Kulüpte ''kamikaze'' adı verilen sert içkiden içen grubun, daha sonra hep birlikte Timberlake'in limuzinine binerek kulüpten ayrıldığı belirtilen haberde, ''Timberlake'in Britney Spears'i özler bir hali olmadığı'' ifade edildi. 
     

     
</TEXT>
</DOC>
