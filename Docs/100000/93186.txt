<DOC>
<DOCNO> 93186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/01/son/sontur18.html </URL>
<DATE> 2002/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Miras yüzünden akrabasını kaçırdı 
</HEADLINE>
<TEXT>

     Çanakkale'nin Bayramiç ilçesi Ahmetçe köyünde, miras yüzünden akrabasını kaçırıp, zorla senet imzallattıran bir kişi ve ona yardım eden 5 kişi yakalandı. 
     Alınan bilgiye göre, Cihat Albayrak adlı kişi, köy kahvehanesinden evine gitmek isterken, önüne geçen akrabası Osman Albayrak ve 5 arkadaşı tarafından tabanca tehdidi ile bir otomobile bindirilerek kaçırıldı. 
     Orman fidanlığı yoluna götürülen Albayrak'a, aralarında miras yüzünden alacak verecek meselesi bulunan akrabası Osman Albayrak tarafından silah soru ile 6 milyar liralık senet imzalatıldı. 
     Daha sonra serbest brakılan Cihat Albayrak, jandarmaya giderek şikayetçi olduğunu bildirdi. 
     Jandarmanın yaptığı operasyon sonucu, Osman Albayrak, Özkan Urlu, Tamer Özdemir, Cemil Çıtrak, Nejdet Şen ve Nuri Güngör adlı kişiler yakalanarak gözaltına alındı. 
     İfadelerinin alınmasının ardından adliyeye sevkedilen sanıklar, çıkarıldıkları mahkeme tarafından tutuklanarak Bayramiç Kapalı Cezaevi'ne konuldu. 
     





</TEXT>
</DOC>
