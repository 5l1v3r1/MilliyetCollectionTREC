<DOC>
<DOCNO> 54496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/yazar/gureli.html </URL>
<DATE> 2001/11/28/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Aşk, acı ve yaşam 
</HEADLINE>
<TEXT>

     Çocuk intiharlarının dikkat çekici boyutlara ulaşması üzerinde herhalde enine boyuna durulması gerekiyor. 
     Ergenlik çağını henüz aşmakta olan genç kızların "ilk aşk"larında karşılaştıkları hüsran, ilk bakışta bu intiharların nedeni olarak yansıyor. Aldatıldığının farkına varan ya da terk edilen gençler, daha çok da kızlar ölümü seçiyor. 
     Elbet bu konuda bir genelleme yapılamaz. Yaşadığı ilk ilişkiyi "büyük aşkı" olarak kabul eden ve onsuz yaşayamayacaklarına inananların yanı sıra, "biri olmazsa öteki" anlayışıyla poligam ilişkiyi kabullenenler de var. O başkasıyla çıkıyorsa ben de çıkarım, der, hiçbir şeyi kendine dert edinmez. Onlar için önemli olan cinsel tatmindir. Ama konumuz bunlar değil. 
     Gençler niçin intihara yöneliyor. Bizce bunların tek nedeni görünürdeki "aşk acısı" değil. Psikiyatrların sıraladığı ve çoğu aileden kaynaklanan birçok nedenin birleşmesiyle bu gençler çaresizlik içinde yaşama lanet edecek noktaya gelebiliyor. 
     Biz burada aile içi kültürden gelen nedenlerden birine kısaca değinelim. 
     Zaten sorunlu olan aileler bir yana, normal ailelerde çocuklara doğruluk, dürüstlük, çalışkanlık gibi birtakım "müspet değerler" aşılanmaya çalışılır. 
     Şimdi soru şu Acaba gerçek aşkın unsurları konusunda çocuklarımıza ne gibi değerler aktarıyoruz .. Örneğin, acı çekmenin aşkın olmazsa olmaz koşulu olduğunu anlatabiliyor muyuz Pembeden griye, maviden siyaha kadar bütün renklerin varlığı ile aşkın pekişeceğini ve uzun ömürlü olacağını gösterebiliyor muyuz .. Gerçek aşkın uzun soluklu bir emeğin ürünü olduğunu izah edebiliyor muyuz 
     Bakın aşk acısı gerçeği üzerine, Houston Üniversitesi'nde öğretim üyeliği yapmış olan Ph. D. Susanna McMahon "Sorumsuz İlişkiler İçin" kitabında ne diyor 
     "Ve bu gerçek sadece acı çekerek yaşanabilir. Şimdi, eziyet çektiğimize, acı içinde olduğumuza, yalnız ve bir kere daha terk edilmiş hissettiğimize göre, şimdi bu dersi kendimiz öğrenebiliriz. Evet, bu herhangi bir şeyi öğrenmek için seçeceğimiz bir yol değil, ama işler böyle yürümüyor. Ne yazık ki huzurluyken öğrenemiyoruz. Yaşamın önemli derslerini ancak acizken, uğraşırken ve acı çekerken öğreniyoruz. Acının işlevi ve sonuçta iyi tarafı da bu. Bu korkunç dönemden, sonunda bir ödül almadan geçmiyoruz. Ve en iyi ödül de acı çekmekten gelen bilgi ve deneyimdir. Acımızdan güç kazanırız. Bizim ilerlememizi, gelişmemizi, değişmemizi, genişlememizi ve öğrenmemizi sağlar." 
     Acıdan yılmamayı, acıyı yaşamın sonu saymamayı çocuklarımıza öğretebiliyor muyuz Üzerinde düşünmeye değmez mi 
     
     Bir şiir 
     Cahit Sıtkı Tarancı'nın 1910 - 1956 "Aşk" şiiriyle noktalayalım haftayı 
     "Açınca baharın dişi gülleri, Bir başka rüzgar eser bahçelerde. Dinle çılgınca öten bülbülleri, Sorma niçin düştüğünü bu derde. De ki - Aşktır şadeden gönülleri, Perişan, berbad eden gönülleri. Aşk söyletir en yakın türküleri, Ay buluta girdiği gecelerde." 
     
     







Rektör seçmek 


Havacı taksi... 


MGK'da neler konuşuldu 


AB yolu ve Kıbrıs için barış atağı... 


Bize Irak yolları... 


Reisler, türban, ÖSS ve YÖK 


Arjantin, Türkiye ve Eichengreen’in raporu -2- 


Aşk, acı ve yaşam 


Taliban'sız Afganistan 


Nöbet değişimi 


"Titiz araştırmacı Erduran" 


Tenzilat ve Kıbrıs 


Yabancı sermaye rotayı gelişmiş ülkelere çevirdi 


İntikam 


Halis Ağa’nın 20 yılda 36 trilyonluk mülkü oldu 


</TEXT>
</DOC>
