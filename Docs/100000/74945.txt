<DOC>
<DOCNO> 74945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/son/sonspo21.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Aksu "Hakemler için hassas bir dönem.." 
</HEADLINE>
<TEXT>

     Kulüpler Birliği Vakfı'nın toplantısına katılan Futbol Federasyonu Başkanvekili Ata Aksu, kulüp başkanlarıyla yaptığı görüşmede, hakemler açısından hassas bir döneme girildiğinin belirlenmesinin yapıldığını söyledi. 
     Ata Aksu, kulüp başkanlarının, Merkez Hakem Kurulu Başkanı Bülent Yavuz'un da katıldığı toplantıda hakemlere güven tazelediklerini belirterek, ''Ligde son 6 haftaya girilirken, hakemler açısından hassas bir döneme girdik. Başkanlar da hakemlere güvenlerini tazelediler. Onları psikolojik olarak rahatlatma gerektiğini ifade ettiler'' dedi. 
     Aksu, Diyarbakırspor Kulübü yönetiminin bazı kentlerde taraftarların kendilerine ''PKK dışarı'' diye bağırmalarından rahatsızlığını dile getirdiğini belirterek, ''Diyarbakırspor Kulübü Başkanı ve yöneticilerinin serzenişi var. Bazı şehirlerde 'PKK dışarı' diye bağırılmasından çok rahatsızlar. Böyle davranan taraftarlara ve kulüplere cezai yaptırım uygulanmasını istiyorlar. Federasyon olarak araştırma yapacağız. Gerekeni yapacağız'' diye konuştu. 
     Öte yandan Kulüpler Birliği Vakfı'nın kulüp temsilcilerinden oluşturduğu komisyonla Futbol Federasyonu temsilcilerinin yarın saat 10.00'da biraraya gelerek transfer talimatıyla ilgili son karara 
     vereceği kaydedildi. 
     






</TEXT>
</DOC>
