<DOC>
<DOCNO> 72055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/guncel/gun08.html </URL>
<DATE> 2002/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Asker siyaseten sınırı aşmış olur mu 
</HEADLINE>
<TEXT>

ÇAPRAZ ATEŞ 
     BELMA AKÇUNA 

     Avrupa Birliği AB ile ilgili tartışmalarda askerin de görüş bildirmesi, siyasiler arasında tartışma yarattı. Askerlerin kişisel görüşlerini kamuoyuna açıklamasının hukuk devletindeki yerini sorgulayan siyasiler asker siyasi konularda görüş bildirirse sınırı aşmış mı olur’ sorusunu gündeme getirdi. 
     
     Ahmet İyimaya DYP Anayasa Kom. 
Meclise soru önergesi verdim      Bu konuda dün soru önergesi verdim Bugün bizim bürokratik kurumlarımızdan en bozulmamış ve en etkin olanı askeri bürokrasidir. Dolayısıyla sorunların çözümünde büyük katkı sağladıklarını düşünüyorum. Ancak bürokrasi karar süreçlerinde hukukun verdiği yetki çerçevesinde konuşur. Biz burada hukuk devletinin ve demokrasi kriterlerinin gereği gibi uygulanmasını, rejim standartlarının yükseltilmesi bakımından zorunlu görüyoruz. Bürokrasi ve seçilmişler, görev alanlarında kalitelerini konuştururlarsa verimin yükseleceğini düşünüyoruz. Son olayların perde arkasını kavrayabilmiş değilim. Bu nedenle doğru görüşü ortaya koymak mümkün değil. Bence bu son gelişmelerde askerin görüş bildirmesini Türkiye tartışsın." 
     
     Avni Doğan AKP- Milli Savunma Kom 
Orgeneral Kılınç sınırı aşmıştır      Askerin siyasi konularda ulu orta görüş bildirmemesi gerekir. Türk siyasetçilerinin de sivil toplum örgütlerinin de bu konuya karşı gerekli tavrı göstermesi gerekir. Askerin Türk siyasetindeki ağırlığı biliniyor. Ancak milletin nazarında sevgisi ve dokunulmazlığı olan Türk ordusu yıpratılmaya gelmeyen bir kurumdur. Asker Türkiye’nin güvenliği ile sorumludur. Dolayısıyla sorumlu davranmak zorundalar. Türkiye AB’ye alternatif de arama hakkına sahiptir fakat Türk hükümetlerinin bir milli hedef haline getirdiği bu konuda asker kişilerin ters beyanat vermesi çok daha yanlıştır. Bu tutum Türkiye’ye itibar açısından da zarar verir. Asker sınırı aşıyor diyemeyiz ama şahsım adına konuşuyorum’ diyen Kılınç sınırı açmıştır. 
     
     Vedat Çınaroğlu MHP 
Asker de siyaseten görüş bildirebilir      Bu ülkenin anayasal bir kuruluşu olan Milli Güvenlik Kurulu’nda asker siyasi konularda görüş bildirmiyor mu Ya da üst düzey birçok bürokrat içerisinde siyasi yaklaşımlarında olduğu güvenlik brifingi almıyor mu TC’yi oluşturan kurumlardan herhangi biri Türkiye’nin siyasi geleceğine ilişkin görüş bildiremeyecek mi Bugün dünyanın hiçbir ülkesinde askerin ülke siyasetine ilişkin yaptığı değerlendirmeler yadırganmaz. Milletimizin güven duyduğu en önemli kurumlardan biri Silahlı Kuvvetler ve ele alınan hususlar toplum tarafından da ciddiye alınıyor. Türkiye’de özel sektör dahil bütün sivil toplum kuruluşları da siyasi geleceğimize ilişkin görüş bildiriyor ki zaten bu olması gereken birşeydir. 
     
     Lütfi Yenel TÜSİAD Üyesi 
Siyaseti herkes tartışabilir      Bence sınırı aşmaz. Çünkü Avrupa toplumuna entegrasyon sadece siyasi bir olay değildir. Avrupa Topluluğu ile ilgili bir konu toplam bir entegrasyondur. Bu entegrasyonun içinde de her türlü konu mevcut. Olayın siyasi ekonomik ve savunma tarafı var. Dolayısıyla herkes görüşünü bildirebilir diye düşünüyorum. Bunun tartışılmasını da yararlı görüyorum ancak başka bir alternatif içerisinde bulmayı doğru bulmuyorum. Bu konudaki siyasi yaklaşımda bugüne kadar bütün hükümetler tarafından bu yönde olmuştur. Ama bu tartışılmaz demek değildir. Tartışmaya asker de dahil herkes katılabilir. Bu demokrasinin bir gereğidir. Ancak kurumlar kendi içlerindeki uygulamalarda bunun sözcülüğünü kimin yapacağına karar vermelidir. 
     



 GÜNCEL 



















</TEXT>
</DOC>
