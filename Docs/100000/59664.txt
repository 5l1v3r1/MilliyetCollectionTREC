<DOC>
<DOCNO> 59664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/30/guncel/gun05.html </URL>
<DATE> 2001/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Pornocu sapık korkuyor 
</HEADLINE>
<TEXT>

Cezaevinde tek kişilik koğuşa konan Özgen İmamoğlu, intihar etmemesi için çarşafsız yatakta yatırılıyor 
     F. Hatun ALAGÖZ Nail KAHRAMAN BURSA, DHA 

     Bursa’da Hidayet Vakfı’na ait Özel İlkgüneş İlköğretim Okulu’nda, psikolojik danışmanlık ve rehber öğretmenlik yaparken, 10-12 yaşlarındaki çocuklara tecavüz edip çektiği fotoğrafları, internetten pazarlamak istediği iddiasıyla tutuklanan Özgen İmamoğlu’na intihar etmemesi için çarşafsız yer yatağı verildi. 
     Ayakkabı bağları ve kemeri alınan İmamoğlu’nun tek kişilik hücrede bir hafta süreyle intihara karşı gözetim altında kalacağı açıklandı. 
     Erkek çocuklara tecavüz edip fotoğrafları, 18 ülkeye pazarlamak istediği iddia edilen İmamoğlu’nun, Bursa E Tipi Cezaevi nde ilk gecesini geçirdi. İmamoğlu’nun, kendisini cezaevine götüren polislere "Çok korkuyorum" dediği öğrenildi. 
     Suçlamaları kabul etmeyen İmamoğlu, mahkemedeki ifadesinde şunları söyledi 
     "Polisin iddia ettiği gibi çocuklarla cinsel ilişkiye girdiğimi gösteren kanıt yok. Benim tarif edemediğim sorunlarım da var. Fakat bunların ne olduğunu ben de anlatamıyorum. Kendimi nüfustaki yaşımdan çok daha genç hissediyorum. Ayrıca seks konusunda internette yoğunlaştığım da doğrudur. Fakat bundan herhangi bir amacım yok. Sadece kendimi tatmin ettim. 
     



 GÜNCEL 

















</TEXT>
</DOC>
