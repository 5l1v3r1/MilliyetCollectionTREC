<DOC>
<DOCNO> 99313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/yazar/dundar.html </URL>
<DATE> 2002/08/01/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Olağan şüpheliler 
</HEADLINE>
<TEXT>

     Önceki akşam saat 17’de Güneydoğu’da karanlık bir dönem kapandı. 
     23 yıllık Olağanüstü Hal uygulaması kaldırıldı, Tunceli ve Hakkari’de "normal hayat" başladı. 
     Dün Hakkari’deki dostları arayıp sordum, "Nasıl bir Hakkari’ye uyandınız Olağan hayat nasıl bir şeymiş" diye... 
     "Valla daha bir şey anlamadık" dediler. 
     "Normal hayatöta eskisinden farklı bir şey olmamış. Van uçağıyla gelip karayoluyla Hakkari’ye geçenler yine defalarca kimlik kontrolü için çevrilmiş mesela... "Şükretmeyi bilen insanların toprağı"nda temkinli bir ümit vardı 
     "OHAL resmen kalktı da, fiilen ne olacağını göreceğiz." 
     
     Geçen yıl Hakkari’de anlatmışlardı Tedavi için Ankara’ya giden 8 yaşındaki Hakkarili oğlan hayretle sokakları süzerken sormuş babasına 
     "- Panzerler nerede baba" diye... 
     Hakkari’de öğretmenlik yapan İzmirli bir genç de "Burada öğrenciler teneffüste oyun kuramıyorlar" demişti "Toplanma yasağı altında büyümüşler, bunun etkisiyle olsa gerek, grup halinde oynayamıyorlar." 
     "Olağan" hayatı bilmeden büyüyen bu kuşaktan Umut, yetkililerin lise mezuniyet kutlamasına bile izin vermediğini anlatmıştı öfkeyle... 
     Nicedir panzerler kalktı Hakkari sokaklarından gerçi... 
     15 yıl girilemeyen Berçalan Yaylası "halka açıldı". 
     Ama geçenlerde Geçitli köyünde mayın patlaması sonucu koyun otlatan 3 köylü yaralandı. 
     Umutla hüznün, med - cezir manzaraları yaşanıyor Hakkari’de... 
     
     Şimdi dün başlayan "olağan hayatötan manzaralar aktaralım 
     Şehirde uzman hekim yok. Özellikle göz, kulak, burun, boğaz mütehassısı sıkıntısı çekiliyor. 
     Sinema, tiyatro yok. 
     Kentin tek kitabevi geçen yıl kapanmıştı. 
     Gençlerin, - kahvede okey oynamak dışında - yapabileceği hiçbir şey yok. 
     Belediye iflas halinde... Geçmiş borçlarından dolayı parasının yüzde 80’i kesildiğinden, 13 aydır işçisine maaş ödeyemiyor. 
     Devlet - yerel yönetim ilişkilerine bir örnek 
     Önceki yıl Cumhurbaşkanı Hakkari’ye gitti. HADEP’li Belediye Başkanı Hüseyin Ümit karşılamak istedi. Valinin de davetiyle Sezer’in uçağının ineceği alanın bulunduğu askeri birliğe gitti. Kapıda bir subay çevirip kendisini içeri alamayacağını söyledi. 
     
     Dün Hüseyin Ümit’i arayıp "Durum düzeldi mi" diye sordum 
     "H l askeri yetkililerle temasımız yok" dedi. Ancak törenlerde zoraki selamlaşıyorlarmış. 
     "OHAL’in kalkması olumlu bir adım, ama yeni adımlar gerekiyor" dedi Başkan... 
     Boşaltılan köylere dönüş sorunu... korucuların durumu... mayınlı alanların temizlenmesi... 
     Kanlı bir dönemden miras kalan bu sorunlar acil çözüm bekliyor. 
     Bölge kalkınması için bir "ekonomik olağanüstü hal" gerekiyor. 
     
     İşte Başbakan’ın "Gelip ülkemizi bölecekler" diye öcüleştirdiği HADEP’in son seçimde her 3 seçmenden 1’inin oyunu aldığı Hakkari... 
     Yoksulluktan kırıldığı halde, OHAL’siz yaşamla umut tazeliyor. 
     Şehrin girişindeki dağın üstünde "Tek millet, tek dil" yazdığı halde anadilini öğrenip, yayın izleyebilmek için Ankara’nın kararını bekliyor. 
     Ecevit’in "öcü" masalları mı .. 
     Onları hiç etkilemişe benzemiyor. 
     
     







Milliyetçilik ve AB 


Irak, Kıbrıs, AB üyeliği ve seçim harcamaları 


Bodrum havası 


Derviş’i çağırdım Konuşuruz’ dedi 


Derviş’in çağrısı İstikrarlı çoğunluk 


Demirel İsmet Paşa için evet demeyince .. 


Irak legosu 


Olağan şüpheliler 


ABD, Irak’ı vurursa ekonomi çok zarar görecek 


Telaşa gerek yok... 


Tahsilat timleri işbaşında 


Mucize yok, mucize adam hiç yok 


Derviş’e baraj uyarısı 


Milliyet’in TIR’ıyla yola çıkarken 


Irak harbi bizi çok üzecek 


</TEXT>
</DOC>
