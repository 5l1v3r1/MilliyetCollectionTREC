<DOC>
<DOCNO> 99603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/son/sondun23.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Çek Cumhuriyeti'nde Semtex patlayıcısı satan 5 kişi yakalandı. 
</HEADLINE>
<TEXT>

     Çek Cumhuriyeti'nde, Lockerbie'de 1988 yılında 270 kişinin ölümüyle sonuçlanan Pan Am uçağının düşürülmesinde kullanılan Semtex patlayıcısı satmaya çalışan 5 kişi yakalandı. 
     Polis, 48 kilogram Semtex'i satmaya çalışan kişilerin, dün başkent Prag dışındaki bir alışveriş merkezinin parkında yakalandığını bildirdi. 
     Soruşturmanın sürdüğü, tutukluların suçlu bulunmaları halinde 5 yıla kadar hapis cezasına çarptırılabileceği belirtildi. 
     Çek Cumhuriyeti'nde Explosia firmasının ürettiği Semtex patlayıcısı, 20 yıl süreyle kullanılabiliyor. Explosia, bu patlacının yerine, 3 yıl kullanılabilen yeni bir patlayıcı geliştirdi. 
     Hükümet, geçen Ocak ayında, Semtex'in kötü niyetle kullanımını en aza indirgemek için şirketi satın almaya karar vermişti. Bu konuda, yıl sonu ya da gelecek yıl başında anlaşmaya varılması bekleniyor. 
     





</TEXT>
</DOC>
