<DOC>
<DOCNO> 61581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/son/soneko05.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası Türkiye Temsilcisi Chibber Başbakanlık'ta 
</HEADLINE>
<TEXT>

     Dünya Bankası Türkiye Temsilcisi Ajay Chibber, bankaların sermaye yapılarının güçlendirilmesini öngören mali sektör tasarısının, ekonomik program için önemli olduğunu söyledi. 
     Chibber, ''köy-kent projesi'' ile ilgili bilgi almak üzere Başbakanlık Müsteşar Yardımcısı Selçuk Polat'la görüşmek üzere Başbakanlık'a geldi. 
     Chibber, Başbakanlık'a gelişi sırasında gazetecilerin bankacılık sektörü çalışmalarıyla ilgili sorusu üzerine, Hükümet ve Ekonomiden Sorumlu Devlet Bakanı Kemal Derviş'in birlikte bankacılık ve reel sektör konusunda çalıştıklarını ama çalışmaların ayrıntılarını bütünüyle bilmediğini ifade etti. 
     Chibber, ilgililerin şeffaflık için önemli bir çalışma yaptıklarını da sözlerine ekledi. 
     






</TEXT>
</DOC>
