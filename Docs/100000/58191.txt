<DOC>
<DOCNO> 58191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/21/ekonomi/eko01.html </URL>
<DATE> 2001/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Arjantin krizi yayılmaz 
</HEADLINE>
<TEXT>

     Uluslararası Para Fonu IMF Birinci Başkan Yardımcısı Anne Krueger, Arjantin’deki ekonomik krizin diğer gelişmekte olan ülkelere sıçrama olasılığının "düşük" olduğunu söyledi. Resmi bir ziyaret amacıyla gittiği Hindistan’dan açıklamalarda bulunan Krueger, krizin bulaşma tehlikesinin şaşırtıcı biçimde az olduğunu vurguladı. 
     IMF Dış İlişkiler Direktörü Tom Dawson tarafından yapılan bir açıklamada da Fon’un Arjantin’in yeni otoriteleri ile birlikte güçlendirilebilir bir program üzerinde çalışabileceği ve IMF’nin buna destek vereceği belirtildi. 
     Dawson, "Arjantin’in yeni otoriteleri ve yeni bir perspektifle güçlendirilebilir bir program üzerinde çalışmaya hazırız" dedi. Dawson, "Bu daha önceden de bizim hedefimizdi. Şimdi de hedefimiz" diye konuştu. IMF sözcüsü ayrıca Fon’un seçmiş olduğu ekonomi politikalarından sorumlu olduğunu buna para rejiminin de dahil olduğunu belirtti. 
     
Türkiye doğru yolda’      Bu arada Uluslararası Para Fonu IMF sözcülerinden Conny Lotze ise bir soru üzerine "Türk Hükümeti ekonomik programına tamamen sahip çıkıyor, Türkiye ekonomisini düze çıkarmak için, doğru yolda ilerliyor" dedi. 
     



 EKONOMİ 

















</TEXT>
</DOC>
