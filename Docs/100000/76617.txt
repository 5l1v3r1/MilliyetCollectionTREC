<DOC>
<DOCNO> 76617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/son/sondun37.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Eurovizyon 2002'de Türk şarkısına oy verin 
</HEADLINE>
<TEXT>

     Eurovizyon 2002 şarkı yarışmasında ülkelerini temsil edecek sanatçıların seslendirdiği parçalar bugünden itibaren internetten dinlenebiliyor. 
     Bu yıl 25 Mayıs tarihinde Estonya'nın başkenti Talin'de yapılacak Eurovizyon şarkı yarışmasının resmi internet sitesinde, bütün katılımcıların şarkıları, şarkı sözleri ve sesli video klipleri yer alıyor. 
     Yarışmaya katılan sanatçılarla internet üzerinden sohbet olanağı da sunulan sitede, oy verme olanağı da var. Bu oylamada şu ana kadar en fazla oyu alan ülke Finlandiya, hiç oy alamayan ülkeler Romanya ve Letonya. 
     Türkiye'yi temsil edecek ''Leylaklar Soldu Kalbimde'' şarkısına oy vermek için 
     http www.eurolaul.ee en contestants turkey artist index.php sayfasının sağ tarafında yer alan mavi noktanın içindeki ''vote'' yazısına bilgisayar faresiyle tıklanması gerekiyor. 
     Sami Hodara ve Figen Çakmak'a ait, Grup Safir'in seslendireceği şarkının sözleri şöyle 
     
Leylaklar soldu kalbinde Kal, henüz gitme yanımda kal bu gece Dargınsın, biliyorum sitemler kalsın mazide Gözlerim arar seni hep özlemle Mutsuzum , suskunum, durgunum Yorgunum sensiz ben. 
     Avuçlarında mutluluk Neden bu yolculuk Dur gitme, bitsin özlemler Yaşansın sevdalar, sevdalar. 
     Kal, henüz gitme yalnızlık var içimde Kırgınsın, biliyorum leylaklar soldu kalbinde Yürürüm sensiz bomboş o sahilde Mutsuzum, suskunum, durgunum Yorgunum sensiz ben. 
     Avuçlarında mutluluk Neden bu yolculuk Dur gitme, bitsin özlemler Yaşansın sevdalar, sevdalar. 
     






</TEXT>
</DOC>
