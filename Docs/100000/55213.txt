<DOC>
<DOCNO> 55213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/02/son/sonspo08.html </URL>
<DATE> 2001/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalyaspor 3 - Bursaspor 0 maç bitti 
</HEADLINE>
<TEXT>

     Antalyaspor-Bursaspor karşılaşması, ev sahibi ekibin 3-0 üstünlüğü ile sonuçlandı. 
     Süper Lig maçında Antalyaspor, Bursaspor karşısında ilk yarıyı 2-0 önde kapadı. Maçın ilk yarısında konuk ekip bir penaltı kaçırdı. 
     Karşılaşmaya hızlı başlayan Bursaspor ilk tehlikeli atağını 4. 
     dakikada geliştirdi. Topla birlikte Antalyaspor ceza sahasına giren Ender'i, Şenol çekerek düşürdü ve hakem penaltı noktasını gösterdi. Okan'ın kullandığı penaltı atışında, kaleci Adnan topu iki hamlede bloke ederek gole izin vermedi. 11. dakikada gelişen Antalyapor atağında Uğur, topu ceza alanına aktardı. Atilla Birlik topu ağlara gönderdi, ancak hakem ofsayt kararı verdi. 17. dakikadaki Antalyaspor atağında, Saffet'in Bursaspor kalesine paralel gönderdiği topa Mustafa Gürsel dokundu ve golü kaydetti 1-0. 34. dakikada ev sahibi ekibin kullandığı köşe vuruşunda, topa kafayla önce Şenol, sonra Hüseyin vurdu, ancak top kalecide kaldı. 36. dakikada, Antalyaspor ceza sahasında yaşanan karambolde, Şenol'un ters kafa vuruşunda topu son anda tokatlayan kaleci Adnan, golü önledi. 45. dakikada, Uğur'un ara pasında topla buluşan Atilla Birlik, Bursaspor ceza sahasına girmeden sert ve düzgen bir vuruşla takımının ikinci golünü kaydetti 2-0. Karşılaşmanın ilk yarısı ev sahibi ekibin 2-0 üstünlüğüyle sona erdi. Bursaspor, maçın ikinci yarısına Tayfun'un yerine Hakan'ı alarak başladı. 59. dakikada Atilla Birlik, Bursaspor defansını çalımlayarak ceza sahasına girdi ve Mustafa Gürsel'e pas verdi. Bu futbolcunun sert ve düzgün vuruşunda, Bursaspor kalecisi mutlak bir golü önledi. 61. dakikada, Bursaspor'da Sinan'ın yerine Taner girdi. 65. dakikada, Murat'tan aldığı topla Antalyaspor ceza alanına giren Ender, kaleci Adnan'la karşı karşıya kaldı. Ender'in sert vuruşunda, kaleci Adnan'ı geçen top, üst direğin hemen yanından auta çıktı. 67. dakikada, Bursaspor'un kullandığı serbest vuruşta, Moshoeu topa dokundu. Seken topu Bouazizi topu kaleye gönderdi. Top direğin hemen yanından dışarı çıktı. 70. dakikada, Antalyapor'da Nuri yerini Dursun'a bıraktı. 71. dakikada Antalyaspor 3. golüne kavuştu. Atilla Birlik, orta sahadan aldığı topu Bursaspor defansınına arkasına gönderdi. Bursasporlu futbolcuların ofsayt düşüncesiyle durakladığı bir anda topla buluşan Saffet, hızla Bursaspor ceza sahasına girdi. Önce kaleciyi daha sonra arkadan yetişen savunma oyuncularını geçen Saffet, takımının 3. golünü kaydetti. 72. dakikada, Bursaspor'da Moshoeu yerini Sabona'ya, Antalyaspor'da ise Hüseyin yerini Fatih'e bıraktı. 87. dakikada, Atilla Birlik'in yerine Mehmet oyuna girdi. Bu dakikadan sonra gol olmayınca, karşılaşma Antalyaspor'un 3-0 üstünlüğü ile sona erdi. 
     






</TEXT>
</DOC>
