<DOC>
<DOCNO> 88944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/spor/spo13.html </URL>
<DATE> 2002/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Tyson dağıldı 
</HEADLINE>
<TEXT>

Ringlerin acımasız ismi, İngiliz Lewis’ten dayak yedi ve unvanları alamadı. Sekizinci raundda nakavt olan Mike Tyson, güçlü rakibi önünde adeta kum torbasına döndü 
     DÜNYA ağır sıklet unvan maçında ABD’li Mike Tyson’ı sekizinci raundda nakavt eden İngiliz boksör Lennox Lewis, WBC Dünya Boks Konseyi ve IBF Uluslararası Boks Federasyonu kemerlerini rakibine kaptırmadı. ABD’nin Memphis kentindeki Pramit Arena’da 20 bin kişinin izlediği dev kapışmada, maç öncesi "Onu ringde öldüreceğim" diyen Tyson, hiçbir varlık gösteremezken, sertliğiyle tanınan ünlü boksör, Lewis önünde adeta kum torbasına döndü. 
     SEKİZ raund boyunca uzun boylu Lewis’in yanına yaklaşamayan, sürekli aldığı yumruklarla kaşı patlayıp, gözleri kapanan Tyson, önce dizlerinin üstüne çöktüğü sekizinci raundun 35. saniyesinde, bu kez rakibinin sağ kroşesiyle yere serildi. 23 milyon dolarlık rekor gelir sağlanan maçtan her iki boksör de 20’şer milyon dolar kazandı. Ring ortasına dizilen korumalarla gergin başlayan maç sonunda Tyson, Lewis’i kutlayıp özür dilerken, bir maç daha istedi. 
     



 SPOR 



































</TEXT>
</DOC>
