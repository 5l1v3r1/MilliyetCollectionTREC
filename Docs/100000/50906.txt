<DOC>
<DOCNO> 50906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/son/soneko10.html </URL>
<DATE> 2001/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergiler yüzde 53.2 artacak... 
</HEADLINE>
<TEXT>

     Taşıt, özel işlem, damga, çevre temizlik ve emlak vergileri ile harçları doğrudan ilgilendiren yeniden değerleme oranı yüzde .2 olarak belirlendi. 
     Devlet İstatistik Enstitüsü'nün DİE açıkladığı Ekim ayı enflasyonun beklentilerin üzerinde gerçekleşmesi sonrasında, bu yılın yeniden değerleme oranı da tahminleri aştı. Yeniden değerleme oranına baz teşkil eden toptan eşya fiyatları endeksinde Ekim ayı sonu itibariyle 12 aylık ortalamalara göre değişim yüzde .2 olarak açıklandı. 
     Bu çerçevede Maliye Bakanlığı'nın da önümüzdeki günlerde, yeniden değerleme oranını yüzde .2 olarak ilan etmesi bekleniyor. 
     -VERGİLERE YANSIYACAK- Yeniden değerleme oranı, mevcut Vergi Kanunları uyarınca çok sayıda vergi ve harç ile vergi cezalarında aynı oranda artışa yolaçacak. Bakanlar Kurulu, varolan yetkisini kullanarak, bu oranları düşürebilecek ya da geçen yıl olduğu gibi daha da arttırabilecek. 
     Bakanlar Kurulu'nun yetkisini kullanmaması halinde 2001 başından geçerli olmak üzere motorlu taşıtlar ve taşıt alım vergisi tutarları yüzde .2 oranında artış görecek. 
     Bu durumda 950 kilogram ve altındaki otomobillerin halen 63 milyon 920 bin lira olan motorlu taşıt vergisi yeni yılda 97 milyon 925 bin 
     liraya, 951-1.200 kg arasındaki taşıtların 97 milyon 280 bin lira olan vergisi de 149 milyon 33 bin liraya yükselecek. 950 kg ve altındaki ağırlığa sahip otomobil alanlar, taşıt alım vergisi olarak da 3 milyon 800 bin lira yerine 817 milyon 781 bin lira, 951-1.200 kg arası otomobil alanlar ise 891 milyon 370 bin lira yerine 1 milyar 365 milyon 579 bin lira ödeyecek. Yeniden değerleme ile damga vergisi ve harç tutarları da 2002'de yüzde .2 zamlanacak. Bu durumda 1 yıllık pasaport harcı 33 milyon 180 bin liradan 50 milyon 831 bin liraya çıkacak. Trafik tescil harcı da 46 milyon 640 bin lira yerine 71 milyon 4 bin lira olacak. Yeniden değerleme oranı, 2002'de değerli kağıt bedellerini de bu oranda arttırırken, özel işlem vergisi tutarları da yılbaşından geçerli olmak üzere en az yüzde .2 zam görecek. Vatandaş arasında çöp vergisi olarak anılan çevre temizlik vergisi ile emlak vergisine tabi değerler de 2002'de yüzde 26.6 oranında yükselecek. 
     






</TEXT>
</DOC>
