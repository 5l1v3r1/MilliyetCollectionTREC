<DOC>
<DOCNO> 64261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/yasam/yas04.html </URL>
<DATE> 2002/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Korkutun dedik onlar öldürdü’ 
</HEADLINE>
<TEXT>

Melih Atay cinayetinin azmettiricisi olmakla suçlanan Kölük kardeşler "Öldürülmesini istemiyorduk" dedi 
     ERDEM ÖZTÜRK İstanbul 

     Halıcı Melih Atay cinayetiyle ilgili gözaltına alınan 8 kişiden, tetikçi Koray Kurt ve gözcülük yapan Yıldırım Şenocak’a dün tatbikat yaptırıldı. 
     Zanlılar önce Nuruosmaniye’deki Atay İşhanı önüne getirildi. Cinayetten bir süre önce Atay’ı takip etmeye başladıklarını anlatan Kurt, ancak kalabalık nedeniyle burada öldürmekten vazgeçtiklerini söyledi. 
     Çelik yelek giydirilen Kurt ve Şenocak, daha sonra Bebek Otobüs Durağı’na götürüldü. Gözcülük yapan Şenocak gizlendiği yeri polislere gösterirken, tetikçilik yapan Koray Kurt olayı nasıl gerçekleştirdiğini tüm ayrıntılarıyla anlattı. 
     Atay’ın, Cağaloğlu’nda yaptırdıkları otoparkla ilgili, kendileri hakkında sürekli şikayet dilekçeleri verdiğini anlatan Kölük kardeşler, "Artık başa çıkamayınca Habib Kocabaş’dan yardım istemeye karar verdik. Daha sonra Kocabaş’a 10 bin dolar vererek Atay’ı korkutmasını istedik. Ancak Atay’ın öldürüldüğünü duyduk. Biz asla öldürülmesini istemedik. Sadce korkutun dedik. Atay’ın öldürülmesine çok üzüldük" şeklinde ifade verdi. 
     Başbakan Bülent Ecevit’in ABD gezisine de katılan İsmail Kölük’ün poliste ifade verirken sürekli ağladığı belirtildi. 
     



 YAŞAM 





















</TEXT>
</DOC>
