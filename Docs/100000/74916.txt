<DOC>
<DOCNO> 74916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/son/soneko17.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Karakoyunlu'dan Derviş'e övgü... 
</HEADLINE>
<TEXT>

     Devlet Bakanı Yılmaz Karakoyunlu, Türkiye'nin krizle ilgili olarak son derece olumlu ve hızlı bir gelişme gösterdiğini söyledi. 
     Karakoyunlu, Devlet Bakanı Kemal Derviş'in ''Kriz bitti'' şeklindeki açıklamasına gösterilen tepkileri değerlendirmesinin istenmesi üzerine, şöyle konuştu 
     ''Bazen böyle konuşmalar sırasında, tek bir cümleyi çekip de onu söylediğiniz zaman, konuşmanın bütünü içindeki yerini anlamak güçleşiyor. Çok muhtemeldir ki, Kemal Derviş beyin konuşması da böyle bir talihsizliğe uğradı. Kemal bey, bu ülkenin ekonomisinin kalkınması için fevkalade emek, gayret gösteren, fevkalade dirayetli, başarılı, çalışan bir bakanımızdır. Ekonomik meselelerimizin çözümünde katkısı olağanüstüdür. Türkiye krizle ilgili olarak son derece olumlu ve hızlı bir gelişme gösterdi.'' 
     






</TEXT>
</DOC>
