<DOC>
<DOCNO> 74307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/24/spor/spo05.html </URL>
<DATE> 2002/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Çizme'nin gözyaşları 
</HEADLINE>
<TEXT>

UEFA tarafından her zaman kollanmaya alışmış İtalyanlar, UEFA’nın Roma’ya verdiği cezaların ardından yaygara kopardılar. Medya, kararı "Skandal" olarak nitelendirdi 
     "Komik karar" 
     CORRİERE DELLO SPORT "Totti, ne darbe Avrupa Şampiyonlar Ligi’nde Türk kavgasının skandal kararı. Televizyondaki görüntülere karşın Galatasaray beraat etti. UEFA dışında herkes olanları gördü. Komik bir karar, sanki Roma tüm bunları yalnız organize etmiş gibi. Roma Kulübü Başkanı pes etmiyor. Daha kötü olabilirdi. 
     
     "Dünya bile gördü" 
     LA GAZZETTA DELLO SPORT "UEFA skandalı. Kavgayı yalnızca Roma ödedi. Tuhaf bir karar. Roma-Galatasaray maçında olanları Dünya gördü. Dünya her türlü kararı kabul etmeye hazırdı, ama Türk futbolcuların hepsinin beraat ettiğini görmek sonuncusuydu. Şimdi bu cezanın yükünü azaltmak için 18 Nisan’da üst mahkeme olacak. O gün Nyon’da bekliyoruz. Provakasyon istenmiyor, ama Roma Başkanı Franco Sensi’nin yanında güçlü bir federasyon başkanı Franco Carraro yer almalı." 
     
     "Erzik’in gücü" 
     CORRİERE DELLA SERA "Kavga yalnızca Roma ödedi. İtalyan karşıtı grup Roma ve Romalılar çok kötü, Galatasaray ve Türkler melek kadar iyi. Kavgaya katılmadılar, polise saldırmadılar, Lima’yı provoke etmediler. UEFA’nın uzun ve tartışılır tarihinde bundan daha büyük skandal bir karar görülmedi. FIFA ve UEFA’nın Başkan Yardımcısı Şenes Erzik’in sonsuz gücü, sonunda bizim kimsesizlerin de gözünü açacak." 
     

</TEXT>
</DOC>
