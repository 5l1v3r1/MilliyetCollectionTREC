<DOC>
<DOCNO> 50117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/siyaset/siy01.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Evlenme yaşı 18 oldu, reis değişti 
</HEADLINE>
<TEXT>

     ANKARA Milliyet 

     MHP karşı çıkınca kriz yaratan, Medeni Kanun’un "evlilikte edinilen malların tümünün boşanma sırasında eşit paylaşımını" öngören maddeleri Genel Kurul’dan geçti. 
     MHP’li Orhan Bıçakcıoğlu, SP’lilerle eşit paylaşım yerine, "sadece ailenin ortak kullanımına sunulan malların eşit paylaşımını" öngören bir önerge verdi. 
     Önerge üzerinde, "Bakan istifa eder" diyerek konuşmayıp söz hakkını SP’li Fethullah Erbaş’a veren Bıçakcıoğlu, eşit paylaşımlı mal rejiminin, ailede herkesi mağdur edeceğini savunmuştu. Önerge iktidarın oylarıyla reddedildi. Genel Kurul’da kabul edilen maddelerin getirdiği yenilikler şöyle t Aile reisinin koca olduğuna ilişkin hüküm kaldırıldı. Eşler evlilik birliğini birlikte temsil edecek, geçimi birlikte sağlayacak. Konutu eşler birlikte seçecek. Anlaşmazlık halinde hakim karar verecek. 

</TEXT>
</DOC>
