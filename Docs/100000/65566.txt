<DOC>
<DOCNO> 65566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/son/soneko05.html </URL>
<DATE> 2002/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     ABD Doları, Avrupa borsalarında geçen hafta önemli para birimlerinin bazıları karşısında değer kazanırken, diğerleri karşısında geriledi. Altın fiyatları ise yükseldi. 
     Japon Merkez Bankası Başkanı'nın Japon Yeni'nin son zamanlardaki değer kaybının süratinden duyduğu endişeyi ifade etmesiyle, New York döviz borsasının Cuma günkü kapanışında dolar, Japon Yeni karşısında 1 yenden fazla değer kaybetti. 
     New York Borsası'nın Cuma günkü kapanışında dolar 134.52 yenden 133.43 yene geriledi, dolar Cuma günü 133.07 ile 135.04 yen arasında dalgalandı. 
     Japon Yeni'nin değer kaybı bu ülkenin ihracatını daha ucuzlaştıracağından, rakiplerinden ABD, Çin ve Güney Koreli ihracatçılar zorlanacak. Diğer Asya ülkeleri de, Japonya ile rekabet için kendi para birimlerinin dolar karşısında değer kaybını teşvik ederse, bu durum bölgeyi altüst edebilecek. 
     New York Borsası'nın Cuma günkü kapanışında euro 85.89 sentten 86.20 sente yükselirken, sterlin 1.4121 dolardan 1.4169 dolara çıktı. Dolar 1.7195 İsviçre frangından 1.7157 franga gerilerken, 1.5840 Kanada dolarından 1.5913 Kanada dolarına çıktı. 
     Londra borsasında Pazartesi günü 86.37 sentten işlem gören euro, Cuma günkü kapanışta 86.03 sente geriledi. 
     Londra Borsası'nda Pazartesi günü öğleyin 4.29 dolardan işlem gören gümüşün ons fiyatı Cuma günkü kapanışta 4.28 dolara geriledi. 
     Wall Street'te Dow Jones Endeksi geçen hafta 67.18 puan binde 7 artışla 9,907.26 puana yükselirken, Nasdaq Bileşik Endeksi 26.45 puan yüzde 1.4 kayıpla 1,911.25 puana geriledi. Standard Poor's 500 Endeksi de 11.08 puan yaklaşık yüzde 1 kayıpla 1,122.20 puana indi. 
     Londra menkul kıymetler borsasında FTSE-100 Endeksi geçen hafta 24.9 puan binde 48 artışla 5,189.7 puana yükseldi. Tokyo menkul kıymetler borsasında Nikkei Endeksi, siyasi belirsizlik ve şirketlerin zayıf performansları nedeniyle geçen hafta 352.71 puan düşüşle 9,791.43 puana indi. 
     






</TEXT>
</DOC>
