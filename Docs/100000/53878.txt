<DOC>
<DOCNO> 53878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/yazar/kohen.html </URL>
<DATE> 2001/11/24/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
Bir şeyler pişiyor ama ne 
</HEADLINE>
<TEXT>

     ABD şimdi Irak'ı hedef alan bir "ikinci cephe" açmaya mı hazırlanıyor 
     Son günlerde Washington'da terörizme karşı savaşın yeni hedefinin Irak olacağı o kadar yüksek sesle konuşuluyor ki, bu "söylentiler"i ciddiye almamak imkansız. 
     Başta "Irak senaryosu"nu, Paul Wolfowitz, Richard Perle ve tabii yazar William Safire gibi "şahinler" gündeme getiriyordu. Şimdi Condoleeza Rice ve hatta Colin Powell gibi "güvercinler" de savaşın Irak'a sıçrayabileceğinden söz ediyorlar. 
     Belli ki, bu konuda Washington'da - Amerikalıların deyimi ile - "bir şeyler pişiyor"... 
     
     AMA ne Orası belli değil işte. 
     Gerçekten ABD Irak'ı vuracak mı Ne zaman Hangi gerekçe ile Nasıl 
     Birinci soruda, giderek "olabilirlik" oranı yükseliyor. Artık şahin veya güvercin, bütün resmi ağızlar, ABD'nin Saddam'ı alaşağı etmeyi aklına koyduğunu açıkça söylüyorlar. 
     İkinci soru üzerindeki spekülasyonlar, Amerikan "eylemi"nin Afganistan harekatı bittikten sonra gerçekleşeceği yönünde. Washington'da gözlemciler, Afganistan'da savaş sürerken bir "ikinci cephe"nin açılmasına pek ihtimal vermiyorlar. 
     Üçüncü soru ile ilgili gerekçe, şimdilik pek açık değil. Başta Saddam'ın, Bin Ladin ve teşkilatını - yani uluslararası terörizmi - desteklemekle suçlanabileceği sanılmıştı. Ama şimdi Amerikan yetkilileri, daha çok Irak'ın "kitle imha silahları"nı gizlice üretip depoladığını ve bunun büyük tehlike yarattığını öne sürüyorlar. Bununla ilgili inandırıcı delil var mı Böyle bir durum varsa, bu Irak'ı bombalamak için geçerli bir gerekçe mi Bu sorular da tartışmaya açık. 
     Dördüncü sorunun da açık bir yanıtı yok. ABD'nin belirli askeri hedefleri havadan vurması mümkün. Bağdat'a füzeler yağdırması da... Yoksa ABD "içeriden" bir eylem ile Saddam'ı yok etmeyi mi düşünüyor Bu da mümkün. Bunun kimin tarafından, ne şekilde gerçekleştirileceği de "çok bilinmeyenler" arasında .. 
     
     GELELİM konunun bizi ilgilendiren yönlerine. 
     Gene Washington'da dolaşan veya dolaştırılan söylentilere göre, ABD vuracağı zaman, Türkiye'nin de desteğini isteyecek. 
     "İsteyecek" diyoruz çünkü üst düzey Türk ve ABD yetkililerinden duyduğumuz şey, son zamanlarda Türk ve Amerikan bakanları ve diplomatları arasında yapılan temas ve görüşmelerde "böyle bir istek veya telkinin vuku bulmadığı"dır. 
     Şu sırada bunun "vuku bulmamış olması" doğal. Çünkü Washington'da henüz fikirler "pişiyor". Planlar hazır olunca böyle bir dilek veya istek Ankara'ya iletilebilir. 
     Açıkçası, Ankara bu konuda tedirgin. Gerçi Türkiye tavrını açıkça ortaya koydu ve Irak'ın hedef olmasını arzu etmediğini, açık - seçik beyan etti. Ama, her şeye rağmen ABD Irak'a karşı "harekete geçerse" Türkiye ne yapacak Tabii bu, yukarıda saydığımız olasılıklara bağlı. Ankara'da da şimdi buna göre formüller "pişiyor"... 
     
     







Alfabe tartışması 


Nasıl adalet 


Asker işi Powell'ı bekliyor 


Hükümetin ömrü uzadı ama... 


Dansta ayağa basmak 


Sevgili öğretmenim 


Öğretmenlik neden gözden düştü 


Bir şeyler pişiyor ama ne 


Tutkular, acılar, gülümseyen deyişler 


Denizciler "demir attı" 


Öğretmenler Günü "o günler" kutlanırdı... 


Açık Radyo'da 11 Eylül 


Arseven'in boy hedefi medya 


Alın size yasa 


Denktaş ve Baykal ve Kıbrıs ve CHP 


IMF sayesinde herkes milyoner 


</TEXT>
</DOC>
