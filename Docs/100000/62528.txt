<DOC>
<DOCNO> 62528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/yazar/cemal.html </URL>
<DATE> 2002/01/16/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Ankara, Saddam sonrasına hazırlıyor kendini... 
</HEADLINE>
<TEXT>

     Amerika'da yaygın bir görüş var. Deniyor ki "Saddam Hüseyin'le hesabı yarım bırakmasaydık, 11 Eylül felaketine uğramazdık. Herkes aklını başına toplar, Bin Ladin'ler de boy göstermeye cesaret edemezdi." 
     ABD'nin Saddam Heseyin'den kurtulma gerekçelerinden biri bu. 
     Diğerine gelince 
     Kitle imha silahları. 
     Irak'ın elindeki kimyasal ve biyolojik silahların Tabii bu arada Saddam'ın geliştirmekte olduğu nükleer silahlarla füzelerin yalnız bölge için değil, kendisi için de tehdit oluşturduğuna inanıyor Amerika. Saddam'ın bu silahları, taşeron teröristler aracılığıyla ABD'de de kullanabileceğinden kaygı duyuyor. 
     ABD'nin bir başka gerekçesi 
     Körfez petrolü... 
     Batı kapitalizminin can damarlarından biri olan Körfez petrolünün tepesinde Saddam Demokles'in Kılıcı gibi sallanıyor. Bu da ABD'yi rahatsız eden bir başka durum. 
     Bütün bu nedenlerle Başkan Bush yönetimi kafasına koymuş durumda, Saddam'dan kesin kurtulmak istiyor. 
     Ama henüz nihai planın ortaya çıkmadığı anlaşılıyor. Irak'a karşı askeri operasyon alternatifi gitgide ağır basmakla birlikte, Washington'da tartışmalar, beyin fırtınaları hala devam ediyor. 
     Ankara'ya gelince... 
     Derdi artık Saddam Hüseyin değil. Saddam devrilirse, vah vah diyecek kimse kalmadı başkentte. Ancak, başta Irak'ın toprak bütünlüğü olmak üzere bir askeri müdahalenin sonuçları konusunda bazı haklı duyarlıkları var Türkiye'nin. 
     Bunların kökleri on yıl öncesine gidiyor. Saddam'ın 1990 yazında Kuveyt'i işgal etmesiyle patlayan kriz ve arkasından gelen Körfez Savaşı ülkemizi birçok bakımdan güç durumlara soktu. 
     PKK, Kuzey Irak'taki otorite boşluğundan yararlandı ve güçlendi. 1990'lı yılların ilk yarısında Güneydoğu'nun kana bulanmasında bu gelişme büyük rol oynadı. Hem terör hem Irak ambargosu, Türkiye ekonomisini yıllar boyu kanattı. 
     Oysa 2002'de durum farklı. 
     PKK'nın beli kırıldı. Terörün, silahlı mücadelenin çıkmaz yol olduğunu gördüğü için, ismini de değiştirerek siyasallaşma çabasında. Öcalan İmralı'da yatıyor. 
     Güneydoğu sakin 
     Silah sesinden uzak yazlar geçiriyor. Bu sayede ekonomik ve sosyal iyileşmenin işaretleri çoğalıyor Güneydoğu'da. 
     Ayrıca Türkiye bugün artık Kuzey Irak'ta 1990'lı yılların ikinci yarısından itibaren bölgeyi kontrolü altına almış ve güvenlik dengelerini kurmuş durumda. 
     Bir başka deyişle 
     Kuzey Irak'ta artık Türkiye'den habersiz kuş uçmadığı söylenebilir. 
     Ya Kuzey Irak'ta bir Kürt devleti .. 
     Mevcut fiili durum bunun için uygun. Irak Kürtlerinin 1990'ların başından beri devletleşme çabası içinde oldukları da sır değil. 
     Ancak, Türkiye böyle bir devleti savaş nedeni sayacağını devlet belgelerine koymuş durumda. O yüzden Türkiye'ye rağmen Kuzey Irak'ta böylesi bir gelişmeye ihtimal vermek çok güç... 
     Kısacası 
     Türkiye'nin, uzun ve acılı yıllardan sonra Irak'la ilgili olarak kurmuş olduğu dengeler var. Saddam'a karşı bir Amerikan askeri operasyonun bütün bu dengeleri altüst etmesinden haklı olarak kaygı duyuyor Ankara. 
     Ayrıca, son zamanlarda rayına oturmaya başlayan Türk ekonomisinin de böyle bir askeri operasyondan olumsuz etkilenmesi, bir başka tedirginlik kaynağı Ankara'da... 
     
Saddam'la da gitmiyor      Bu nedenlerle Washington'un askeri operasyon opsiyonuna karşı Ankara demeç diplomasisi ile sesini yükseltirken, Washington'la Irak pazarlığında elini de güçlendirmeye bakıyor. 
     Çünkü şurası bir gerçek 
     Saddam'la da gitmiyor 
     Ankara bunu görmüş durumda. 
     Saddam sonrası için özellikle Kuzey Irak'la ilgili olarak daha çok kafa yoruyor, planlar geliştiriyor. Zihinsel olarak da kendini Saddam sonrasına hazırladığı anlaşılıyor Ankara'nın... 
     Galiba başka çare de yok. 
     
     







Cezaevi ve örgüt 


İsteyenin yüzü... 


ABD Saddam gitmeli 


Ankara, Saddam sonrasına hazırlıyor kendini... 


Galeta kırıntısı 


İstanbul felaketin eşiğinde 


Döviz kuru Yanlış hesap Bağdat'tan döner 


Acımak, aşk ve 100 yaşında Nazım 


Öbür zirve 


Yakında ilaç alacak eczane kalmayacak 


Susurluk'ta şimdi ne olacak 


Körfez yalanları... 


Ecevit’in yanında gizli bir yarış 


Dubai Bir emirlik yeniden inşa ediliyor 


Küçük bir şirket işi Kanlı İpek Yolu 


Küçükler de haklı 


</TEXT>
</DOC>
