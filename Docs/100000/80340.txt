<DOC>
<DOCNO> 80340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/son/sondun31.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunan halkı Türkiye ile yakınlaşma politikasını destekliyor 
</HEADLINE>
<TEXT>

     Yunan halkının çoğunluğunun, Türkiye ile adım adım yakınlaşma politikasını desteklediği bildirildi. 
     Atina'da yayımlanan To Vima gazetesinin ''Kapa Research'' adlı şirkete yaptırdığı kamuoyu yoklamasına katılan Yunanlıların yüzde 57.5'i Türkiye ile mevcut yakınlaşma politikasının sürdürülmesinden, yüzde 37.3'ü ise daha sert bir politika izlenmesinden yana olduklarını bildirdiler. 
     Türkiye ile Yunanistan arasında yakın gelecekte bir krizin yaşanması olasılığına inananların oranının yüzde 14.4 olurken, deneklerin yüzde 21'i karşı yönde görüş belirtti. Kriz yaşanmasının küçük bir olasılık olduğunu söyleyenlerin oranı ise yüzde 31.9 oldu. 
     Kamuoyuna araştırmasına katılanların yüzde 66'sı Kıbrıs sorununun adil bir şekilde çözülebileceği umudunu beslemediklerini, yüzde 28.5'u ise adil çözüm umudunu taşıdıklarını açıkladılar. 
     





</TEXT>
</DOC>
