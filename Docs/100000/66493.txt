<DOC>
<DOCNO> 66493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/ekonomi/eko07.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Konuşmuyor, sinyalleşiyorlar 
</HEADLINE>
<TEXT>

Cep telefonu konuşma ücretlerinin vergiler dolayısıyla çok yükseldiğini belirten Turkcell Genel Müdürü Akpınar, Aboneler konuşmuyor, beni ara sinyali gönderiyorlar’ dedi 
     Turkcell Genel Müdürü Muzaffer Akpınar, cep telefonu görüşme ücretlerinin vergiler dolayısıyla çok yüksek olduğunu, kullanıcıların da cep telefonlarını artık konuşmak için değil sinyalleşmek için’ kullanmaya başladığını söyledi. Akpınar, "Kriz dolayısıyla sıkıntı var. Aboneler tasarruflar yapmak zorunda kalıyor. Arıyor, çaldırıyor, karşısı beni ara’ sinyalini alıyor, gidip başka yerden normal telefondan arıyor" dedi. 
     
     260 milyon fatura ödüyor 
     Düzenlediği basın toplantısında, 2000 yılı cirolarının yüzde 70’ini devlete vergi olarak ödediklerini ve devletin her organının vergi empoze ettiğini belirten Akpınar, "Vergi olsun ama makul seviyelerde olsun. Bazı vergiler belirli dönemler için’ alınacak deniyor ama sonradan kalıcı oluyor. Bunu yabancı yatırımcılara anlatamıyoruz" dedi. 
     Faturaların vergiler dolayısıyla çok kabarık geldiğini belirten Akpınar, iş konuları dışında kullandığı kişisel cep telefonu için geçen ay 260 milyon lira fatura ödediğini belirtti. 
     
     Turkcell’i beş CEO yönetecek 
     Turkcell’deki yeni organizasyon yapısını’ da anlatan Genel Müdür Muzaffer Akpınar, şirketin bir ilki gerçekleştirdiğini, üst düzey yönetimde kendisiyle birlikte toplam beş CEO’nun olacağını, belirtti ve bu organizasyonla şirketin hedeflerine daha rahat ulaşacağını kaydetti. 
     
     Biz de tahkime gittik’ 
     Bugüne kadar çok tartışılan ulusal dolaşım roaming ile ilgili açıklamalarda da bulunan Akpınar, "Bu konu maalesef ticari olmaktan uzaklaştı. Biz de tahkime başvurduk. Diğer operatörlere lisansları verilirken devlet söz verdi’ deniliyor, fakat biz bu söze muhatap olmadık. Böyle bir sözün verildiğini bilmiyoruz. Ay - Cell’in Türk Telekom ile yakınlığı, bir devlet kurumu kisvesi içinde oluşu, bakanlarımızın o şirketle ilgili farklı hissiyatlarının olması bizi tedirgin eder" dedi. 
     



 EKONOMİ 






















</TEXT>
</DOC>
