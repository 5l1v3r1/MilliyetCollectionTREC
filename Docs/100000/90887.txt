<DOC>
<DOCNO> 90887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/spor/spo08a.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakem yine RUIZ 
</HEADLINE>
<TEXT>

     FIFA, Milli Takımımız’ın, Senegal ile oynayacağı maça yine Kolombiyalı hakem Oscar Ruiz’i atadı. Hakem Komitesi, Ay - Yıldızlı ekibimizin, Çin’i 3 - 0 yendiği ilk tur son maçında başarılı olan Ruiz’in, Senegal maçında da düdük çalacağını açıkladı. Ruiz’in yardımcılıklarını Arjantinli Jorge Rattalino ile Paraguaylı Miguel Giacomuzzi yapacaklar. 
     RUİZ, 2002 Dünya Kupası’nda 4 Haziran’da oynanan ve Güney Kore’nin 2 - 0 kazandığı Polonya maçında da görev yapmıştı. Çeyrek finalin diğer maçlarının hakemleri ise şöyle 21 Haziran İngiltere - Brezilya Felipe Ramos Rizo Meksika , Almanya - ABD Hugh Dallas İskoçya , 22 Haziran İspanya - Güney Kore Gamal Ghandour Mısır . 
     
Ruiz kimdir      1 Kasım 1969 doğumlu Ruiz, FIFA kokartını 1 Haziran 1995’te aldı. Uluslararası alanda ilk maçını 1995’te Paraguay - Venezuela ile yöneten 1.85 boyundaki Ruiz, 1999 FIFA Konfederasyon Kupası ve 1999 Copa America’da da görev yaptı. Ayrıca 2000 Dünya Kulüpler Şampiyonası ve 2001 Copa America’da da düdük çaldı. 
     



 SPOR 


































</TEXT>
</DOC>
