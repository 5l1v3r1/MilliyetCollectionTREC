<DOC>
<DOCNO> 84295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/16/yazar/bila.html </URL>
<DATE> 2002/05/16/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Jandarma ve engelliler 
</HEADLINE>
<TEXT>

     Jandarma Genel Komutanlığı'nın "Özürlülere Yardım Seferberliği" büyük ilgi görüyor. 
     Jandarma Genel Komutanı Org. Aytaç Yalman'ın talimatıyla başlatılan özürlülere yardım faaliyetleri içinde en fazla ilgiyi "bir günlük askerlik" görüyor. 
     Özürlü vatandaşlarımızdan isteyenler bir günlüğüne da olsa askere alınıyorlar. Üniforma giyiyorlar. Kışla havası teneffüs ediyorlar. Özürlü birçok genç, asker olmanın gururunu yaşıyor. 
     Askerlik yapmamış, yapamamış olan Türk insanı için üzüntü kaynağıdır. Sağlık nedenleriyle askere alınmayan gençlerde de hep bir burukluk olur. Sadece kendilerinde değil anne ve babalarında da aynı duygu vardır. 
     Askerdeki oğulları anneler için hep gurur kaynağıdır. Yemin törenlerine gösterilen ilgili, tutulamayan gözyaşları hep bu mutluluğun sonucudur. 
     Jandarma Genel Komutanlığı'nın bu duyguyu, mutluluğu özürlü gençlerimize, onların anne ve babalarına da yaşattı. Bu ince davranış her türlü takdire değer. 
     Özürlü olmanın yaşamda yürümeye engel olmadığını gösteren iyi örneklerden biri bir günlük askerlik... 
     Jandarma bu uygulamayı çoğu ilde şenliğe dönüştürdü. 
     Bu şenliklerde ayrıca özürlüler konusunda toplumu aydınlatıcı faaliyetler de yapılıyor. Paneller düzenleniyor, tebliğler sunuluyor. Vatandaşların soruları yanıtlanıyor. Özürlü vatandaşlarımıza ve ailelerine yaşamı nasıl daha kolay kılabilecekleri hakkında tıbbi ve teknik bilgiler veriliyor. 
     Özürlü vatandaşlarımızın yapabilecekleri meslekler, spor dalları hakkında bilgi ve olanaklar sunuluyor. 
     Bu şenliklerden biri de 15 - 16 Mayıs tarihlerinde Kırıkkale'de yapılacak. 
     "Özürlülere Yardım Seferberliği" toplumun her kesiminden destek bekliyor... 
     
     







İslamda tartışma 


Durmadan ırzına geçilen konular ve yakası açılmadık konular 


Şerefli tahlil.. 


Jandarma ve engelliler 


Sayın Ecevit, hiç olmazsa bu kez... 


Zeki Müren'in eşcinsellik tartışması rezalet 


Ecevit'e de 10 numara 


İçime çekmiyorum ki .. 


Varsayalım ki Ecevit ayrılma kararı aldı... 


Rusya artık "dost ve müttefik" 


Alacakaranlık Kuşağı Ülkesi 


Özerk borsa gerçeği’ 


Bu komplonun hesabı zor verilir 


İsveç elçimizin dedesi ve Fenerlilerin bayrak kavgası... 


Derviş'i DSP'ye davet 


Kitaplar arasında boğulmak 


İş bilenin kılıç kuşananın 


Tayyip Erdoğan tutuklattı 


</TEXT>
</DOC>
