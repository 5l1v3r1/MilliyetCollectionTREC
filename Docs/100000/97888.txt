<DOC>
<DOCNO> 97888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/25/yazar/pulur.html </URL>
<DATE> 2002/07/25/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
İsmail Cem’in pastırma sorunu 
</HEADLINE>
<TEXT>

     KABUL günlerinde kaynanalar, gelinlerini birbirlerine çekiştirirken "söylesem laf oluyor, sussam gönül razı değil " derlermiş... 
     Biz de onlara döndük, ne zaman "Bu adamlar siyasetin suyunu çıkardılar, her gün itibar kaybediyorlar, yazık ki onların eteğine yapışıp giden - bizim bazı meslektaşlar dahil - battıkça batıyorlar" dedik mi hemen kaşlar çatılıyor. 
     "Bunlar demokrasinin gereği, sen demokrat değil misin " 
     Hele bunu "28 Şubat demokratları" söylemiyor mu 
     Sanki demokrasinin ve demokratlığın şartı, bu saçmalıkları yutup hazmetmek... 
     
     ŞU Ecevit’in haline bakın, önce erken seçimi kabul ediyor, sonra "içime sindiremedim" dercesine vazgeçiyor, Devlet Bahçeli "hükümetten çekiliriz " diye dayatınca yeni planlar kurmaya çalışıyor, plan tutmayınca, yine seçime dönüyor, bunun adı da demokrasi oluyor. 
     Hele, sanki yeni gibi Tayyip Erdoğan’ın partisiyle HADEP’i tehlikeli bulması yok mu 
     Hazret sanki, Amerika’yı yeniden keşfediyor. 
     Acaba Sayın Ecevit’e "iyi huylu tarikatlarınızdan ne haber " diye sorsak ayıp mı olur 
     "O iyi huylu tarikatın partinizdeki uzantısı şimdi nerede diye bir soru daha sorsak. 
     
     YA Tansu Çiller’in "mucizeler"i.. 
     Geçen gün televizyonda, Türkiye’de mucizeler yaratılacağını söylüyordu, doğrudur 
     Kendileri, Erbakan Hoca’nın kolunda, öyle bir mucize yarattılar ki 
     
     YA ANAP, önce Avrupa uyum yasaları diyor, seçim daha sonra vazgeçiliyor, önce seçim, sonra uyum... 
     
     BİR başkası, DSP’nin Genel Sekreteri, Hasan Gülay’ın cep telefonu çalıyor, ince bir kadın sesi 
     "Mıymıntı herif, Bülent’in yanından uzaklaş " 
     Adam "Bu Rahşan Hanım" diye partisinden istifa ediyor, oysa Rahşan Hanım "Ben kimseye telefon etmedim" diyor. 
     Rahmi Sezgin, İzmir DSP milletvekili, sabah evden çıkıyor "Yeni Türkiye Partisi"ni kuruyor, akşam eve, pardon DSP’ye dönüyor. 
     Ya Tayyip Erdoğan’ın "yarı çıplak" Sevda Demirel’li partisine daveti... 
     Baleye ve balerinlere hangi gözle baktığı bilinen muhteremin Sevda Demirel’e partisinin kapılarını açması ne büyük "değişim" değil mi 
     Yersen 
     Yiyenlere afiyet olsun 
     
     ŞİMDİ bunları alt alta koyup "Bunun neresi ciddiyet " desek kabahatli yine biz mi oluruz 
     Bereket versin, bazıları siyasetin ciddi bir ucunu yakaladı, Kayseri gezisinde, iki dilim pastırma yiyen İsmail Cem’i merak ediyorlar 
     "İsmali Cem, pastırma sever mi, sarımsağın kokusuna dayanır mı " 
     İsmail Cem’in, pastırmayla ülfetini bilmeyiz ama, sucuğa kefiliz. 
     1970’li yıllarda İnönü Stadyumu’nda İsmail Cem’le maç seyreder, çıkınca da "nallı kuzu"dan mamul "sucuk ekmek" yerdik eğer yanılmıyorsak "tükürük köftesi" yediğimiz de olmuştur. 
     Sucuğun içinde sarımsak olduğuna göre, demek İsmail Cem’in sarımsam kokusundan yana bir sıkıntısı yok 
     Sucukla, sarımsağa açıklık getirdik ama, ille de pastırma 
     
     DÜZELTME Murat Demirel’in tutuklanma tarihi 28 Eylül 2000’dir, düzeltiriz. 
     
     







HADEP 


Yahu sıkmayın canınızı... 


İdamsız AB yasaları 


Kabus senaryosu ne anlama geliyor 


Bir ihtilalin oluşumundan anılar .. 


Midye siyaseti 


Posof İnternet Cafe 


Nereye gidiyoruz 


Erdoğan’ı beğenenler askere güveniyor 


İsmail Cem’in pastırma sorunu 


Paşabahçe kapanmasın 


TEAŞ’ın zararı, Demirel - Çiller döneminden... 


Ayşe Teyze ABD’nin batıklarından bana ne 


Oğullar Cola’da yetişiyor 


</TEXT>
</DOC>
