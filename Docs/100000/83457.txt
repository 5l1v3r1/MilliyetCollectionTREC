<DOC>
<DOCNO> 83457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/11/son/sonspo08.html </URL>
<DATE> 2002/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Birleşik Grup'tan Aziz Yıldırım'a eleştiri 
</HEADLINE>
<TEXT>

     Fenerbahçeliler Birleşik Grup Derneği, dernek ikinci başkanı Ali Gürel'e, Haysiyet Divanı'nın verdiği 1 yıllık hak mahrumiyeti cezası nedeniyle, kulüp başkanı Aziz Yıldırım'ı eleştirdi. 
     Dernekten yapılan açıklamada, cezanın, Ali Gürel'in bir süre önce Aziz Yıldırım hakkında medyada yaptığı açıklamalar nedeniyle verildiği savunuldu. 
     Fenerbahçe Kulübü Haysiyet Divanı'nın bu yönde aldığı kararların tümüyle şaibeli olduğu iddia edilen açıklamada, ''Sportif alandaki başarısızlıklarını kamufle etmek için sürekli şaibeden bahseden Aziz Yıldırım, son kongrede bizzat kendine yakın isimlerden oluşturduğu alt kurullarda şaibeli kararlar alınması için baskı yapmaktadır.'' denildi. 
     





</TEXT>
</DOC>
