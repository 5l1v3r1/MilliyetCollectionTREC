<DOC>
<DOCNO> 51413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/yazar/akyol.html </URL>
<DATE> 2001/11/09/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
İşçi çıkarmak 
</HEADLINE>
<TEXT>

     BİNLERCE kişi yine işten çıkarılacak... Devletin küçültülmesinin kamu kesiminde 50 bin kişiyi işsiz bırakacağı sanılıyor... 
     Medya sektöründe de yine bir bölüm meslektaşımız işsizler ordusuna katılacak... 
     Bu acıyı çok iyi bilirim... Meslek hayatımda hem işten çıkarma kararlarının altına imzamı attığım oldu, hem işsiz kaldığım... 
     Bazen yönetici bilir ki, falanca kişi çok değerlidir, çalışkandır, dürüsttür, yeteneklidir, gelecek vaat etmektedir... Yine de işten çıkarırsınız çünkü "küçülme" mecburiyetiyle onun çalıştığı bölümü kapatmışsınızdır... 
     Kağıt üzerinde harfler ve rakamlardan ibaret gözüken "işten çıkarma" kararları, aslında insanları ekmeğinden mahrum etmektir... 
     Ama çaresizdir... Ülkenin ekmeği küçülünce, firmaların ve kişilerin de ekmeği küçülür 
     Her müessese, her yönetici bundan acı duyar... 
     Hele de Ramazan ve bayram yaklaşırken, kış kapıdayken, çocuklar okula giderken... 
     
     YÜRÜYÜŞLERLE, mitinglerle ekmeği büyütemezsiniz 
     Türk - İş az mı bağırmıştı, "Çankaya şişmanı, işçi düşmanı" diye 
     DYP - SHP koalisyonu sırasında sendikalar az mı gözdağı vermişti "başbakanlara diz çöktüreceğiz" diye... Doğrusu diz çöktürmüşler, kamuda üretim ve verimlilik artmadığı halde, yani ekmek büyümediği halde, yüksek zamlar da koparmışlardı... 
     O zaman yapılamayan reformlar yüzünden, devlet bir yandan yolsuzluklara battı, öbür yandan hantal kamu kesiminin ve popülizmin yuttuğu yüz milyonlarca doları, yüzde yüz faizle borçlanarak karşıladı... 
     Ve sonunda borca battık 1994'te bir kriz... 2000 Kasımında bir kriz... 
     Hele de Şubat 2001 krizi... Tarihimizde hiç bu kadarını görmemiştik 
     Üstüne üstlük iki büyük deprem... Kurak geçen iki yıl... 
     Kemal Derviş yaz başında düzlüğe çıkmaya başlayacağımızı söylemişti... Hala küçülüyoruz 
     "Kriz yönetimi"nin gerektirdiği süratli ve disiplinli uygulamalar yapılamadı... Koalisyonlar bu sürat ve disiplini gerçekleştiremez zaten... 
     
     ŞİMDİ umudumuz ekonominin gelecek yıl yüzde 4 büyümesi... 
     Meslektaşlarımız için de bir umut 
     "Ekonomi yüzde 4 büyürse reklam sektöründe yüzde 20 büyüme olur " 
     Büyüyen firmalar işçi alırlar, reklam yaparlar, piyasa canlanır... 
     DPT Müsteşarı Akın İzmirlioğlu'na sordum Yüzde 4 büyüme kabaca kaç kişiye iş sağlar 
     "Sektörlere göre değişir" dedi. Yüzde 4 büyüme öngörüsüne göre hesaplanan "2002 Yılı Programı"ndaki istihdam hedeflerini hatırlattı 
     Öngörülen istihdam rakamlarına göre hesapladım şu sonuç çıkıyor 
     2002 yılında yüzde 4 büyümeyi başarırsak, tarımda 60 bin, sanayide 100 bin, hizmetler sektöründe ise 300 bin kişiye yeni iş yaratılacak... 
     Yüzde 4 yerine mesela Çin gibi, bugünkü Rusya gibi, Güney Kore gibi yüzde 8, hatta bazı yıllarda yüzde 10 gibi kalkınabilsek 
     Artık bu toplumsal bilinci harekete geçirmeliyiz Türk ekonomisi büyümeden ekmeğimiz de büyüyemez. Türk ekonomisinin büyümesi ise, ekonominin gereklerini uygulayacak güçlü, istikrarlı hükümetlere bağlı... 
     Ben onun için Yarı Başkanlık sistemini savunuyorum... 
     
     







İşçi çıkarmak 


İşte hortum.. 


Ecevit’le geldim Ecevit’le giderim 


Belalı coğrafyada Irak Kürtleri... 


Baba'ya "de Gaulle" rolü 


Cumhuriyet’e sahip çıkıyoruz 


Dalga geçen kim 


Soru çok, yanıt az 


Türk piramidi, piramide benzemiyor 


Batık projeler 


Fatih Terim de alışacak... 


AB sürecinde Kıbrıs 


Gıdada marka tercihi, krize yenik düştü 


İmparatorluk Sessizliği silkelemek 


Bu "Hacılar" başka hacılar 


</TEXT>
</DOC>
