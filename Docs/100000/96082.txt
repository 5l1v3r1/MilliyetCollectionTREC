<DOC>
<DOCNO> 96082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/son/sonspo06.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya üçüncüsü Milliler, Gürcistan'la karşılaşacak 
</HEADLINE>
<TEXT>

     17. Dünya Kupası'nda üçüncü olarak tarihi bir başarıya imza atan A Milli Futbol Takımı, bu organizasyonun ardından ilk özel maçını Gürcistan ile yapacak. 
     Türkiye ile Gürcistan A milli takımlarının 21 Ağustos Çarşamba gün Trabzon'da karşı karşıya geleceği bildirildi. Bu maç ayrıca, millilerin 2004 Avrupa Şampiyonası 7. Eleme Grubu'nda Slovakya ile 7-8 Eylül'de yapacağı başlangıç maçı öncesi ilk hazırlık karşılaşması olacak. 
     Futbol Federasyonu Milli Takımlar Sorumlusu Selami Özdemir, A.A muhabirine yaptığı açıklamada, daha önce yaptıkları görüşmeler sonunda anlaşmaya vardıkları Gürcistan ile Hüseyin Avni Aker Stadı'nda maç yapacaklarını söyledi. 
     A Milli Futbol Takımı, 79 yıllık tarihinde Gürcistan ile ilk kez karşılaşacak. 
     Milliler ayrıca, 26 Ağustos 1992'de Bulgaristan'ı 3-2 yendikleri maçın ardından, yaklaşık 10 yıl sonra Trabzon Hüseyin Avni Aker Stadı'nda sahaya çıkacak. 
     





</TEXT>
</DOC>
