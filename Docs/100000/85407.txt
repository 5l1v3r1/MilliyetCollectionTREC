<DOC>
<DOCNO> 85407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/yazar/cem.html </URL>
<DATE> 2002/05/22/ </DATE>
<TIME>  </TIME>
<AUTHOR> İpek CEM  </AUTHOR>
<HEADLINE>
Tüm hayatımız magazin oldu 
</HEADLINE>
<TEXT>

     Son günlerde yaşanan gelişmeler aklın yolu birdir’ sözünün ne denli dışına çıktığımızın göstergesi. 
     Önce magazinsel yaklaşımlara alıştık. Bunun magazin tarzı haberlerin dışına çıkmasını daha az yadırgadık. Ancak devlet yönetimi gibi ciddi bir konunun da magazinleşmesi’ bardağı gerçekten taşırdı diyebiliriz. 
     Acaba sorun konuların işlenmesinde mi, yoksa yaşanan olayların magazinsel niteliğe bürünmesi mi Buna siz karar verin. 
     Önce mevcut duruma bakalım 
     1 Türkiye son yılların en ciddi ekonomik krizlerinden birini yaşıyor. Kriz sonrasında devreye giren ekonomik program belli bir ivme kazansa da, ülkemiz gerçek anlamda üretmekten ve katma değer yaratmaktan uzak bir noktada. Vergi, yatırım gibi konulardaki bürokrasi girişimcileri iş yapmaktan bezdirmiş durumda. 
     2 Bu durum, dünyada da ekonominin yavaşladığı bir döneme denk geliyor. 
     3 Türkiye’de sağ ve sol partiler parçalı bir görüntü vermeyi sürdürüyor. Seçim sistemi değişmedikçe bu parçalı görüntü, parlamentoya ve devletteki tüm karar mekanizmalarına yansımayı sürdürecek. 
     4 11 Eylül sonrasında oluşan yeni uluslararası resimde ülkemiz stratejik anlamda tekrar değer kazandı. Ancak bu durum, Türkiye’yi birçok bölgesel riske de ortak etti. 
     5 AB üyeliği Türkiye’nin en elle tutulur projesi olarak göze çarpıyor. Fakat bu proje de ağır aksak yürümekte ve rasyonellikten çok kadere terk edilmekte. 
     6 Her şeye rağmen hükümet ekonominin ve siyasetin yeniden yapılandırılması adına bazı önemli adımlar atmıştı. Ancak Başbakan’ın sağlık sorunları koalisyonun geleceğine dair kuşku yaratmayı sürdürecektir. 
     Türkiye iletişimsiz bir aile gibi. Kimse sorunları ve doğruları söylemiyor. Herkes birbirinden çekiniyor, gereksiz bir gizlilik söz konusu. Oysa birbirimize doğruları söylemedikçe çözüm de üretemiyoruz. En ciddi sorun iletişimsizlik Hükümet ve parlamento Cumhurbaşkanı’yla zıtlaşıyor. Cumhurbaşkanı geçen yıl veto ettiği RTÜK yasasını onaylıyor. Öte yandan da yasayı bozmak üzere Anayasa Mahkemesi’ne başvuruyor. ANAP lideri Yılmaz, kendine göre haklı sebeplerle Mumcu’yu görevinden uzaklaştırdığında, bunun gerçek nedenini söylemek yerine, mevcut işinde başarılı değildi’ diyor. Başbakan’ın sağlığı rasyonel bir platformda görüşüleceğine, tabu hale getiriliyor veya magazin edasıyla işleniyor. Burada da doktorların değil Başbakan, herhangi bir hastayla sürdürmeleri gereken iletişimi nedense ihmal ettikleri ortaya çıkıyor. 
     Tüm bunlar bir fırtınanın habercisi olabilir. Nitekim sağ partilerde bir yeniden yapılanma göze çarpıyor. Benzer deneyimler sol partilerde de yaşanabilir. Yeni partiler kurulabilir. Seçim her şeyin çözümü olmayabilir, ama koalisyon hükümetinin zorluklarını da hepimiz yaşıyoruz. 
     Demokrasi olup da seçimden korkan tek ülke biz miyiz acaba Çözümsüzlüğe bizzat kendimizi mahkum ettiğimizi bilelim. Magazin hayatı yaşamak da, akılcılığa geçmek de hep kendi elimizde. 
     
     







Türkiye nereye 


"Görüntü" Türkiye'sinden, "gerçek" Türkiye'ye geçilirken enseyi karartmayın 


Vazgeçilmezler 


Ecevit çıkabilir 


Tüm hayatımız magazin oldu 


Trakya kararsız 


Dönme dolap 


Okurlarımızdan çarpıcı tespitler 


Neden kur takıntısı 


Tunceli’ye bakış ve Tunceli’den bakış 


Diğer adaylar ne yapar 


Ecevit için küçük, Türkiye için büyük bir adım 


Küçük hesaplarla büyük oyun 


Türkiye’nin bir cumhuriyet başsavcısına ihtiyacı var 


EMLAK VERGİSİ’NDE SON 10 GÜN 


Aşık Mahsuni "Ben gittikten sonra ararlar beni" 


Fazla kitapları topluma geri döndürmek 


Esrarengiz havalar 


Kira yılını karıştırmayın 


Ankara’ sahnesi Halk’ sahnesi farklı sahneler 


</TEXT>
</DOC>
