<DOC>
<DOCNO> 76292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/guncel/gun14.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ferdi Tayfur’dan Bahçeli’ye şarkı 
</HEADLINE>
<TEXT>

     Arabesk sanatçısı Ferdi Tayfur, dün MHP Genel Başkanı Devlet Bahçeli’yi ziyaret ederek en son şarkısını seslendirdi. Sakatlar Federasyonu Başkanı Faruk Öztimur’la görüşen Tayfur, ardından Bahçeli’nin makamına geçti. Çıkışta gazetecilerin soruları üzerine Tayfur, Bahçeli’ye yeni şarkısını seslendirdiğini belirtti. "Bestem çalınır" endişesiyle yeni şarkısını gazetecilere söylemeyen Tayfur, Bahçeli’nin şarkıyı beğenip beğenmediği sorusuna, "Kendisi beni her zaman dinler" karşılığını verdi. 
     
Türkeş’e teklif götürmedik’      MHP Teşkilattan Sorumlu Genel Başkan Yardımcısı Şefkat Çetin, gazetemizde dün yayınlanan, "Türkeş’i birlikte analım" haberi için bir açıklama gönderdi. Haberde, MHP’nin Alparslan Türkeş’in anma merasimlerinin birlikte yapılması için, BBP ve ATP Başkanı Tuğrul Türkeş’e teklif götürdüğü ancak iki lider tarafından da bu teklifin reddedildiği belirtilmişti. Açıklamada, anma hazırlıkları çerçevesinde Tuğrul Türkeş ile görüşüldüğü ama bu görüşmenin ortak program yapmak için değil, programların karşılıklı öğrenilmesi için olduğu ifade edildi. 
     



 GÜNCEL 























</TEXT>
</DOC>
