<DOC>
<DOCNO> 97268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/son/sondun07.html </URL>
<DATE> 2002/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuklarına çocuk felci aşısı yaptırmayan kadına 6 ay hapis cezası. 
</HEADLINE>
<TEXT>

     Etiyopya'da çocuklarına çocuk felci aşısı yaptırmayan bir kadına, paraya çevrilebilir 6 ay hapis cezası verildi. 
     Hükümetin yayın organı Addis Zemen gazetesindeki haberde, 2001 yılı sonundaki ulusal çocuk felciyle mücadele günleri kapsamında düzenlenen aşı kampanyasına katılmayan kadının çocuklarını aşılamak üzere evine gelen sağlık görevlilerini kovduğu için mahkemeye çıkarıldığı belirtildi. 
     Haberde, kadının hangi gerekçeyle çocuklarının aşılanmasını reddetiği kaydedilmezken, hükümetin gelecek Ekim ayında ülke genelindeki 5 yaş altındaki yaklaşık 14 milyon çocuğun aşılanmasını öngören bir çocuk felci aşısı kampanyası başlatacağı duyuruldu. 
     Çocuk felcinin her yıl 280 çocuğunu ölümüne yol açtığı Etiyopya'nın, virüsün hızla yayıldığı 6 ülkeden biri olduğu belirtiliyor. 
     





</TEXT>
</DOC>
