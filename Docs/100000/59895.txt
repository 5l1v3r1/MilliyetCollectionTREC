<DOC>
<DOCNO> 59895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/31/son/sontur12.html </URL>
<DATE> 2001/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Anne babası ayrılan 6 yaşındaki çocuğun acı ölümü... 
</HEADLINE>
<TEXT>

     Bahçelievler'de, annesi ve babası ayrı yaşadığı için amcasının baktığı 6 yaşındaki Sedat Öziç, yengesi tarafından dövülerek öldürüldü. 
     Yenibosna Zafer Mahallesi Halitbey Sokak'taki bir evde oturan Kezban Öziç, 6 yaşındaki yeğeni Sedat Öziç'i, fenalaşarak düştükten sonra hareketsiz kaldığı gerekçesiyle Özel Balkan Hastanesi'ne götürdü. 
     Sedat Öziç'in muayenesini yapan doktorlar, küçük çocuğun vücudunun değişik yerlerinde darp izleri bulunduğunu ve hastaneye getirilmeden yaklaşık 2 saat önce öldüğünü tespit ettiler. 
     Bu sırada hastanede başka bir cinayet olayını araştıran Asayiş Şube Müdürlüğü Cinayet Büro Amirliği ekipleri, şüpheli ölüm üzerine hareket geçerek Kezban Öziç'i gözlem altına aldı. 
     İlk sorgusunda yeğenini dövdüğünü ve bu nedenle fenalaştığını itiraf eden Kezban Öziç, şubeye getirilerek sorguya alındı. 
     Öziç'in, yaramazlık yaptığı gerekçesiyle yeğenini daha önce de birçok kez dövdüğü anlaşıldı. 
     Zonguldak'ta yaşayan Vedat Öziç'in, eşi ile ayrı yaşamaya başlamaları ve aralarındaki boşanma davasının halen devam etmesi üzerine oğlu Sedat Öziç'i, İstanbul'daki ağabeyi Rıfat Öziç'in yanına bıraktığı bildirildi. 
     






</TEXT>
</DOC>
