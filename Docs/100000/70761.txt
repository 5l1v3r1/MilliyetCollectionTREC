<DOC>
<DOCNO> 70761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/04/son/sonspo21.html </URL>
<DATE> 2002/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta tek düşünce Denizlispor maçı... 
</HEADLINE>
<TEXT>

     Beşiktaş, Denizlispor ile oynayacağı Türkiye Kupası yarı final maçının hazırlıklarını sürdürdü. 
     Mahkemesi nedeniyle Almanya'da bulunan teknik direktör Christoph Daum'un yer almadığı idmanda siyah-beyazlı futbolcular, antrenör Roland Koch yönetiminde Ümraniye Tesisleri'nde çalıştı. 
     Yaklaşık 1,5 saat süren antrenmanda siyah-beyazlı futbolcular, kondisyon çalışmasının ardından ikiye bir ve ikiye iki savunmaya karşı hücum çalışması yaptı. 
     Koch, idmanı sık sık keserek futbolculara durmaları gereken yerleri ve yapmaları gereken hareketleri gösterirken, oyuncular dar alanda çift kale maç oynayarak antrenmanı tamamladılar. 
     Beşiktaş, 6 Mart Çarşamba günü oynayacağı Denizlispor maçı için yarın öğleden sonra bu şehre gidecek. 
     Siyah-beyazlılar, Denizlispor maçı hazırlıklarını İstanbul'da basına kapalı yapacağı son antrenmanda tamamlayıp, öğleden sonra da Denizli'ye hareket edecek. 
     Ayrıca, Beşiktaş Kulübü resmi internet sitesi ''www.besiktasjk.com''un kuruluşunun 1. yılı nedeniyle yarın sabah Swisotel'de başkan Serdar Bilgili'nin de katılacağı bir organizasyon düzenlenecek. 
     






</TEXT>
</DOC>
