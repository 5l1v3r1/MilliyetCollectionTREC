<DOC>
<DOCNO> 95301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/son/sondun30.html </URL>
<DATE> 2002/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuveyt Irak operasyonunda topraklarını kullandırmayacak 
</HEADLINE>
<TEXT>

     Kuveyt, ABD'nin Irak'ayönelik olası harekat planlarına katılmayacağını ve topraklarını üs olarak kullandırmayacağını bildirdi. 
     Kuveyt'in dış ilişkilerden sorumlu Devlet Bakanı Şeyh Muhammed El Sabah, El Rai El Aam gazetesine verdiği demeçte, ''Kuveyt, topraklarından Irak'a yönelik bir saldırıyı kabul etmeyecek. ABD, Irak'a saldırıda Kuveyt toprağını kullanmak istediğini bildirmedi ve bununla ilgili bir işaret almadık'' dedi. 
     Amerikan basın ve yayın organları, ABD'nin aralarında Kuveyt'in de bulunduğu birçok bölge ülkesinden Irak'ta rejimi devirmeye yönelik geniş çaplı bir saldırı başlatacağını öne sürmüştü. 
     Bölge ülkelerinden Ürdün de Irak'a saldırı planlarına katılacağını şiddetle yalanlamıştı. 
     Washington yönetimi, 1991 Körfez Savaşı'ndan sonra Kuveyt'te savaş uçakları ve yaklaşık 10 bin asker bulunduruyor. 
     





</TEXT>
</DOC>
