<DOC>
<DOCNO> 69058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/23/ekonomi/eko04.html </URL>
<DATE> 2002/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracat ocakta yüzde 4.6 arttı 
</HEADLINE>
<TEXT>

Yılın ilk ayında umut veren ihracatta en fazla artışı 44 milyon dolar yükselişle konfeksiyon - hazır giyim gerçekleştirirken bu sektörü 31 milyon dolarlık artışla elektronik cihaz ve makine ihracatı izledi 
     İhracat bu yılın ocak ayında yüzde 4.6 artışla umut verirken, dolar bazında en fazla artışın yaşandığı sektör 44 milyon dolarlık artışla, 642 milyon dolar ihracat yapan hazır giyim - konfeksiyon oldu. 
     Ocak ayı toplam ihracatı ise 2 milyar 454 milyon dolar olarak gerçekleşti. İhracatçı Birlikleri verileri baz alınarak yapılan hesaplamaya göre, ocak ayında elektrikli ve elektronik cihazlar ve makineler de 31 milyon dolar tutarında artışla, 253 milyon dolarlık ihracat gerçekleştirildi. 
     Kimyevi maddeler ihracatında 19 milyon tutarında artış gerçekleşirken, kimyevi madde ihracatı da 173 milyon dolar oldu. Ocak ayında bir önceki yılın aynı ayına göre, demir ve demir dışı metaller ile ağaç ve orman ürünlerinde 18’er milyon dolar tutarında ihracat artışı yaşandı. Demir ve demir dışı metal ihracat tutarı 327 milyon dolar, ağaç ve orman ürünleri ihracatı da 51 milyon dolar olarak gerçekleşti. 
     Yılın ilk ayında çimento ve toprak ürünleri ihracatı da 15 milyon dolar artışla, 80 milyon dolar oldu. 
     
     Gerileyen sektörler 
     Ocak ayında ihracatı en fazla düşen mal grubu 16 milyon dolarlık gerileme ile fındık ve mamulleri oldu. Fındık ve mamulleri ihracatı 38 milyon dolar olarak gerçekleşti. 
     Hububat, bakliyat, yağlı tohum ihracatı da 15 milyon dolarlık gerileme ile 84 milyon dolarlık ihracat gerçekleşti. 
     
Sanayide yatırım süresi üç aya düştü      Sanayicilerin, yeterince uzun döneme yaygın sipariş alamadıkları için üretimlerini kısa dönemli programlamak zorunda kaldıkları belirlendi. 
     Merkez Bankası’nın imalat sanayii işyerlerinde gerçekleştirdiği iktisadi yönelim anketinde, sanayicilerin yüzde 41.6’sının mevcut sipariş kayıtlarına göre 1 ay vadeli üretim programı yaptığı dikkati çekti. İşyerlerinin yüzde 35.3’ü de de 1 - 3 ay arasında üretim programı yapıyor. Buna göre sanayicilerin yüzde 76.9’unun üretim programının süresi 3 ayı geçmiyor. 
     
     Yıllık plan yapan yok 
     Ankette 3 - 6 ay arasında üretim programı yapabilen işyerlerinin oranı yüzde 7.9, 6 - 9 aylık üretim programı yapanların oranı yüzde 2.2, 9 - 12 aylık program yapanlar da yüzde 11.2 olarak belirlendi. 
     Bir yılı aşkın süreler için üretim programı yapan işyerlerinin oranı ise yüzde 1.7’de kaldı. Yüzde 1.3’lük bir kesimin üretim programının 12 - 18 ay, yalnızca yüzde 0.4’lük bir kesimin programının da 18-24 aylık olduğu belirlendi. n ANKARA Anka 
     



 EKONOMİ 

















</TEXT>
</DOC>
