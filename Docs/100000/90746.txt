<DOC>
<DOCNO> 90746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/son/soneko12.html </URL>
<DATE> 2002/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversite devekuşu derisi işliyor 
</HEADLINE>
<TEXT>

     Ege Üniversitesi Mühendislik Fakültesi Deri Mühendisliği Bölümü, dünyada çok değerli olan devekuşu derilerini işliyor. 
     EÜ Mühendislik Fakültesi Deri Mühendisliği Bölümü Başkan Yardımcısı Doç. Dr. Gürbüz Gülümser, yaptığı açıklamada, devekuşu üretimi yapan çiftliklerden hammadde olarak gelen derileri, işletmelerinde birtakım özel işlemlerden geçirerek değerlendirdiklerini belirtti. 
     Doç. Dr. Gülümser, çiftliklerin henüz üretim aşamasında olduğunu, şimdilik hastalık nedeniyle ölen hayvanların derilerini kendilerine gönderildiğini, üretim arttıkça, talebin daha da artacağını kaydetti. 
     Devekuşu derisinden daha çok çanta, ayakkabı, cüzdan gibi eşyaların yapımında faydalanıldığını açıklayan Doç. Dr. Gülümser, hammadde halindeki derinin işlenmesinin ortalama 3 hafta sürdüğünü bildirdi. 
     Tüm dünyada bir yıl içersinde 500 bin devekuşu derisinin hammadde olarak pazara sürüldüğünü açıklayan Doç. Dr. Gürbüz Gülümser, devekuşu derisinin ''egzotik deri'' sınıfında olduğu için, ''çok değerli'' olduğunu ifade etti. 
     EÜ Mühendislik Fakültesi Deri Mühendisliği Bölümü işletmelerinde birçok hayvanın derisini işleyebildiklerini açıklayan Yrd. Doç. Dr. 
     Behzat Oral Bitlisli de, tüm küçükbaş, büyükbaş hayvanların yanı sıra tavşan, balık, geyik derilerinin de değerlendirildiğini, makine parkının genişlemesi halinde, varolan talebe daha çok cevap vereceklerini kaydetti. 
     





</TEXT>
</DOC>
