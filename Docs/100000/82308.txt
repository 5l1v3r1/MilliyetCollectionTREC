<DOC>
<DOCNO> 82308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/06/ekonomi/aeko.html </URL>
<DATE> 2002/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü markalar taklit mal avında 
</HEADLINE>
<TEXT>
Emekli FBI ajanları sahte 
mal peşinde 
Deterjan, traş bıçağı, şampuan, diş macununun dünyaca ünlü markaları, Türkiye’deki taklit ürünlerle başa çıkamayınca sorunu emekli FBI ajanları ve Türk polisleriyle çözmeye başladı 
     NEDİM ŞENER 

     Dünyanın en ünlü markaları, ürünlerinin sahtelerinin yaygınlaşması üzerine Türkiye’yi gözlem altına aldı. Oluşturdukları Marka Koruma Grubu’ ile dünyanın belli başlı ülkelerinde sahte ve taklit ürünlerle mücadele eden firmalar, Türkiye’de ABD’nin Federal Soruşturma Bürosu’ndan FBI emekli ajanlara araştırma yaptırıyor. 
     Türkiye’deki çalışmalarını PricewaterhouseCoopers’ın PWC yürüttüğü Marka Koruma Grubu’na bağlı ajanlar, Türkiye’de emekli polisleri de ekiplerine katarak, sahte ürünlerin nerelerde satıldığını ve gerçek boyutlarını ortaya çıkarmaya çalışıyor. 
     
     Sahtecilik büyük boyutlarda 
     PWC’den Erdoğan Öcal, bu yöntemin ABD’da başarı ile uygulanmasının ardından Türkiye’de de devreye sokulduğunu belirterek Türkiye’de deterjan, beyazlatıcı, diş macunu, gıda maddeleri, bulaşık deterjanı, yüzey temizleyicileri, şampuan, tütün ve tütün ürünleri, traş bıçağı ve çakmaklarda sahte ve taklit ürünlerin büyük boyutlara vardığını söyledi. Tespitlerini bir raporla Maliye, emniyet, Gümrük ve Dış Ticaret yetkililerine ilettiklerini anlatan Öcal, Çin başta olmak üzere Uzakdoğu ve eski Doğu Bloku ülkelerinden kaçak ve resmi ithalat yoluyla Türkiye’ye önemli miktarda sahte ve taklit ürün girdiğini vurguladı. 
     
     Mafyası bile var 
     Yurtdışında Türkiye için üretilen sahte ve taklit malların etiketlerinin Türkçe basıldığını bildiren Öcal, özellikle Karadeniz ve Akdeniz kentlerinde sahte mal üretildiğini vurguladı. Hazırlanan raporda, krizle birlikte atıl kapasitesi bulunan üretim yerleri yanında, küçük atölyelerde sahte ve taklit üretim yapıldı. 
     Raporda, tamamen faturasız satılan bu malların, büyük marketler dışında, bakkal, market, açık pazar ve tezg hlarda gerçek fiyatına yakın fiyatlardan alıcı bulduğu kaydedildi. Tüketicilerin, ambalajından dolayı taklit ürünü anlamasının imk nsız olduğu vurgulanan raporda, ürünlerin uluslararası boyutları bulunan organize suç örgütlerince piyasaya sürüldüğü belirtildi. Öcal, daha çok uyuşturucu ve silah kaçakçılığı yapan örgütlerin son yıllarda diğer gelir kalemi olarak sahte ve taklit mal ticaretine yöneldiklerini sözlerine ekledi. 
     
Ertelenen baskın zararı büyütüyor      PWC’nin raporunda, taklitçilikle mücadelenin şikayete bağlı olması eleştirilirken, emniyet yetkililerinin sahte mal ticareti yapan ve üretenlere yapacakları baskınları iş yüküne bağlı olarak ertelemesinin zararı büyüttüğü kaydediliyor. 
     Mücadeledeki diğer eksiklikler ise şöyle sıralanıyor 

</TEXT>
</DOC>
