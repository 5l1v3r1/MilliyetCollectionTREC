<DOC>
<DOCNO> 74905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/son/soneko06.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
DaimlerChrysler, Mitsubishi'nin dizginlerini ele aldı 
</HEADLINE>
<TEXT>

     Alman otomotiv devi DaimlerChrysler, hisselerinin yüzde 37.3'üne sahip olduğu Japon Mitsubishi otomotiv firmasındaki doğrudan denetimini güçlendiriyor. 
     Ağır mali yük ve ortaya çıkarılan idari skandallar nedeniyle büyük itibar kaybı yaşayan Mitsubishi'nin başına DaimlerChrysler yöneticilerinden Rolf Eckrodt'un getirildiği bildirildi. 
     İçinde bulunduğu krizden dolayı geçen yıl satışlarında yüzde 10 gerileme yaşayan Mitsubishi'nin toparlanmasının iki yıl alacağı söyleniyor Mitsubushi'yi yeniden toparlamak görevi verilen Eckrodt'un atamasının Mitsubushi'nin Haziran ayında yapılacak hissedarlar toplantısının ardından yürürlüğe gireceği belirtildi. 
     Eckrodt, böylece bir Japon otomotiv şirketinin yönetimini üstlenen ikinci Avrupalı olacak. 
     Japonya'nın ikinci büyük otomotiv şirketi Nissan'ın başına da Renault yöneticilerinden Carlos Ghosn getirilmişti. 
     Japonya'nın 5 otomotiv firmasından üçü yabancı denetiminde bulunuyor. Renault'un yönetimindeki Nissan ve DaimlerChrysyler'in yönetimindeki Mitsubishi'den başka, Mazda şirketi de ABD'nin Ford şirketi tarafından satın alınmış bulunuyor. 
     






</TEXT>
</DOC>
