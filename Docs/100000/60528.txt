<DOC>
<DOCNO> 60528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/04/yazar/akyol.html </URL>
<DATE> 2002/01/04/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
En büyük değişim 
</HEADLINE>
<TEXT>

     NÜFUSUMUZ 67 milyon... Düzeltilmiş sonuçları Devlet Bakanı Tunca Toskay açıkladı. 
     Yüzde 65'imiz şehirlerde, 35'imiz köylerde yaşıyormuş. Tarihimizin hiçbir döneminde yaşamadığımız "en büyük değişim"in verileridir bunlar. 
     Tarihimizdeki bütün siyasi değişimler "halkı pasif köylü, devleti otoriter bürokrat" bir sosyolojik yapının içinde cereyan etmişti. Artık bu sosyolojik yapı değişiyor 
     Bu "en büyük değişim" 1950'lerde başladı. Bu kadar geciktiğimiz için de, üst üste yığılır gibi, düzensiz bir şekilde şehirleşiyoruz. Öyle de olsa, yüzde 65'imiz şehirli 
     Bu ne demek Nüfusumuzun yüzde 65'i tabiat şartlarına ve devlet kapısına eskisi kadar bağımlı değil. Ekmeğimizi daha çok piyasadan kazanıyoruz. Günlük hayatımızda okur yazarlık ve bilgi eskisinden daha işlevli hale geliyor. 
     Ona göre de din, devlet, birey, hak, hürriyet, zevk, eğlence anlayışlarımız değişiyor. 
     
     DOĞURGANLIK azalıyor, çok şükür 
     Köylü toplumları, emek, yoğun zirai, ekonomi ve aşiretsel aile yapısı gibi sebeplerle, çok doğurgandır. 
     Şehirlere göçünce, ikinci kuşaktan itibaren doğurganlık hızla düşüyor "çekirdek aile" tipi gerçekleşiyor. İş ve apartman hayatı, zevklerin değişmesi gibi sebeplerle... 
     Kendiliğinden doğum kontrolü oluyor 
     Türkiye genelinde 1930'lu yılların Türkiye'sinde ortalama çocuk doğum sayısı aile başına 7 iken, bugün 3'ün biraz altına düşmüştür 
     Doğu ve Güneydoğu'da 1960 yılında 8.27 olan doğurganlık hızı, 1993'te 4.4'e düşmüştür. Doğurganlık azalması, yüzde 50'den fazladır. DİE, Türkiye Nüfusu, 1995, sf. 25 - 26 
     2000 yılında bölgede doğurganlık daha da azalmıştır 
     İran kökenli şaşkın Prof. Mehrdad İzadi'nin Kürt doğurganlığının 2020'ye kadar artarak süreceği ondan sonra da o yüksek düzeye yakın devam edeceği iddiasına dayalı şovenist "etnik devrim" tezinin saçmalığı ortaya çıkıyor. The Kurds, sf. 118 - 119 
     
     NÜFUSUMUZUN hızla şehirleşmesi, evet din, devlet, hak, hürriyet gibi kavramlara verdiğimiz anlamları da, zevklerimizi de değiştiriyor. 
     Piyasa ekonomisi ve kentleşme, din ve mezhep yeni ve daha liberal yorumlara yol açıyor. Sosyologlar buna "sekülerleşme" diyor. Bizim resmi ideologlar ve MGK raportörleri, toplumsal süreçlere sosyal bilimler açısından değil, eskimiş "toplumu köylü, devleti bürokrat" gözlüğünden baktıkları için, hala eski irtica şablonlarını tekrarlasalar da bu böyle 
     İkincisi, nüfusumuz harmanlanıyor. Doğurganlığın en düşük olduğu Ege ve Marmara'da en fazla nüfus artışının yaşanmasının sebebi, geri kalmış yörelerimizden aldığı iç göçtür 
     Tarihimizin hiçbir döneminde bu kadar iç içe geçmiş, kaynaşmış değildik Üniter devletin sosyolojik dayanakları güçleniyor. 
     Üçüncüsü kentleşme, eğitim ve ticarileşme sayesinde eski pasif ve içe kapanık köylü tipi yerine, "haklarını isteyen vatandaş" tipi güçleniyor. Artık vatandaşa sırf "işte vazifen" diyen otoriter bürokrat devlet tıkanıyor... Hürriyetlere, kimliklere ve değerlere saygılı demokratik ve üniter bir devlet yapısı gerekiyor. 
     
     







En büyük değişim 


Trabzon’dan 


Bülent çok sağlıklı çünkü iyi bakıyorum 


Derviş'in kafasında siyaset hala var 


Öğretmen hasta kuyruğunda öldü 


Yumoş'a ilişkin tahminler 


Statüko o kadar iyi değil 


Kazlar için uyanma vakti 


Mucize beklemeyin 


Bankalar Kanunu'nda ne yapılmak isteniyor 


Yılbaşında don, vergi görüntüleri... 


Temiz topluma fren 


Bağımsız denetçilerle başım dertte 


Yeryüzü Halleri Ah Hallerim... 


Cebi yakan doğalgaz değil dolar fiyatı 


</TEXT>
</DOC>
