<DOC>
<DOCNO> 51358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/ekonomi/eko06.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Akbank ortaklığa hazır 
</HEADLINE>
<TEXT>

Yabancılarla ortaklığa gitme zamanının geldiğini belirten Akbank Yönetim Kurulu Başkanı Sabancı, Bankayı buna hazırladım’ dedi 
     EKONOMİ SERVİSİ 

     Akbank yabancılarla ortaklığa doğru gidiyor. Akbank Yönetim Kurulu Başkanı Erol Sabancı, Türkiye’de bankaların da ortaklıklara gitme zamanı geldiğini belirterek, "Akbank’ı buna hazırladım. Türkiye’de yatırım yapmak isteyen bir yabancı banka için en cazip seçeneğin Akbank olduğuna inanıyorum" dedi. 
     Dünyaca ünlü finans dergisi Euromoney, Akbank Yönetim Kurulu Başkanı Erol Sabancı’nın bankacılıkta 40’ıncı yılını kutluyor olmasıyla ilgili kasım sayısında bir yazı yayımladı. 
     
     Parıldayan mücevher 
     Euromoney Dergisi, Akbank’ı, Sabancı ailesinin "parıldayan mücevheri" olarak tanımladı ve bankanın bu başarısında da Erol Sabancı’nın en büyük katkıyı sağladığına dikkat çekti. 
     
     Kaya gibi sağlam’ 
     Dergide, "Akbank, krizden yüzünün akıyla çıktı. Şimdi de idari kadrosunu daha da profesyonelleştiriyor. J.P. Morgan ona kaya gibi sağlam diyor. Merrill Lynch, istikrarlı performansını, hatırı sayılır likiditesi ve güçlü fonlama yapısını övüyor. Fitch Ratings’e göre, beş büyük Türk bankası içinde donuk kredileri için tam karşılık ayıran tek banka." 
     Haberde, 1960’lardan günümüze Akbank ve Türk bankacılığına ilişkin şu değerlendirmeye yer verildi 
     "Birçok işadamı sanayiye atlamak için bankaları araç olarak kullanırken, bunu layıkıyla yapabilen sadece Sabancı ailesi oldu. Son iki yıl içinde Türkiye’de yaklaşık 20 banka, fonlarının yaşadışı yollarla kullanıldığı veya yanlış yerlere yatırıldığı gibi gerekçelerle devlet kontrolüne alındı." 
     
     40 yıllık bankacı 
     Euromoney’deki yazıda, bankada 40. yılını dolduran ve halen yönetim kurulu başkanlığı görevini yürüten Erol Sabancı’nin Akbank’ın gelişimine ilişkin sözleri de yer aldı 
     "Banka, önceleri herkesin farklı yöne çekmeye çalıştığı bir koalisyon hükümeti gibiydi. Bizim zamanımızda ayrılıklara son verildi. Biz geminin tartışılmaz kaptanı olduk ve banka hızla büyümeye başladı." 
     
Akbank’ın künyesi      Toplam aktifler 9.6 milyar dolar 
     Net krediler 3.4 milyar dolar 
     Net k r 213 milyon dolar 
     Piyasa değ. 1.4 milyar dolar 
     Şube sayısı 608 
     Personel sayısı 8.277 
     Moody’s notu A3 Prime2, 
     C Finansal güç 
     Fitch notu B Uzun vadeli yerel para birimi, 
     C Mali güç, 
     AA Ulusal not 
     Merkez İstanbul 
     Müşteri sayısı 3.8 milyon 
     HİSSEDARLAR 
     Sabancı H. ve işt. 43.30 
     Sabancı Ailesi 27.30 
     Sabancı Vakfı 2.40 
     Diğer 27 
     



 EKONOMİ 


















</TEXT>
</DOC>
