<DOC>
<DOCNO> 63699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/siyaset/siy01.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Susurluk’ polisleri mesleğe elveda’ diyor 
</HEADLINE>
<TEXT>

Hapis cezaları onanan İbrahim Şahin ve altı Özel Harek tçı polis, altı aydan fazla ceza aldıkları için meslekten ihraç edilecek 
     TOLGA ŞARDAN Ankara 

     Yargıtay’ın Susurluk davasındaki mahkeme kararını onamasının ardından halen "açıkta" bulunan Özel Harek tçıların, Emniyet teşkilatından "ihraç edilmesi" gündeme geldi. Başta eski Özel Harek tçı İbrahim Şahin olmak üzere altı polis teşkilattan ihraç edilecek. Bu uygulama sonucunda, Şahin 16 milyar liralık emeklilik tazminatı alacak. Şahin ve arkadaşları, Susurluk kazasının ardından başlayan süreci periyodik bakan onaylarıyla "açıkta" geçirmişti. Yargıtay kararının Emniyet Genel Müdürlüğü’ne ulaşmasının ardından "ihraç" işlemi başlayacak. 
     Özel timciler, Emniyet teşkilatı disiplin tüzüğündeki "altı aydan fazla hapis cezası alanlar meslekten çıkarılır" hükmü uyarınca ihraç edilecek. İhraç işlemiyle Şahin’in yanı sıra, Ayhan Çarkın, Ercan Ersoy, Oğuz Yorulmaz, Mustafa Altınok ve Enver Ulu’nun Emniyet teşkilatı ile ilişkisi kesilecek. Aynı dosyada adı geçen Ayhan Akça ile Ziya Bandırmalıoğlu ise 1997 yılında ihraç edilmişti. 
     Şahin, devlet memuriyetindeki süreyi doldurduğu, ikinci sınıf emniyet müdürlüğüne terfi ettirildiği ama uygulamaya konulmayan rütbesi nedeniyle 16 milyar lira emeklilik tazminatı, 480 milyon emeklilik maaşı almaya hak kazanacak. Şahin’le birlikte ihraç edilecek polis memurları ise mesleki kıdem ve derecelerine göre 6 - 10 milyar lira arası emeklilik tazminatı alabilecek. Bu memurlar, 250 - 350 milyon lira arasında da emekli maaşı alacak. 
     



 SİYASET 














</TEXT>
</DOC>
