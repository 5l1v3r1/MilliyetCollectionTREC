<DOC>
<DOCNO> 93481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/son/soneko03.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş sendikacılarla görüştü 
</HEADLINE>
<TEXT>

     Devlet Bakanı Kemal Derviş, ''Ekonomik ve Sosyal Konsey çerçevesinde yasada öngörülen çalışma gruplarının kurulmasıyla tartışmalar daha düzenli hale gelecek'' dedi. 
     Derviş, Ziraat Bankası'nın Tunus Caddesi'ndeki lokalinde Türk-İş Genel Başkanı Bayram Meral, Hak-İş Genel Başkanı Salim Uslu ve DİSK Genel Başkanı Süleyman Çelebi'yle 3,5 saat süren yemekli toplantı yaptı. Derviş, toplantıdan sonra yaptığı açıklamada, sektörün çeşitli mikro sorunlarının yanı sıra, genel ekonomik konular da dahil herşeyi tartıştıklarını söyledi. 
     Bakan Derviş, birçok konunun çözümünde gecikme olduğunu, bu konularda sendikacıların görüşlerini aldıklarını kaydetti. 
     Hak-İş Genel Başkanı Salim Uslu da, bir gazetecinin, ''Seçim belirsizliği ortadan kaldırır, şeklinde bir görüşünüz oldu mu '' şeklindeki sorusuna, ''Böyle bir beyanatımız oldu'' yanıtını verdi. 
     Uslu, ''Derviş, bu görüşünüze nasıl bakıyor '' sorusuna ise, ''Derviş, daha önce de belirttiği gibi seçim tarihinin, belirsizliği ortadan kaldıracağı kanaatinde. Bunu bize ifade etti'' dedi. ''Seçim tarihi görüşüldü mü '' şeklindeki bir başka soruya da Uslu, ''Özel olarak siyasi birşey görüşülmedi. Koordinasyonsuzluk konusunda görüşlerimizi belirttik'' karşılığını verdi. 
     





</TEXT>
</DOC>
