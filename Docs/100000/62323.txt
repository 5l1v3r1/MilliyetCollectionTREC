<DOC>
<DOCNO> 62323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/spor/spo03.html </URL>
<DATE> 2002/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray ile Lens yine anlaşmaya varamadı 
</HEADLINE>
<TEXT>
Hakan Ünsal ortada kaldı 
Yıldız futbolcunun bonservisi için 750 bin dolar öneren Fransız kulübü, yönetimin "İki katını isteriz" demesi üzerine geri adım attı 
     GALATASARAY yönetimi tarafından kadro dışı bırakıldıktan sonra Fransa lideri Lens ile her konuda anlaşan Hakan Ünsal’ın transferi yine çıkmaza girdi. Fransız yöneticiler, yıldız futbolcunun bonservisi için 750 bin dolar önermesine rağmen, Sarı - Kırmızılı kulübün, "1.5 milyon dolar isteriz" yanıtı üzerine şoka girdi ve beklemeye geçti. 
     TRANSFERİN önümüzdeki günlerde tamamen tıkanması halinde Hakan Ünsal’ın sezon sonuna kadar idmanlarına Galatasaray’da devam edeceği belirtildi. Hakan, sözleşmesi bittikten sonra ise tercihini İngiliz veya İtalyan takımlarından yana kullanacak. Genç futbolcunun bu kararı almasında eski takım arkadaşlarının etkili olduğu belirtildi. 
     
Cansun’un kozuGalatasaray başkanı, şubat ayında halka arzdan gelecek 20 milyon dolarla kongreye borçsuz girmeyi hedefliyor 
     GALATASARAY yönetimi SPK’ya resmen başvurarak halka açılmak için gün saymaya başladı. Şubat ayında hisseleri piyasaya çıkacak olan Sarı - Kırmızılılar, ilk etapta 20 milyon dolar toplamayı planlıyorlar. Başkan Mehmet Cansun bu paranın gelmesi halinde kongreye banka borçlarının büyük kısmından arınmış bir şekilde güçlenerek girecek. 
     ÖZHAN Canaydın’ın Arama konferansı adı altında yaptığı çalışmaların ardından harekete geçen Cansun halka açılmanın bir an önce gerçekleşmesi için yoğun çaba harcıyor. Önümüzdeki günlerde yönetimden bir grup yurt dışına tanıtıma çıkacak. Yabancı yatırımcılara hisselerin mali yapısını ve Galatasaray markasının değerini tanıtacak. n HALİL ÖZER 
     
Sergen’de ilk raund      FUTBOL Şube Sorumlusu Abdürrahim Albayrak dün Sergen için Siirt Jetpa Başkanı Takiyiddin Yarayan ile pazarlık masasına oturdu. Kaşıbeyaz Restaurant’ta yapılan görüşmede Yarayan, Galatasaray’dan bir miktar para ile bu oyuncunun yurt dışına satışından yüzde 50 pay istedi. Konuyu yönetime götürecek olan Albayrak ile Takiyiddin Yarayan cumartesi günü bir kez daha biraraya gelecekler. n SERKAN HACIOĞLU 
     
Lucescu zorlanıyor      KOCAELİSPOR maçının son çalışmasını dün basına kapalı olarak yapan Galatasaray’da Teknik Direktör Lucescu takım kurmakta zorlanıyor. Tüm oyuncularının hazır ve formda olması nedeniyle Rumen teknik adam ilk onbir konusunda kararsız kaldı. Lucescu’nun Brezilyalı Batista’ya ise şans vermesi bekleniyor. 
     
Perde açılıyor      SÜPER Lig’de ikinci yarı bugün oynanacak olan Galatasaray - Kocaelispor erteleme maçıyla perdelerini açacak. 16. haftada yoğun kar yağışı nedeniyle yapılamayan karşılaşma Ali Sami Yen Stadı’nda saat 20.00’de başlayacak. 
     GALATASARAY’da cezalı olan Sergen’in dışında eksik futbolcu bulunmuyor. Bu arada Sarı - Kırmızılı yönetim, maçın ertelendiği gün bilet alan tüm taraftarların bugünkü karşılaşmaya para ödemeden gerebileceklerini açıkladı. 
     
G.Saray - Kocaeli istatistiği Tüm zamanlar  O G B M A Y TOPLAM 34 20 9 5 60 31      
En'ler En farklı galibiyeti 5-0 2000 En farklı yenilgisi 0-4 1996 En gollü maçları 5-4 1993 Son galibiyeti 4-1 2000 Son yenilgisi 2-3 2001 Son beraberliği 1-1 1997      



 SPOR 






















</TEXT>
</DOC>
