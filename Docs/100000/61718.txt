<DOC>
<DOCNO> 61718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/yasam/yas05.html </URL>
<DATE> 2002/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Porno tacirini dost’ yakalattı 
</HEADLINE>
<TEXT>

     PINAR AKTAŞ İstanbul 

     Çocuk pornocusu Özgen İmamoğlu'nun yakalanması süreci, ilginç bir dostluğu ortaya çıkardı. Haziran ayında İstanbul'da İngiltere Dışişleri Bakanlığı tarafından finanse edilen British Council ile Emniyet Genel Müdürlüğü'nün işbirliğinde 'Cinsel Suçların Soruşturulması Projesi' semineri yapıldı. Bu seminere 40 da Türk polisi katıldı. Burada polisler, birçok dostluk kurdu. İki ay sonra Emniyet Genel Müdürlüğü'ne Interpol'den gelen bir ihbar Türk polisini harekete geçirdi. İnterpol, Türkiye'den İngiltere'ye internet aracılığıyla çocuk pornosu içeren resimler gönderildiğini saptadı ve suçlunun kullandığı IP numarasını gönderdi. Daha önce İngiltere'de tanışan İngiliz polis Sharon Girling'le Asayiş Daire Başkanlığı'nda görevli polisler Yusuf Aydın ve Tamer Topsakal'ın yolları böylece ikinci kez kesişti. Ve Bursa'daki İmamoğlu'nun adresi belirlendikten sonra Aydın ve Topsakal'ın da aralarında bulunduğu Ankara'dan bir ekip Bursa'ya gitti. İki polis, operasyon süresince İngiltere'deki Girling'le iletişimi kesmedi ve porno taciri yakalandı. 
     
     



 YAŞAM 



















</TEXT>
</DOC>
