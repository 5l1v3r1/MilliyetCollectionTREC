<DOC>
<DOCNO> 96004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/son/sondun09.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC'den firar eden mahkumlar Rum Kesimi'ne kaçtı 
</HEADLINE>
<TEXT>

     Lefkoşa Merkezi Cezaevi'nden rahatsızlanmaları nedeniyle götürüldükleri hastanede firar eden iki mahkumun, Güney Kıbrıs'a kaçtığı açıklandı. 
     Polisin açıklamasında, iki firari mahkumun Güney Kıbrıs'ta tutuklandığı ve Rum Merkezi Cezaevi'nde olduklarının öğrenildiği belirtildi. 
     Mahkumların durumuyla ilgili olarak Dışişleri ve Savunma Bakanlığı'nın BM Barış Gücü nezdinde girişimda bulunması bekleniyor. 
     Cinayet suçundan hükümlü Mustafa Yıldızçoban ve Mustafa Gömülü adlı mahkumlar, 10 Temmuz'da, Lefkoşa Merkezi Cezaevi'nde şampuan içerek rahatsızlanınca Lefkoşa Dr. Burhan Nalbantoğlu Devlet Hastanesi'ne götürülmüş ve gözetim altındayken kelepçelerinden kurtularak pencereden atlamak suretiyle firar etmişlerdi. 
     Mustafa Yıldızçoban, 3 yıl önce bir arkadaşıyla birlikte Gazeteci Sertaç Görgüner'i öldürmekten, Mustafa Gömülü ise askerdeyken bir arkadaşını vurmaktan hüküm giymişti. 
     





</TEXT>
</DOC>
