<DOC>
<DOCNO> 87358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/yazar/tamer.html </URL>
<DATE> 2002/06/01/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Macaristan’da Ar - Ge’nin 77’si yabancı 
</HEADLINE>
<TEXT>

Türkiye’de aynı oran 10. Yabancı şirketler Türkiye’de sadece yatırım değil, Ar - Ge de yapmıyor 
     Biliyorsunuz Almanya, dünyada işçi ücretlerinin en pahalı olduğu ülke. Sosyal refah devleti olmanın 2000’li yıllardaki faturası, yatırımların Almanya dışına kayması olarak tecelli ediyor. Almanya’da Ar - Ge’de çalışan mühendislerin aldıkları ücret de hatırı sayılır derecede yüksektir herhalde. Ancak yatırımlarını Almanya dışına kaydıran yerli - yabancı şirketler, sıra Ar - Ge yatırımlarına geldiğinde Almanya için kesenin ağzını açıyor, yabancı şirketler Almanya’da konuşlanıyor, Alman mühendisinin kapasitesinden yararlanıyor. 
     Ar - Ge faaliyetleri 90’lı yılların ortalarına kadar genelde sadece şirketin merkezinde yapılır, katma değeri de ana şirkete kalırdı. Küreselleşme bu eğilimi de radikal bir biçimde değiştirdi. Artık Ar - Ge de yerelleşiyor. Dev uluslararası şirketlerin bir kısım Ar - Ge faaliyetlerini giderek, değişik ülkelerdeki şubelerine kaydırdıkları dikkati çekiyor. 
     OECD kaynaklı yandaki grafik, geçen haftaki Teknoloji Kongresi’nde önümüze kondu. Yabancı şirketlerin bir ülkede yaptıkları Ar - Ge harcamalarının, o ülkenin toplam Ar - Ge harcamaları içindeki payının yer aldığı grafikte, Macaristan’ın İrlanda’nın bile önünde olması ilginç. 
     Türkiye, tahmin edebileceğimiz gibi sonlarda. Yabancı ülkeler Türkiye’de sadece yatırım değil, Ar - Ge de yapmıyor. OECD ülkelerinin yer aldığı listede Japonya’nın en son sırada yer alması ise şaşırtıcı. Çünkü Japonya’da şirketlerin Ar - Ge’ye ayırdıkları payın yüksek olduğu biliniyor. Demek ki yabancı şirketler Ar - Ge yapmak için Japonya’yı tercih etmiyor. Ya da Japonya, ülkedeki yabancı şirketlerin Ar - Ge yapabilmelerine uygun ortamı yaratmıyor. Belki dil faktörü, belki yerel üniversitelerden katkı sağlanamaması. Sonuç Japonya’nın toplam Ar - Ge harcamaları içinde yabancı şirketlerin payı sadece 2. 
     
Doğal yaşam dergisi      "Bu derginin üretimi aşamasında, elinize ulaşana kadar tasarlanmasında ve basılmasında kullanılan insan gücü, her aşamada harcanan enerji, kağıt kağıt yapımında kullanılan boyalarda, bilgisayarda, faksta, fotoğraf filmi, baskı filmi ve film banyosunda kullanılan kimyasallar ve yapay bir değiş tokuş aracı olan para için üzgünüz. Çabamız ve dualarımızla, doğal hayata toplumda tükettiğimizden çok, yararlı olabilmeyi umut ediyoruz." 
     Yukarıdaki satırlar, ekolojik yaşam dergisi Buğday’ın her sayısının ilk sayfasında yer alıyor. 
     2 ayda bir yayınlanan Buğday, hormonlu ya da genetik değişime uğramış gıdaların her köşeden fışkırdığı, doğanın bizlere yaşam alanı bırakmayacak ölçüde tahrip edildiği günümüzde doğal hayata önem veren, onun kurallarına göre yaşamak ve üretmek isteyenleri bir araya getiriyor. Bu özlemi duyanlar hayli fazla olmalı ki, Buğday daha 14. sayısında 15 bin gibi çok ciddi bir tiraja ulaştı. 
     Buğday’ın mayıs - haziran sayısında ana tema enerji. İnsanoğlunun yaşamı boyunca enerjiyle olan serüveninin anlatıldığı dergide varoluş dinamiğinden, bedenimizdeki enerji noktalarına ve elektrik - ısı üretimi için doğayla uyumlu temiz enerji kaynaklarına kadar pek çok konu irdeleniyor. Bir önceki sayıda ise eğitim sorgulanıyor, entelektüel yanımızın, yaşamın fiziki gerçeklerini unutturacak kadar güçlendiği, iletişim - bilgi çağı adını verip günlük uygulamada tersini yaşadığımız bu dönemde eğitim nerede, öğretmen ve öğrenci kim, okul neresi, eğitimin yaşam pratiği ile bağlantısı nedir sorularına yanıt aranıyordu. 
     
     







Avrupa, asker, milliyetçilik 


Belleğimin gondolleri geçmişte dolaşırken... 


Sizin için... 


İdama Anayasa formülü 


Devletten ne bekliyoruz 


Dadaş diyarında MHP geriliyor 


Karar zamanı 


"OHAL kalkıyor" haberiyle coşan şehir" 


Öğretmenler yeniden öğrenci olacak 


Ah o Telesafir’li günlerimiz... 


Saddam’ı tartışmaya gitti 


Futbol dünyası 


Macaristan’da Ar - Ge’nin 77’si yabancı 


Uzlaşma olmasaydı, birlikte yaşam olmazdı 


Böyle gelmiş böyle gider 


Çiller türkü ile seslendi 


</TEXT>
</DOC>
