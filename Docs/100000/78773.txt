<DOC>
<DOCNO> 78773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/guncel/gun04.html </URL>
<DATE> 2002/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
8. Cumhurbaşkanı’nın Hakk ri sırrını, ANAP Milletvekili Musa Öztürk yıllar sonra Milliyet’e açıkladı 
</HEADLINE>
<TEXT>
Özal’dan tokat gibi cevap 
Başbakanlığı döneminde Hakkari’de Kürt vatandaşlarla sohbet eden Turgut Özal, "Size 6 - 7 il versek, açlıktan ölürsünüz. Vize almadan Çukurova’ya çalışmaya bile gidemezsiniz" demiş 
     HAKAN ŞANLITÜRK Ankara 

     Bugün 8. Cumhurbaşkanı Turgut Özal’ın 9. ölüm yıldönümü. Başbakan olduğu günden, cumhurbaşkanlığı makamındaki ölümüne kadar kendisini koruyan ekibin başı olan Musa Öztürk, anılarını, Milliyet’e anlattı. 
     Son seçimlerde ANAP’tan Adana Milletvekili seçilen Öztürk, Güneydoğu sorunuyla ilgili olarak Özal’ın yaklaşımını anlatırken, Hakk ri’de Kürt vatandaşlarına yaptığı ve bugüne kadar sır olarak kalan uyarıyı şöyle dile getirdi 
     
     Doğu acından ölür’ 
     "Güneydoğu’ya gittik. Diyarbakır’dan, Hakk ri’ye geçtik. Özal buradaki kapalı bir toplantıda şehrin ileri gelenlerine şunları söyledi Varsayalım ki, örgütün dilekleri gerçekleşti. Diyarbakır’dan itibaren 6-7 il onlara verildi. Bana bakın ve aklınızı başınıza toplayın. Ayrılıkçı örgütün sloganlarına inanmayın. Hadisenin olacağı şu. Batı olmasa Doğu acından ölür. Diyarbakır’a bir konsolosluk kurulur. Aynı Türk işçilerin Almanya’ya gidişi gibi, vizeyle karşı karşıya kalırsınız. Çukurova’ya çalışmaya gidemezsiniz. Devletin bazı mihrakları benim gibi hoşgörülü de bakmıyor. Bizim bu işlerle alakamız yok deseniz de, bu adamlar buralarda barınıyor. Vali Bey’e söylüyorum. Okulu yanan köye okul, dozer yakılan yere yol yapılmayacak. Öğretmeni öldürülen köye öğretmen, hemşiresi öldürülen Sağlık Ocağı’na hemşire verilmeyecek. Bu kafayla giderseniz Türk devleti çok güçlü. Yaş - kuru denilmez tankla, topla, uçakla dümdüz geçerler. Her şeyin sabrı, sınırı var." 
     Öztürk, Bulgaristan’daki Jivkof yönetiminin Özal’ın tepkisini çektiğini belirterek bununla ilgili bir anısını da şöyle anlatıyor "Jivkof’a çok kızardı. Bir gün artık siyasi üslubu bir yana bırakacağını söyledi. İlk karşılaştığımız yerde Jivkof’un kulağının dibine yumruğu vuracağım’ dedi. Kavgacı değildi, korkak da değildi." 
     
     Demirel’e ılımlı yaklaştı’ 
     Özal’ın, Demirel’e karşı hissi yaklaşmadığını belirten Öztürk, "Uzlaşmak için her şeyi yaptı. Ekrem Ceyhun şahit. 1988’de Süleyman Bey’e haber yolladı. Kavgadan çok çektik. 1989’da Kenan Evren’in süresi doluyor. Kendisini Cumhurbaşkanı yapalım’ diye. Demirel reddetti. O, Türkiye için müşavir gibi çalışmaya hazırım’ derdi." 
     Öztürk, Özal’la birlikteliğine "kader" diyor. 1978’de Esenboğa’ya, oradan da Elazığ’a sürülen Öztürk, dönemin Ankara Sıkıyönetim Komutanı Nihat Özer’in yardımıyla Esenboğa’da kalmayı başarıyor. Bir akşam şehir merkezine gidecek olan Öztürk, devletin arabası yerine müsait olan bir yolcunun arabasına biniyor. Arabadaki kişi dönemin MESS Başkanı Turgut Özal. 
     



 GÜNCEL 




























</TEXT>
</DOC>
