<DOC>
<DOCNO> 70077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/son/sontur24.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Borçlarını ödeyemeyen memur intihar etti 
</HEADLINE>
<TEXT>

     Diyarbakır'ın Bağlar Belde Belediyesi'nde çalışan bir memur, çocuklarının tedavisi için aldığı 4 milyar lira borcu ödeyemeyince intihar etti. 
     Bağlar Belediyesi Makine İkmal Müdürlüğü'nde memur olarak çalışan 5 çocuk babası Mustafa Aras 37 , bu sabah işyerinde çamaşır ipiyle 
     kendini tavana asarak yaşamına son verdi. 
     Mustafa Aras'ın eşi Nebahat Aras 34 , çocuklarından 2'sinin öğrenci olduğunu, 2 çocuğunun ise tedavi gördüğünü belirterek, bu nedenle geçim sıkıntısı yaşadıklarını söyledi. Kendisinin çalışmadığını, başka gelirlerinin de olmadığını anlatan Aras, şöyle dedi 
     ''Bir çocuğumuz gözünden ameliyat oldu. Ardından bedensel engelli olan en büyük kızım Şükran 20 , 3 ay önce üzerine kaynar su dökülmesi nedeniyle ağır yaralandı. Eşim, Adana'da 1 ay boyunca kızımızın tedavisini yaptırdı. Daha sonra tedavisinin sürmesi gerekiyordu. Ancak tekrar götüremediği için tedavisi yarım kaldı. Tedavi süresince eşim 4 milyar lira borçlandı. Borçlarını ödeyemediği için bir süredir içine kapanmıştı. Yaşadığımız maddi sıkıntılar ve çaresizlik onu yıktı.'' 
     
     Tefecilerden borç almıştı 
     Mustafa Aras'ın çalışma arkadaşları ise Aras'ın yaşadığı geçim sıkıntısının, 2 çocuğunun tedavisiyle daha da ağırlaştırdığını ifade ederek, ''Çocuklarının tedavisi için tefecilerden faizle borç almıştı. 
     Borçlarını ödeyemediği için mesai saatlerinin dışında da seyyar satıcılık ve pazarlamacılık gibi işler yapmaya başlamıştı'' diye konuştular. 
     






</TEXT>
</DOC>
