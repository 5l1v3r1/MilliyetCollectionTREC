<DOC>
<DOCNO> 61625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/son/sontur07.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yasak kararına uymayan 189 avcı yakalandı 
</HEADLINE>
<TEXT>

     Orman Bakanlığı, ağır kış şartları nedeniyle getirilen av yasağı kararına uymayan 189 avcının yakalandığını bildirdi. 
     Bakanlık'tan yapılan yazılı açıklamada, ağır kış şartları nedeniyle 3 Ocak 2002 tarihinden itibaren geçici süreyle avlanmanın durdurulduğu anımsatılarak, yiyecek bulmakta zorlanan yaban hayvanlarına yem ve çeşitli yiyecek maddeleri atılmaya başlandığı ve koruma-kontrol çalışmalarının yoğunlaştırıldığı belirtildi. 
     Açıklamada, 8 Ocak tarihine kadar İstanbul, Bursa, Çanakkale ve Edirne'de 67, Bolu, Sinop, Adapazarı, Kastamonu ve Zonguldak'ta 44, Samsun, Artvin ve Trabzon'da 12, İzmir, Balıkesir, Manisa, Muğla, Denizli, Aydın'da 38, Antalya ve Isparta'da 11, Adana, Mersin, Kayseri ve Kahramanmaraş'ta 7, Yozgat, Konya, Kütahya, Eskişehir, Amasya ve Ankara'da 10 olmak üzere toplam 189 avcının yasak kararına uymadan avlandığının tespit edildiği bildirildi. 
     Yasak kararına uymayan avcıların av araç ve gereçleri ile av hayvanlarına el konularak haklarında yasal işlemlerin yapıldığı kaydedilen açıklamada, bu kapsamda 161 tüfek, 778 fişek, 145 yaban hayvanı ve 1 teybin ele geçirildiği belirtildi. Açıklamada sulak alanlarda gizlenerek avlanmak amacıyla yapılan 58 güme de avcı kulübesi yıkıldı. 
     Bu arada açıklamada, yiyecek bulmakta zorlanan yaban hayvanlarına 17 bin 100 kilo buğday, mısır, pirinç, 500 balya yonca, 1500 kilo 
     pazar atığı, 200 kilo geyik yemi, 60 kilo ciğer, 350 atıldığı bildirildi. Bakanlık açıklamasında koruma ve kontrol çalışmalarının avcı derneklerinin katkı ve destekleriyle sürdürüldüğü de belirtildi. 
     






</TEXT>
</DOC>
