<DOC>
<DOCNO> 62088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/13/son/sontur08.html </URL>
<DATE> 2002/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye haftayı sisle karşılayacak 
</HEADLINE>
<TEXT>

     Türkiye, haftayı sisle karşılayacak. 
     Devlet Meteoroloji İşleri Genel Müdürlüğü'nden alınan bilgiye göre, hafta ortasında kadar yurtta sis etkili olmaya devam edecek. Marmara Bölgesi ile yurdun iç ve doğu kesimlerinde sabah saatlerinde yer yer yoğun olmak üzere sis bekleniyor. 
     Bu arada Marmara'nın doğusu ile Ege, Batı Akdeniz ve Karadeniz'in kıyı kesimlerinde hafif yağmur şeklinde yağış görülecek. 
     Hava sıcaklıkları, batıdan itibaren artmaya başlayacak. Ancak, hava sıcaklıkları özellikle iç ve doğu kesimlerinde geceleri sıfırın altında olacak. 
     Meteoroloji uzmanları, yurdun iç ve doğu kesimlerinde hava sıcaklıklarının düşmesiyle gece ayazlarının görüleceğine dikkati çektiler. Uzmanlar, bu bölgelerde don ve buzlanma ile yurdun büyük bir bölümünde görülecek sis nedeniyle vatandaşların ve ilgililerin tedbirli olmalarını istediler. 
     Buna göre, 14 Ocak Pazartesi günü Marmara'nın batısı, Kıyı Ege ile Batı Akdeniz kıyıları yağmurlu, Trakya kar yağışlı, iç ve doğu kesimler yer yer yoğun olmak üzere sisli geçecek. 
     Marmara'nın doğusu ile Karadeniz kıyılarının yağmurlu geçeceği 15 Ocak Salı günü, yurdun güneybatı kesimleri parçalı bulutlu olacak, iç ve doğu kesimler de yer yer yoğun olmak üzere sis görülecek. 
     Orta ve Doğu Karadeniz kıyıları, Güney Ege ile Batı Akdeniz kıyılarının yağmurlu olacağı 16 Ocak Çarşamba günü ise Marmara ile iç ve doğu kesimlerde yer yer yoğun olmak üzere sis bekleniyor. 
     






</TEXT>
</DOC>
