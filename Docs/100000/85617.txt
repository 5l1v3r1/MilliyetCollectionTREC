<DOC>
<DOCNO> 85617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/yasam/yas04.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
O munis rahibi bile çıldırttılar 
</HEADLINE>
<TEXT>

Barışçı kişilikleriyle tanınan Budist rahiplerden biri, kendine yapılan haksızlığı şik yet için Kalaşnikov’la Tayland Parlamentosu’nu bastı 
     DIŞ HABERLER SERVİSİ 

     Milletvekillerinin sık aralıklarla birbirlerine tekme tokat giriştiği Tayland Parlamentosu, bu kez "daha renkli" bir eyleme sahne oldu. 
     Başkent Bangkok’taki parlamento binasına giren Budist keşiş Sayan Chitasuro, AK - 47 Kalaşnikov tüfeğiyle havaya ateş açarak, içerideki 30 kişiyi 1 saat rehin aldı. Başbakan Thaksin Shinawatra’dan haksız yere tutuklanması sırasında polisin kötü muamelesinin hesabını soracağını söyleyen Chitasuro’nun eylemi, 500 sandalyeli meclis alt kanadında 15 bakan aleyhine verilen bir gensoru görüşmesinden önce başladı. 
     
     Haksızlığa isyan 
     Parlamentoya ön kapıdan geleneksel Budist keşişi giysileriyle giren saldırgan, tüfekle havaya bir el ateş ettikten sonra megafonla, "Başbakan Thaksin ile yerel polis tarafından tutuklandığım sırada yapılan haksız muameleyle ilgili şik yetimi iletmek için görüşme talep ediyorum" diye bağırdı. 
     Bu arada gazetecilere de konuşan Chitasuro, Tayland ile Kamboçya sınırındaki Chan Buri eyaletine bağlı Phongnamron bölgesinden olduğunu ve 1996’da "mülke tecavüzöden tutuklandığını söyledi. Eyleme son vermesi için ikna kabiliyetini kullanan güvenlik güçleri, eli silahlı Budist keşişin eylemine son vermesini sağladı ve ardından kendisini tutukladı. Yaralananın olmadığı bu olay da, Tayland Parlamentosu’nda gerçekleşen "renkli olaylar" zincirindeki yerini aldı. 
     



 YAŞAM 






















</TEXT>
</DOC>
