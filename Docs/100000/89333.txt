<DOC>
<DOCNO> 89333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/siyaset/asiy.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Topu taca atmadık’ 
</HEADLINE>
<TEXT>

Ulusal Program’da "İdam cezası orta vadede Meclis’te çözülecek" ifadesinin yer aldığını vurgulayan Bahçeli, "Biz topu taca atmadık, bu prensibi hatırlattık" dedi 
     ANKARA Milliyet 

     Partisinin dün yapılan grup toplantısında ANAP Genel Başkanı Mesut Yılmaz’ı üstü kapalı olarak eleştiren MHP Genel Başkanı Devlet Bahçeli, "Bizim topu taca attığımızı ve hükümette kalma pahasına buna razı olduğumuzu söylemeye çalışanlar, bilgisizlik ve art niyetten kaynaklanan çarpık anlayışlarını dışa vurmaktadır. İdam cezasının liderlerin imzası bulunan Ulusal Program’da orta vadede, Meclis’te çözüme kavuşturulacağı ifade edilmiştir. MHP’nin yaptığı, bu prensibi hatırlatmak ve herkesi imzasına sahip çıkmaya davet etmektir" dedi. 
     
     Çiller’e de laf attı 
     Bahçeli, Kıbrıs, Kürtçe öğrenim ve yayın konularında tavırlarının değişmediğini, bu konularda Meclis’te düzenleme yapılmak istenirse yeni bir hükümetin kurulması gerektiğini sözlerine ekledi. DYP Genel Başkanı Tansu Çiller’in de her gün farklı bir görüş ve iddia ortaya attığını savunan Bahçeli, "Bazılarının niye yapmadınız diye çırpınıp durdukları tartışma konularını, bugün niye yapıyorsunuz diye sormaları sıradanlaştı. Asgari tutarlılık ve sorumluluk endişesi taşımayanları Allah’a ve millete havale ediyorum" diye konuştu. 
     
     Halktan bilgi kaçırılıyor’ 
     AB konusunda milli hassasiyetlerin hafife alındığını ve toplumdan bilgi kaçırıldığını öne süren Bahçeli, sözlerini şöyle sürdürdü "AB üyeliğinin, en erken 2010 - 2013 yıllarında mümkün olabileceği ve bu tarihten itibaren de en az 8 - 10 yıl boyunca serbest dolaşım hakkının tanınmayacağı gerçeği, Türk toplumunun bilgisinden ısrarla kaçırılmaya çalışılmıştır. Yine 2005 yılından sonra üye ülkeler arasında var olan dengesizlikleri gidermek amacıyla kullanılan AB fonlarının uygulamadan kalkacağı göz ardı edilmiştir." 
     
Sanal trenle cennete yolculuk      Alkışlarla kürsüye gelen Bahçeli, AB trenini kaçırma söyleminin, "cennete yolculuk" şeklinde slogan haline dönüştürüldüğünü belirterek, "Bu süreçte sanal trenlerle yol alınamayacağı iyi bilinmelidir. Ya cehennem, ya AB’ gibi dayatmalar çözüm değil" dedi. Konuşurken bir hayli terleyen Bahçeli, yerine oturunca hemen bir mendille terini sildi. 
     



 SİYASET 















</TEXT>
</DOC>
