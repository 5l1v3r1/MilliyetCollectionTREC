<DOC>
<DOCNO> 99021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/siyaset/siy04.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Besmeleli’ seçim kararı 
</HEADLINE>
<TEXT>

Erken seçim kararı, TBMM Anayasa Komisyonu’nda 22 üyenin oylarıyla kabul edildi. DYP’li üyeler kabul oyu verirken ellerini "Bismillahirrahmanirrahim" diyerek kaldırdı 
     ANKARA Milliyet 

     TBMM Anayasa Komisyonu, 3 Kasım’da erken seçim yapılmasına ilişkin önergeyi iki saat süren görüşmenin ardından DSP’li üyeler Necdet Saruhan, Rahmi Sezgin ve Osman Kılıç’ın ret oyuna karşılık, SP dahil kalan 22 üyenin oylarıyla kabul etti. DYP’li Ahmet İyimaya ile Ayvaz Gökdemir kabul oyu verirken, ellerini "Bismillahirrahmanirrahim" diyerek kaldırdı. Komisyonda erken seçimin 13 Nisan’a ertelenmesini öneren SP’li Mustafa Kamalak ve Şeref Malkoç da erken seçimin lehinde oy kullandı. DYP’li İyimaya ve Gökdemir kabul oyu verirken besmele çekerken, MHP Grup Başkanvekili İsmail Köse de seçim kararının çıkması üzerine "Hayırlı olsun" dedi. ANAP’lı Cavit Kavak, erken seçim kararından sonra İyimaya salondan çıkmaya kalkınca, "İyimaya dur, sırada AB yasaları var" diye seslendi. 
     



 SİYASET 


















</TEXT>
</DOC>
