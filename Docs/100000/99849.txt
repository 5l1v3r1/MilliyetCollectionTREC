<DOC>
<DOCNO> 99849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/03/son/sontur09.html </URL>
<DATE> 2002/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş ''Meclisi takdir etmemiz gerekiyor'' 
</HEADLINE>
<TEXT>

     Devlet Bakanı Kemal Derviş, AB uyum yasalarının Meclis'ten çıkmasını '''gerçekten çok sevindirici'' diye değerlendirdi. 
     İstanbul'a gitmek için Esenboğa Havalimanı'na gelişinde, gazetecilerin AB uyum yasalarının TBMM Genel Kurul'unda kabul edilmesine yönelik değerlendirmesini sormaları üzerine Derviş, ''Bu Meclis çok büyük bir iş yaptı. Sanıyorum hepimiz çok seviniyoruz, bugün'' diye konuştu. 
     Yasaların çıkmasının önemli bir kapıyı da açtığını vurgulayan Derviş, ''İleride mutlaka hep birlikte bu kapıdan daha mutlu, refahı bol günlere yürüyeceğiz diye düşünüyorum. Hakikaten, Meclisi çok takdir etmemiz gerekiyor'' dedi. 
     Bu yasaların çıkmasına katkıda bulanan herkese bir Türk vatandaşı olarak teşekkür etmek istediğini söyleyen Derviş, ''Bütün liderlere, bu arada sanıyorum Mesut Yılmaz da özellikle çaba gösterdi. Onu da bir takdir etmek istiyorum'' diye konuştu. 
     Öte yandan sabah saatlerinde Kavaklıdere Spor Kulübü'nde gazeteci Sedat Ergin ve Türkiye Müteahhitler Birliği Başkanı Nihat Özdemir ile biraraya gelerek tenis oynayan ve kahvaltı eden Devlet Bakanı Derviş, saat 12.15'de THY'nin tarifeli uçağı ile İstanbul'a hareket etti. 
     





</TEXT>
</DOC>
