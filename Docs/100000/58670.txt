<DOC>
<DOCNO> 58670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/24/siyaset/asiy.html </URL>
<DATE> 2001/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
SİYASET ODASI 
</HEADLINE>
<TEXT>

Bu yasal düzende sorunları aşamayız"Hortum hadiseleri birkaç namussuzun işi değil, kök salmışlar" diyen İ.Ü. Siyasal Bilimler Fakültesi öğretim üyesi Prof. Nur Vergin, sözlerini şöyle sürdürüyor "Söyleyeceklerim sizlere fazla uçuk gelebilir belki, ama bence Türkiye'nin mevcut yasallık içinde bu sorunların üstesinden gelmesi son derece zor..." 
     Derya SAZAK 

Derya Sazak 11 Eylül ertesi dünyanın dinsel fanatizme karşı "Global 28 Şubat" sürecine girmesi karşısında Türkiye'nin konumunu nasıl değerlendiriyorsunuz 
     Nur Vergin Eski hoşgörü ikliminden uzaklaşma eğilimi var, önemli olan duasını eden insanla teröristi ayırmak, özgürlükleri çiğnememek. Türkiye'de yerel 28 Şubatımızı daha önce yaşadık ve o zaman Müslüman halk ayaklanır deniyordu korkulan olmadı. Aslında Türk ordusu bu toplumu biliyor, bir isyan olmayacağını hesaplamış. 
     
     ORDU ÖNLEYİCİ UNSUR 
Türkiye'yi ayakta tutan sağlam aile yapısı, gelenekler mi 
     Arjantin'e bakın... Türkiye'de de bir başkaldırı olması için toplumda her türlü koşul mevcut Ekonomik yoksullaşma, hükümete karşı güvensizlik. Etik değerlerin allak bullak olması ve bunların yaptırımla karşılaşmaması strese yol açıyor. Eski deyimle 'Fetret devri' yaşamamız için bütün faktörler mevcuttur. 
     
Halkın bu denli sabırlı olmasının siyaset sosyolojisinde açıklaması var mı 
     Öncelikle tepkiyi yönlendirecek siyasal örgütlenme yok. Bu nasıl olur Ya 'ultra faşist' örgütlenme söz konusudur. Neyse ki yok. Silahlı Kuvvetler'in yasallıktan yana olması da rahatlatıcı. Ordu, olaylara uluslararası bir perspektiften bakıyor, bu da önleyici oluyor. 
     
Böyle bir çağda darbe yapmak tuhaf kaçmaz mı 
     Türkiye'nin konumu ne olacak, uluslararası ilişkiler sistemi yara alacak mı TSK bunları gözetiyor. Bugün AB'ye adayız. 1970'lerde böyle değildi. Çünkü Sovyetler Birliği ayaktaydı Batı Bloku darbe oluşumlarına yeşil ışık yakmasa da mavi boncuk dağıtıyordu. İkincisi bizde sol yok. İslamcılığa karşı koyacak güç açısından soldaki boşluk Türkiye'nin aleyhine. 
     
     TERCİHLER AYNI 
Siyasal İslamın yükselişi 28 Şubat'ta kesintiye uğramadı mı 
     28 Şubat'tan önce görülen, bizlere provokasyon gibi gelen hareketlerden kaçınıldı fakat insanların tercihlerinde bir değişim yok, bunu 11 Eylül'den sonra da üzülerek gözlemledim. 11 Eylül'den sonra Türkiye'nin takındığı tavrı çok ikircikli buldum. Hem devlet katında hem toplumda bir tepkisizlik oldu. 
     
Tepki vermekte niye çekimser kalalım 
     Türkiye devamlı şunu tekrarladı 'Biz çok çektik.' Ben çok kızdım buna yani eğer çekmeseydik anlamayacaktık öyle mi Benim çocuğum yok ama ben bir annenin çocuğunu kaybetmesinin ne demek olduğunu anlayabildiğimi düşünüyorum. 
     
Neye bağlıyorsunuz 
     Sanıyorum bunun bir nedeni de 11 Eylül'ü yapanların Müslüman kimliği... Eğer yapanlar Hıristiyan olsalardı daha sert tepki gösterilirdi. Sanki, eziklik duygusuna girildi. Çünkü Türkiye'de de radikal İslam tehditi var. 
     
Usame bin Ladin sizi nasıl etkiledi 
     Dünya Taliban gibilere kalacak diye korkmuştum. Türkiye'de derin, ismi konmamış bir Talibanlaşma sezinledim. 
     
     PARALAR ÇARÇUR EDİLİYOR 
İslami Cihat ürkütücü... 
     Avrupa'ya sınır bir ülkenin anti Batı kampa düşmesi dünya için bir felaket olur. 11 Eylül'den sonra Batı'yla eklemlenme sürecimiz hızlandı. Allah razı olsun IMF milyar dolarcıkları yağdırmaya başladı, fakat bu Türkiye'nin politikasının hünerinden kaynaklanmıyor. 
     
İç dinamikler değil de dış gelişmeler bizi Arjantin'in durumuna düşmekten korudu... 
     Kesinlikle, ben öyle görüyorum. 
     
11 Eylül olmasa Arjantin'in başına gelen ekonomik ve siyasi çöküş, sosyal patlama Türkiye'de de yaşanır mıydı 
     Türk toplumunda Latin halklarda mevcut olan bu sokak kalkışması geleneği pek yok ama şunu unutmayalım 2001 başında ekonomide dibe vurduğumuz zaman Amerikan Maliye Bakanı ne demişti 'Ben vergi mükelleflerimin parasıyla Türkiye'ye yardımda bulunulmasına yeşil ışık yakmam.' Dipsiz kuyu gibi onca yardım alıyorsunuz sonra çarçur ediliyor paralar. Susurluk gibi, hortum hadiseleri gibi kepazelikler, 100 tane ya da 1000 tane namussuz insanın işi değil, demek ki bu iyice yapısallaşmış. 
     
     AKP 'TIN TIN' PARTİ 
Sistem bundan besleniyor. 
     Bunu ortadan kaldırmak için radikal bir siyasal dönüşüm gerekir ama o dönüşüm yok. 
     
Kim yapacak 
     Türkiye'de bu kadar ağır sorunlar karşısında değişimden öte neredeyse devrimi oluşturacak bir güç gerekiyor. Yepyeni siyasal örgütlenmelerin, partilerin oluşturulması gerek. Dış dinamiklerin etkisiyle bugünkü değişim konjonktürünü de kaçırırsak işte o zaman 'No way out'. Çıkış olmaz. 
     
Siz nasıl görüyorsunuz geleceği 
     Bir yurttaş olarak bir de uçuk entelektüel gözüyle bakıyorum. Yurttaş olarak Türkiye'nin kısa zamanda seçime gitmesinin bir felaket olacağına inanıyorum çünkü iktidar seçeneği yok. AK Parti biraz şanslı gözüküyor, dine dayalı da olsa bir ideolojisi var. Bana sorarsanız proje itibariyle 'tın tın' parti. Şimdi uçuk entelektüel önerimi söylüyorum, isterseniz yazmayın .. Türkiye'nin mevcut yasallık içinde bu işin üstesinden gelebileceğine inanmıyorum.... 
     
     TEKNOKRATLAR NEREDE 
Serdar Turgut gibi mi düşünüyorsunuz 
     Evet, fakat bir endişem var, o kadar çok sayıda 'yahşi teknokrat' nerede Ancak bu da olabilir bir şey değil, zaten ordu uluslararası konjonktüre çok duyarlı konumu gereği, yerel bir bir ordu düşünülemez yani yerel planda düşünen bir ordu, ordu değil milistir. Bizimki de Allah'ı var ordudur tepeden inme bir şey tabii hiç demokratik yöntem değil. 
     
Seçim döneminin ortasına gelindi, halk sandık başında tercihini yapar. 
     Bakıyoruz yerinde sayan DYP'nin lideri bir yıl öncesine oranla daha sempatik gözükmeye başladı. Bu çok vahim. Böyle giderse kentlerin nüfus deposu yoksul semtleri yine marjinallere kayar. Ben mesela önemli dini gecelerde camileri dolaşırım. Cemaate biraz kulak asmak lazım. Genellikle kırsal seçmen kenttekine göre daha muhafazak rdır. Türkiye'de tam tersi. Ankara, Çankaya ve Kavaklıdere'den, İstanbul da Nişantaşı ve Bağdat Caddesi'nden ibaret değil. 
     
Bize yeni bir Tanzimat lazım Türkiye'nin AB üyelik süreci toplumu nasıl etkiliyor 
     Bir retorik var, Avrupa Birliği'ne girelim. Avrupa ile bütünleşmek Türkler için bir hülya bir heves, çünkü tarihi olarak itilmişiz. Ama unutmayalım AB'ye girince zihin konforu değişecek, bozulacak. O yüzden anketlerde h l üyeliği istemeyenler çok fazla. 
     
     ORTADOĞU DAHA RİSKLİ 
Onlar nasıl ikna edilecek 
     Bir tarihsel lider, kamuoyu araştırmalarına bakarak siyaset yapmaz. Dolayısıyla halkımız ayak sürüyor diye bakıp politika belirlememek lazım. Küreselleş-mede bölgeler dünyası oluşuyor, AB olmazsa Türkiye nereyle bütünleşecek, Ortadoğu'yla mı Ya o ya o .. Bizi Avrupa'dan çok Ortadoğu yutar. Belki Türkiye'ye yeni bir Tanzimat lazım. Bir Gülhane Fermanı'nın eşiğindeyiz. 
     
İslam’la barışmalıyızİslam demokrasiyle bağdaşır mı 
     Hiçbir din bağdaşmaz. Biri daha dünyevi diğeri dogmatik. İslamda bir yandan toplumun işlerine bakan bir yandan da ahiretteki durumu tanzim edecek olan bir örgüt yok. Ben radikal İslamcı partilerin nihai olarak demokrasiden yana olduklarını düşünmekte zorlanıyorum. 
     
Peki İslam rönesansı olur mu 
     Kimseyi güldürmeyelim. Allahınızı severseniz İslam toplumlarının hangisinde rönesans olur 
     
     DEVLETİN BAKIŞI YANLIŞ 
Peki Türkiye rol modeli olur mu 
     İslamda reform doktrin gereği mümkün değil ama bir içtihat silsilesi yapabilecek tek toplum Türkler. Uluslararası çapta ilahiyatçılarımız var. Ve bunlar 'ithal İslam' dediğimiz yani Türkiye Müslümanlığına yabancı olan bir radikal İslamcılıkla, Türkiye'ye nakledilen ithal edilen şeylerden Arap ve İran etkisinden muaf insanlar. Fakat Türkiye'nin böyle bir içtihat kapısını açıp yenilikler silsilesi yaratabilmesi için devletin İslama başka türlü bakması lazım. Devlet İslamiyeti öyle isimlere ihale edilmiş ki. 
     
     28 ŞUBAT'A YENİ YORUM 
Bir buluşma noktası olmalı. 
     Gayet tabii rönesans etimolojik olarak var olanı yeniden ortaya çıkarmak demek. Türkiye bunu yapabilecek tek aday ülke. Ancak devletle İslamiyetin daha barışık olması icap ediyor. Dolayısıyla 28 Şubat'ı da yeniden yorumlamak gerekiyor. 28 Şubat radikal İslam ve teröre karşı ama Müslümanlara değil şeklinde bir uyarlama yapmak gerek. 
     
İslamla daha mı barışık olmalı 
     Kesinlikle, yoksa en katı 28 Şubat çehremizle neyi, hangi modelimizi ihraç edeceğiz, yani kim ithal eder modeli 
     



 SİYASET 

















</TEXT>
</DOC>
