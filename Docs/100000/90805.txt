<DOC>
<DOCNO> 90805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/son/sontur04.html </URL>
<DATE> 2002/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarıkamış'a Haziran karı düştü... 
</HEADLINE>
<TEXT>

     Kars'ın Sarıkamış İlçesi'ndeki kayak merkezinin çevresi ile yüksek kesimlerdeki köylere kar yağdı. 
     2 bin 800 rakımlı Sarıkamış Kayak Merkezi ile çevresinde bulunan Handere, Karaurgan ve İsisu köylerine, yaklaşık 3 santimetre kar yağdı. Sarıkamış'ı çevreleyen Soğanlı ve Allahüekber Dağları da kar yağışı nedeniyle beyaz bir 
     görüntüye büründü. 
     Meteoroloji Bölge Müdürlüğü yetkilileri, Karadeniz üzerinden gelen yağışlı ve soğuk havanın etkisi altına giren Doğu Anadolu Bölgesi'nde, hava sıcaklıklarında yüksek kesimlerde 10, kent merkezlerinde ise yaklaşık 6 dereceye yakın ani düşüşlerin meydana geldiğini bildirdiler. 
     Sıcaklık düşüşleri nedeniyle yüksek kesimlere kar yağdığını ifade eden yetkililer, yağışlı ve soğuk havanın 2 gün daha bölgede etkisini sürdüreceğini kaydettiler. 
     





</TEXT>
</DOC>
