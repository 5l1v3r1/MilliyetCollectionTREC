<DOC>
<DOCNO> 96947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/yasam/yas07.html </URL>
<DATE> 2002/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Demiryolu yumurcakları 
</HEADLINE>
<TEXT>

İngiltere’de tren raylarına sırf oyun olsun’ diye barikat kuran üç çocuk gözlem altına alındı 
     DIŞ HABERLER SERVİSİ 

     Art arda gelen ölümcül tren kazaları Avrupa demiryollarının ne kadar güvenli olduğu sorusunu tartışmaya açadursun, İngiltere Ulaşım Polisi’nin medyaya verdiği görüntüler tren yolcularının uykularını kaçıracak türden çıktı. 
     Görüntülerde yer alan, yaşları 6 ile 9 arasında değişen 3 çocuktu. Bu demiryolu yumurcakları’, her gün on binlerce insanın yolculuk yaptığı Liverpool - Manchester demiryolu hattı üzerine alışveriş arabası, otomobil lastikleri, eski bavullar ve trafik konilerinden oluşan barikat yaparken görüntülenmişti. 
     
     Bir facia önlendi 
     Bu sırada, bir yolcu treni de barikata birkaç dakikalık mesafedeydi. Bu şeytani oyunu’ videoya almayı başaran amatör, polisle irtibat kurarak belki de bir faciayı önledi. Bir saat içinde saatte en az 120 kilometre hız yapan 4 trenin geçtiği demiryolundaki barikat, polisin zamanlı müdahalesiyle temizlendi. Pusuya yatıp trenin barikata çarpmasını keyifle’ izlemeye hazırlanan 3 çocuk da gözaltına alındı. 
     



 YAŞAM 





















</TEXT>
</DOC>
