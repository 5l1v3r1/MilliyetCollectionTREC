<DOC>
<DOCNO> 91280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/son/sontur12.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
SP'den Ecevit'e gensoru.. 
</HEADLINE>
<TEXT>

     Saadet Partisi, ''Ülke yönetiminde aciz kaldığı, ekonomide krize yolaçtığı'' iddiasıyla Başbakan Bülent Ecevit ve Bakanlar Kurulu üyeleri hakkında gensoru açılmasını istedi. 
     Önergede, 57. Hükümet'in ekonomide aldığı yanlış kararlarda ısrar ederek, son üç yılda iki büyük krizin yaşanmasına ve toplumun büyük oranda fakirleşmesine neden olduğu öne sürüldü. İnsanların büyük bir kısmının açlık sınırında yaşam mücadelesi verdiği ifade edilen önergede, ''57. Hükümet, ülke yönetiminde aciz kalmaktadır. Bu kötü gidişin sorumlusu Başbakan Bülent Ecevit Hükümetidir'' denildi. 
     SP'nin gensoru önergesinin gündeme alınıp alınmamasına ilişkin görüşmelerin önümüzdeki hafta TBMM Genel Kurulu'nda yapılması bekleniyor. 
     





</TEXT>
</DOC>
