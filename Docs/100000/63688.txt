<DOC>
<DOCNO> 63688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/guncel/gun08.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD hakları’ ihlal ediyor mu 
</HEADLINE>
<TEXT>

ÇAPRAZ ATEŞ 
     BELMA AKÇURA 

     ABD’nin El Kaide örgütü üyelerine yönelik uygulamaları "haklar tartışması," nı yeniden gündeme getirdi. ABD’nin Küba’daki Guantanamo üssü’ne götürdüğü örgüt üyelerinin ayaklarına demir, ellerine kelepçe, gözlerine siyah bant, kulaklarına tıkaç ve yüzlerine ameliyat maskesi takması tepkilere yol açtı. ABD’nin bu tutumunu yönelik görüşler şöyle 
     
     Prof. Dr Arslan Gündüz Kültür Ünv 
ABD’nin başı ağrır      Bu bir savaşsa, savaş hukukuna uygun kurallar, yani savaş esirlerine uygulanacak kurallar uygulanır. Ama ABD bunları savaş esiri değil de terörist olarak görüyorsa, polisiye tedbirleri uygulaması gerekir. ABD’nin tavrı henüz net değil. Savaş esiri sayılırlarsa Cenevre Sözleşmeleri’nin savaş esirleri için getirdiği kurallar uygulanır. Terörist muamelesi yapıyorsa sanık haklarının bunlara da tanınması gerekir. ABD Avrupa İnsan Hakları Sözleşmesi’ne dahil değil . Görüldüğü kadarıyla ABD bu kişilere esir muamelesi yapmakta. Ancak bu uygulamalar ABD içinde sıkıntı yaratacaktır. 
     
     Mustafa Enöz MHP üyesi 
İnsanca değil      Savaş esiri de olsa, terörist de olsa, insanlara insanca muamele etmek gerekir. Bu konudaki görüşüm, daha toleranslı olmaları noktasındadır. Küba’daki Guantanamo Üssü’ne götürdüğü El Kaide üyelerine yapılan göz bağlamaktan öte, bence işkence amaçlı da düşünülebilir. Ben böyle bir uygulamayı doğru bulmuyorum. ABD sözleşmelere taraf olmasa da yaptıklarının doğru bir eylem olmadığını ifade edebilirim. Bunu savaş esiri olarak olarak kabul ediyorsa savaş esirine yapılan muamele uluslararası ne ölçüde ise onu yapmaları lazım. Böyle bir uygulama bizde olsaydı ABD ya da Avrupa’yı ayağa kaldırır Türkiye’yi de insan hakları ihlali açısından mahkum ederlerdi. ABD’yi Avrupa’nın dikkatine sunuyoruz. 
     
     Prof. Dr. Bakır Çağlar İst Ünv 
Savaş esiri saymadı      ABD, Avrupa İnsan Hakları Sözleşmesi’ne taraf değil. Uluslararası Ceza Muhakemesi’ni kuran Roma Sözleşmesi’ni dahi onaylamadı. ABD bu olayda Bush’un bir emirnamesi ile askeri mahkemeler kurdu ve bu kişileri orada yargılayacak. Dolayısıyla bu kişilerin Cenevre Sözleşmesi’nden doğan hakları yok. Bunun da ötesinde ABD anayasası ve hukukundan yararlanma hakkı da yok. Bu Abdullah Öcalan ile karşılaştırılacak bir vaka değil. ABD bunları savaş esiri olarak kabul etmedi. Cenevre insan hakları hukukundan yararlandırmamak için bunları savaş tutuklusu kategorisi içerisinde değerlendirmedi. Değerlendirmemesi uluslararası insan hakları hukukun açık ihlalidir. Ama yaptırımı yok. Çünkü ABD bu konudaki uluslararası kuralların hiçbirine taraf değil, uymuyor da. 
     
     Doç. Dr. Emin Gürses Sakarya Ünv 
Güvenlik riski yok      Çok önemli bir güvenlik meselesi olmadıktan sonra gözlerin bağlanması gereksiz. ABD için böyle bir risk yok Çünkü El kaide üyelerinin götürüldükleri yerler bellidir. Bunların kaçma, saldırı, kurtarılma operasyonu girişimi yok. Bu risk olmayınca bu uygulamalara da gerek yok. Bask bölgesinde bazı ETA üyelerine de yapılmıştır. Çünkü güvenlik riski vardı. Bölgeye ve olaya göre davranmak lazım. İnsan Haklarına aykırı olup olmaması noktasında bakarsak da bir teröristin kelepçelenmesi normaldır. Burada önemli olan gözlerinin kapatılıp kapatılmaması değil, nasıl davranıldığıdır. Sorguda işkence var mıdır, bu önemli. 
     



 GÜNCEL 

















</TEXT>
</DOC>
