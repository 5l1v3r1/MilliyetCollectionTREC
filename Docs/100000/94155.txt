<DOC>
<DOCNO> 94155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/son/sontur16.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte DSP'deki kavganın perde arkası... 
</HEADLINE>
<TEXT>

     149   Hüsamettin Özkan, DSP'nin 7 milletvekilliği kazandığı 1991 seçimlerinden itibaren Ecevit'in hep sağ kolu oldu. 4 milletvekili DSP'den istifa ettiğinde Erdal Kesebir ile birlikte yanında kalan iki kişiden biriydi. 
     149   Genel Başkan Yardımcısı Rahşan Ecevit, DSP'li hükümetlerde eşinin sağ kolu olarak hep yanı başında olan Hüsamettin Özkan'a başından beri karşıydı. Ancak hükümet işlerinden Başbakan'ın, Genel Merkez işlerinden kendisinin sorumlu olması nedeniyle Ecevit'e "Özkan'ı görevden al" baskısı yapmadı. 
     149   Ecevit - Özkan yakınlığı Başbakan'ın Mayıs'ta hastalanması üzerine zayıfladı. Özkan, Rahşan Ecevit'in eve uğradığı kısa süre içinde Ecevit'i hastanede ziyaret edebildi. Onun dışında Ecevit ile görüşemedi. Görüşmeleri birkaç kısa telefon ile sınırlı kaldı. 
     149   Rahşan Ecevit, Ecevit'in hastalığı nedeniyle artan eleştirilerden, "Başbakanlık'tan çekil" baskısından ve hükümet senaryolarından hep Özkan'ı sorumlu tuttu. Bu görüşlerine Ecevit'i de inandırmaya başardı. 
     149   Rahşan Ecevit, "geçmiş olsun" ziyaretlerine gelen milletvekillerini kabulü sırasında partide bir ikilik oluştuğundan söz etmeye başladı. Birçok milletvekili de Özkan'ı şikayet etti. 
     149   Özkan, Ecevit'in 2 ay aradan sonra TBMM'de katıldığı DSP Grubu'na gitmedi. Bu, krizin ayak sesi olarak yorumlandı. 
     149   Hükümette çok etkin olan Özkan'ın, siyasi belirsizlik olduğu eleştirilerine ve kendi adı üzerine kurulan hükümet formüllerine karşı bir açıklama yapmaması Ecevitler'i kızdırdı. 
     149   Özkan'ın liderler zirvesinde inisiyatif almayıp tepkisiz kalması ve zirve ertesi yorumlarda Özkan'ın Başbakanlığından söz edilmesi Ecevit açısından bardağı taşıran son damla oldu. 
     





</TEXT>
</DOC>
