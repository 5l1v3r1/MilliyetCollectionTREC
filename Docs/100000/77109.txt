<DOC>
<DOCNO> 77109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/08/son/sondun32.html </URL>
<DATE> 2002/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Electrolux ilk konuşan çamaşır makinesini Hintliler için üretti 
</HEADLINE>
<TEXT>

     İsveç firması Electrolux, kullanıcılara mükemmel yıkamanın nasıl yapılacağını söyleyen dünyanın ilk konuşan çamaşır makinasını Hintli tüketiciler için üretti. 
     ''Washy Talky'' adı verilen makina orta sınıf bir Hintli kadının aksanıyla, kullanıcılara deterjanı koymasını, kapağı kapamasını ve rahatlamasını söyleyerek çamaşır yıkama işlemini başlatıyor. 
     Firma sözcüsü Jacob Broberg, konuşan çamaşır makinası fikrinin, Hintli tüketicilerle yapılan kamuoyu yoklamasının böyle bir makinayı istediğini göstermesi üzerine ortaya çıktığını söyledi. 
     Akıcı İngilizce ve Hintçe konuşan çamaşır makinasının, bu ay bütün Hindistan'da piyasaya sunulacağını ve 374 dolara satılacağını belirten Broberg, şirketin bu makinayı henüz başka bir ülkede piyasaya sürme planı olmadığını kaydetti. 
     Bilgisayar hafızalı makina, çamaşırın ağırlığını ölçerek, uygun yıkama programına, gerekli su seviyesi ve otomatik yıkama zamanına karar vererek çalışıyor. Çamaşır makinası, herhangi bir hatada kullanıcıyı uyarıyor. 
     Buzdolabı, elektrik süpürgesi ve çim biçme makinası üreten ve 150'den fazla ülkede ürünleri satılan Electrolux firmasının yıllık 
     geliri 14 milyar dolar civarında. 
     






</TEXT>
</DOC>
