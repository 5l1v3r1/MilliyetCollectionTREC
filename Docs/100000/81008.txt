<DOC>
<DOCNO> 81008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/yazar/sazak.html </URL>
<DATE> 2002/04/29/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
CHP, Güneydoğu, HADEP 
</HEADLINE>
<TEXT>

     Başbakan Bülent Ecevit, soldaki rakibi ve eski partisi Cumhuriyet Halk Partisi'ni geçen hafta ağır bir dille suçladı. 
     Ecevit'e göre CHP "oy uğruna bölücü bir partiyle işbirliğini" göze alıyor, "her görüşe kur yapıyordu". DSP Meclis Grubu'ndaki konuşması üzerine Ecevit'e hangi partiyi kastettiği sorulmuş. DSP lideri de "bölücülük" tanımına giren partinin HADEP olduğunu söylemiş. 
     Ankara'da tuhaf şeyler oluyor 
     AK Parti Genel Başkanı Tayyip Erdoğan, 10 yıl önce RP İstanbul İl Başkanı iken Rize'de yaptığı konuşmanın kaseti piyasaya sürülünce DGM Başsavcısı'nın isteği üzerine az daha tutuklanıyordu. Erdoğan'ın kasette öne sürdüğü görüşlere katılmak elbette mümkün değil, geçen hafta bu sütunda Afganistan'da "sonu Taliban'a giden İslam Cumhuriyeti'ne övgüler düzen" AKP liderinin tutumunu ağır biçimde eleştirmiştik. Halkın yüzde 80'inin Tayyip Erdoğan'ın görüşlerini benimsemediği ortada, Silahlı Kuvvetler'e yönelik sözleri büyük tepkiyle karşılandı kasetler çıktıkça geçmişteki söyleminden kendi de rahatsız olan Erdoğan "değiştiğini" açıklamak zorunda kalıyor. 
     Erdoğan'ın bu sözlerine inananlar da çıkar, inanmayanlar da... Savcı, yasalar çerçevesinde dava da açabilir ama bunların hiçbiri seçime giden Türkiye'de siyasi parti liderlerini cezaevine gönderme aracı yapılmamalıdır. 
     Bırakınız, halk Tayyip Erdoğan'la ilgili kararını seçimde versin. 
     Türkiye 1980 sonrası da "siyasi yasaklar" uyguladı ama sonuçta 12 Eylül'ün darbeyle devirdiği iki liderden Demirel cumhurbaşkanı, Ecevit başbakan oldu. 
     Güneydoğu'da da benzer durum var madem HADEP, "bölücü" görünüyor, öteki partiler niye Doğu'da, Güneydoğu'da siyaset yapmıyor. Güçlenme yolunu seçmiyor. MGK toplantılarında asker bile, mevcut partilerin Güneydoğu'yu HADEP'e terk etmelerinden şikayetçi olmuyor mu 
     ANAP son dönemdeki AB söylemiyle Güneydoğu'da taban arıyor. 
     Ecevit herhalde Mesut Yılmaz'la Deniz Baykal'ı karıştırdı ve CHP'yi suçlama gereği duydu. Oysa ortada suçlanacak bir şey yok ANAP da, CHP de, öteki partiler de Türkiye'nin bütününü temsil ederken Güneydoğu'ya uzanmalıdır. Kaldı ki, HADEP'in de Anayasa Mahkemesi'ndeki kapatılma davasının sonucuna göre seçime girmesi çok doğal. HADEP "illegal" parti değil ki, Diyarbakır başta olmak üzere Güneydoğu'da belediyelerin çoğu HADEP'te. Parti yasaklanırsa, bağımsız milletvekilleriyle Meclis yolu yine açılır. 
     CHP'ne gelince... 
     Ecevit'in eleştirisinin aksine, "CHP, Güneydoğu'da niye yok " diye sormak gerekiyor. Bülent Bey bunu hep yapıyor. Altan Öymen'in genel başkanlığı döneminde de Başbakanlıktaki kimi raporlara dayanarak, CHP'yi savcılara ihbar etmişti. Şimdi de Baykal'ın CHP'sini "her görüşe kur yapmakla" suçluyor. 
     Sahi son seçimde "Gülencilik" yapan, "Fethullahçı" oyları toplayan parti Ecevit'in DSP'si değil miydi 
     Ayıp olmuyor mu 
     
     







Johnson Mektubu 


Evlilik anayasası 


Af karmaşası 


Brown’u neredeyse linç edecekler 


Doğalgazı bol bulunca ne yaparsınız 


Mali af kargaşası 


Aydın Menderes'in önerisi... 


CHP, Güneydoğu, HADEP 


Susuyorsak sebebi var. Buraya kadar .. 


Doların ufkunda düşüş mü görünüyor 


İşsizlik kadar kötü bir şey yok 


</TEXT>
</DOC>
