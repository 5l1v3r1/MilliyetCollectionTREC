<DOC>
<DOCNO> 51204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/magazin/amag.html </URL>
<DATE> 2001/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Nefise, yakından nefis bir kızmış’ 
</HEADLINE>
<TEXT>

Mankenlerin ardından modacıların dünyası da karıştı. Cengiz Abazoğlu’na sert yanıtlar verip, Akkaya ile Duran’ı kadrosundan çıkaran Yıldırım Mayruk, son gözdesini açıkladı Nefise Karatay 
     SERDAR BENLİ 

     ÇOK para istediği için Deniz Akkaya’dan vazgeçen ünlü modacı Yıldırım Mayruk, kendisinden önce Cengiz Abazoğlu’nun defilesine çıktığı için Güzide Duran’ı da kadrosundan çıkardı. Mayruk’un son gözdesi ise Nefise Karatay oldu. Bugün Swissotel’de, 10 Kasım’da da doğum yeri Bursa’da 2023’e Hikayeler’ adlı defilesini sergileyecek olan Mayruk, Karatay’a övgüler yağdırdı. Mankeni, provaya gelene kadar hiç tanımadığını belirten Mayruk, "Nefise için önce tek bir elbise düşünüyordum ama gördüğüm an bu fikrimden vazgeçtim. Onun için ancak dört elbise yetiştirebildim" dedi. 
     
     300 fırın ekmek yesin’ 
     MAYRUK, önceki günkü defilesinden sonra "Şimdi Mayruk’a karşı 3 - 1 öndeyim" diyen Abazoğlu’na tepki göstererek, "Benim noktama çıkabilmesi için daha üç yüz fırın ekmek yemesi gerekir ama ne yaparsa yapsın yine de benim gibi olamayacak. Türkiye’ye bir daha Yıldırım Mayruk gibisi zor gelir" diye konuştu. İşinden çok Mehmet Ali Erbil’le ilişkisi nedeniyle gündeme gelen Karatay şunları söyledi "Bundan sonra benim için iki şey önemli olacak. Ailem ve işim. Üzerine basarak söylüyorum kalbim boş. Bu defileden sonra herkes Nefise Karatay’ın nasıl bir manken olduğunu görecek." 
     



 MAGAZİN 











</TEXT>
</DOC>
