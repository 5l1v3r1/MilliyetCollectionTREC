<DOC>
<DOCNO> 62703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/spor/spo01.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Arat rahat 
</HEADLINE>
<TEXT>

Beşiktaş’ın muhalefet lideri, sekiz aylık bir çalışma sonrası kongre için düğmeye bastı. Hasan Arat, MİLLİYET’e ilkelerini, hedeflerini anlattı 
     BİLAL MEŞE 

     "İkinci kez aldatamaz" 
     SİYAH - Beyazlı kulübün başkan adayı Hasan Arat, seçim için düğmeye bastı. Türkiye’yi 8 aydır dolaşan, derneklerle bir araya gelip, nabız yoklayan, hedeflerini belirleyen ve projelerini açıklayan Arat, "Beşiktaşlı bir kez aldatılmıştır. İkinci kez kimse aldatamaz" diye konuştu. Arat, iş başındaki yönetimi hayal tacirliği ile suçladı, "Genç ülkede, duygusallıkla, çocuk motifleriyle insanların beynine kimse girmeye çalışmasın. Yoksa gençlerin güvenini kaybedersiniz" ifadelerini kullandı 
     
     Ciddi tabanım var" 
     KONGRENİN, ön yargıdan arınmış ve sağduyunun birinci plana çıkacağı havada geçeceğine inandığını belirten Hasan Arat şöyle devam etti "Şu aşamada en ciddi tabana sahip kişi benim. Seçimlerde aldığım 2357 oyun her geçen gün arttığına inanıyorum. Yönetimim, ayaklarının üzerine sağlam basacak, Beşiktaş’ımızı Avrupa’ya taşıyacak kişilerden oluşacak. 100.yılda tüm branşlarda şampiyonlukları kucaklayan bir yönetimle seçime gireceğiz. Sözümüzü tutacağız, kimseyi aldatmayacağız." 
     
     "Bu yönetim başarısız" 
     BİLGİLİ yönetimini son 16 yılın en başarısız yönetimi olarak nitelendiren Arat, "Nedeni, Beşiktaş’ın Avrupa Kupaları’nda olmayışıdır. Başarı, yeşil saha ve salonlarda verilen mücadelelerle kazanılır. 40 milyon dolar harcayarak başarılı olunmayacağını anladılar" dedi. Hasan Arat, sözlerini "Seçimde güvenilen başkan, güvenilen yönetim kazanacaktır. Sadece ve sadece yapabileceklerimize garanti vereceğiz. Oy alacağız diye hayaller peşinde koşmayacağız" yorumunu yaptı. 
     
     PROJELERİ 

</TEXT>
</DOC>
