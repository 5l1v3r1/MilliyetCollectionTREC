<DOC>
<DOCNO> 77792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/son/soneko10.html </URL>
<DATE> 2002/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF, Arjantin'e kredi sözü verdi ama ekledi "Daha erken" 
</HEADLINE>
<TEXT>

     Uluslararası Para Fonu IMF Arjantin masası şefi Anoop Singh, Arjantin'in ekonomik krizden çıkması için yardım etmek istediklerini, ancak Fon kredi sağlamadan önce, Arjantin'de ekonominin geniş çaplı bir reforma ihtiyacı olduğunu öyledi. 
     Singh yaptığı açıklamada, Arjantin'in acil sosyal programları ile ticaretin finansmanı için diğer kreditör kuruluşlardan yardım sağlaması için, IMF olarak çok çalıştıklarını bildirdi. 
     Singh, ''IMF, Arjantin'in krizden çıkmasına dönük bir yol bulunarak, sürdürülebilir bir ekonomiye geçmesi için yardım etmeyi taahhüt ediyor'' dedi. 
     Arjantin'de hükümet, Mayıs ayı ortasında IMF ile bir anlaşmayı varmayı umarken, IMF bu ülkeden, ''para birimi Peso'yu piyasalarda dalgalanmaya bırakması, bölgesel bono ve tahvillerin finanse edilmesi uygulamasını'' sona erdirmesini istiyor. 
     






</TEXT>
</DOC>
