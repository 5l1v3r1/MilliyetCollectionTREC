<DOC>
<DOCNO> 79628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/son/soneko08.html </URL>
<DATE> 2002/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İşsizlere psikolojik destek... 
</HEADLINE>
<TEXT>

     Konya'da, Türkiye İş Kurumu İl Müdürlüğü Meslek Danışma Merkezi, işsizlere, işsizlik depresyonundan çıkmaları konusunda psikolojik yardımda bulunuyor. 
     Türkiye İş Kurumu İl Müdürlüğü yetkilileri, işsizlik sigortası uygulamasının başlamasıyla işsizlere verilen psikolojik destek hizmetinin aktif hale getirildiğini söyledi. 
     Ekonomik kriz ortamında işsiz kalmanın, işsizlerde sosyal ilişki kurma problemlerine neden olarak yeniden iş bulmayı zorlaştırdığını vurgulayan yetkililer, ''Meslek Danışma Merkezi'ndeki uzmanlar, kendilerine başvuranlara, girdikleri işsizlik bunalımını atlatarak tekrar sosyal yaşama dönmeleri konusunda telkinlerde bulunuyor. 
     İşsizlerin kendilerini ve yeteneklerini tanımasını sağlayıcı testler yapılarak, hangi alanlarda istihdam edilebilecekleri belirleniyor'' dedi. 
     İşsizlerin, işten çıkarılmanın her şeyin sonu olmadığı, hatta yeni bir başlangıç için fırsat olduğunun anlatılarak motive edildiğini kaydeden yetkililer, merkezin farklı meslekler arasında seçim yapmada ve meslek eğitim kurslarına katılma konusunda da işsizlere yardımcı olduğunu dile getirdi. 
     





</TEXT>
</DOC>
