<DOC>
<DOCNO> 91792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/son/sonspo08.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliler final oynarsa kafayı sıfıra vuracak. 
</HEADLINE>
<TEXT>

     17. Dünya Kupası'nda yarı finale yükselen A Milli Takım'da yer alan futbolcu 
     ve teknik adamlar, bugün eş ve çocuklarına kavuştu. 
     İstanbul'dan dün akşam hareket eden ve bugün Seul aktarmalı olarak başkent Tokyo'daki Narita Havaalanı'na inen uçakta, büyük bir sevinç yaşandı. 
     Milli takım kafilesindeki futbolcu ve teknik heyetin eş ve çocuklarını taşıyan uçak, bu sabah Narita Havaalanı'na indi. 
     Futbolcular ve teknik heyettekiler, eş ve çocuklarını çıkış kapısında heyecanla bekledi. 
     Havalanında kapıdan ilk çıkan Emre Aşık'ın kız arkadaşı Aysu Kayacı olurken, Kayacı, Emre'ye sarılarak hasret giderdi. Diğer futbolcular da eş ve çocuklarına sarılarırken, duygusal anlar yaşandı. 
     Türkiye'den gelen kafile, başkent Tokyo'daki New Otani Oteli'nde kalmak üzere havaalanından ayrıldı. 
     
     MİLLİLERDE HASAN ŞAŞ MODASI 
     A millilerin, yarı finalde Brezilya maçını kazanmaları durumunda, final maçına saçlarını sıfıra vurdurarak çıkacağı öğrenildi. 
     Futbolcuların daha önce böyle bir karar aldıkları belirtildi. 
     





</TEXT>
</DOC>
