<DOC>
<DOCNO> 93642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/yazar/pulur.html </URL>
<DATE> 2002/07/04/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Umutsuz vak’a" yolunda hızla... 
</HEADLINE>
<TEXT>

     Türkiye’nin "umutsuz vak’aları" vardır. Mesela enflasyon, mesela kaçak inşaat, mesela başıboş trafik, mesela yollarda, caddelerde açılan ve işaretsiz bırakılan çukurlar, mesela her futbol maçı öncesi toplanan döner bıçakları... 
     Bunları çoğaltabilirsiniz, hepsi "umutsuz vak’alarödır... 
     Umutsuz vak’a nedir 
     Hani doktor bakmış, hasta gidiyor yakınları hala "Ne verelim, ne yedirelim, ne içirelim " diye soruyorlar, doktor gayet sakin, "Ne isterse verin, ne isterse yesin, ne içerse içsin " demiş... 
     İşte "umutsuz vak’a" budur. 
     Yukarıda sıraladıklarımız yıllar yılı sürüp gelmiştir, bizim ömrümüz, bunların düzeleceğini görmeye yetmez de inşallah torunlarımız görür. 
     
     BİZİ asıl üzen, bunlar değil de, yepyeni, pırıl pırıl kurduğumuz işletmelerin, kısa zamanda "umutsuz vak’a" yoluna girmeleri... 
     Mesela İstanbul Belediyesi’nin işlettiği Yenikapı - Bandırma hızlı feribotları... 
     Bu feribotlara sık sık bineriz, temiz, düzenli bir işletme, koltuk sayısı kadar yolcu alınır, içeri girince sizi, sanki feribotu satın almış gibi, nezaketle karşılarlar, tam saatinde kalkar, tam saatinde yanaşır... 
     Lakin, giderek bu işletmeyi de bozdular, yakında "umutsuz vak’a" sınıfına girecek... 
     
     GEÇEN cumartesi günü 29 Haziran 2002 saat 15.30 feribotuna binmek için, Bandırma’ya geldik, ne sıra kalmış ne intizam, hani bir zamanlar İstanbul’da Kabataş’ta araba vapuru rezaleti vardı ya, ona dönmek üzere, elinde biletin var binemiyorsun, bilet almak için koşturanlar girişi kapamış, bir kargaşa... 
     Oysa, eskiden, bileti olanları ayrı bir kuyruğa alıp, yeni bilet alacakları ayrı kuyruğa sokarlardı, derdinizi anlatmak istediğiniz delikanlı, dinlemiyor bile, sırtında üniforma var ya 
     
     NEYSE feribota bindik, üst kata çıktık, yerimizi bulacağız, önceden yolcuyu, bahriyeli kıyafetinde genç kız, ya da delikanlılar karşılar, yer gösterirlerdi, şimdi yok, büfede nizamiye nöbetçisi gibi bekleyen delikanlıya soruyorsunuz, bileti şöyle eline alıp bakıyor, işaret ediyor 
     "Cam kenarında " 
     İyi de tek bir cam yok, bir sürü cam ve koltuk var. 
     Sonunda insafa gelip, yerimizi gösteriyor. 
     
     İSTANBUL’a dönünce bunları bir yakınınıza anlatıyorsunuz, "Yazık, bu işletmeyi de bize benzeteceğiz " diyoruz, o da bir başka olayı anlatıyor. 
     22 Haziran 2002 Cumartesi, Yenikapı’dan kalkacak feribota biletleri var, geliyorlar ve içeri giriyorlar, ama şaşırıyorlar, onların arabasından başka, bir araba daha var, içerisi bomboş... Ne oluyor demeye kalmadan, görevli geliyor, meğer bu sefer iptal edilmiş 
     Haydaaaa 
     Bir de çıkışma 
     "Biz haber verdik " 
     Kime verdin, nasıl verdin, biletlerde yolcunun telefonu yok ki 
     Herhalde Yenikapı’dan öyle bir nara patlattılar ki, İstanbul’da duymayan kalmadı 
     Neyse, onları, Bandırma yerine Yalova feribotuna aldılar daha sonra gelenler ne oldu, Allah bilir. 
     İşte size bir "umutsuz vak’a" teşhisi daha... 
     İnşallah, tedavisi mümkün olur. 
     
     







Sürrealist ve sanal bir politika 


Durmuş vakfı 


Ecevit Bahçeli daha ne yapsın 


Derviş’e göre belirsizlik en ağır maliyet 


Bodrum’da çılgın yaşam varmış .. Öyle mi 


Ecevit’in dominosu 


Çıkış arıyoruz 


ABD’ye ne oluyor 


Piyasa histerisi’ 


"Umutsuz vak’a" yolunda hızla... 


Ecevit’e çekil baskısı 


"Türkiye’de değişmeyen tek şey stres" 


Halk kazanmayı unuttu 


OYAK’ın gözü Pamukbank’ta 


</TEXT>
</DOC>
