<DOC>
<DOCNO> 68682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/son/sonspo01.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakan Ünsal Blackburn tarafından sağlık kontrolundan geçirildi 
</HEADLINE>
<TEXT>

     İngiltere'nin Premier Lig takımlarından Blackborn Rovers yöneticileri ile gündüz saatlerinde transfer görüşmesi yapan Galatasaraylı futbolcu Hakan Ünsal, kulüp tarafından sağlık kontrolünden geçirildi. 
     Milli Futbolcu, kulüp yöneticilerinin de hazır bulunduğu ve akşam saatlerine dek süren sağlık kontrolünde sağlam çıktı. 
     Blackburn Rovers yöneticileriyle yaptığı görüşmeyle ilgili olarak açıklamalarda bulunan Hakan Ünsal, bugünkü görüşmenin olumlu geçtiğini belirterek, yarın kulüp yöneticileriyle tekrar bir araya geleceğini bildirdi. 
     Ünsal, transferle ilgili detayların görüşülmesinin ardından bir problem çıkmazsa, İngiliz futbol takımıyla anlaşmayı umduğunu söyledi. 
     






</TEXT>
</DOC>
