<DOC>
<DOCNO> 87433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/02/ekonomi/eko01.html </URL>
<DATE> 2002/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası’ndan inek istediler 
</HEADLINE>
<TEXT>

Vanlılar, Köykent projesi için bölgeyi dolaşan Dünya Bankası heyetine Kent falan istemiyoruz. Bize birer inek verin yeter’ dedi 
     ANADOLU'NUN DÖNÜŞÜ 
Doğu Anadolu Bölgesi 
Şükrü Andaç 

     Vanlı köylüler, Köykent projesi için Van’da incelemelerde bulunan Dünya Bankası heyetinden, inek istedi. Başbakan Ecevit’in haya lim’ dediği projeye soğuk bakan Vanlı köylüler, heyetle görüştü. 
     "Yaylalarımız kapandı. Köylerimizi terk etmek zorunda kaldık. Ancak artık hepimiz, geri dönmeye başladık" diyen Vanlı köylüler tekrar hayat kurmak için kendilerine acilen her eve bir inek vermesini’ istiyor. 
     İnekle geçinmenin hesabı da çıkarılmış. Bir inekten günde yirmi litre süt almayı hesaplayan köylüler, beş litresini kendileri kullanacak. Kalan 15 litresini de kilosu 500 bin liradan satarak aylık 225 milyon lira gelir sağlayacaklar. 
     
     Dünya Bankası’ndan da talep aynı 
     Washington’dan gelen Dünya Bankası yetkilileri, bu bölgede 1978 yılında Başbakan Bülent Ecevit tarafından başlatılan Van - Özalp - Dorutay Köykent projesini bitirmek için geldiklerini belirttiler. Dünya Bankası Task Manager’i Sudipto Saikar, 300 milyon dolarlık nakit desteğinin önümüzdeki günlerde geleceğini ve bu projenin en kısa sürede gerçekleştirileceğini anlatmaya çalışırken, köylülerin heyetten isteği Köykent yerine inek oldu. 
     
Genelge çıktı, pazar gitti’      Doğu ve Güneydoğu Anadolu’nun en büyük şirketi olan Vanet, Başbakanlık’ın, askeri et alımlarının kamu kurumlarından yapılmasını öngören genelgesi ile sıkıntıya düşmüş. 193 çalışanının yarısını işten çıkaran şirketin Genel Müdürü Kaya Tokmakçıoğlu, durumu şöyle anlatıyor 
     "Asıl odak noktamız toptan et pazarı. Burada da askeriye ihaleleri önemli bir yer tutuyordu. Ancak Başbakanlık 25 Mayıs 2001’de yayımladığı genelgeyle tüm kamu kurumlarının Et Balık’tan protokol ile et almasını öngördü. Askeriye de anlaşma yaptı. İhale ortadan kalkınca rekabet gücümüzde ortadan kalktı. Protokol ile pazar elimizden alınmış oldu." 
     
Burada hortumu, termosu kim alır ’      Nüfusunun büyük çoğunluğu, şirketlerinin yüzde 70’i sınır ticareti ile uğraşırken, ticaretin darı, hortum, hurma, kına, musluk, tuvalet taşı ve termos gibi bölgedeki pazarı düşük ürünlerle sınırlanmasının, Van’daki sıkıntının başlangıcı olduğu belirtiliyor. Van Ticaret ve Sanayi Odası Başkanı Zahir Kandaşoğlu, "Sınır ticareti yaptığımız dönemde ekonomimiz parlak günler geçirdi. Krizde kapanan fabrika yok çünkü bizde doğru dürüst sanayi yok’ diyor. 
     
     20 yıldır krizdeyiz’ 
     Oda Başkanı Kandaşoğlu, ildeki son durumu şöyle anlatıyor 
     "Biz 20 yıldır krizdeyiz. Kritik bir bölgedeyiz. İnsan kaçakçılığı dahil her türlü kaçakçılık var. İşsizlik oranı yüzde 60. Biz asıl olarak sınır ticaretiyle büyüdük. 90’lı yıllarda atağa kalktık. Kazanılan paralar yatırıma gitti. Şimdi bir gelişme var. Terk edenler geriye dönmeye başladı. İkinci etap organizede 86 parsel satılacak, 112 talep var. Bizim tek isteğimiz sınır ticareti devam ederse herkes kendisini kurtarır." 
     
     Her ay bir müdür 
     Van’da tarım ve hayvancılığın öldüğü’ söyleniyor. Tarım İl Müdürlüğü’nde 12 ayda 12 müdür değiştirilmiş. Van Ticaret Borsası Başkanı Feridun Irak da "Doğu’da yaşayan herkes devletten bir şey bekler. Ben yapamam, ben üretemem, ben çalışamam mantığı vardır. Sınır ticareti bunu değiştirmişti" diyor. 
     
Şehirde gündem      Van’da evlerde kaçak akaryakıt satılıyor 
     Van’da bazı evlerin önünde iki bidon üst üste durmuş olarak görürseniz şaşırmayın. Van’da kaçak yollarla getirilen akaryakıt evlerdeki depolarda saklanıyor ve buradan perakende olarak satılıyor. Bu bidonlarda evin böyle bir işlevi olduğunu göstermekte. 
     
     Marks Spencer için Malatya’da üretim 
     Çorlu’da da LWC markasıyla üretim yapan Taha Tekstil, İngiliz Marks Spancer’a üretim yapıyor. Fabrika Müdürü Fersan Önder, Kriz bize gelmedi’ diyor. Üretime bir bantla başlayan tesis, şu an 19 bant üzerinde üretim yapıyor. M S ise şu an haftada 130 bin, ardından da 170 bin kapasitelik ürün talep ediyor. Bu yüzden kapasite artırımı ve ilave personel alımı devam ediyor. 2001 yılında toplam 14 milyon dolarlık ihracat yapmış. Bu yılın ilk 5 ayında ise 8.3 milyon dolarlık ihracata ulaşılmış durumda. Yıl sonu hedefi ise bu şartlar altında 20 milyon dolar. 
     
     Bin ortaklı Aşkale Çimento büyüyor 
     Özelleştirilen Aşkale Çimento Fabrikası’nın bine yakın ortağı bulunuyor. Erzurumlu işadamları ve halkın 1993 yılında özelleştirme sırasında birlikte aldıkları fabrika, ilave yatırımlarla günden güne kapasitesini artırıyor. Fabrikada şu an 450 kişi çalışıyor. 
     İlk alındığındaki yıllık 150 bin tonluk kapasite ilave yatırımlarla 600 bin ton kapasiteye çıkarılmış. Şu an kapasite artırımı için 10 milyon dolarlık ilave yatırım gerçekleştiriliyor. Ayrıca fabrikanın yanı sıra bir de hazır beton tesisi kurulmuş. 
     
Siyaset      Siyasiler bölük bölük geliyor. Herhal seçim var’ 
     Sivil toplum örgütleri, işadamları bölgede seçim havasına girildiğini belirtiyorlar. Son aylarda parti temsilcilerinin ziyaretleri artmış. İşadamları, "Ekonomi ön plandayken bir anda siyaset ön plana çıktı. Bu bölge 3 - 4 aydır siyasetçi akınına uğradı, bir anlam veremedik. Herhalde seçim hazırlıkları başladı" diyorlar. 
     Bölge halkı hükümetin uyumundan memnun. Yeni bir seçimde ortalığın karışabileceği görüşündeler. Arjantin örneğini televizyonlardan izlediklerini belirterek, Biz çok şükür Arjantin gibi olmadık. Daha da kötü olabilirdi’ diyorlar. Hükümetin yerinde kalmasını istiyorlar, ancak Başbakan için fikirleri, Onun için üzülüyoruz ama çekilmesi gerekir’ şeklinde. Halk arasında Rahşan Ecevit bırakmıyor’ diye konuşuluyor. 
     
Malatya’da işyeri kapatmak ayıp      Krize direnen Malatyalılar, varını yoğunu satıp şirketlerini, fabrikalarını açık tuttular. 300’e yakın tesisin bulunduğu ilde, sadece 19 fabrika, finansal zorluklar’ nedeniyle kapandı 
     Malatya’da krizin en önemli sonucu 19 fabrikanın kapanması ve işsizlik artışı olmuş. Ancak son 10 yıldır gösterdiği yatırım performansı ile dikkatleri çeken Malatya’da krizde de yatırımlar hız kesmedi. Birinci organizede 22 fabrika inşaatı yükseliyor. İkinci organizedeki parsellere son iki aydır talep patlaması oldu. 17 şirket parsel aldı. Tekstil, gıda, dondurulmuş yaş meyve sebze yatırımı yapılacak. 
     
     Burası farklıdır’ 
     Malatya Ticaret ve Sanayi Odası Başkanı Mücahit Fındıklı, "Malatyalı bir işe başladığı, yatırım yaptığı zaman kapatmayı göze alamaz. Bize ne derler’ diye birikimlerini sonuna kadar harcar, zarar eder ama yine de İstanbul ya da batıdaki gibi kapatıp gitmez. Malatyalı Batıdaki gibi projem var para nereden bulayım’ demez. Param var ne iş yapayım’ der. Yatırımlar zincir gibi birbirini izler. Bu sayede burada yatırımlar artmakta" diyor. 
     Sanayide yeni yatırım sinyalleri geldiğini ve yeni yatırımların 2002 yılıyla birlikte başladığını anlatan Fındıklı, "Özellikle sanayide insanlar kendilerine yeni yeni gelmeye başladı" diyor. Fındıklı şöyle anlatıyor 
     "Türkiye’nin en büyük ikinci tekstil entegre tesisi Çalık Tekstil burada. Ancak burada da değişiklikler oluyor. Eskiden İstanbul’da olan ofislerini Bulgaristan’a, Romanya’ya, Macaristan’a taşıyorlar." 
     
     Medeniyetler Yolu’na çıkılıyor 
     Doğu Anadolu’da bütün bölge illerini kapsayan önemli bir proje üzerinde çalışılıyor Medeniyetler Yolu adlı proje ile Van, Erzurum, Ağrı, Elazığ, Malatya gibi önemli tarihsel birikim ve kültür varlığı barındıran iller projenin içinde. Turizm Bakanlığı’nın desteği olmaksızın sanayi ve ticaret odaları gerçekleştirmeye çalışıyor. Profesyonel bir tanıtım kampanyası başlatılması planlanıyor. 
     
Yastık altı ile ayakta kaldık’      Erzurum Organize Sanayi Bölgesi’ndeki 40 fabrikadan 15’i faaliyetini durdurmuş. Ticaret ve Sanayi Odası Başkanı Lütfü Yücelik, "Erzurumlu yastık altındaki para ile ayakta kaldı" diyor. Bölgenin en büyük et entegre tesislerinin kapısı kilitli. Açık olanların da yüzde 1 kapasite ile çalıştıkları belirtiliyor. Bu tesislerden Oral, Etsan ve Ettaş’ın durumu çok kötü’ deniliyor. Hayvancılık bölgesi Erzurum’da bu tesislerin kapalı oluşu sıkıntıları derinleştirmiş. İl yatırım çekmiyor. 
     SSK Bölge Müfettişliği, Emekli Sandığı Bölge Müdürlüğü ve Halkbank Bölge Müdürlüğü’nün taşınması hoşnutsuzluk yaratmış. 
     
Umutlar kış turizminde      Palandöken’de dört turistik otel faaliyette. İkinci bir bölge de kış turizmi için seçildi. 14 otel ve tesis için altyapı hazırlandı. Ancak ihaleler tasarruf tedbirlerine takıldı. Bölge ile Polat, Uzan ve başka birkaç yatırımcının ilgilendiği belirtiliyor. 
     Atatürk Üniversitesi ile işbirliği yapılarak Karadeniz Birlik’ten yağlık tohum alınmış ve ekim de yapılmış durumda. Ekici ile sözlşme imzalanıp mahsul alındıktan sonra k r paylaşılacak. Projenin meyveleri alınırsa yağ fabrikası kurulması planlanıyor. 
     
     Yarın Akdeniz’de 100 fabrika yapılıyor 
     
     



 EKONOMİ 














</TEXT>
</DOC>
