<DOC>
<DOCNO> 70811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/guncel/gun02.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya, silah ambargosunu kaldırıyor 
</HEADLINE>
<TEXT>
Helikopterlerimize ALMAN KALKANI 
G.Doğu’da teröre karşı kullanılan Cobra, Black Hawk ve Cougar’lardan oluşan filomuz Almanların üreteceği "Füze ikaz sistemleri" ile korunacak 
     UTKU ÇAKIRÖZER Ankara 

     Almanya, 15 yıl sonra ilk kez Güneydoğu Anadolu’ya yönelik silah ambargosunu kaldırdı. Doğu ve Güneydoğu’da PKK’ya karşı kullanılan en etkili silah olan Cobra, Black Hawk ve Cougar’lardan oluşan 350 helikopter filosu, Alman firmalarının üreteceği "füze ikaz sistemleri" ile korunacak. 
     PKK’ya karşı mücadelede kullanılan helikopterlerin 1997 - 1998’de omuzdan atılan stinger füzeleriyle art arda düşürülmesinin ardından başlatılan MWS Uçan araçlar için Füze İkaz Sistemleri projesi sonuçlandı. Milli Savunma Bakanlığı tarafından yürütülen ihalede İsrail’li rakibini geride bırakan Alman LFK Lenkflugkörpersysteme firması envanterdeki 350’ye yakın helikoptere füze uyarı sistemleri takacak. 
     
     11 Eylül sürprizi 
     MSB kaynakları, 180 milyon dolarlık 250 trilyon lira ihaleyi kazanan silah firmasının Alman hükümetinden gerekli izinleri aldığını belirttiler. "PKK ile mücadalede insan hakları ihlal ediliyor" gerekçesiyle 15 yıldır Türkiye’ye "silah ambargosu" uygulayan Almanya’nın kararı "sürpriz" olarak nitelendirildi. 
     
Pilotu uyarıyor      Helitopterlerin dış yüzeyine takılan sensörler, yerden ateşlenen füzeyi yaydığı ısıdan anında algılayarak pilotu uyarıyor. Erken uyarı sayesinde pilot, kendilerini ve helikopteri kurtaracak kadar değerli 3 - 5 saniye kazanıyor. Erken ikaz sayesinde önce düşman füzesini başka hedefe yönlendiren pilot, sonra da füzeyi ateşleyen düşmanı yoketme imkanı kazanıyor. 
     Füze ikaz sistemi olmadığı için 1997 yılında 2, 1998 yılında da bir helikopter düşüren PKK, 28 askerin şehit olmasına neden oldu. 
     



 GÜNCEL 





















</TEXT>
</DOC>
