<DOC>
<DOCNO> 91933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/yazar/asik.html </URL>
<DATE> 2002/06/25/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Operacılar... 
</HEADLINE>
<TEXT>

     Antalya’da Uluslararası Aspendos Opera ve Bale Festivali sürüyor. Geçtiğimiz cuma akşamı Prag Devlet Operası sanatçıları Verdi’nin "Nabucco" adlı eserini sahnelediler. Antik Aspendos Tiyatrosu sadece izleyicileri değil sahne sanatçılarını da büyülüyor. Seyirciyle bütünleşiyorlar. 
     Ancak sahne dışına taşan "bütünleşme" biraz burukluk yaratıyor. 
     Nabucco’nun kızı Fennana’yı canlandıran başrol oyuncusu Jana Sykorova’nın perde arasında sahne kostümleriyle tuvalet kuyruğunda beklemesi "hoş" değildi. 
     
Aida sevgisi...      Antik Aspendos Tiyatrosu’nun bulunduğu Belkıs beldesi gençleri geceleri opera ve bale festivalini aksatmadan izliyorlar. Kimi güvenlik görevlisi, kimi tuvaletlere bakıyor, kimi de meşrubat satıyor. 
     Dolayısıyla oyunların en sadık izleyicileri onlar... 
     Bu gençlerden "avukat" lakaplı Süleyman’a meraklı bir gazeteci sordu 
     - En çok hangi oyunu beğeniyorsun 
     - Aida’yı. 
     - Neden Aida 
     - Her oyunda tiyatro ful, oyunu 15 bin kişi izliyor 
     
     Zayıflama rejimi yapanlara basit bir tavsiye lezzetli olan her şey rejime aykırıdır... 
İsaac Asimov 

Osaka Yasaları...      Spor yazarlarının kıyafetini beğenmediği için adam yerine koymadığı bir teknik direktör dünyanın en iyi dört takımından birini yaratabilir. 

</TEXT>
</DOC>
