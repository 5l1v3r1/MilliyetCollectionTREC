<DOC>
<DOCNO> 80321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/son/sondun12.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Washington Post "ABD askerleri Pakistan'da operasyon yürütüyor" 
</HEADLINE>
<TEXT>

     Amerikan özel timlerinin, Pakistan'da El Kaide örgütüne karşı sessiz bir operasyon yürüttüğü bildirildi. 
     Washington Post Gazetesi, bugün yayımladığı haberde, Amerikan birliklerinin, yakın haftalarda Pakistan içinde El Kaide'ye ait olduğundan şüphelenilen sığınaklara operasyon düzenlediğini yazdı. 
     Pakistan-Afganistan sınırında yeni bir cephenin açıldığını belirten gazete, Amerikan askerlerinin birçok çatışmaya girdiğini kaydetti. 
     Post, Amerikan özel timlerinin, Pakistan'da yeraltına giren ya da yerel halkın arasında karışan El Kaide üyelerine karşı küçük gruplar halinde hareket ettiklerini de bildirdi. 
     Gazeteye açıklama yapan Amerikalı askeri yetkililer, Pakistan sınırının Afganistan tarafında üslenen Amerikan özel timlerine, geçen ay sık sık saldırı düzenlediğini ve askerler arasında yaralananlar olduğunu, ancak can kaybı olmadığını anlattılar. 
     Bir Amerikalı yetkili de, ''Amerikan birliklerinin, düşmanı çıkarmak için Afganistan'ın başkenti Kabil'in güneyindeki bölgelerde ve buralara çok yakın Pakistan'daki aşiret bölgelerinde operasyon düzenlediklerini söyledi. 
     Washington Post gazetesi, Pakistan'ın ABD'den, ülke içinde düzenlediği operasyonları gizli tutmasını istediğini yazdı. 
     





</TEXT>
</DOC>
