<DOC>
<DOCNO> 76281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/guncel/gun02.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye genelinde 360 otel satışa çıktı 
</HEADLINE>
<TEXT>

Turizmde umduğunu bulamayan ya da krizde zor duruma düşen 360 otel sahibi, tesislerini satışa çıkardı 
     İSMAİL ŞAHİN 

     Çoğunluğu Akdeniz bölgesinin turizm kentlerinde olmak üzere yüzlerce otel satışa çıkarıldı. 100 milyon dolar değer biçilen ancak adı gizli tutulan beş yıldızlı otellerin de yer aldığı 360 şıklı satılık oteller listesinde İbrahim Tatlıses’in sahibi olduğu Tatlıses Otel de bulunuyor. Satılığa çıkarılan 17 Oteli TURYAP, 51 oteli ise Eskidji Müzayede Evi açık artırmayla satacak. Bu şirketlerin dışında da yüzlerce otel yörelerindeki emlakçılar tarafından satışa çıkarıldı. 
     
     5 yıldıza 100 milyon dolar 
     TURYAP, altısı beş yıldızlı, altısı dört yıldızlı olmak üzere toplam 16 otel, bir de tatil köyü satacak. Bu oteller arasında ikisi beş yıldızlı olmak üzere İstanbul’dan da üç otel bulunuyor. İstanbul’daki beş yıldızlı, 500 yataklı bir otele 100 milyon dolar, dört yıldızlı, 300 yataklı bir başka otele ise 35 milyon dolar isteniyor. TURYAP’ın sattığı oteller arasında, Antalya Kemer’de bulunan bir başka beş yıldızlı otel için 60 milyon dolar, Belek’teki iki otele de 45’er milyon dolar değer biçiliyor. 
     
     33’ü vadeli satılacak 
     Eskidji Müzayede Evi’nin satacağı 51 otelin 19’u Antalya’da, 9’u Bodrum’da, 6’sı Kuşadası’nda, 10 adedi Marmaris ve Fethiye’de bulunuyor. Bu oteller için bugün bir tanıtım yapılacak. 29 Nisan’da da açık teklif alma yolu ile otellerin satışı gerçekleştirilecek. Açık artırmada başlangıç bedeli 120 trilyon lira civarında olan 3 - 4 yıldızlı ve apart otellerin yanında, inşaat halinde otel ve pansiyonlar da alıcı bekliyor. Açık artırmada Bodrum Bardakçı Koyu’ndaki dört yıldızlı Mavi Kumsal Oteli 16.5 trilyon lira, Kuşadası Kemerönü’nde bulunan Pigale Oteli de 7 trilyon 59 milyar muhammen bedelle satışa sunulacak. 
     
TURYAP otellerin bedelini açıkladı OTEL YERİ YILDIZ VE ODA SAYISI FİYATI Çeşme İzmir 4 yıldız,150 oda, 300 yatak 6.000.000 Çeşme Tatil köyü, 257 oda, 650 yatak 10.000.000 İstanbul 4-5 yıldız, 450 yatak 12.000.000 İstanbul 4 yıldız, 300 yatak 35.000.000 İstanbul 5 yıldız, 500 yatak 100.000.000 Kemer Antalya 4 yıldız, 750 yatak, 80 dönüm arazi 17.000.000 Alanya Antalya 4 yıldız, 200 oda, 400 yatak 18.000.000 Side Antalya 3 yıldız, 131 oda, 12 suit, 287 yatak 4.000.000 Alanya Antalya 3 yıldız, 220 oda, 450 yatak inşaatta 2.500.000 Belek Antalya 5 yıldız, 400 oda, 800 yatak 45.000.000 Alanya Antalya 4 yıldız, 215 oda, 6 süit, 450 yatak. 10.000.000 Kemer Antalya 5 yıldız, 420 oda, 29 suit, 20 villa 60.000.000 Belek Antalya 5 yıldız, 430 oda, 850 yatak 45.000.000 Antalya Merkez 4 yıldız, 144 oda, 300 yatak 13.000.000 Belek Antalya 5 yıldız, 270 oda, 50 süit, 750 yatak 45.000.000 Çamyuva Antalya 4 yıldız, 200 oda, 400 yatak 10.000.000 Lara Antalya 4 yıldız, 114 oda, 6 süit, 228 yatak 5.000.000      
Tatlıses Otel de satışa çıkarıldı      Eskidji Müzayede Evi’nin satışa çıkarttığı 51 otel arasında, sanatçı İbrahim Tatlıses’in oteli de bulunuyor. Bodrum Gümbet’te bulunan Tatlıses Otel, 5 bin 419 metrekare arazi üzerinde kurulu ve 9 bin 750 metrekare kapalı alana sahip. 
     6 suit oda ve 113 standart odası olan, 250 yatak kapasiteli otelde, 275 metrekarelik yüzme havuzu, kapalı yüzme havuzu, kapalı ve açık restoran, bar, toplantı salonu, oyun salonu, Türk hamamı, sauna, fitness center, kuaför, market, personel yeri, çamaşırhane, hidrofor, kanalizasyon, merkezi klima, eneratör ve otopark bulunuyor. 
     Denize 75 metre mesafedeki otelin 300 tonluk da bir su deposu bulunuyor. 
     İbrahim Tatlıses’in yaz aylarında sık sık gittiği, hatta dizi çekimlerinde mek n olarak kullandığı Tatlıses Otel’i neden sata çıkardığı hakkında bir açıklama yapılmadı. 
     
     TAM LİSTE YARIN MİLLİYET GAYRİMENKUL’DE 
     



 GÜNCEL 























</TEXT>
</DOC>
