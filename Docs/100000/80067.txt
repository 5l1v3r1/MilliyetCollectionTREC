<DOC>
<DOCNO> 80067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/spor/spo05a.html </URL>
<DATE> 2002/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakemler meydan okudu 
</HEADLINE>
<TEXT>

     TÜRKİYE Faal Futbol Hakemleri ve Gözlemcileri Derneği Genel Başkanlığı’na Metin Tokat yeniden seçildi. Tokat, Olağan Genel Kurul’da pervasızca konuşan kulüp başkanları ve beyaz camda ahkam kesen hakem eskilerine karşı hukuki mücadelenin başlatıldığını söyledi, "Bunun adı sorumsuzluk, başıbozukluk ve futbol teröristliğidir. Yargısız infaza karşıyız. Yılmadan yolumuza devam edeceğiz. Bu kongre hakemliğin başkaldırması ve hak arama günüdür" dedi. 
     METİN TOKAT, gerekirse maçlara çıkmamak da dahil her türlü önlemi alacaklarını belirtti. Kendilerine düdüğü, bayrağı bırakmasını söyleyenlerin bulunduğunu hatırlatan Tokat, "Onlar da mikrofonu bıraksınlar. İşte hakem camiası burada, siz neredesiniz. Yengeç yengeçtir, doğru yürümez, yürüyemez" diye konuştu. MHK Başkanı Bülent Yavuz ise, bütün kulüplerin kolaycı bir yöntemle, kendi beceriksizliklerini hakemlerle örtbas etmeye çalıştığını kaydetti. 
     



 SPOR 

































</TEXT>
</DOC>
