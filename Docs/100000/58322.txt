<DOC>
<DOCNO> 58322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/21/son/sonspo02.html </URL>
<DATE> 2001/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor'da hedef, İnönü'den puansız dönmemek 
</HEADLINE>
<TEXT>

     Gaziantepspor Kulübü Basın Sözcüsü Kamil Gereçci, yarın deplasmanda Beşiktaş ile yapacakları karşılaşmada, öncelikli hedeflerinin puansız dönmemek olduğunu söyledi. 
     Kamil Gereçci, yarın yapılacak karşılaşmanın 2 takım açısından da önem taşıdığını, bu nedenle zorlu geçeceğini belirterek, "Karşılaşmayı kaybeden zirve yarışında önemli bir yara alır. Dikkatli olan, strese girmeyen amacına ulaşır" dedi. 
     Beşiktaş'ın son haftaların en forma ekibi olduğunu hatırlatan Gereçci, "Son 6 karşılaşmasını hem de oyun üstünlüğüyle kazanan Beşiktaş, çok zorlu bir rakip. Ancak Gaziantepspor da hafife alınacak bir takım değil" diye konuştu. 
     "2 takım da kazanabilir. Öyleyse kazanan neden biz olmayalım diyerek bu zorlu karşılaşmaya hazırlandık" diyen Gereçci, takıma ve teknik kadroya güvendiklerini bildirdi. 
     






</TEXT>
</DOC>
