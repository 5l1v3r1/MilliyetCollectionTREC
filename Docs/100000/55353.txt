<DOC>
<DOCNO> 55353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/03/son/soneko32.html </URL>
<DATE> 2001/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kasım ayının zam şampiyonu "sarmısak" oldu 
</HEADLINE>
<TEXT>

     Devlet İstatistik Enstitüsü DİE 
     verilerine göre, Kasım ayında, bir önceki aya göre fiyatı en fazla yükselen ürün sarımsak oldu. DİE'nin Kasım ayında bir önceki aya göre tüketici fiyatlarında en yüksek artış gösteren maddeler listesinde, yüzde 68.5 ile sarımsak fiyatı birinci sırada yer aldı. Sarımsağı yüzde 33.2 ile mısırözü yağı, yüzde 24.4 ile şarap, yüzde 22.7 ile manto, yüzde 17.8 ile makarna, yüzde 15.3 ile buğday unu, yüzde 14.8 ile süt, yüzde 14.5 ile yumurta ve yüzde 14.2 ile Tekel 2000 sigarası izledi. Aynı dönemde, kablolu yayın ücreti yüzde 12.9, salça domates yüzde 12.2, kuru fasulye yüzde 11.7, Yeni Rakı yüzde 11.4 kağıtlı şeker yüzde 10.8, çikolota yüzde 9.1, pil yüzde 9, bulaşık deterjanı yüzde 8.7, ilaçlar yüzde 7.4 ve makyaj malzemesi yüzde 7 oranlarında arttı. Bu arada, Kasım ayında fiyatı en fazla düşen ürün yüzde 13.6 ile mandalina oldu. Bunu yüzde 9.7 ile greyfurt, yüzde 9.5 ile mücevher, yüzde 8.8 ile televizyon, yüzde 7.9 ile otomobil yüzde 7.7 ile buzdolabı, yüzde 4 ile muz, yüzde 0.6 ile kalorifer yakıt ücreti ve yüzde 0.4 ile ayva izledi. Yıllık bazda Kasım ayında en fazla artan ürün sarımsak oldu. Söz konusu dönemler itibarıyla sarımsak yüzde 364.9, mısırözü yağı yüzde 209.4 ve yüzde 130.6 ile buğday unu fiyatı en yüksek artışı gösterdi 
     






</TEXT>
</DOC>
