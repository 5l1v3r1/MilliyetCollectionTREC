<DOC>
<DOCNO> 83330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/son/sontur21.html </URL>
<DATE> 2002/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantep'te vahşet Tarlada ceset parçaları bulundu... 
</HEADLINE>
<TEXT>

     Gaziantep'te, öldürüldükten sonra parçalanarak torbalara konulan ve 2 kişiye ait olduğu tahmin edilen ceset parçaları bulundu. 
     Alınan bilgiye göre, 29 Ekim Mahallesi Bostancı mevkiinde tarlalar içinde kanlı naylon torbalar gören vatandaşlar, durumu ''155 Polis İmdat'' telefonuna bildirdi. 
     Olay yerine gelen ekipler, 8 naylon torba içinde parçalanmış, kimlikleri ve cinsiyetleri belirlenemeyen ve 2 kişiye ait olduğu tahmin edilen ceset parçaları buldu. Olay yerinde yapılan incelemede, dün gece geç saatlerde otomobiliyle gelen kimliği belirlenemeyen kişinin, torbaları sürükledikten sonra bırakıp gittiği belirlendi. 
     Yeşilkent Mezarlığı morguna kaldırılan cesetlere, Cumhuriyet Savcısı'nın gözetiminde otopsi yapılacağı öğrenildi. 
     





</TEXT>
</DOC>
