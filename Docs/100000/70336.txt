<DOC>
<DOCNO> 70336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/siyaset/siy04.html </URL>
<DATE> 2002/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkentte komutanlık pazarlığı 
</HEADLINE>
<TEXT>

     UTKU ÇAKIRÖZER - ÖZGÜR EKŞİ 

     İngiltere ve ABD, Afganistan’daki Uluslararası Güvenlik Destek Gücü’nün ISAF komutasını Türkiye’nin alması için Ankara’ya askeri heyet gönderdi. Yabancı diplomatlar dün Genelkurmay kararg hında yapılan pazarlıklar için, "Avrupalılar yüksek risk nedeniyle komutanlığa talip değil. Bu saatten sonra Türkiye’nin hayır demesi de çok güç. Muhtemelen bir Türk tümgeneral ISAF’ın komutanlığına getirilecek" dediler. 
     İngiltere’den gelen üst düzey askeri heyet ile ABD’li askeri yetkililer dün Genelkurmay İkinci Başkanı Org. Yaşar Büyükanıt ile bir araya geldi. Türkiye’nin komutanlığı almak için ileri sürdüğü şartların büyük bölümünü kabul eden İngiltere ve ABD, maddi yardım vaadinde de bulundu. "Görev süresi" ve "görev yerlerine" ilişkin şartları ise BM’de karara bağlanacak olan Türkiye’nin, hafta başında ISAF komutanlığını kabul ettiğini açıklaması bekleniyor. 
     
     Türk ve Alman general 
     Alınan bilgiye göre Türkiye, ISAF’ı Almanya ile birlikte yönetecek. ISAF komutanlığı "iki yıldızlı" bir Türk tümgenerale bırakılırken, "bir yıldızlı" Alman tuğgenerali ikinci adam olacak. Yabancı askerler Alman generale bağlı "uluslararası tugaya" katılacak. Yardımcı unsurları içeren tabur ve alayların tamamı ise ISAF komutanı Türk generale bağlı olacak. 
     



 SİYASET 









</TEXT>
</DOC>
