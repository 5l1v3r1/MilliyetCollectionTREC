<DOC>
<DOCNO> 87695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/son/soneko15.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
OECD toplantısı, Hindistan-Pakistan gerginliği yüzünden erteleniyor 
</HEADLINE>
<TEXT>

     Türkiye'nin de üyesi bulunduğu Ekonomik İşbirliği ve Kalkınma Teşkilatı OECD , daha önceden gelecek hafta yapılması planlanan Bombay'daki toplantıyı, Hindistan ile Pakistan arasındaki gerginlikler, çatışma çıkması ihtimali nedeniyle erteliyor. 
     Merkezi Paris'deki OECD'den yapılan açıklamaya göre, kalkınma konularındaki işbirliği yapılan kuruluş olan Dünya Bankası ile istişareler sonucu ve ABD, İngiltere dahil, bazı üye ülkeler devletlerinin vatandaşlarını, Birleşmiş Milletler'in de personelini Hindistan ve Pakistan'a seyahat etmemeleri, oralarda bulunanları da terk etmelerine dair uyarıları ışığında bu karar alındı. 
     OECD'nin daha önceden 10-12 Haziran'da düzenlemeyi planladığı ''şirketlerin yönetimi, sevk-idaresi'' konulu Asya yuvarlak masa toplantısının yeni düzenlenme tarihi henüz belirlenmedi. 
     Her ikisi de nükleer silahlarla donanmış Pakistan ile Hindistan arasındaki ciddi boyutlardaki sınır anlaşmazlıkları ve gerginliklerinin savaşa kadar tırmanabileceğinden korkuluyor. 
     





</TEXT>
</DOC>
