<DOC>
<DOCNO> 92587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/yasam/yas01.html </URL>
<DATE> 2002/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk ikizlere piyano ödülü 
</HEADLINE>
<TEXT>

Ferzan ve Ferhan Önder kardeşler, Almanya’nın en büyük klasik müzik ödülünü kazandı 
     GÜNAY YURTGÜLÜ Frankfurt 

     Alman Phono Academy tarafından her yıl geleneksel olarak klasik müzik alanındaki çeşitli dallarda en başarılı 20 sanatçıya verilen ödüllerin en büyüğü "Echo Klasik 2002öde piyano dalındaki ödüle Ferzan ve Ferhan Önder kardeşler layık görüldü. 
     Ödüle layık görülen "Vivaldi Reclections" isimli albümlerinin tanıtıldığı Frankfurt Hilton Oteli’nde düzenlenen basın toplantısında sembolik ödüllerini alan piyano virtüozu olan Önder kardeşler, bu prestijli ödüle layık görülmekten dolayı çok mutlu olduklarını belirtti. ZDF Müzik Direktörü Monica Pandelea ile "Vivaldi Reclections" albümünün tanıtımını yapan Alman Phono Acedemy Başkanı Prof. Werner Hay, ikiz Türk piyanistler Ferzan ve Ferhan Önder kardeşlerin albümde, Vivaldi’nin eserlerini mükemmel yorumlamalarından dolayı ödüle layık görüldüklerini söyledi. Önder kardeşler, asıl ödüllerini ise 13 Ekim 2002’de Frankfurt’un ünlü alte Oper binasında düzenlenecek olan ve Almanya Başbakanı Gerhard Schröder’in de katılacağı galada alacak. 
     
Tokat’tan Viyana’ya      Aslen Tokatlı olan Ferzan ve Ferhan kardeşler, birlikte piyano çalmaya 10 yaşında başladı. İlk piyano eğitimini Ankara Devlet Konservatuvarı’nda alan Önder kardeşler, Viyana Üniversitesi Konservatuvarı’nda burslu olarak eğitimlerini sürdürdü. Avrupa’da konserler veren Önder kardeşlerin ikisi de evli ve Viyana’da yaşamlarını sürdürüyorlar. 
     



 YAŞAM 













</TEXT>
</DOC>
