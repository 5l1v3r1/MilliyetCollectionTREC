<DOC>
<DOCNO> 66220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/son/soneko18.html </URL>
<DATE> 2002/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
''İktisadi temeller bizi çok rahat 35 enflasyona götürebilir'' 
</HEADLINE>
<TEXT>

     Merkez Bankası Başkan Yardımcısı Fatih Özatay, Türkiye'nin içinde bulunduğu şu andaki iktisadi temellerin çok rahat yüzde 35 enflasyon hedefine götürebileceğini söyledi. 
     Özatay ve Merkez Bankası Para Politikası Kurulu Üyesi Güven Sak, Merkez Bankası'nda 2002 yılı para politikası konusunda Ekonomi Muhabirleri Derneği üyelerine yönelik bilgilendirme toplantısı düzenledi. 
     Fatih Özatay, enflasyon hedeflemesine geçme önündeki en büyük engellerden birinin geçmişe dayalı davranış biçimleri olduğunu belirterek, bunun süreç içinde yavaş yavaş değişeceğini vurguladı. 
     Sak ise, kur üzerindeki tartışmaların kısa vadeli bakmaktan kaynaklandığını belirterek, ''gördüğümüz dalga normal bir dalgadır... 
     Bu hareket bize özgü değil, aynı politikayı uygulayan ülkelerde de benzer gelişmeler olmuştur'' dedi. 
     Güven Sak, uygulanan mali disiplinin uzun vadeli olması gerektiğini söyledi. 
     






</TEXT>
</DOC>
