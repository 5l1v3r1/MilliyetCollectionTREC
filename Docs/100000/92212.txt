<DOC>
<DOCNO> 92212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/son/soneko14.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Asgari ücret belli oldu 184 milyon lira 
</HEADLINE>
<TEXT>

     Asgari Ücret Tespit Komisyonu, 16 yaşını doldurmuş işçiler için asgari ücreti 1 Temmuz'dan itibaren brüt 250 milyon 875 bin, net 184 milyon 251 bin 937 lira olarak belirledi. 
     Komisyonun bugünkü toplantısında, 16 yaşını doldurmuş işçiler için yeni asgari ücret 1 Temmuz'dan itibaren brüt 250 milyon 875 bin lira olarak tespit edilirken, bu ücretten 35 milyon 122 bin 500 lirası SSK primi, 2 milyon 508 bin 750 lirası işsizlik sigortası primi, 27 milyon 486 bin 563 lirası gelir vergisi, 1 milyon 505 bin 250 lirası damga vergisi olmak üzere toplam 66 milyon 623 bin 63 lira kesinti yapıldı. İşçiye, net 184 milyon 251 bin 937 lira ödenecek. 
     Komisyonun aldığı karar uyarınca, 1 Temmuz'dan itibaren 16 yaşını doldurmamış işçiler için brüt asgari ücret 213 milyon 210 bin lira olarak belirlendi. Bu ücrettin, 29 milyon 849 bin 400 lira SKK primi, 2 milyon 132 bin 100 lira işsizlik sigortası primi, 22 milyon 684 bin 275 lira gelir vergisi, 1 milyon 279 bin 260 lira damga vergisi olmak üzere toplam 55 milyon 945 bin 35 lira kesinti yapılarak, 16 yaşının altındaki işçiye net 157 milyon 264 bin 965 lira ödenecek. 
     Komisyon, kapıcılar için asgari ücretin 1 Temmuz'dan itibaren brüt 250 milyon 875 bin lira olarak uygulanmasını kararlaştırdı. Bu ücretten 35 milyon 122 bin 500 lira SKK primi, 2 milyon 508 bin 750 lira işsizlik sigortası primi, 1 milyon 505 bin 250 lira damga vergisi olmak üzere toplam 39 milyon 136 bin 500 lira kesinti yapılarak, kapıcılara net 211 milyon 738 bin 500 lira ödenecek. 
     

     
</TEXT>
</DOC>
