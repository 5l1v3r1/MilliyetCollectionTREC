<DOC>
<DOCNO> 68388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/19/siyaset/asiy.html </URL>
<DATE> 2002/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
TERÖRÜN ÜÇ ATLISI 
</HEADLINE>
<TEXT>

Terörist Usame bin Ladin’in El Kaide’si, Türk Hizbullahı ve Kaplancı Hilafet Devleti örgütlerinin Avusturya’daki bir camiyi ortak kullandığı belirlendi 
     TOLGA ŞARDAN Ankara 

     ABD’nin Afganistan’daki harek tının hedefi olan Suudi asıllı terörist Usame bin Ladin’e yönelik istihbarat çalışmalarında üç radikal terör örgütünün bağlantısı ortaya çıkarıldı. İstihbarat birimleri, El Kaide, Türk Hizbullahı ve Kaplancı Hilafet Devleti örgütlerinin Avusturya’daki bir camiyi ortak kullandığını belirledi. 
     ABD gizli servisi, El Kaide ve Ladin üzerine yoğunlaşırken, Türk istihbarat birimleri de yasa dışı Hizbullah ve Kaplancılar grubuna ağırlık verdi. İçişleri Bakanı Rüştü Kazım Yücelen’in Almanya seyahatinde de dile getirilen Hizbullah ve Kaplancıların ortak hareket edeceği yönündeki değerlendirmeler çerçevesinde harekete geçen Türk istihbarat birimleri, son olarak El Kaide’nin de bu gruba destek verdiğini ortaya çıkardı. 
     
Üç Türk yakalandı      İstihbarat birimleri, Almanya’da faaliyet gösteren radikal dinci bazı örgüt militanlarının Ladin için Afganistan’a gittiğini belirledi. Türkiye’deki büyük operasyonlar sonucunda ağır darbe alan Hizbullah’ın da yurtdışına açılma hareketi içinde olduğu saptandı. Bu kapsamda Hizbullah’ın "yurtdışında dini şahıslarla irtibata geçmeye eğilimli gruplarla" Avrupa ve özellikle Almanya’da temas kurmayı hedeflediği öğrenildi. Yine Hizbullah’ın El Kaide ile Avrupa’da "yeni hücre yapılanmasında ittifak kuracağı" belirlendi. 
     Afganistan’daki ABD harek tı sırasında üç Türk’ün de El Kaide militanı olarak yakalandığı belirtildi. Vanlı İbrahim Şen 22 , İzmitli Selah Uyar 20 ve Sakaryalı Yüksel Çelik Göğüş’ün 35 yakalanarak ABD’nin Küba’daki Guantanamo Üssü’ne götürülmek için bekletildiği anlaşıldı. BM ve Türkiye’nin K bil Büyükelçiliği, Şen, Uyar ve Göğüş’ün yakalandığını Ankara’ya bildirdi. 
     Emniyet istihbaratı, Gaziantep’te Selefiler Grubu içinde yer alan 14 kişinin, 11 Eylül saldırısından sonra Afganistan’a gitmek için 8 Ekim’de Ağrı Gürbulak sınır kapısından çıkış yaptığını ve iki İranlı ile birlikte Afganistan’a geçtiğini belirledi. Bu gruptan 7 kişi geçtiğimiz günlerde Türkiye’ye geri döndü. Polis, operasyon için şüphelileri takibe aldı. 
     
Türk Taliban’dan annesine mektup var      Almanya’da oturan, Taliban askeri olduğu şüphesiyle geçen ay Pakistan’da ABD’li askerlerce gözaltına alınan Murat Kurnaz adlı Türk genci, Kızılhaç aracılığıyla ailesine mektup gönderdi. Kurnaz’ın Almanya’da yaşayan annesi Rabiye’ye yazdığı mektup, Alman RTL kanalında yayınlandı. Kurnaz, sağlığının yerinde olduğunu belirtti. 
     
     
     



 SİYASET 














</TEXT>
</DOC>
