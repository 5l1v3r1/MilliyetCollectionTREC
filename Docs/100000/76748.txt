<DOC>
<DOCNO> 76748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/spor/spo05.html </URL>
<DATE> 2002/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ulusoy günah çıkardı 
</HEADLINE>
<TEXT>

Federasyon Başkanı, Aziz Yıldırım’ın cezasında bir rolü olmadığını söyledi, "Galatasaray forması giymedim ama Fenerbahçe şapkası taktım" diye konuştu 
     FUTBOL Federasyonu Başkanı Haluk Ulusoy, Fenerbahçe Kulübü Başkanı Aziz Yıldırım’a verilen ceza ile ilgili olarak, "Ceza kuruluna sevk eden de, ceza veren de biz değiliz. Ama karşı karşıya getirilmeye çalışılıyoruz" dedi. Ulusoy, "Kurumlar arasında sürtüşme normal. Ama hakaret edici tavırları kabul etmiyorum. Fenerbahçe yönetiminin bağırarak, çağırarak bir şeyler elde etme girişimi var" diye konuştu. 
     FEDERASYON başkanını rencide edici sözler sarfetmenin doğru olmadığını kaydeden Haluk Ulusoy, "Başkanın ceza almasına ben de üzüldüm. Fakat Aziz Yıldırım’ın sözlerine de içerledim. Yapmaması gereken konuşmalardı" ifadesini kullandı. Fenerbahçe’ye kupa vermeye gittiğini ancak hakarete uğradığını söyleyen Ulusoy, "Eğer benim onlara karşı art niyetim bulunsaydı şampiyonluğa nasıl ortak olurlardı" dedi. 
     HALUK Ulusoy, Galatasaray’ın Roma’da yaşadığı olaylar sonrası bir maçı ertelediği için Türkiye’nin ayağa kaldırıldığını belirterek, "Ben Avrupa’da başarı istiyorum. Bunu yakalayan her takımın formasını giyerim. Galatasaray forması giymedim ama Fenerbahçe şapkası taktım" diye konuştu. Ulusoy, Türkiye’de bir kulübün başkanı istedi diye federasyon başkanının değişmeyeceğini de sözlerine ekledi. 
     



 SPOR 




























</TEXT>
</DOC>
