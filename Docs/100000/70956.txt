<DOC>
<DOCNO> 70956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/son/sonspo14.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Leverkusen Menejeri ''Daum kendi saç örneğini vermedi'' 
</HEADLINE>
<TEXT>

     Alman Bayer Leverkusen takımının menejeri Reiner Calmund, Beşiktaş teknik direktörü Christoph Daum'u ABD'de ziyaret ettiği sırada, Daum'un kendisine, kokain testi için kendi saç örneğini vermediğini anlattığını söyledi. 
     Calmund, Daum hakkında bugün Koblenz Eyalet Mahkemesi'nde sürdürülen davada verdiği ifadesinde, Daum'u 2000 yılının Ekim ayında ABD'de ziyaret ettiğini, bu ziyaret sırasında Daum'un, 2000 yılının Haziran ayında bir partide bir kez kokain kullandığını, bu nedenle saç örneğini değiştirttiğini söylediğini belirtti. 
     Calmund'un ifadesine göre, kokain testini yapan adli tıp doktoru Prof. Herbert Kaeferstein kendisini arayarak, test sonuçlarına göre Daum'un sürekli kokain kullanmış olması, bu nedenle acilen bir klinikte tedavi görmesi gerektiğini söyledi. 
     






</TEXT>
</DOC>
