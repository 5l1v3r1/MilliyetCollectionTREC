<DOC>
<DOCNO> 84779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/18/son/sonspo08.html </URL>
<DATE> 2002/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ersun Yanal Gençlerbirliği'nde... 
</HEADLINE>
<TEXT>

     Teknik direktör Ersun Yanal, Gençlerbirliği ile prensip anlaşmasına vardı. 
     Gençlerbirliği Kulübü Başkanı İlhan Cavcav ile Ersun Yanal Beştepe'deki tesislerde bir basın toplantısı düzenledi. 
     Toplantıda bir konuşma yapan başkan Cavcav, Ankaragücü'nde görevi süren bir teknik adamı zorla almış duruma düşürülmelerinin yalnış olduğunu belirterek, ''Ankaragücü'nde görevi süren bir antrenörü almış değiliz. Günümüzde teknik direktörlerin de futbolcular gibi dilediği takımda çalışma özgürlüğünün olduğu bir ülkede yaşıyoruz. Biz Ankaragücü ile dost ve kardeş, kalpleri Ankara için çarpan 2 kulübüz. 
     Ankaragücü ile bu konuda bir sorunumuz olmaz'' diye konuştu. 
     İlhan Cavcav, ilk kez dün görüştüğü Yanal ile aralarında bazı pürüzlerin olduğunu, ancak yönetimle görüştükten sonra bütün pürüzlerin ortadan kalktığını ifade ederek, şöyle konuştu 
     ''Ersun hocayla prensip anlaşmasına vardık. Ancak resmi mukaveleyi, Gençlerbirliği'nin 26 Mayıs tarihinde yapılacak genel kurulunun ardından, Ersun hocanın da 31 Mayıs tarihinde Ankaragücü kulübüyle sözleşmesinin sona ermesinden sonra gerçekleştireceğiz.'' Cavcav, Ersun Yanal'ın sözleşmeye tazminatla ilgili bir maddenin de konulmasını talep ettiğini, ancak kendilerinin böyle bir cezai maddenin Gençlerbirliği kulübünün sözleşmesinde yer almasının doğru olmayacağı gerekçesiyle kabul etmediklerini söyledi. 
     
     LİDER TAKIMI OLUŞTURMANIN ÇALIŞMALARI 

     Gençlerbirliği ile prensip anlaşmasına varan teknik adam Yanal ise takımın tesis ve altyapı olarak mükemmel olduğunu bildirerek, şunları söyledi 
     ''Her türlü sorununu gidermiş, kurumsallaşmış bir kulüp olan Gençlerbirliği ile her bakımdan prensip anlaşmasına vardık. 
     Ankaragücü'ne bağlı bir teknik adam olarak hiç bir kulüple böyle bir görüşme yapmadım. Gençlerbirliği'nin kurumsallaşarak sorunlarını halletmesi beni bu kulüple görüşmeye ve anlaşmaya razı etti. 
     Kurumsallaşmanın getirdiği avantajları kullanarak, rahat bir çalışma ortamı yaratacak, kendi presiplerimizle, kulübün prensiplerini görüştük ve anlaştık.'' Yanal, Gençlerbirliği'nin genel kurulundan sonra transfer politikasını belirleyeceklerini vurgulayarak, ''Kongreden sonra transfer politikasını belirleyerek üst sıralar ve Avrupa kupaları için mücadele edecek takımı kurmanın çalışmalarına hız vereceğiz. Şu andan itibaren de önümüzdeki dönemin lider takımını oluşturmanın çalışmasını başlattık'' dedi. 
     
     TEKNİK ADAMLARIN ÖZGÜRLÜĞÜ 

     Ersun Yanal, Ankaragücü'nde, futbol adına çok şeyler yaptığını dile getirdi. 
     Yanal, konuşmasını şöyle sürdürdü 
     ''Ankara'da futbol adına çok şeyler yaptım. Mutlu olduğumuz iyi bir takımla çalıştık. Orada yapılan herşey tek taraflı benim tarafımdan yapılmıştır. Gönül rahatlığıyla yapılmıştır. Ben özgür bir teknik adamım. Ankaragücü'ne gelirken hiçbir koşulla gelmedim. 
     Giderken de hiçbir koşulla gitmem. Koşulsuz geldiğim kulübümden, koşulsuz ayrılma hakkına sahip olduğumu da belirttim.'' Ersun yanal, Gençlerbirliği'nin taraftar kitlesinin az olduğunun hatırlatılması üzerine de, ''Oynanan futbol güzel olduğunda, taraftar kitlesinin artacağına inanıyorum'' dedi. 
     ''UEFA'da oynayacak bir takım yarattınız, neden Ankaragücü'nden ayrıldınız '' şeklindeki bir soruya ise Yanal, ''Bu bir devamlılık ve uyum planıdır. Takımın geleceğini planlamak zorundayız. Önümüzdeki dönemde Ankaragücü'ne zarar vermemek için benim bu kulüpte kalmamın doğru olmayacağını düşündüm. Bu durumda hem kulübün, hem de benim zarar görmemem için Ankaragücü'nden ayrıldım'' şeklinde yanıt verdi. 
     
     ANKARAGÜCÜLÜ TARAFTARLARDAN, YANAL'A PROTESTO 

     Öte yandan, bir grup Ankaragücülü taraftar Gençlerbirliği'nin Beştepe'deki tesisleri önüne gelerek, Ersun Yanal ve Gençlerbirliği alehinde protesto gösterisinde bulundu. 
     Taraftarlar, ''Ankara, Gençlere deplasman olacak.'', ''Ersun Yanal, Ankaragücü'ne ihanet etti'' şeklinde tezahüratta bularak, Ersun hocanın Gençlerbirliği ile prensip anlaşmasına varmasını protesto ettiler. 
     





</TEXT>
</DOC>
