<DOC>
<DOCNO> 62281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/ekonomi/eko06a.html </URL>
<DATE> 2002/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
SPK panelinde, Sanayi -Maliye bakanı söz düellosu 
</HEADLINE>
<TEXT>

     ANKARA Milliyet 

     Sermaye Piyasası Kurulu’nun SPK 20. kuruluşu yıldönümü kutlama töreni Maliye Bakanı Sümer Oral ile Sanayi ve Ticaret Bakanı Ahmet Kenan Tanrıkulu arasında tartışmaya sahne oldu. 
     Tanrıkulu, Türkiye’nin uzun yıllar "sıcak para" ve bir türlü disipline edemediği "kamu maliyesi" kıskancında, devlet harcamalarını borçlanma ile karşılamaya çalıştığını, kamu açıklarından bilerek ya da bilmeyerek, kendini kurtarmak istemediğini söyledi. Tanrıkulu, SPK’ya tahkim yetkisinin verilmesini istedi. Tanrıkulu’nu yanıtlayan Oral, "Belki piyasalarda arzu edilen derinlik sağlanamamaştır, ama fevkalede olumlu gelişmelerin yaşandığı da gerçek" dedi. Oral, bütün olumsuz koşullara rağmen mali politikalar ve bütçe uygulamasının başarılı olduğunu söyledi. 
     SPK Başkanı Doğan Cansizlar ise sermaye piyasalarının ekonomiye 23 milyar dolar faizsiz kaynak sağladığını belirtti. Cansızlar, mali suçlara karşı "sp - net" projesi ile elektronik imza çalışmalarının başladığını bildirdi. Cansızlar, ekonomik krizde, mali sistemin en güçlü halkasının sermaye piyasaları olduğunun kanıtlandığını söyledi. 
     



 EKONOMİ 


















</TEXT>
</DOC>
