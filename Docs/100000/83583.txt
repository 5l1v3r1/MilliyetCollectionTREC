<DOC>
<DOCNO> 83583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/12/son/sonspo03.html </URL>
<DATE> 2002/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan basınına göre Terim'in listesinde kimler var 
</HEADLINE>
<TEXT>

     İtalyan Corriere Dello Sport Gazetesi bugün verdiği bir haberde, Galatasaray Teknik Direktörü Fatih Terim'in, gelecek hafta içinde futbolcu transferlerini görüşmek üzere İtalya'ya geleceğini iddia etti. 
     Terim, ''İtalya'ya futbolcu avına geliyor'' şeklinde bir ifade kullanan gazete, Türk teknik adamın yarın bile İtalya'ya gelecebileceğini savundu. 
     İlk olarak Milano kentinde, Milan Kulübü yöneticileriyle bulaşacağı ileri sürülen Terim'in, Portekizli yıldız oyuncu Manuel Rui Costa'yı 30 Galatasaray'a getirmek için görüşeceği, ancak ''Ağır bir şekilde ters cevap alacağı'' gazetede yazılıyor. 
     Fatih Terim'in İtalya'da ayrıca, Parma'da oynayan Stephen Appiah'yı 22 transfer etmek için görüşmelerde bulunacağı kaydedildi. Gazete, bu futbolcunun Galatasaray'a gitme olasılığını da yüksek olarak yazdı. Terim'in, Fiorentina takımının defans oyuncusu Daniele Adani'yi 28 de isteyeceği ifade ediliyor. Adani, daha önce yaptığı açıklamada İtalya'da oynamayı tercih ettiğini söylemiş, Parma takımı da kendisine transfer teklifinde bulunmuştu. 
     Galatasaray'ın, Brescia takımında oynayan Roberto Baggio'ya transfer teklifi götürdüğü iddiaları İtalyan basında yer aldı. 
     Corriere Dello Sport Gazetesi, yıldız forvet oyuncusuna Galatasaray dışında, İspanya'nın Valencia, İngiltere'nin Manchester United ve Japonya'dan bazı takımların da transfer teklifi götürdüğünü öne sürdü. 36 yaşındaki Baggio'nun, Dünya Kupası Finalleri kadrosuna alınmamasından sonra futbolu bırakma kararı alma aşamasında olduğu da İtalyan gazetelerinde iddia edildi. 
     

     
</TEXT>
</DOC>
