<DOC>
<DOCNO> 82625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/son/soneko10.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF heyeti 15 Mayıs'ta Türkiye'ye gelecek 
</HEADLINE>
<TEXT>

     Uluslararası Para Fonu IMF Türkiye Masası Şefi Juha Kahkonen başkanlığındaki heyet, ikinci gözden geçirme çerçevesinde 15 Mayıs'ta Türkiye'ye gelecek. 
     IMF Türkiye Tamsilcisi Odd Per Brekk'in yaptığı yazılı açıklamaya göre, yaklaşık 2 hafta Türkiye'de kalacak IMF heyeti, İstanbul ve Ankara'da üst düzey ekonomi yetkilileri ile özel sektör temsilcileri ile görüşmelerde bulunacak. 
     Brekk, IMF heyetinin görüşmelerde, ''bütçe ve para politikası hedeflerindeki gerçekleşmeler ile yürütülen ekonomik programın başarıyla tamamlanması için ihtiyaç duyulan önlemler konusuna'' odaklanacağı belirtti. 
     Brekk, görüşmelerin öngörüldüğü gibi tamamlanması ve gereken adımların atılması durumunda, IMF İcra Direktörleri Kurulu'nun Haziran ayı ortalarında toplanarak 2. gözden geçirmeyi sonuçlandırarak, 1.1 milyar dolar tutarındaki kredi dilimini serbest bırakabileceğini bildirdi. 
     İkinci Gözden Geçirme'de, ''bankaların yeniden sermayelendirilmesi programı, şirketlerin borçlarının yeniden yapılandırılmasını öngören İstanbul Yaklaşımı, uluslararası deneyimler çerçevesinde Kamu İhale Yasası'nın gözden geçirilmesi, KİT'lerdeki atıl istihdama ilişkin kesin rakamların belirlenmesi, özelleştirme, özel sektörün yatırım ortamının artırılması kamu kaynaklarının kullanımında şeffaflık'' konularının ele alınmasının bekleniyor. 
     IMF heyeti, Gözden Geçirme incelemelerini, Mayıs ve Temmuz 2002'de olmak üzere her iki ayda bir, izleyen dönemde de Ekim 2002'den itibaren üç ayda bir gerçekleştirecek. 
     Mayıs ve Temmuz aylarındaki Gözden Geçirmelerin ardından, yaklaşık 1 milyar 150'şer milyon dolarlık iki kredi dilimi serbest bırakılacak. 
     Ekim ayındaki Gözden Geçirme'den sonra ise yaklaşık 1.5 milyar dolarlık yılın son kredi dilimi de serbest kalacak. 
     IMF'nin, 2003 ve 2004 yılları için de Türkiye'ye 1'er milyar dolar kredi sağlaması bekleniyor. 
     





</TEXT>
</DOC>
