<DOC>
<DOCNO> 64733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/yasam/yas03.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolly sunta dinlemedi 
</HEADLINE>
<TEXT>

Tonlarca sunta arasına gizlenmiş trilyonluk eroin hammaddesi, müthiş bir operasyon ve polis köpeği Dolly’nin burnu sayesinde ele geçirildi... 
     HAKAN KARABAY, FATMA HATUN ALAGÖZ DHA 

     Bursa polisi, kopyalanan koyun Dolly’nin adı verilen özel eğitilmiş polis köpeğinin katıldığı ilk operasyonda, eroin yapımında kullanılan ve piyasa değeri 2 trilyon lira olan 10 ton 700 kilo asit anhidrit ele geçirdi. 
     Operasyonu tetikleyen ihbar, dört ay önce geldi. İhbarda, Küçük Sanayii Sitesi’ndeki bir depoda yurda kaçak sokulan eşyaların bulunduğu ifade edilince polis alarma geçti. Bekçiyle ilişki kurup depoya giren ekipler, bidonlarda gizlenen kimyasal maddenin ne olduğunu tespit etmek için gizlice numune aldı. 
     
Değeri 44 trilyon lira      Söz konusu maddenin eroin yapımında kullanıldığının anlaşılması üzerine, depoya dün baskın düzenlendi. Operasyonda, Emniyet Genel Müdürlüğü’nden 15 gün önce getirilen özel eğitilmiş Alman kurdu Dolly de kullandı. Harika köpek Dolly, çevresi suntalarla kaplı büyük bidonlara gizlenmiş 10 ton 700 kilo ağırlığındaki asit anhidriti buldu. Depoda bekçilik yapan ve şebekeyle bağlantısı bulunan Salim Vatansever gözaltına alındı. Asit anhidriti Türkiye’ye soktuğu belirtilen Özkan Küçük ve üç arkadaşı ise aranıyor. 
     



 YAŞAM 
























</TEXT>
</DOC>
