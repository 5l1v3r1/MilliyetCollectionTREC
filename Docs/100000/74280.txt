<DOC>
<DOCNO> 74280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/24/magazin/amag.html </URL>
<DATE> 2002/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazeteciye çirkin saldırı 
</HEADLINE>
<TEXT>
Salkım Hanım’ın rezaleti 
Volkan Büyükhanlı, arkadaşı Selhan Aloğlu ile Yeşim Salkım’ın kaçamağını görüntüleyen muhabiri ezdi üzerine de rüşvet teklif etti 
     DENİZ ALTUNTAŞ 

     Şarkıcı Yeşim Salkım ile sevgilisi Selhan Aloğlu’nu görüntülemek isteyen Hürriyet gazetesinin muhabiri Halit Aydıngöz, bu hatasını’ sol dirseğinde bir çatlak ve sol omzunda kırıkla ödedi 
     Amerika’daki okulu tatile girince İstanbul’a gelen Selhan Aloğlu, sevgilisi Yeşim Salkım ve arkadaşlarıyla, dün gece, Kenan Doğulu’nun sahne aldığı Baltalimanı Şaziye Bar’a gitti. Aloğlu ile Salkım, dışarıda gazetecilerin olduğunu öğrenince çıkışlarını erteledi. Sevgililer, Şaziye’den 04.50 sularında peş peşe çıktı. 
     
     Bu ne panik 
     Selhan Aloğlu bir taksiye yöneldi Salkım da Aloğlu’nun 34 SSA 67 plakalı cipinin ön koltuğuna bindi. Direksiyona ise, Aloğlu’nun adı bir dönem Çağla Şıkel’le anılan arkadaşı Volkan Büyükhanlı oturdu. Fotoğraflarının çekildiğini gören Büyükhanlı, cipi Halit Aydıngöz’ün üzerine sürdü. 
     Fotoğraf makinesi ve cep telefonu parçalanan, aldığı darbelerle yerde acı içinde kıvranan Aydıngöz’ü hastaneye meslektaşları kaldırdı. 
     
     Hastanede ahlaksız teklif 
     Hastaneye giden Şaziye Bar’ın bodyguardları ile Aloğlu’nun adamları, olayın habere dönüştürülmemesi için Halit Aydıngöz’e 5 milyar lira ve bir ev, arkadaşlarını yalnız bırakmayan muhabirlere de birer milyar teklif etti. 
     Muhabirler ahlaksız teklifi reddederken, magazin muhabiri Halit Aydıngöz Salkım, Aloğlu ve Büyükhanlı’dan şik yetçi oldu. 
     



 MAGAZİN 














</TEXT>
</DOC>
