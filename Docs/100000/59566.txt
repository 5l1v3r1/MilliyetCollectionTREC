<DOC>
<DOCNO> 59566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/01/siyaset/siy01.html </URL>
<DATE> 2001/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Zirvelerin tek tanığı 
</HEADLINE>
<TEXT>

Meclis’in 15 yıllık çaycısı Nazif Yıldırım, tarihi zirvelere "istemeden de olsa kulak misafiri olmuş" 
     SALİHA ÇOLAK Ankara 

     TBMM’de koalisyon pazarlıklarının yapıldığı, ortaklar arasındaki krizlerin tartışıldığı, önemli iç ve dış politika kararlarının verildiği liderlerin baş başa görüşmelerine zaman zaman kurmaylar bile alınmazken bu tarihi görüşmelere Meclis’in kıdemli çaycıları tanıklık ediyor. Meclis’in 15 yıllık çaycısı Nazif Yıldırım görev alanı nedeniyle en kritik zirvelerde, hararetli tartışmaların yaşandığı Başbakan Bülent Ecevit’in odasına çay kahve taşıdı. Türkiye’nin nefesini tutup, "Acaba ne karar çıkacak" diye beklediği zirvelerde konuşmalara, "istemeden de olsa kulak misafiri olan" Yıldırım, "Sağır ve dilsiz" gibi davrandığı için Ecevit’in güvenini kazanmış. Bu nedenle liderler konuşmalara Yıldırım servis yaparken gönül rahatlığı içinde devam ediyor. 
     
Çiller’e kuşburnu      Yıldırım 1985’te geldiği Meclis’te CHP ve DSP gruplarına hizmet etmiş. Yıllarca Ecevit’e "orta şekerli kahve ve çay" taşıyan Yıldırım, koalisyonlar kurulurken yıkılırken yapılan toplantılar sırasında DYP lideri Tansu Çiller’’e kuşburnu taşımaktan da şikayetçi olmamış. 
     


 SİYASET 












</TEXT>
</DOC>
