<DOC>
<DOCNO> 62862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/guncel/gun08.html </URL>
<DATE> 2002/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyükşehir’in gelir kesintisi doğru mu 
</HEADLINE>
<TEXT>

ÇAPRAZ ATEŞ 
     GÜLAY FIRAT 

     Belediyelerin genel bütçe vergi gelirlerinden aldıkları yüzde 5’lik payın yüzde 60’ının İller Bankası’na aktarılmasını öngören düzenleme, TBMM’de geçerek Cumhurbaşkanı Ahmet Necdet Sezer’in onayına sunuldu. İstanbul Büyükşehir Belediye Başkanı Ali Müfit Gürtuna başta olmak üzere Ankara ve İzmit gibi illerin belediye başkanları düzenlemeye tepki gösterdi. İzmir, Adana, Gaziantep gibi illerin belediye başkanları ise düzenlemeyi olumlu buldu. Konuyla ilgili görüşleri şöyle 
     
     Aytaç Durak TBB ve Adana Bel. Bşk 
Adalet yerini buluyor      Bu pay yıllardır holding genel merkezlerinin bulunduğu illere, İstanbul ve Ankara’ya verildiğinden büyük bir haksızlık oluyordu. Bu kanunla haksız dağıtım kısmen düzeltildi. İstanbul, Ankara ve İzmit’in bu dağıtıma göre, bir yıllık kayıpları 200 trilyon lira civarında. Oysa bunların işletmeleriyle, bir yıllık bütçeleri 3,5 katrilyon dolayındadır. Ben İstanbul’un kaybı yüzde 5’tir’ diyorum, Sayın Gürtuna, yüzde 35 diyor. Gürtuna felaket tellallığı yapmamalı. Adalet geç de olsa yerini buluyor. 
     
     İbrahim Yaşar Dedelek ANAP Bşk Yrd 
Denge sağlandı      Bazı holdinglerin genel müdürlükleri İstanbul ve Ankara’da diye vergilerini buralara veriyorlardı. Eskişehir, Antalya, Konya’daki yatırımları da yine onlara ödeniyordu. Büyük bir adaletsizlik vardı. Turizm ve sanayi merkezi Anadolu’daki diğer büyükşehirler bu yüzden mağdur olup hizmet yapamaz olmuştu. büyükşehir belediyelerinden toplanan vergilerin yüzde 40’ını büyükşehire verdik, kalan yüzde 60’ı İller Bankası’na devrettik. Adalet, denge sağlamıştır. Bu belediyelerin gerçek hizmet için yeterli para yine ellerine geçiyor. Diğer belediyelerde yaşayanlar da bizim insanımız. O belediyeler, belli hizmetleri yerine getirmek için maliye kapılarında sürünürken İstanbul Belediyesi 30 bin öğrenciye burs veriyor. 
     
     Sefa Sirmen MBB, Kocaeli Bel Bşk 
Başka formül bulunsun      Bir şehrin mağduriyete uğrayıp, diğer şehre avantaj sağlaması çözüm değildir. Dolayısıyla, o ilde toplanan verginin başka illere paylaştırılması, adaletli değil yanlıştır. Bazı illerin gelirlerini, kaynaklarını, artırmak için bir formül olarak düşünülmüş bir olay bu. Türkiye’nin yalnızca 16 ili, büyükşehir değil. Türkiye’nin en büyük sanayii merkezi Kocaeli, sanayinin tüm olumsuzluklarını yaşıyor. Ona göre, tedbir alıp, proje üretmek zorundayız. Benim yatırımımla Sakarya ve Adapazarı’nınki bir değil. Adana, Antap’te maliyeti bir lira olan ücret ben de 10, 15 katı. Başka bir formül geliştirilsin, mağduriyetimiz önlensin. 
     
     Doç. Dr. Aydın Gülan İ.Ü Hukuk Fak. 
Büyükşehir’ler haklı      Mahalli idarelere, görmekle yükümlü oldukları faaliyetlerle orantılı gelir kaynakları tanımak zorundadır. Büyükşehir belediyeleri gelirlerini bir havuzda toplayıp diğer büyük şehir belediyelerine pay dağılımı doğru bir davranış değildir. Kanun gerekçesinde yer alan büyükşehir belediyelerinin ortaya çıkan gelir ihtiyaçlarının kendi sınırları içinde oturanlardan karşılanması sosyal adalete daha uygun düşmektedir’ ifadesiyle bu gelirin toplanan büyükşehir belediyeleri dışındaki büyükşehir belediyelerine de dağıtılması nasıl uygun düşebilir Bu nedenle kendi gelirlerinden kesinti yapılacak büyükşehir belediye başkanlarının itirazlarını haklı buluyorum. 
     



 GÜNCEL 















</TEXT>
</DOC>
