<DOC>
<DOCNO> 73026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/17/guncel/gun08.html </URL>
<DATE> 2002/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir politikacı için cemaat bekletilir mi 
</HEADLINE>
<TEXT>

ÇAPRAZ ATEŞ 
     SİBEL KAHRAMAN 

     Önceki gün Ankara Keresteciler Camii’nde geçen Cuma namazı AKP Genel Başkanı Recep Tayyip Erdoğan’ın gecikmesi nedeniyle yedi dakika sonra, saat 12.15’de okundu. Cuma ezanı geç okunabilir mi Bir kişi için Cuma namazı ve tüm cemaat bekletilir mi Görüşler şöyle 
     
     Doç. Dr. Mehmet Görmez Ankara Ü. 
Saygısızlıktır      Cuma namazının 10 - 15 dakika gecikmesinde bir sakınca yoktur. Ama bir şahıs için geciktirmek olmaz. Eğer böyle bir şey yapıldıysa, şahsa özel beklenilmesi en azından ahlaki değil. Orada namaz kılmak için bekleyen cemaate yapılan bir saygısızlık. Cami avlusunda siyasi bir kişiye tezahürat yapılmasını da çok yanlış buluyorum. Bazı liderlerde bu yapılıyor. 
     
     Prof. Dr. Nevzat Aşıkoğlu Cum. Ü. 
Dikkatli olsunlar      Cuma namazı günümüz şartlarında geçerli nedenlerle geciktirilebilir. Örneğin çoğunluğun mesai saatleri denk gelmiyorsa. Sosyal hayatın değişmesi belli kuralların değişmesine neden oluyor. Eskiden tek bir yerde kılınması iyi olur deniyordu ama şimdi özellikle kalabalık nüfuslu yerlerde tek bir yerde Cuma namazını kılmak mümkün değil. Kişilerin de şartları göze alarak hareket etmeleri gerekir. Trafik sorunu varsa bu konu dikkate alınarak yola çıkılır." 
     
     Prof. Dr.Mehmet Zeki Aydın Cum. Ü. 
Ahlaki olarak yanlış      Cuma namazı, öğle ile ikindi arasındadır. Dolayısıyla bu süre içinde her zaman kılınabilir. Örneğin Tunus’ta Cuma namazı öğle namazı başladığından ikindiye kadar her camide değişik saatlerde kılınır. Her camiide kılındığı saati cemaat bilir kendi durumuna göre gelir. Ama bu uygulama herkes için geçerlidir özellikle bir kişi için uygulama söz konusu değildir. Kişiye özel beklenilmesi dini değil, ahlaki boyut açısından yanlıştır." 
     
     Mukadder Başeğmez AKP 
Saygı ifadesidir      Cuma namazı kronometreyle belirlenmiyor. Kronometreye basıp başlatamazsınız. Cuma namazı öğleden ikindiye kadar olan sürede kılınabilir. Bunun dini açıdan hiçbir sakıncası yoktur. Recep Tayyip Erdoğan’ın da yedi dakikalık bir gecikmeyle camiye gitmesi abartılacak bir mesele değil. Tartışılmasını da yersiz buluyorum. Eğer cemaat beklemekten rahatsızsa o zaman bir saygısızlıktır. Ama görülen o ki cemaat bundan rahatsız olmamış. Bu durumda saygısızlık değil imamın ezan vaktini bekletmiş olması bir saygı ifadesidir. Halkın camii avlusunda tezahüratta bulunmasını da yanlış kabul etmiyorum. Sonuçta insanları susturamayız. 
     
     Burhan Kuzu AKP 
İmamın kararı tartışılır      Buradaki gecikmenin trafikten kaynaklandığı görülüyor. Erdoğan özellikle geç kalmış ve cemaatin kendisini beklemesine neden olmuş değil. Bu durumda bir saygısızlıktan söz etmek çok yanlış. Ortada siyasi ahlaksızlık da yok. Sonuçta kendisinin elinde olmayan bir nedenle namaza gecikmiş. Çevre koşullarını içinde bulunduğumuz durumları dikkate alarak yorum yapmak gerekiyor. Cemaatte atılan sloganlara baktığımızda da gecikme nedeniyle ahatsız olmadıklarını görüyoruz. Bu durumda saygısızlıktan bahsetmek son derece yanlış. İmamın kendi kendine geciktirme kararı vermiş olması tartışılabilir. Bunu onaylamıyorum ama burada Erdoğan’ın bir baskısı, Ezanı geciktirin’ gibi bir talebi olmamıştır. Teravih namazlarına da yetişilemiyor ve bu nedenle teravih namazları geç kılınabiliyor." 
     



 GÜNCEL 

























</TEXT>
</DOC>
