<DOC>
<DOCNO> 93641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/yazar/okur.html </URL>
<DATE> 2002/07/04/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Piyasa histerisi’ 
</HEADLINE>
<TEXT>

     Mazeretim var, asabiyim ben.’ Bu şarkıyı yıllarca Mazhar, Fuat, Özkan’dan dinledik. Sevdik... Şimdi bu şarkıyı piyasalardan yansıyan rakamlar söylüyor. Dolar fırlıyor, faiz yükseliyor, borsa düşüyor. Yüzler gölgeleniyor. Kafalar karışıyor. Açıklamalar birbirini izliyor. 
     Sonuçta hiçbir şey değişmiyor, piyasalar "histeri" krizi geçiriyor. Herkes birbirine "ne oluyor" diye soruyor... 
     İnanın bir şey olduğu yok, olan şu Piyasaların tepesinde "siyaset" Demokles’in kılıcı gibi sallanıyor. 
     Siyasetçi, "zirveler" düzenliyor. Zirveler, yaraya merhem olmuyor. Ortalık karışıyor. İş ve aş derdinde olanlarsoruyor 
     "Neden öncelik sıralamasında siyaset ön planda yer alıyor " Çok basit. Çünkü bu ülkenin geleceği ile ilgili kararları onlar alıyorlar. Ancak piyasalar bunun değişmesi gerektiğini düşünüyor. Değişim, bir türlü gerçekleşmiyor. Hal böyle olunca da siyasetçinin sözü önemli oluyor. 
     Gerçi piyasa "histeri" krizini ilk kez yaşamıyor ki. 10 yıldır aynı durumda. İnanın brokerların, dealerların çoğu işsiz, işsiz kalmayanların dar ruh sağlığı iyice bozuldu. 
     Fakat bu kez durum farklı. Yüklü iç ve dış borcun sağlıklı biçimde sürdürülmesi zorunlu. Borçla ilgili bir dedikodu piyasaya yayıldı mı ipler kopuyor. Burada biraz duralım ve piyasayı, oyuncuları, spekülasyon yapılıyor diye yaygara yapanlara soralım 
     "Yahu topunuz birden borsa düşecek diye açıklamaları akşamüstü beşten sonra yapıyorsunuz. Mübarekler bizi beş çayı müdavimi yaptınız. Kabul. Ama sendikalarla yaptığınız toplantı çıkışı neden detaylı bir açıklama yapmıyorsunuz " Sizi anlamak mümkün değil 
     
Güven bunalımı      Sonuçta manipülasyonların asıl kaynağının siyaset - ticaret zincirinde kilitli olduğunun farkındayız. Sözümüz Borsada hükümetin MHP kanadına yakın oldukları izlenimini vererek banka hisselerinde uğradıkları zararı telafi etmeye çalışanlara, bir aydır döviz alımı yapan HSBC Bank’ı izleyip ortalığı karıştırmak için uğraşanlara. 
     Onların sayısı bir elin parmakları kadar az. Önemli olan güven ve istikrar. Piyasa oyuncularına kızamayız. 
     Uğraştılar, didindiler, baktılar ki, siyasetçi bildiğini okuyor. Ne yapsılar İşlem derinliği olmayan piyasalarda sörf yapmaya devam ediyorlar. 
     Bu arada iğneyi kendimize batıracağız. Piyasa profesyonellerine bilginin doğru olmasına itina gösterin diyoruz. Kendimize de her haberi kaynağından onaylatmadıkça yazmamamız gerektiğini bir kere daha hatırlatıyoruz. 
     Çünkü piyasa kurtlar sofrası. Allah korusun, "kurtlar sofrasında yem olmak." Düşünmek bile istemiyoruz. Kıssadan hisse 
     
     







Sürrealist ve sanal bir politika 


Durmuş vakfı 


Ecevit Bahçeli daha ne yapsın 


Derviş’e göre belirsizlik en ağır maliyet 


Bodrum’da çılgın yaşam varmış .. Öyle mi 


Ecevit’in dominosu 


Çıkış arıyoruz 


ABD’ye ne oluyor 


Piyasa histerisi’ 


"Umutsuz vak’a" yolunda hızla... 


Ecevit’e çekil baskısı 


"Türkiye’de değişmeyen tek şey stres" 


Halk kazanmayı unuttu 


OYAK’ın gözü Pamukbank’ta 


</TEXT>
</DOC>
