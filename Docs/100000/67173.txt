<DOC>
<DOCNO> 67173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/siyaset/siy01.html </URL>
<DATE> 2002/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
1 milyon lık lider 
</HEADLINE>
<TEXT>

Recep Tayyip Erdoğan, belediye başkanlığı döneminde, "gizli finansörü" Albayraklar’a 100 milyon dolarlık ihale verdiklerini söyledi. Erdoğan, malvarlığının 1 milyon dolar olduğunu belirtti 
     İSTANBUL Milliyet 

     AKP Genel Başkanı Recep Tayyip Erdoğan, sadece 1 milyon dolarlık 1.4 trilyon lira edebilecek bir malvarlığı olduğunu söyledi. Habertürk TV’de Hakan Aygün’ün sunduğu programa katılan Erdoğan, belediye başkanlığı döneminde, "gizli finansörü" olduğu iddia edilen Albayrak Grubu’na 40 civarında ihale verdiklerini, bunun toplam rakamının 100 milyon doları ancak bulduğunu anlattı. Bu dönemde 4 milyar dolarlık yatırım yaptıklarını söyleyen Erdoğan, buradan kendisine 1 milyar dolar aktarmasının mümkün olmadığını savundu. "İstanbul’un Anadolu yakasında gıda işiyle uğraşıyorum. Hamdolsun kimseye muhtaç değilim" diyen Erdoğan, sadece 1 milyon dolar edebilecek bir varlığı olabileceğini söyledi. 
     Erdoğan, Necmettin Erbakan’la yollarının nasıl ayrıldığını da şöyle açıkladı "Ben Erbakan’ın yanında 30 yılımı verdim. Partimi kurduğum noktaya kadar da bu çizgimi korudum. Değişim bekledim, ama bu görülmedi. Hep aynı şeyler okundukça hareket sekteye uğradı, beklenen ivmeyi kazanmadı. Erbakan’la ayrılma nedenlerinin ayrıntısına girmeyeceğim, ama bunların birçoğu partilerin kapanma nedenleri arasında var. Aşırılıklar oldu. Orada noktayı koyduk. Artık biat dönemi geride kaldı. Partimiz kadro partisidir." 
     28 Şubat süreci ve RP - FP tecrübeleriyle ilgili soruları, "Sütten ağzımız yandı, yoğurdu üfleyerek yiyoruz" diye yanıtlayan Erdoğan, mahk m olduğu Ziya Gökalp’in, "Camiler kışlamız, minareler süngümüz, kubbeler miğferimiz, müminler askerimiz" diye başlayan şiirini okumaktan da kaçındı. Erdoğan, Genelkurmay Başkanı Orgeneral Hüseyin Kıvrıkoğlu’ndan randevu istemediğini belirtirken, görüşme isteğini de saklamadı. Erdoğan, "Görüşmek isterim. Kendisi 1. Ordu komutanıyken ben de büyükşehir belediye başkanıydım. O dönem müşterek görüşmelerimiz oldu. Bunlar Türkiye’de problem olmamalı. Bu makamlar naz makamları değil" dedi. 
     
Erbakan’ın tarikat yemeği yanlıştı      Tayyip Erdoğan, Erbakan’ın başbakanlığı döneminde tarikat liderlerine Başbakanlık’ta verdiği iftar yemeğine ilişkin soruyu, "Ben olsam Başbakanlık konutunda tarikat liderlerine iftar yemeği vermezdim" diye yanıtladı. Erdoğan, "Adil Düzen" için de, "Adil Düzen’in adı güzel, içeriği değil. Biz serbest ekonomik düzeni benimsiyoruz" yorumunu yaptı. 
     Milletvekilliği düşen Merve Kavakçı ile hiç karşılaşmadığını vurgulayan Erdoğan, Kavakçı’nın kendisini aramadığını söyledi. Erdoğan, eşi Emine Erdoğan’ın başörtüsünü çıkarmak gibi bir düşüncesi olmadığını, ancak resmi kabullerde erkeklerin ellerini sıktığını söyledi. 
     
     Erbakancılardan Çelik’e yanıt Sen de mi Brütüs 
     ABDULLAH KARAKUŞ Ankara 

     Necmettin Erbakan’ın kurmayı Şevket Kazan, kendilerini ağır dille eleştiren eski dava arkadaşı Necati Çelik’e, "Sen de mi Brütüs " yanıtını verdi. Çelik’in, genel başkanlık makamı verilmediği için muhalif bir tavır takındığını öne süren Kazan, "Biz ona hayatında göremeyeceği makamları verdik" dedi. Kazan şunları söyledi 

</TEXT>
</DOC>
