<DOC>
<DOCNO> 79205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/spor/aspo.html </URL>
<DATE> 2002/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
"Türkiye için susun" 
</HEADLINE>
<TEXT>

Futbol Federasyonu Başkanı Haluk Ulusoy, Dünya Kupası’nın sonuna kadar herkesi barışa davet etti, "Benimle hesaplaşmak isteyenler biraz beklesin, şimdilik ağzına kilit vursun" dedi 
     BİLAL MEŞE 

     Suskunluğunu bozdu 
     BEŞİKTAŞ-Fenerbahçe derbisinden sonra her iki kulüp başkanının adeta boy hedefi oldu, ağır eleştirildi. Ne var ki Federasyon Başkanı Haluk Ulusoy, tüm suçlamalar karşısında sessiz kalmayı yeğledi. Ama sonunda Milliyet için suskunluğunu bozdu, "Kargaşa, kavga, kaos istemiyorum. Milli Takım’ın başarısı için Dünya Kupası’nın sonuna kadar herkes ağzına kilit vursun. Benimle hesaplaşmak isteyenler biraz beklesin" diye konuştu. 
     
     Kimseyle hesabım yok’ 
     HALUK Ulusoy, milli bir dava peşinde koşarken, insanların birbirleriyle çekişmeye girmesinin yanlış bir yol olduğunu söyledi, "Onun içinde susmak istiyorum. Bu sakın ola ki, acizlik olarak algılanmasın. Türkiye uğruna, bayrağımız adına önümüzdeki 1.5 ayda herşeyi bir kenara bırakalım. Benim hiç kimseyle hesabım yok. İçimde hep güzellikler var ama, insanlar bu güzellikleri bile anlamıyorlar, kötü noktalara çekiyorlar" dedi. 
     
     Hatalarımız olabilir’ 
     ÜRETKEN, çalışkan ve de başarılı bir federasyonun da hatalar yapabileceğini savunan Ulusoy, "Biz ortaya çıkıp bu işi dört dörtlük yaptık demedik. Hatalar varsa, gelin beraber bulalım, doğrusunu uygulayalım, düzeltelim. Şimdi bakıyorum, futbolun içine yeni girenler bırak git Haluk Ulusoy’ diyorlar. Türk futbolu için ne yaptılar ki bizi eleştiriyorlar. Futbolun f’sini bilmeyenler her gün televizyonlara konuşuyor" ifadelerini kullandı. 
     
     Çamur at izi kalsın’ 
     LİGİN şaibeli olduğunu söylemek için belge gerektiğini kaydeden Ulusoy, "Çamur at izi kalsın. O zaman geçen sene Fenerbahçe şampiyon oldu, o da mı şaibeliydi Hakem hataları Dünya’nın her yerinde oluyor. Collina bile zaman zaman yapıyor" dedi. Haluk Ulusoy, Serdar Bilgili’ye telefon görüşmesini herşeyi bilmesi gerektiğine inandığı için dinlettiğini de belirtti, "Kimse başarısızlığını bizim üzerimize inşaa etmesin" yorumunu yaptı. 
     
Güneş’in keyfi yerine geldiMilli Takım’ın hocası, Şili karşılaşmasında ortaya konan futboldan memnun kaldığını ifade etti 
     A Milli Takım Teknik Direktörü Şenol Güneş, Şili maçından sonra gelecek için umutlandığını söyledi. Tecrübeli teknik adam, "Oyunun genelinden ve disiplinden memnunum. Sonuç o kadar önemli değil. Kamptaki uyum ve oyuncuların diyalogları mükemmeldi. Görmek istediğim bazı oyuncular vardı, bu yüzden herkese şans tanıdım. Amacımız Dünya Kupası’na iyi bir kadroyla gitmek" dedi. 
     KENDİ sahalarından çıkarken çok pas hatası yaptıklarını, bu sorunu en kısa sürede çözmeye çalışacaklarını da kaydeden Şenol Güneş, İlhan Mansız ve Hakan Şükür’ün de iyi bir uyum sağladığını ifade etti. Güneş’in karşılaşma sonrası otelde oyuncularıyla bir toplantı yaptığı ve "Hepinize teşekkür ediyorum. Artık işi sıkı tutmalıyız. Bunu sakın unutmayın" dediği belirtildi. 
     
Milli Takım’a para yağacak      DÜNYA Kupası’nda milli takımın ana sponsorları olan Pepsi, Efes Pilsen, Adidas ve Türkiye İş Bankası ile yan sponsorlar Shell, Sarar ve Mercedes Benz, 2004 yılına dek Ay - Yıldızlı ekibe 12 milyon dolarlık bir kaynak aktaracak. Milli Takımlar Sorumlusu Selami Özdemir başarının parayı getirdiğini söyledi, "Bu rakamlar daha da artabilir" dedi. 
     
Hakan’a övgü      HAKAN Şükür’ün Şili karşısında ortaya koyduğu futbola İtalyan basını övgüler yağdırdı. Corriere dello Sport, bir de gol atan yıldız oyuncuya 10 üzerinden 7 verirken, başarılı bir maç çıkardığını yazdı. Gazete İnter’de top koşturan Emre’nin notunu ise 6.5 olarak değerlendirdi. İtalyan basını Portekiz karşısında Ronaldo’nun performansını da iyi buldu. 
     



 SPOR 

























</TEXT>
</DOC>
