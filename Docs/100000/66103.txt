<DOC>
<DOCNO> 66103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/ekonomi/aeko.html </URL>
<DATE> 2002/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyüme 2. yarıda olur 
</HEADLINE>
<TEXT>

Rahmi Koç yılın ikinci yarısından itibaren Türkiye’nin canlanmaya başlayacağı’ tahmininde bulundu ve dışarıda yeniden itibar kazanıldığını söyledi 
     EYLEM TÜRK 

     Türkiye’nin potansiyeli ve imk nları bulunduğunu söyleyen Koç Holding İdare Meclisi ve Yönetim Komitesi Başkanı Rahmi Koç, "Dış dünyadaki itibar tekrar geri geliyor. Dolayısıyla bunu iyi kullanabilirsek senenin ikinci yarısından sonra ve gelecek sene kalkışa geçeceğiz" dedi. Koç, "Yeter ki içerde ve dışarda hesaba katmadığımız politik bir gelişme olmasın" diye konuştu. 
     Türkiye ekonomisinin sarsıntı geçirdiğini hatırlatan Koç, "Ancak şimdi düze çıkıyoruz" dedi. Kendi adını taşıyan müzede yapılan Beko toplantısında konuşan Koç şimdiye kadar herkesin har vurup harman savurduğunu anlatarak şöyle konuştu 
     "Sonu gelmeyecek bir varlık içindeymişiz gibi harcadık. ABD ve Avrupa’ya nazaran çok müsrifçe harcamalar yapıldı. Batı dünyasından ve Japonya’dan ziyarete gelenler, hayrete düşüyorlardı. Şimdi o devirler geçti. İşadamlarının da imk nlarında fazla açılmaması lazım." 
     
     Dolar dengeli olsun 
     Koç, doların bu kadar düşeceğini tahmin etmediklerini söyleyerek, konuyla ilgili görüşlerini ise, Nasrettin Hoca’dan bir hik ye ile belirtti "Nasrettin Hoca’nın birisi çiftçilik yapan, birisi de çömlekçi iki oğlu varmış. Çiftçi, yağmur yağmazsa, çömlekçi ise yağarsa anam ağlar dermiş. Hoca, çocukların annelerinin yanına giderek, Yağmur yağsa da yağmasa da ağlıyorsunuz’ demiş. Dolayısıyla dolar da petrol gibidir. Düşse de, çıksa da rahatsızlık getirir. Bu nedenle plan ve program yapılabilmesi için dengeli tutulması şart." 
     
Dünya kupasına özel TV      Beko Elektronik, 2002 yılının yeni ürünlerini Rahmi Koç Müzesi’nde gerçekleştirdiği toplantıyla tanıttı. Tanıtılan ürünler arasında en büyük ilgiyi 150 plasma TV çekti. Dünya Kupası maçlarının gözdesi olması beklenen TV’lerde stereo ses sistemi, dijital ve Pal Secam Ntsc yayınlara uygunluk gibi birçok özellik bulunuyor. Beko’nun yeni ürünleri arasında TV, DVD, VCD, home theatre sistemleri, PC ve telefonlarda sizi kimin aradığını gösteren Caller ID cihazı var. Şubat başında piyasaya sürülen ürünlerin tanıtıldığı toplantıda konuşan Beko Elektronik Genel Müdürü Aydın İ. Çubukçu firmanın krizde yüzde 100 büyüyebilen nadir şirketlerden biri olduğunu söyledi. "2002 yılı ciro hedefimiz 950 trilyon, ihracat hedefimiz ise 400 milyon dolar" diyen Çubukçu, 2002’de 4 milyon adet TV üretimiyle Avrupa’nın üçüncü en büyük üreticisi olmayı hedeflediklerini kaydetti. 
     
Meclis kiremiti uçtu Koç’un şansı döndü      EKONOMİ SERVİSİ 

     Koç Topluluğu’nun 75 yıllık öyküsü, kitap haline getirildi. Kitapta, 75 yıl önce Ankara’da küçük bir bakkalda başlayan uzun soluklu yolculuğunda Koç’u Koç yapan özellikler, Türkiye sınırlarını aşan başarıyı rastlantı olmaktan çıkaran değerler, Koçzade Ahmet Vehbi Ticarethanesi’ni kalıcı bir kuruma dönüştüren felsefe ve Koç’un başarısının sırrı inceleniyor. 
     Kitapta pek çok anı da yer alıyor. Bunlardan birinde babasının yanında çalışan Vehbi bey’in Marsilya kiremiti getirdiği ve babasının onu azarlayarak Ankara’da bunları satamayacağını söylediği anlatılıyor. Ancak Vehbi Bey’in şansına Ankara’da müthiş bir fırtına kopuyor ve kiremitler Millet Meclisi’ne satılıp iyi bir k r elde ediliyor. 
     



 EKONOMİ 



















</TEXT>
</DOC>
