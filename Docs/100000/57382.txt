<DOC>
<DOCNO> 57382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/15/son/sonspo12.html </URL>
<DATE> 2001/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü kupa beyini deplasmanda devirdi 4-3 
</HEADLINE>
<TEXT>

     Birinci Süper Futbol Ligi'nde Ankaragücü, Denizlispor'u 4-3 yendi. 
     6. dakikada Augustine'nin pasında Mehmet, ceza alanına girdi. Bu 
     futbolcunun çaprazdan attığı şutta, top az farkla auta gitti. 
     9. dakikada İlyas'ın kullandığı faul atışında, Burak topu 
     ıskalayınca, Muzaffer kendisine pozisyon yarattı, ancak vuruşunda top üstten dışarı çıktı. 
     17. dakikada Denizlispor'un golü geldi. Ali Tandoğan'ın ortasında, 
     penaltı noktası üzerinde topu kontrol eden Muzaffer, düzgün bir vuruşla topu filelere gönderdi 1-0. 20. dakikada Ankaragücü eşitliği sağladı. Mehmet'in ceza alanının içine gönderdiği topu, Augustine filelere bıraktı 1-1. 24. dakikada Mehmet'in ortasında, Augustine kafayla şutladı. Üst direkten geri gelen topu Hakan Keleş filelere göndermekte zorlanmadı 2-1. 26. dakikada Niyazi'nin ortaladığı topu Augustine, Denizlispor kalecisi Abdoullaye'nin uzanamayacağı köşeye bıraktı 3-1. 41. dakikada gelişen Ankaragücü atağında Hakan Keleş, Augustine'nin önüne topu adeta ''al da at'' diye bıraktı. Maçın yıldızı olan bu futbolcu da meşin yuvarlağı, kendisinin 3. takımının 4. golü olarak atmayı bildi. İlk 45 dakika da bu gollerle Ankaragücü'nün 4-1 üstünlüğüyle sona erdi. Denizlispor ikinci yarıya, İlyas'ın yerine İsmail xx , Coşkun'un yerine de Serdal xx ile başladı. Bu değişiklikler, Denizlispor'un oyunda dengeyi kurmasını sağladı. 51. dakikada Ali Tandoğan'ın atağında Coulibaly, yakın mesafeden topa vuramayınca Denizlispor bir golden oldu. 58. dakikada Denizlispor, farkı 2'ye indirdi. Muzaffer'in ara pasında ceza alanına giren Ali Tandoğan, topu köşeden filelere gönderdi 4-2. 61. dakikada Ankaragücü'nde, Niyazi çıktı, yerine Sedat xx girdi. 71. dakikada Hakan Keleş'in pasında, Denizlispor savunmasının gerisinde topla buluşan Augustine, vuruşunu yaptı. Ancak top, direğin hemen dibinden dışarı çıktı. 72. dakikada Denizlispor'da Kemal'in yerine Doğan Seyfi xx oyuna alındı. 73. dakikada Denizlispor bir gol daha buldu. Serdal'ın ceza alanı içine havalandırdığı topu Doğan Seyfi kafayla aşırttı. Pozisyonu iyi izleyen Veysel, kafayla topu Ankaragücü filelerine bıraktı 4-3. 85. dakikada Ankaragücü'nde Yılmaz, yerini Hüseyin'e 89. dakikada da Mehmet, yerini Emre'ye bıraktı. Maçın daha sonraki dakikalarında gol olmayınca, başkent ekibi 4-3'lük galibiyetle 3 puanı alan taraf oldu. 
     






</TEXT>
</DOC>
