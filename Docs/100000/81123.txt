<DOC>
<DOCNO> 81123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/astro/index.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kritik günler başlıyor 
</HEADLINE>
<TEXT>

Merkür bugün, İkizler burcuna geçiyor. Gezegen toplaşması başlıyor. Merkür mayıs ayında geri gitmeye başlayacak. Tüm bunlar hayatımızda kritik dönüşlere işaret edebilir. Söylenenle yapılan şey arasında fark olabilir. Koç’lar bugün dünden kalan iyimser enerjilerini koruyorlar. Yeni kişilerle bir araya gelmek, öğrenim ve eğitim onlara iyimserlik getirecek. Abartıya da kaçabilirler. Boğa’lar duygusal konularda tepkilerini daha ölçülü hale getirmeli. Parasal konulara ilişkin sürprizler olabilir. Ortaklaşa konular önemli. İkizler kararsızlık çekebilir ama başkalarından öğrenebileceği çok şey var. Eleştiriye açık olmak zorunda. Yengeç’ler tamamlamaları gereken işler ve detaylarla uğraşıyor olabilirler. Özenli olmalı ve planlı hareket etmeliler. Verimli olabilecekleri bir gündeler. Aslan’ların keyfi devam ediyor. Onlar bugünlerde aşkta, hayatın zevklerinde çok daha mutlu olabilirler. Bu arada her konuda risk almak isteyecekler. Başak’lar yine huzurlu değiller ama yakın çevrelerinde yapıcı değişiklikler yapabilirler. Özellikle akşam onlara daha fazla hareket getiriyor. Terazi’ler de benzer şekilde kısa yolculuklar, bol konuşma ve yazma işi ile uğraşabilirler. Kardeşler ya da yakınlar da bugünlerde öne çıkabilir. Akrep’ler kendilerini yeni kazanç yolları yaratabilirler. Orijinal düşünceleri pratiğe dönüştürme şansı var. Bununla birlikte büyük risklerden kaçınmalılar. Yay’lar sabırsızlar ve kendileri için önemli gördükleri konularda ilerleme sağlamak istiyorlar. Duygusal açıdan aşırı duyarlılık gösterebilirler. Sakin olmaya çalışmalılar. Oğlak’lar harekete geçmeye hazırlar ama bugün önemli adımlardan kaçınmalılar. Şartlar henüz onları desteklemiyor. Destek bulmakta zorlanabilirler. Kova’lar şanslı bir gündeler. Özellikle akşam onlara her zamanki heyecan ve buluşçu olma yetilerini getiriyor. Arkadaşlıklar olumlu biçimde vurgulanıyor. Balık’lar ise biraz sabırlı olmalı ve iş hayatında yeni kararlar vermeli. Kendilerini baskı altında hissedebilirler. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
