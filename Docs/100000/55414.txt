<DOC>
<DOCNO> 55414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/04/ekonomi/eko08.html </URL>
<DATE> 2001/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bebek kıyafetlerinde de kriz tasarrufu 
</HEADLINE>
<TEXT>

     EKONOMİ SERVİSİ 

     Türkiye hazır giyim iç pazarı Eylül 2000 - Ağustos 2001 döneminde yüzde 45 küçüldü. Kriz öncesinde 7.5 milyar dolar olan pazar büyüklüğü, kriz sonrasında 5.7 milyar dolara geriledi. 
     Perakende satışlar konusunda üretici ve perakendeci firmalara danışmanlık hizmeti veren Retailing Institute, HTP Araştırma Danışmanlık ve Alışveriş Merkezleri ve Perakendeciler Derneği’nin desteği ile Türkiye Hazır Giyim Tüketim Endeksi’ hazırlandı. Buna göre, toplam hacmi 5.7 milyar dolara gerileyen hazır giyim pazarında, kadın konfeksiyon 2 milyar dolar ve yüzde 36 pay ile ilk sırada, erkek konfeksiyon 1.4 milyar dolar ve yüzde 25 pay ile ikinci, ayakkabı sektörü 1 milyar dolarlık hacim ve yüzde 18.1 payla üçüncü sırada yer aldı. Bilinen 15 markanın toplam pazar payının yüzde 17.7 olduğu belirlendi. Harcamaların en fazla daraldığı grup ise bebek giyim oldu. Nüfusun alt üçte ikisi harcamaların yüzde 53’ünü gerçekleştirirken, üçte birlik üst dilim ise yüzde 47’sini yapıyor. Satın alma gücü yüksek grup toplam pazarın 1.5 milyar dolarlık kısmını oluşturuyor. 
     



 EKONOMİ 



















</TEXT>
</DOC>
