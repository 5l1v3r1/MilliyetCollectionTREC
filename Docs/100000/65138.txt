<DOC>
<DOCNO> 65138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/yasam/yas02.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Eceli gelen 3 gaspçı polis oğluna bulaştı 
</HEADLINE>
<TEXT>

Kendisini bıçakla tehdit edip parasını alan 3 genci, cep telefonuyla aynı bölgede devriye gezen polis babasına bildiren öğrenci, gasp çetesini yakalattı 
     NEŞET KARADAĞ ADANA DHA 

     Adana’da lise öğrencisi Cankut Koç 15 , kendisini bıçakla tehdit edip parasını alan 4 kişilik çeteyi, aynı bölgede devriye gezen Asayiş Şube Müdürlüğü’nde görevli polis memuru babası Cengiz Koç’u 42 cep telefonuyla arayıp yardım isteyerek yakalattı. 
     
     O tarafa kaçtılar...’ 
     Cankut, 2 ay önce ablasının kız arkadaşını evine bırakıp dönerken Atatürk Caddesi’ndeki kuyumcular çarşısı arkasında kendisini takip eden A.C. 16 , O.K. 15 ve Y.Ö. 16 tarafından durduruldu. A.C. bıçağını çekip tehdit ederek Cankut’un cebindeki 7 milyon lirayı aldı ve arkadaşları ile kaçtı. Harçlığı gasp edilen Cankut, babası Cengiz Koç’u cep telefonu ile aradı. "Baba 3 kişi beni bıçakla tehdit edip cebimdeki tüm parayı aldı" diyerek gaspçıları tarif etti kaçtıkları yönü söyledi. 
     Bu sırada olay bölgesinde görevli olan Koç da durumu merkeze bildirdi. Motosikletli Yunuslar kısa süre sonra Büyükşehir Belediyesi yanındaki parkta 3 gaspçıyı yakaladı. A.C.’nin üzerinde gasp edilen 7 milyon lira bulundu. 
     
     Her davadan 20’şer yıl’ 
     Sorguda, gaspçıların bugüne kadar 13 öğrencinin harçlıklarını gasp ettikleri belirlendi, 16 yaşındaki arkadaşları M.K. de yakalandı. Yapılan teşhiste öğrenciler gaspçıları tanıdı. 
     Gaspçı çocuklar hakkında Adana Ağır Ceza Mahkemesi’nde toplam 9 ayrı dava açıldı. 4 dosyanın daha Cumhuriyet Savcılarında dava açılmak üzere soruşturulduğu belirlendi. Her bir davadan 20’şer yıl ağır hapis cezası istemiyle tutuklu yargılanan gasp çetesinin 4 elemanı da iddiaları reddetti. 
     



 YAŞAM 























</TEXT>
</DOC>
