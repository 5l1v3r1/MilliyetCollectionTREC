<DOC>
<DOCNO> 72427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/dunya/dun01.html </URL>
<DATE> 2002/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam’ı bırak Şaron’a bak... 
</HEADLINE>
<TEXT>

     DIŞ HABERLER SERVİSİ 

     Irak’a karşı yapılacak olası bir operasyon için Arap ülkelerinin desteğini almak amacıyla Ortadoğu turuna çıkan ABD Başkan yardımcısı Dick Cheney’nin işi gerçekten zor. 
     Associated Press ajansının haber yorumuna göre, Irak’a saldırılması için çok heyecanlı olmayan Arap liderleri öncelikle Filistin’i kan gölüne çeviren İsrail saldırganlığına dikkat çekiyorlar. Arap liderleri Saddam sorununun halledilmesinden önce Şaron’a dur denilmesini istiyorlar. Filistin’e karşı ABD’nin ilgisiz kalması Arapları öfkelendiriyor. Sokaktaki Arap hergün TV ekranlarından izlediği bu duruma ABD’nin seyirci kalmasına lanet yağdırıyor. Sokağın nabzını gözleyen Arap yöneticiler işte bu öfkeyi dikkate almak ihtiyacı hissediyorlar. Öfkenin kendilerine yönelmesi en büyük kabusları. 
     Önceki gün geldiği Ürdün’den dün Mısır’a geçen Cheney Afganistan’da Taliban’ı alt eden ABD’nin bundan sonra "teröristlerin soykırım silahlarını elde etmesine engel olmayı" hedeflediğini söyledi fakat Irak’ın adını telaffuz etmedi. 
     



 DÜNYA 












</TEXT>
</DOC>
