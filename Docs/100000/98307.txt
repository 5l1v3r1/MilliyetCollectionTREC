<DOC>
<DOCNO> 98307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/27/yasam/yas05.html </URL>
<DATE> 2002/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldırım Karım melek gibiydi 
</HEADLINE>
<TEXT>

Eşini öldürmekle suçlanan Şefik Yıldırım, Ona kıymak için deli değil zırdeli olmak lazım’ dedi 
     MURAT EĞİLMEZ DHA 

     Akçay’daki villasında eşi Tülin Yıldırım’ı öldürdüğü iddiasıyla tutuklanan Şefik Yıldırım, dün ilk kez mahkemeye çıktı. Fenerbahçe Başkanı Aziz Yıldırım’ın babası Şefik Yıldırım, Burhaniye Ağır Ceza’daki ilk duruşmada, kendisini şu ifadeyle savundu "Karım melekti. Onu öldürmek için deli değil zırdeli olmak gerekir. Olay günü yorgun olduğu için yattı, ben oğlumu çay bahçesine götürdüm. Döndüğümüzde eşim kanlar içindeydi." Yanında bir süre hizmetçilik yapan Saadet Aşıkoğlu ise, Yıldırım’ın zaman zaman eşine küfrettiğini, para nedeniyle tartışma yaşandığını iddia etti. Muazza Akıncı adlı tanık da, Yıldırım’ın eşine "Kafana sıkacağım, öldüreceğim" dediğini savundu. Duruşma ertelendi. 
     



 YAŞAM 






















</TEXT>
</DOC>
