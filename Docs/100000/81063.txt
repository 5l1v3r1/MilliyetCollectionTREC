<DOC>
<DOCNO> 81063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/son/soneko14.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu hafta IMKB'nin seyrini neler etkileyecek 
</HEADLINE>
<TEXT>

     Borsa bu haftayı, Mayıs ayı iç borçlanma programı ve Nisan ayı enflasyonu beklentilerine endeksli olarak geçirecek. 
     Şekeryatırım Menkul Değerler A.Ş. Kurumsal Finansman ve Araştırma Müdür Yardımcısı Aslı Yüksel, geçen hafta dolar kurlarında yaşanan yukarı hareketlerin, endekste dolar bazında 0,86 centteki desteğin, 11,250-11,350 aralığındaki Türk Lirası bazındaki desteğin yukarı çekilmesine neden olduğunu hatırlattı. 
     Tamamlanan bilançolarla birlikte 6 aylık bilançoların beklentilerinin de oluşmaya başlayacağını dile getiren Yüksel, şunları söyledi 
     ''Enflasyon rakamlarının olumlu beklentisi de, piyasada yukarı hareketi destekleyecektir. Merkez Bankası'nın kotasyon indirimi ise piyasada beklenti yaratacaktır. Yarın açıklanacak Mayıs ayı iç borçlanma takvimi de dikkatle izlenecek. Yön tayini için yeterli güç bulamayan endeksin, bu gelişmelerle yatay hareketine devam edeceğini öngörüyoruz.'' Yukarı hareketlerde 0,98 cente veya 12,400-12,600 aralığına yaklaşıldıkça, kısa vade satış için pozisyonların takip edilmesi gerektiğini kaydeden Aslı Yüksel, endekste 12,100-12,400 seviyelerini direnç, 11,700-11,300 seviyelerini destek noktaları olarak gösterdi. 
     





</TEXT>
</DOC>
