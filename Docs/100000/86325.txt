<DOC>
<DOCNO> 86325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/son/sondun02.html </URL>
<DATE> 2002/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Cannes'da Altın Palmiye, "The Pianist"in 
</HEADLINE>
<TEXT>

     Cannes film festivalinde Altın Palmiye ödülü, Roman Polanski'nin "The Pianist" Pianist filmine verildi. 
     En iyi kadın oyuncu ödülünü, "The Man Without a Past" Geçmişi Olmayan Adam filmindeki rolüyle Kati Outinen alırken, en iyi aktör ödülü, "Le Fils" Oğul filmindeki rolüyle Olivier Gourmet'e verildi. 
     Fransa'da doğan, ancak İkinci Dünya Savaşı'ndan kısa bir süre önce Polonya'ya giden 68 yaşındaki film yönetmeni Roman Polanski'nin kendi yaşam öyküsünün aynası niteliğindeki The Pianist, İkinci Dünya Savaşı sırasında, Varşova'nın varoş sokaklarında yaşam savaşı veren bir adamın hikayesini konu alıyor. 
     Polanski'nin, küçük bir çocukken Polonya'nın Krakov kentindeki varoşlarda yaşam savaşı verdiği ve annesini Nazi esir kamplarında kaybettiği biliniyor. 
     En iyi yönetmen ödülü ise "Punch-Drunk Love" filmindeki performansıyla Amerikalı Paul Thomas Anderson'a verildi. 
     55. Cannes Film Festivali özel ödülüne de, 1999'daki Columbine Lisesi katliamını konu alan filmiyle Michael Moore layık görüldü. 
     Filistinli yönetmen Elia Süleyman'ın, Filistin'deki trajediyi konu alan "Kutsal Müdahale" adlı filmine ise jüri ödülü verildi. 
     





</TEXT>
</DOC>
