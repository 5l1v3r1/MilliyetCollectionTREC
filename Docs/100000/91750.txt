<DOC>
<DOCNO> 91750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/son/sondun32.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Macaristan'da 100 yılın en sıcak günü 
</HEADLINE>
<TEXT>

     Macaristan'da son 100 yılın en yüksek hava sıcaklığı 36.8 santigrat dereceyle bugün kaydedildi. 
     Meteoroloji yetkilileri, sıcak hava dalgasının bir haftadır Macaristan'ı etkisi altına aldığını belirterek, başkent Budapeşte'deki acil servislere, çoğunluğu yaşlılardan olmak üzere ortalama 300 yardım çağrısı mesajı geldiğini söylediler. 
     Macar yetkililer, bugünkü sıcaklığa en yakın sıcaklığın 36.6 dereceyle 1962 yılında Szombathely kasabasında ölçüldüğünü belirttiler. 
     Budapeşte Belediye Başkanı Gabor Demszky, emekli ve 18 yaşından küçüklerin başkentteki 4 büyük yüzme tesisini ücret ödemeden kullanabileceklerini söyledi. 
     Bu arada, belediye tarafından oluşturulan ekiplerin şehrin önemli trafik noktalarında şoförlere su dağıttığı, sıcağın etkisinin daha az hissedilmesi için cadde ve sokakların düzenli sulandığı bildirildi. 
     





</TEXT>
</DOC>
