<DOC>
<DOCNO> 58803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/ekonomi/eko03.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Borçlanma’ ön koşul olmayacak 
</HEADLINE>
<TEXT>

Bakan Derviş’in, 10 milyar dolarlık IMF desteği için ön koşul olduğunu belirttiği yasalar arasındaki borçlanma tasarısı ihale’ ve İstanbul Yaklaşımı’ tasarılarından sonra görüşülecek 
     HARUN GÜREK Ankara 

     Borç yönetiminin yeniden yapılandırılmasına ilişkin önerileri niyet mektubundan çıkarılınca istifa eden Hazine Müsteşarlığı Kamu Finansmanı Genel Müdür Yardımcısı Ali İhsan Gelberi’nin istifası sonuç verdi. İç ve dış borcun yönetimini el yordamından kurtaracak değişiklikler yapılıyor. Bu çerçevede borçlanma yasasının ön koşullar arasından çıkarıldığı öğrenildi. 
     Nasıl bir borç yönetimi oluşturulacağı belirlenerek, TBMM Bütçe Plan Komisyonu gündeminde bulunan borçlanma yasası tasarısına önergeyle yerleştirilecek. Tasarının Komisyon’da yarın görüşülmesi planlanıyordu. Ancak Derviş, Komisyon Başkanı Metin Şahin’den tasarının daha sonraya bırakılmasını, kamu ihale’ ve İstanbul Yaklaşımı’ tasarılarının öne alınmasını istedi. Komisyon, bu nedenle tasarıyı bu haftaki gündeminden çıkardı. 
     Erteleme ile, borç yönetimine ilişkin çalışma için zaman kazanılmaya çalışıldığı belirtildi. Tasarının bu yüzden IMF’ye verilecek niyet mektubundaki ön koşullar arasından çıkartıldığı da kaydedildi. 
     
     Risk merkezi kurulacak 
     Niyet mektubunda yer alan vaat doğrultusunda tasarıda değişiklik yapılacak değişiklikle, borç yönetimi tek çatı altında toplanacak ve bir risk merkezi kurulacak. Bu yapılanma sonunda borç yönetiminin aynı çatı altındaki üç birim tarafından gerçekleştirilmesi kesinleşti. Bu bölümlerden ilki iç ve dış borç kayıtlarını tutacak ikincisi risk analizini yapacak üçüncüsü ise satılacak k ğıtları belirleyip, ihaleleri düzenleyecek. Bunlardan Türkiye’de şu anda olmayan risk merkezi faiz, kur ve vade riskini hesaplayarak, bilinçli bir politika oluşturulmasını ve hızlı kararlar alınmasını sağlayacak. Böylece borçlanma bankalara danışılarak, el yordamıyla yapılmaktan kurtulacak. 
     



 EKONOMİ 























</TEXT>
</DOC>
