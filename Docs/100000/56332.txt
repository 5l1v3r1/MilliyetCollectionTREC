<DOC>
<DOCNO> 56332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/09/son/sonspo08.html </URL>
<DATE> 2001/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe'de Çalımbay'ın sözleri yönetimi üzdü 
</HEADLINE>
<TEXT>

     Göztepe'de Gaziantepspor yenilgisinin ardından, teknik direktör Rıza Çalımbay'ın takıma yeterince sahip çıkılmadığına ilişkin sözleri yönetimde üzüntüye yol açtı. 
     Göztepe A.Ş. Genel Müdürü Ömer Dinçer, yönetim kurulunun, takımın başarısı için elinden geleni yaptığını belirterek, her yenilgi sonrası bu tür demeçler verilmesini doğru bulmadığını kaydetti. Çalımbay'ın, Göztepe'nin sahanın kapatılmasıyla ilgili olarak, ''Takıma sahip çıkılmadığı için isteyen istediği gibi ceza verebiliyor. Böyle giderse ekip olarak devre arasında bırakırız'' biçimindeki sözlerini değerlendiren Dinçer, şöyle konuştu 
     ''Hocamızın açıklamaları hoş değil. Her yenilgisi sonrası bu tür kaprislerle karşılaşıyoruz. Biz takımımıza ceza verilmesini ister miyiz Haksızlık olduğunu biliyoruz ve gereken tepki gösterildi. Ancak sonuçta maçı gidip oynamak zorundayız.'' Dinçer, konunun yönetim kurulu toplantısında gündeme geleceğini söyledi. Gaziantespor maçından sonra İstanbul'da kalan sarı-kırmızılı takımın, 11 Aralık Salı günü Türkiye Kupası maçı için Erzurum'a gitmesi bekleniyor. 
     






</TEXT>
</DOC>
