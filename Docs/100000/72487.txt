<DOC>
<DOCNO> 72487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/yasam/yas00.html </URL>
<DATE> 2002/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Moda dünyasında hırsız’ tartışması 
</HEADLINE>
<TEXT>

Modacı Ahmet Eraslan’ın Milliyet’e yaptığı Mayruk sadece bir terzi’ ve Nur Yerlitaş model hırsızı’ açıklamaları ortalığı karıştırdı 
     SERDAR BENLİ 

     Ünlü modacı Ahmet Eraslan’ın meslektaşları Yıldırım Mayruk ve Nur Yerlitaş hakkındaki açıklamaları, Türk modasının zirvesini karıştırdı... Eraslan’ın dün Milliyet’te yayınlanan, Mayruk ve Yerlitaş’ı hedef alan "Mayruk modacı değil, terzi" ve "Nur Yerlitaş model hırsızı" sözleri hemen yankı buldu... Savunma ve saldırılar ortamı modacıları kızdırdı. İşte ünlü modacıların açıklamaları 
     
     Yıldırım Mayruk 
"Evet terziyim" 
     "Öncelikle Baş manken’ lafı benim değil, basının uydurması... Tanımadığım bir insana yanıt bile vermek istemiyorum. Benim için modacı değil terzi’ demiş. Ben terziyim ve bununla da iftihar ediyorum." 
     
     Fevziye Çamer 
"Kalfalarım Paris’te" 
     "Modadaki akımı Dünya Moda Konseyi belirler. Dünyadaki modacıların çoğu da bu akımın etkisinde kreasyonunu yapar. Eğer bir müşteri onlardan birini giymek istiyorsa biz kendi fikrimizi de söyleyerek talebi karşılarız. Bu, çalmak-çırpmak değildir. Yetiştirdiğim 40’ın üzerinde kalfa bugün Paris ya da Viyana gibi moda merkezlerinde çalışıyor." 
     
     Arzu Kaprol 
"Hırsızlık var" 
     "Yıldırım Mayruk, harika bir uygulayıcı ama dönem dönem dünyadaki önemli markaların tasarımlarını da uyguluyor. Eraslan’ın ülke değil, dünya modası tezine katılıyorum. Öte yandan ülkemizde yapılan bazı çalışmalar maalesef dergilerdeki modelleri maalesef birebir uygulama. Bu da hırsızlık." 
     
     Faruk Saraç 
"Müşterime bakarım" 
     "Moda günleri, moda editörü, moda eleştirmeni olmayan bir ülkenin modasından söz edilemez. O yüzden ne Avrupa’da, ne de dünyada Türk modası diye bir şey var. Ama kendilerini şık ve marka zannedenler televolelerde yine kendilerine yıldız verip tatmin oluyor. Avrupa ya da dünya modası beni ilgilendirmiyor. Modamı, müşteri portföyüme göre tasarım yaparak yaratıyorum." 
     



 YAŞAM 



















</TEXT>
</DOC>
