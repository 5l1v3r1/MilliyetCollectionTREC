<DOC>
<DOCNO> 72697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/spor/spo04.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
TEPKİLER 
</HEADLINE>
<TEXT>

     İltimas yapılıyor’ 
     FEDERASYONUN, Galatasaray maçı ile ilgili kararı Trabzonspor’u ayağa kaldırdı. Başkan Özkan Sümer, beraberindeki yöneticilerle düzenlediği basın toplantısında federasyonu sert şekilde eleştirdi. Sümer, "Galatasaray açıktan açığa kollanmaktadır. Bunda siyasi baskının olduğunu düşünüyoruz. Federasyonun artık güvenirliliği kalmamıştır. Karar alınırken Trabzonspor’un fikrini kimse sormadı. Bizim de hakkımızı arayabileceğimiz bir yer yok" açıklamasını yaptı. 
     TRABZON Başkanı, şöyle devam etti "Sadece kamuoyu doğruları öğrensin diye konuşuyorum. Federasyon siyasi yönlendirmelerin etkisinde kalıp, Galatasaray’ı kollamaya çalıştı. Bundan sonra federasyonun kararlarına saygımız kalmadı. Bunu tarafımıza yapılmış haksızlık ve saygısızlık olarak görüyoruz. Ligimiz ve maçlarımız Galatasaray’a göre ayarlanmaya başlanmıştır. Demek ki diğer iki büyük kulübün Galatasaray’a iltimas yapılıyor’ sözleri doğruymuş." 
     
     Çifte standart’ 
     FENERBAHÇE cephesi, erteleme kararına büyük tepki gösterdi. Basın Sözcüsü Atilla Kıyat "11 Eylül olaylarında, Leverkusen ile oynayacağımız maç ertelenince, Futbol Federasyonu’na başvurup ligdeki maçımızın ertelenmesini istedik. Bize Ertelemeyi kaldırdık. Bu yıl ne olursa olsun erteleme yapmayacağız’ yanıtını verdi. Şampiyonluğu belli edecek bir maç ertelendi ve federasyon şaibe altında kaldı. O zaman tüm ligi erteleselerdi" dedi. 
     ASBAŞKAN Murat Özaydınlı, Galatasaray’ın, İtalya’da yaşadığı olayları kınadıklarını söyledi. Özaydınlı, "Ama erteleme çifte standarta giriyor. Ya, Şampiyonlar ya da Türkiye Ligi’ni tercih edeceksiniz. Şampiyonlar Ligi sonuna kadar oynanacakmış gibi geniş kadro yapıp, masrafa giriyoruz. Böyle sık sık erteleme olacaksa, geniş kadroya gerek yok. Federasyon erteleme garantisi veriyorsa, haberdar etsin biz de gereksiz masraf yapmayalım"" diye konuştu. 
     
     Böyle şey olur mu ’ 
     BEŞİKTAŞ Futbol Şube Sorumlusu Yıldırım Demirören, erteleme kararına sert eleştiriler getirdi. Demirören, "Bu ligin havasını değiştirmeye kimsenin hakkı yok. Üç takım, şampiyonluğa oynuyor. Kaldı ki, Türkiye Kupası maçını oynadık, ardından derbi maçına çıktık. Bizde yorgun argındık, şikayet mi ettik Erteleme istedik mi Böyle şey olur mu Barcelona cumartesi lig maçını oynayacak, onlar niye erteletmiyor. Bırak bizi, Trabzon bile karşı çıkıyor" dedi. 
     İLETİŞİM Komitesi Başkanı Mete Düren ise erteleme kararını protesto ettiklerini söyledi. Düren, Futbol Federasyonu’nun asıl görevinin Türkiye ligleri ve milli takımın çıkarlarını korumak olduğunu belirterek, "Federasyon, bir takımın lehine, diğer takımların aleyhine karar vermemeliydi. Trabzonspor - Galatasaray maçı ligdeki tüm takımları etkileyebilecek bir karşılaşma. Federasyon, tek takımın değil, tüm takımların federasyonudur" diye konuştu. 
     



 SPOR 


























</TEXT>
</DOC>
