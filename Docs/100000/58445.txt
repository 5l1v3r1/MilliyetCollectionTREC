<DOC>
<DOCNO> 58445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/yazar/tamer.html </URL>
<DATE> 2001/12/22/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Yüzüklerin Efendisi Bakanlığı, Ankara’ya ilham verebilir 
</HEADLINE>
<TEXT>

     Dün sabah gazeteye gelirken Radyo D’de, Yeni Zelanda’da Yüzüklerin Efendisi Bakanlığı’nın kurulduğunu duyunca, filmin geçen hafta Mydonose Showland’deki tantanalı galasına gitmediğim için epey hayıflandım. 
     Ayrıca bir ülkede bir film için bakanlık kurulmuşsa bu haber, Ankara’da devleti küçültme nakaratına rağmen h l ucundan - kenarından büyütmeye uğraşanlara pekala ilham verebilir diye düşündüm 
     Ya Yeni Zelanda’da kurulan yeni bakanlık, siyasetçilerimizin gözünden kaçmışsa... Bakarsınız bizimkiler de kalkar ve Yüzüklerin Efendisi Bakanlığı değil de, Afganistan Bakanlığı kurarlar mesela... Zaten İngilizlerin ardından Afganistan’daki birliklerin komutasını üstlenmeye talip olmadık mı Olduk. Sıra bize geldiğinde lazım bize bir Afganistan Bakanlığı 
     Aslında Arjantin Bakanlığı da kurabiliriz. Orada yapılanları inceleyip, burada benzerini yapmamak için... Hatta ikisi birden kurulabilir. Evet, evet 35 bakanlık az bize. Pekala 40’a çıkabiliriz 
     Filme dönecek olursak Yüzüklerin Efendisi, ünlü İngiliz edebiyatçı J.J.R. Tolkien’in son 50 yılda 3 - 4 kuşağı etkilemiş 3 bölümlük dev eseri. Bugüne kadar yaklaşık 100 milyon kişi tarafından okunmuş bu fantastik üçlemeden daha önce de film yapılması denenmiş, ama başarısız olmuş. 
     Tolkien hayranı ve hastası sayılan Yeni Zelandalı yönetmen Peter Jackson, anlaşılan yazarın ve romanın ruhuna girerek ciddi bir fark yaratmış. 3.8 milyon nüfuslu Yeni Zelanda da, hazır ülkenin tüm dünyada tanıtımı için önemli bir fırsat çıkmışken, filme sahip çıkmak ve Yeni Zelanda’nın damgasını vurmak için derhal özel bir bakanlık kurmuş. 
     Bakanlık kurulurken, filmin Türkiye’dekiyle hemen hemen aynı günlerde New York, Londra, Los Angeles ve Sidney’de yapılan galalarının gördüğü yoğun ilgi de dikkate alınmış. Zaten film, tüm dünyada da Türkiye ile birlikte dün vizyona girdi. 
     Bu durumda filmi ilk fırsatta görmek farz oldu. En azından 20. yüzyıl İngiliz kültürünün önde gelen isimlerinden Tolkien’le daha yakından tanışabilmek için. Beğenir miyim, beğenmez miyim sorusu, artık bu film için ölçü olmaktan çıktı. Uğrunda bakanlık kurulan filmi herhalde göreceğiz 
     Filmi izledikten sonra Tolkien’in romanının diğer 2 bölümünü de merak ediyorsanız, Metis Yayınları’ndan Türkçesini bulabilirsiniz. 
     
Teşekkürler Stan      Arjantin IMF’nin dediğini yaptığı için mi, yapmadığı için mi battı Arjantin’in Cavallo’su ile bizim Derviş’imiz hangi bakımdan birbirine benzeyip, nerelerde ayrılıyorlar 
     Arjantin halkı sokağa dökülüp süpermarketleri yağmaladı. Türk halkı hangi koşullarda süpermarket yağmalar 
     Her köşe yazısından Arjantin fışkırırken, herhalde ben de kusur kalmayacaktım. 
     Ben Arjantin vesilesiyle, 19 Şubat Anayasa fırlatma krizinde IMF Başkan Yardımcılığı’ndan henüz emekli olmamış olan Stanley Fisher’e teşekkürlerimi yollamak istiyorum. 
     Ah Stan, aylarca senin çok günahını aldık. Dalgalı kuru başımıza sardın diye, seni adeta günah keçisi ilan ettik. Taa ki Arjantin patlayana kadar... 
     İnanmayacaksın ama şimdiyse dalgalı kur gözbebeğimiz. Gerçi kurun son 1.5 aydır aşağı doğru dalgalanmış olmasının etkisini de göz ardı etmemek gerek. Ama buralarda asıl konuşulan, Arjantin’in parasını peso bire bir dolara bağladığı için başına gelenler. 
     Eğer Arjantin Para Kurulu pesoyu dolara değil de yerlerde sürünen euroya bağlamış olsaydı, kusura bakma ama Stan, sen Türkiye’de bu denli popüler olamayacaktın. Sen de gayet iyi biliyorsun ki, doların uzunca süredir hep değerli para olması da, Arjantin’in ihracat kabiliyetini iyice yok etti. 
     Ama şimdi bunları düşünmenin sırası değil. Hem zaten Arjantin pesosu, okyanus ötesi euroya neden bire bir bağlansın ki Ayrıca biz Para Kurulu’muz yok diye çok mutluyuz. Kimileri diyor ki, senin emeklilik, biraz da Türkiye’deki kasım ve şubat krizlerinden dolayı olmuş. Bence şu sıralar Türkiye’ye gelmenin tam zamanı. Dalgalı kur bu kadar popülerken ve üstelik de aşağı doğru dalgalanma konusunda istikrar bulmuşken inan bana Stan, Türkiye’de moral bulursun. 
     
     







İntihal vakası 


Çek Arjantin 


İlaçta yüzde 10 indirim 


UFO değil CEO'lar... 


Orman kanunu 


Ben herkesin rektörüyüm 


ABD'nin Irak hazırlığı 


Bill Bernbach dedi ki... 


Koç, TÜSİAD’a gitmedi, aile toplantısı yaptı 


Sıra insan haklarında 


Derin devlet görüntüleri 


Arjantin'in bifteği, Burdur'un sütü 


Yüzüklerin Efendisi Bakanlığı, Ankara’ya ilham verebilir 


Sözleşmeyi iki nüsha yapın 


"Erdalbeyin yetimleri" 


Arjantin’den yolsuzluk yiyicilik’ dersi 


Avrupa içeride Arjantin dışarıda kaldı 


</TEXT>
</DOC>
