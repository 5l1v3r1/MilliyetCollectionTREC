<DOC>
<DOCNO> 76577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/yazar/tamer.html </URL>
<DATE> 2002/04/05/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Koç da, Sabancı da ciroyu şişirip ikiye katlıyorlar 
</HEADLINE>
<TEXT>

     Koç Topluluğu’nun ciro rakamının konsolide edilmemiş olduğunu yıllardır biliyorduk. K r marjlarının elverdiği günlerde üreten ayrı şirket, dağıtan ayrı şirket derken her şirket kendi k rını eder, aynı ürünün mükerrer satışından oluşan toplam ciro rakamı da Koç’un cirosu diye kamuoyuna açıklanırdı. 
     Sabancı Topluluğu’nda ise belki de yüzde 50 - 50 eşit hisseli yabancı ortaklıklar nedeniyle, belki nihai tüketiciye ulaşan ürün gramının azlığından bu tür bir sistem gelişmemişti ve toplam ciro, Koç’unkinin yanında hep cılız kalırdı. Ancak son 1 - 2 yıldır onlar da Akbank falan deyip ciroyu cilalamanın yollarını buldular. 
     Tesadüfe bakın ki, bu yıl 2 devin ciroları da aynı gün açıklandı ve görüldü ki, Sabancı Topluluğu Koç’u sollamış, ciro geçen yıla göre yüzde 4.5’luk artışla 11.5 milyar dolara yükselmiş 
     Koç’unki ise yüzde 24 gerileyerek 9.2 euro’ya dikkat, dolar değil düşmüş. 
     Adının açıklanmasını istemeyen bir dost, bana hem Koç, hem de Sabancı Topluluğu’nun gerektiğinde yurtdışına gönderdikleri, uluslararası kabul edilmiş muhasebe standartlarına göre hazırlanmış ciro rakamlarını göndermiş. 
     Bizim arşivleri karıştırdığımda, Koç’un Türk halkına açıkladığı 2000 yılı cirosu 12 milyar dolar, Sabancı’nınki ise 10.9 milyar dolar olarak çıktı karşıma. Aynı yıl yabancılara açıklanan konsolide edilmiş gerçek ciro rakamları ise tabloda da görebileceğiniz gibi Koç’ta 6.6 milyar dolar, Sabancı’da 5.6 milyar dolar. 
     Koç Topluluğu, mükerrer ciro hesaplamalarından rekabet koşulları artık elvermediği için mecburen bir ölçüde vazgeçti, gerisi de 2 - 3 yıl içinde temizlenecek. Ya Sabancı 
     Ciroyu şişirmeye neden gerek gördüklerini topluluğun bir numaralı yöneticisi Hazım Kantarcı’ya soracaktım, ama yurtdışındaymış. 
     
Koç ve Sabancı’nın gerçek ciroları milyon  1997 1998 1999 2000 Koç 5.842 5.798 5.424 6.580 Sabancı 4.749 5.188 5.478 5.626      
CEO’nun Türkçesi BİS olsun mu      Dün sabah merhaba demek için Serra Yılmaz’ı aradığımda, havaalanında tam da benim yazımı okurken yakalamışım. Sinema ve tiyatro sanatçılığından senaristlik ve İtalyanca, Fransızca hem yazılı hem de simültane çevirmenliğine 10 parmağında 10 marifet Serra, Fransızcada şirketlerin bir numaralı profesyonelleri için kullanılan administateur d l gu sözcüklerini kelimesi kelimesine "atanmış yönetici" olarak Türkçe’ye çevirip, buradan nasıl uygun bir tanım türetebilirim diye düşünürken beni karşısında bulmuş. Amerikan icadı CEO’nun sadece bizde değil, zannederim Fransa’da da henüz bir karşılığı yok. 
     CEO’yu Türkçeleştirme arayışıma katılan tüm okurlarıma teşekkür ederken, dişe dokunur ve üzerinde tartışılacağını umduğum 2 öneriyi sizlerle paylaşmak istiyorum 
     
     Baş İcra Sorumlusu BİS 

</TEXT>
</DOC>
