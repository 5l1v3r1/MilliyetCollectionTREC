<DOC>
<DOCNO> 57024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/son/soneko19.html </URL>
<DATE> 2001/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF, gönüllü emekli sayısında ikna oldu 
</HEADLINE>
<TEXT>

     Uluslararası Para Fonu IMF heyetinin, dün Devlet Bakanı Mehmet Keçeciler ile yapılan görüşmede, gönüllü emekli olacak personeli yeterli gördükleri öğrenildi. 
     Edinilen bilgiye göre, Keçeciler ile görüşmede IMF yetkilileri, kamuda personel azaltılması konusunda 100 bin rakamını telafuz etmediler. 
     IMF'nin ayrıca kamuda yapılan toplu sözleşmeleri beğendiği ve bir önceki döneme göre yüzde 50 oranında daha düşük sözleşme imzaladığına işaret ettikleri öğrenildi. 
     Görüşmede 2000 yılında 69 bin memur emekli olurken son 2.5 yılda toplam 66 bin memur alındığı konusu da gündeme gelirken, IMF yetkililerinin ''devlette nasıl bir organizasyon yapılmasının düşünüldüğü'' konusunda sorular yönelttikleri belirtildi. 
     Devlet Bakanı Keçeciler'in ise dünkü görüşmede IMF yetkililerine, işçilerin durumunun insani olduğunu ve insan haklarını içerdiği, bu nedenle de hakların, hukukun temel unsuru olduğunu ifade ettiği öğrenildi. 
     






</TEXT>
</DOC>
