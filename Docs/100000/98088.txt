<DOC>
<DOCNO> 98088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/yasam/yas02.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Maceracı Yaylar Mantıklı Oğlaklar 
</HEADLINE>
<TEXT>

Yay kadınının enerjisi yüksek, fantezileri boldur. Yay erkeği çapkındır. Oğlak kadınıyla yapılan evlilik hayat sigortası gibidir... Oğlak erkeği, çok olgundur asla tutkularının esiri olmaz 
     Burçlara göre aşk ve evlilik - 5 
Pınar Aktaş 

     YAY 23 Kasım - 21 Aralık 
     Yay Kadını 
Neşeli, vurdumduymaz, enerjik 

     Enerji dolu, başına buyruk ve özgürlüğüne düşkündür. Genellikle ince ve uzun bir vücut yapısı doğal bir güzelliği vardır. Giyiminde abartıya yer vermez, kendisine özgü bir tarzı vardır. 
     Her fikrini rahatça söyler. Bazen cüretk r bile gelebilir ama kötü bir niyeti yoktur. Kendisine güvenir. Kalıba sokulmayı sevmez, kendine özgü bir ahlak anlayışı vardır. Hayatı sürekli hareket halinde geçer. Eğlenmek ve yeni insanlar tanımak güdüsüyle sürekli oradan oraya koşar. Sosyal hayatı oldukça hareketlidir. Erkekler konusunda aklı biraz havadadır. Gençliğinde flörte yatkın olur ama bu dönemde yaşadığı ilişkilerin sonu genelde hüsranla biter. Kandırılmaya açıktır. Büyük darbeler alsa da, bunlardan daha güçlenmiş şekilde çıkmayı başarır. 
     Cinselliğe düşkün, enerjisi yüksek, fantezileri boldur. Erkeğinin önderlik etmesini sevmez. İlişkileri sırdır. Evlilik düşüncesinden korkar. Onunla evlilik asla monoton olmaz. Neşeli ve vurdumduymazdır. Gerektiğinde sorumluluklarını bilir. 
     
     Yay Erkeği 
Capkın ama eğlenceli 
     Hayat enerjisi gözlerinden fışkırır. Gerektiğinden fazla iyimserdir. Hareketli hallerine rağmen, içinde çok sakindir. Hayatı bir eğlence olarak görür. Esprili ve dışa dönüktür. Kadınlara çok düşkündür. İlişkilerini yüzeysel yaşar. Sürekli etrafında kadınların olmasını ve onlarla vakit geçirmeyi ister. Ruhundaki romantizm ve yaşadığı heyecan verici hikayelerle, kadınları kolayca fethetmeyi başarır. 
     Çapkınlığı kendisine zarar verebilecek boyutlara bile ulaşabilir. Başına gelecek en korkunç olay bir yere ve bir insana bağlanmaktır Bu düşünceleri, uzun süre birisine bağlanmasını engeller. 
     Kıskançlığa ve dırdıra asla katlanamaz. Eşi onu ilgisiz ve düşüncesiz bulabilir. Çoğunlukla çocukça davranır. 
     
Aşk ve evlilik      Yaylar, kendilerini aşka adar ve düşüncelerini açıkça belirtirler. Cesur ve çapkındırlar. Beğendiklerini elde edene kadar uğraşırlar. Ama elde etme işleminden sonra onu elde tutma becerisi tamamen karşı tarafındır. Yaylarla hayat asla sıradan olmaz. Sıcakkanlı, romantik ve ateşlidirler. Genellikle sağlıklı bir seks hayatları vardır. Sıkıştırılmaktan hoşlanmazlar. Onlar için evlilik, duygusal bir macera ve keşiftir. Sadakatte güvenilir sayılmazlar. 
     
     OĞLAK 22 Aralık - 20 Ocak 
     Oğlak Kadını 
Güçlü ve gururlu 
     Mantıklı, ciddi, güçlü ve gururludur... Gözleri hüzünlü bakar. İlk bakışta göze çarpan bir güzelliği olmayabilir ancak baktıkça güzelliğinin farkına varılır. 
     Hayatlarında iş önceliklidir. Genelde bu nedenle geç evlenir. Erken yaşta evlense bile, kariyerinde kendisini destekleyecek, ayak bağı olmayacak bir eş tercih eder. Ama bu özel hayatlarının olmadığı anlamına gelmez. Sırtına ne kadar yük verilirse, o kadarını kaldırabilir güçtedir. Her zaman dengelidir. 
     İçgüdüsel bir sorumluluk duygusu vardır. Tüm zorluklara, şikayet etmeden katlanır. Genelde çok başarılı olur ama ilerleyen yaşlarda h l istediklerini elde edememişse bunalıma da girebilir. 
     Sevgiye çok önem verir. Ona göre gerçek sevginin tek kanıtı sadakattir. İhmal edilmekten hoşlanmaz. Evi ve ailesi, onun için önemlidir. Zaten elde edene kadar aradığı tek şey, kendisini hayatının sonuna kadar yalnız bırakmayacağına inandığı bir erkek olacaktır. 
     Beceriksizliğe katlanamaz. Eşi, en az kendisi kadar pratik ve başarılı olmalıdır. Pek çok erkeğin aradığı sadakat onda fazlasıyla vardır. Fazla hassastır ve eşi sabırlı, anlayışlı davrandığı ölçüde tatmin edici cinsel yaşamları olabilir. Çok iyi bir eş ve anne olur. 
     
     Oğlak Erkeği 
Ayakları yere basar 
     Duygularını belli etmez. Ona yaklaşabilirsiniz ama ne hissettiğini asla size göstermez. Yalnızlığı sever. Ayakları yere basar. Geçici hevesler peşinde değildir. Tutkularının esiri olmaz. 
     Bu olgunluğunun asıl nedeni genç yaşından itibaren, kendisinden büyük insanlarla arkadaşlık etmesidir. Erken gelen olgunluk, yaşıtlarıyla arasında uçurumlara neden olabilir. 
     İhtiyatlıdır, asla düşünmeden hareket etmez. Karamsar yapısına rağmen, saf ve gerçek sevgiyi yakalayabileceğine inanır. Birlikte olacağı kadının, iyi ve kötü gününde yanında olmasını ister. Aradığı, kendisi kadar güvenilir bir eştir. 
     Onun ölesiye bağlı olduğu kuralları, hayatı kolaylaştırdığı kadar zorlaştırabilir. En büyük sorunu hata yapmaktan nefret etmesidir. Ona, hataların da hayatın bir parçası olduğunu anlatabilecek bir kadın, fazla tedbirden kaynaklanan sert tutumunun üstesinden gelebilir. 
     Görgülü, ölçülü, birlikte olmaktan gurur duyacağı bir kadın ister. Hoş bir sosyal hayatı vardır. Evlendiğinde, ailesini her türlü tehdide karşı korur. Buna karşılık evinde huzur, güven ve düzen ister. Mantıklı bir adamdır, aşkı bile mantıklı yaşar. 
     
Aşk ve evlilik      Sevgi dolu bir kalp taşırlar. Ancak duygularını kontrol altında tutmaya çalışırlar. Partnerine her geçen gün daha da şık olurlar, bu arada ona olan güvenleri artar. Hemen cinsellik düşünmez ilişkinin gelişmesini beklerler. Bazı Oğlaklar oldukça muhafazak rdır. Rahatlamak için güzel sözler duymaya ihtiyaçları vardır. Güvene dayalı bir ilişkileri olduğuna inanırlarsa ihtiraslı ve dünya iyisi bir sevgili olurlar. Çok tutumludurlar. 
     İlişkide istikrar ve mahremiyete önem verirler. Evlilik kararını kolay olamazlar her şeyi kontrol ederler. Emin olduklarında ise sevgi ve saygı dolu, her konuda destekleyiyi bir eş olurlar. Evlilik onlar için ölene dek yaşanır. 
     
     YARIN 

</TEXT>
</DOC>
