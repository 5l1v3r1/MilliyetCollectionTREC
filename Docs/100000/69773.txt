<DOC>
<DOCNO> 69773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/yazar/pulur.html </URL>
<DATE> 2002/02/27/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
O parti çoktannnn kuruldu 
</HEADLINE>
<TEXT>

     CAN Dündar, bayramın ikinci günü "Avrupa Birliği karşıtları partilerini kursunlar, maskeler çıkarılmalı, kartlar açık oynanmalı" diye yazdı. 
     Lakin yazının çıktığı gün, hem MİLLİYET hem de diğer gazeteler "Böyle bir partinin, eylem ve etkinlikleriyle doluydu", hele televizyonlar... 
     İsterseniz bu etkinliklerden kısa bir özet verelim 
     "Kurban Bayramı'nın birinci günü sokak araları, cami avluları, otoyol kenarları, evlerin önü, açık hava mezbahasına döndü. Turistler ilk defa gördükleri bu manzarayı, hem seyrettiler, hem de kaydettiler. Özellikle Türkiye'yi Avrupa'ya bağlayan TEM otoyolunun kenarı kurban kesenlerin gözdesiydi. Sabahın erken saatlerinde TEM kenarındaki yeşil alanlarda yerlerini alanlar, birkaç saat içinde her yanı kızıla boyadılar. Belediyenin ceza tehdidine aldırmayan vatandaşlar, böyle mübarek bir günde ceza kesilemeyeceğini biliyorlardı nitekim öyle oldu " 
     
     VE bu haberlerden bir başlık 
     "Bu nasıl sevap " 
     "Kör bıçakla kesilen boğa dakikalarca ölmedi, hamile ineğin karnındaki buzağı doğrandı, yürümeyen koçlar yerlerde sürüklendi." 
     Başlığı tamamlayan bir haber daha 
     "Kurban kesen 1420 kişi hastanelik oldu. Kimi ellerini kesti, kimi kalçasını kırdı, kimi ise kurbanın altında kalıp kriz geçirdi." 
     
     NASIL, ne güçlü parti değil mi 
     Avrupa Birliği'ne katılmamak için bundan daha etkin bir eylem düşünebilir misiniz 
     İşte Fransız Haber Ajansı AFP 'nin haberi 
     "Avrupa Birliği'ne girmek umudu içindeki Türkiye'de, bütün yasaklara, kesim sırasında hijyenik şartlara uyulup uyulmadığını denetleyen AB gözlemcilerine rağmen, hayvanlar yine yol kenarlarında kesildi." 
     Ya o fotoğraflar 
     Elinde bıçak, kurban kesen 10 yaşındaki çocuk yeter de artar bile... 
     Aaaa, aman unutmayalım, ya cümle alemin gördüğü, televizyonlarda seyredilen görüntüleri görmeyip "Münferit olaylar dışında kaçak kesim olmamıştır" diyen Vali Erol Çakır'ın beyanatı 
     
     SİZ Kürtçeyi serbest de bıraksanız, idam cezasını da kaldırsanız, hatta pek hevesli görülen Mehmet Keçeciler ile Abdullah Öcalan'ı siyaset meydanında yan yana, kol kola, el ele oturtsanız, Avrupalı, yol kenarını mezbahaya, salhaneye çeviren manzarayla, sizi kabul eder mi sanıyorsunuz 
     Yoksa, üç kişi karşı çıkmış, beş yazar, aleyhte yazmış, sekiz politikacı nutuk atmış, vatanseverler Cumhurbaşkanı'na "haddini bildirdik " diyen kadının haddini bildirmiş... 
     Avrupa, çıkarı varsa bunlara aldırmaz... 
     Ama bu görüntüler, var ya bunlar Avrupalıya yeter 
     
     VE son nokta... 
     İsteyen kurban keser, isteyen kesmez, kimse karışamaz. 
     Bu satırların yazarı gibi düşünenler, kurban kesilmesine değil, bu biçimde kesilmesine karşıdırlar. 
     
     







Kürtler ve siyaset 


Hain maymun 


Sağ ve sol 


İdamı suçlu üzerinden tartışmak doğru değil 


PKK ve hedef küçültmenin yolları... 


Kütüphaneler toplumun malıdır 


Yazık değil mi bize 


Devekuşu deve mi, kuş mu 


Sorun yalnız para değil... 


Bir yolculuk ne zaman biter 


Havada yer kavgası 


Çete’nin kilidi Şenol Dede 


O parti çoktannnn kuruldu 


TÜSİAD'dan İspanyollara AB için lobi 


"Anlaşarak ayrıldılar" Sınanmamış erdem yoktur 


Piyasa yağ’sız kaldı 


</TEXT>
</DOC>
