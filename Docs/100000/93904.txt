<DOC>
<DOCNO> 93904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/son/soneko02.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş - Bankacılar görüşmesi başladı... 
</HEADLINE>
<TEXT>

     Devlet Bakanı Kemal Derviş, bankacılık sektörünün önde gelen 7 ismi ile İstanbul'da kahvaltıda biraraya geldi. 
     Türkiye Sınai Kalkınma Bankası'nın Fındıklı'daki binasında saat 8.45 sıralarında başlayan görüşmeye, Koç Holding'den Mustafa Koç, Doğuş Holding'den Ferit Şahenk, Oyak Bank'dan Coşkun Ulusoy, Finansbank'dan Hüsnü Özyeğin katılıyor. 
     Devlet Bakanı Kemal Derviş'in, danışmanı Oya Ünlü ile katıldığı görüşmede, Sabancı Gurubu'ndan Erol Sabancı, Doğan Gurubu'ndan Tayfun Beyazıt ve İş Bankası'ndan Ersin Özince'nin de bulunduğu bildirildi. 
     Görüşmede, bankacılıktaki son operasyonlar ve yapılan düzenlemelerin ele alınması beklenirken, sektöre ilişkin bazı değerlendirmelerde de bulunulacağı öğrenildi. 
     Bu arada Devlet Bakanı Derviş, kahvaltılı görüşmenin ardından, Akmerkez'de Türkiye Bankalar Birliği Yönetim Kurulu Üyeleri, Hazine Müsteşarı Faik Öztrak, Merkez Bankası Başkanı Süreyya Serdengeçti, BDDK Başkanı Engin Akçakoca ve diğer ekonomi birimlerinden yetkililerle bir toplantı yapacak. 
     





</TEXT>
</DOC>
