<DOC>
<DOCNO> 58583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/23/yazar/myilmaz.html </URL>
<DATE> 2001/12/23/ </DATE>
<TIME>  </TIME>
<AUTHOR> Mehmet Y. YILMAZ  </AUTHOR>
<HEADLINE>
Doğru erkeğin nesli tükendi mi 
</HEADLINE>
<TEXT>

     İşte bu pazar günü ailecek oturup konuşacak ve bütün evlerdeki huzuru bozacak bir konu. Durduk yerde ortalığı karıştırmak için aklıma gelmiş değil elbette. Firenze’den Floransa bir hanım okuyucum, geçen haftaki yazımı okuduktan sonra bana bu soruyu sormak istemiş. 
     Devir internet devri, görüyorsunuz burada yazılanlar binlerce kilometre uzaktan bile ses getirebiliyor. 
     Okuyucum ve değişik milletlerden 20 - 30 yaş arasındaki bazı hanım arkadaşları bir yemek sırasında bu konuyu konuşmuşlar. "Sizin tabirinizle uçarı olanlar da vardı aramızda, uçarı olmayanlar da" diyor... Vardıkları sonuç doğru erkeğin neslinin tükenmiş olduğuymuş. Okuyucum "Vardıysa tabii" diye eklemeyi de ihmal etmemiş. 
     
Kadınlar ciddi’ bir arayışta      Bütün bu konuşmaların Catherine Medici’nin memleketinde gerçekleştiğine de ayrıca dikkatinizi çekmek istiyorum. Bir kral eşi ve üç kral annesi, sayısız erkeğin başını fırdöndüye çeviren bir kadının büyülü kenti... Orada bile kadınlar kendi aralarında oturup "Doğru erkeğin nesli tükendi" sonucuna varabiliyorlarsa, bu, gerçekten ciddiye alınması gereken bir durum anlamına geliyor. 
     Yazıya başlamadan önce hemen belirtmeliyim ki bir kadına göre doğru erkek’ ile bir erkeğe göre doğru erkek’ aynı anlama gelmiyor olmalı. Bu nedenle burada yazacaklarımın esasen bir erkek bakışı olduğunu hatırlatmam gerekiyor. 
     Her şeyden önce doğru’ tanımının ne olduğu üzerinde fikir birliğine varmalıyız. Doğru erkek nasıl tanımlanabilir 
     Çok akıllı olanlar mı, çok zeki olanlar mı, çok parası olanlar mı, entelektüeller mi, Herkül gibi bir vücudu olanlar mı, dahiler mi, başarılı olanlar mı, incelmiş bir ruha ve zevke sahip olanlar mı Yoksa bunların bir kaçını ya da tümünü kendi varlığı içinde barındırabilenler mi 
     Soruları okuyan hanım okuyucuların yüzlerini buruşturmaya başladıklarının farkındayım. Çünkü aslında onlar da aradıklarının bütün bunların dışında ama gerektiğinde de içinde olduğunu benden iyi biliyor olmalılar. 
     
Herkesin şık olduğu adam      Ahmet Hamdi Üstadı hatırlıyorum nedense 
     Ne içindeyim zamanın, 
     Ne de büsbütün dışında, 
     Yekpare geniş bir nın, 
     Parçalanmaz akışında... 
     
     Eğer doğru’ erkeği değil de ilginç erkeği’ tanımlamaya çalışıyor olsaydım, işim kolaydı. O zaman Gasset’e uzanır "İlginç erkek, kadınların şık olduğu erkektir" der, sorunu çözebilirdim. Her kadının şık olabileceği bir erkeğin var olduğunu unutmaz, şık olunan’ erkek derken, bir kadının değil, bir çok kadının şık olduğu erkeği kastettiğimi vurgulardım. 
     Genel kanı birazdan söyleyeceklerimle çelişse bile söylemek zorundayım Erkekler kırılgan yaratıklardır. Önce ilk aşkımız olan annelerimiz bizi terk etti. Sonra her terk ediliş, ruhumuzda derin kesikler bırakarak bizi iflah olmaz bir sevilmeme travmasına sürükledi. Oysa kız çocuklar aynı süreçte anneleriyle dişediş mücadele etmeyi başarabildiler. Üstelik arkalarında hep babaları oldu biz ezici güç farkıyla kavgayı kaybedip bir kenara çekilirken, onlar arkalarına babalarını alıp anneleriyle didişebildiler. Bu olgunlaşmalarına, kişiliklerinin gelişmesine yardım etti. Bu yüzden daha bütünsel bir ruha sahip oldular, yaşamları için önemli gördükleri hiçbir şeyi dışardakilerin’ onaylamasına bırakmadılar. 
     
Üç yanlış, bir doğruyu götürür      Gasset, erkeklerin sevgiyi, öncelikle sevilme yolunda şiddetli bir arzu biçiminde hissettiklerini söylüyor. Oysa kadın için önemli olan kendisinden sevgilisine doğru akan sıcak ışıltıyı ve içinden gelen ona doğru itilişi’ yaşamaktır. 
     Bence doğru erkek işte bu itilişe yanıt vermeyi başarabilen erkek olmalı. 
     Doğru erkeklerin neslinin tükenmesine gelince... Böyle düşünen hanımların sorunu biraz da üniversite giriş sınavındaki soruna benziyor diye düşünüyorum Üç yanlış, bir doğruyu da götürüyor 
     
     







İntikam keyfi 


İlaçta soygun 


Bir insan, bir bilim adamı Muzaffer Aksoy... 


Bilişim efendileri 


"Bir elinde cımbız..." 


Siz hala annenizin tarih kitabını mı okuyursunuz 


Üniversiteler krizden nasıl kurtulur 


Doğru erkeğin nesli tükendi mi 


"Beşler"den biri... 


Hergele Meydanı tartışması 


Vakıfbank da yok artık, sakın batmayın 


Hem mazlum hem zalim İbrahim Tatlıses 


Dünyadan niçin haberimiz yok 


Türkiye, Arjantin olur mu, olmaz mı 


Christmas 


</TEXT>
</DOC>
