<DOC>
<DOCNO> 81994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/spor/aspo.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal'a protesto 
</HEADLINE>
<TEXT>

Beşiktaş’ın yılbaşında imza attırdığı İstanbulsporlu Murat Erdoğan, yönetimin sözleşme şartlarını yerine getirmediği gerekçesiyle kulübe ihtar çekti, "Gelmiyorum" mesajını gönderdi 
     BİLAL MEŞE 

     Paralar ödenmedi’ 
     SİYAH - Beyazlı kulübün renklerine bağlamak istediği İstanbulsporlu Murat Erdoğan, tercihini Galatasaray’dan yana kullandı. Ocak ayında kendisine imza attıran Beşiktaş’ın, sözleşme şartlarını yerine getirmediğini ifade eden genç oyuncu, noter aracılığıyla kulübe ihtar çekti. Murat, mukavelesindeki 100 milyarlık peşinatın şu ana kadar ödenmemesi nedeniyle böyle bir yola başvurdu. 
     
     Murat’a baskı 
     GALATASARAY ile de sözleşme imzalayan Murat Erdoğan’ın, Siyah - Beyazlı kulübe noter aracılığıyla ihtar çekerek, "Şartlara uymadınız, ben de gelmekten vazgeçtim" dediği bildirildi. İstanbulsporlu futbolcunun bu tavrı yöneticileri kızdırdı. Beşiktaşlı yöneticiler, bir yandan da Galatasaray’a gitmemesi için baskı yaptıkları Murat için, "Bizi istemeyeni, biz de istemeyiz" açıklamasını yaptılar. 
     
     Asla gelmem’ 
     İKİ kulüp arasında krize yol açan genç futbolcu ise, "Ocakta sözleşme imzaladım. Ancak o günden bu yana sözleşmede yer almasına rağmen bana ödeme yapılmadı" diye konuştu. Yöneticilerin de bu konuda bilgisi olduğunu belirten Murat, "Bu şartlarda Beşiktaş’a gitmem söz konusu olamaz. Haklı olduğuma inanıyorum. Futbol yaşantıma Galatasaray’da devam edeceğim" ifadesini kullandı. 
     



 SPOR 




























</TEXT>
</DOC>
