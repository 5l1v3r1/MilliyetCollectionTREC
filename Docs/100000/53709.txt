<DOC>
<DOCNO> 53709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/23/yazar/civaoglu.html </URL>
<DATE> 2001/11/23/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Eşitlik 2003'e mi 
</HEADLINE>
<TEXT>

     Taliban'dan sonra kurulacak geçici yönetimde bir kadın bulunacak. 
     Buna karşılık Türkiye'nin yönetiminde kadın olmaması düşündürücü. 
     Hükümette bir kadın bakan bile yok. 
     Atatürk Türkiyesi'nin hükümeti, yarınlarda Afganistan geçici yönetiminden de geri görüntü çizecek. 
     Gerçi yeni Medeni Kanun, "kadının adı yok" yazgısını değiştirmekte ve "erkeğin reisliğini" sona erdirmekte ama. 
     Yönetimine tek bir kadın bile yansımayan zihniyet, o yasada yer alan eşler arasındaki yeni mal rejimi uygulamasını 2003'e ertelemekte. 
     Neden 2003 
     Ankara'dan duyumlara göre MHP'de bir kesim böyle istiyor. 
     Parti tabanında tepki varmış. 
     
Uzlaşma kültürü      Oysa "erkek parti" MHP'de tabanın tepki göstermesine hiç gerek yok. 
     Çünkü yasa, "eşler arasında mal anlaşması" rejimi de öngörmekte. 
     Yani... 
     Evlenirken çiftler isterlerse şu mal rejimlerinden birini seçebilecekler. 
     1. Evlilik öncesinde edinilmiş bulunan mallar ve maddi değerler dışında evlilik süresince edinilen bütün varlıklarda mülkiyet yarı yarıya olacak. 
     2. Çift anlaşarak evlilik öncesi edindikleri varlıkların mülkiyetini de yarı yarıya mal ortaklığı rejimine katabilecek. 
     3. Evlilik süresinde edinilen ev, yazlık ev, eşya, otomobil gibi yaşamsal varlıklarda mülkiyet eşler arasında yarı yarıya olacak. Buna karşılık çalışma yaşamına konu olan fabrika, dükkan, atölye, araç gereç vs. eşlerin kendi mülkiyetinde kalacak. 
     4. Çiftler bu sıralanan mal rejimlerinden biri için anlaşma yapmaksızın evlenmişlerse, ikisinin de tüm varlıkları eşit mal ortaklığına tabi olacak. 
     Bu durumda bizim erkek milleti neden tepki koyuyor ki 
     Bize göre uygulamayı değil 2003'e ertelemek... Yasanın yayın tarihinden sonraki evliliklere uygulanması bile gecikmedir. 
     Bu haklar yıllar önce evlenmiş çiftleri de kapsamalıdır. 
     İsterlerse sıraladığımız mal rejimlerinden biri için aralarında anlaşma yapabilmeliler. 
     
Kadın oyları      Yasa uygulaması için 25 maddelik ayrı bir yürürlük yasası tasarısı önümüzdeki hafta görüşülecek ve oylanacak. Bini aşkın maddeden oluşan yasa geneliyle Resmi Gazete'de yayımlandıktan 6 ay sonra yürürlüğe giriyor. 25 maddelik yürürlük yasa tasarısı ise bazı özel ve farklı yürürlük tarihleri öngörmekte. Eşler arasında katılımcı mal rejimi yürürlüğü için 2003 yılı bunlardan biri. DYP, AK Partisi ve SP katılımcı mal rejiminin de yasanın Resmi Gazete'de yayımlanmasından 6 ay sonra yürürlüğe girmesi yolunda birer önerge verdiler. 
     Anavatan İstanbul Milletvekili Nesrin Nas da o amaçlı bir önerge verecekti. 
     Partisinden milletvekilleri, oylarıyla Nas'ı destekler mi 
     Bilemiyorum. 
     Çünkü isteseler bile ortak hükümet anlayışıyla bağlı olabilirler. 
     Bakın bu konuda DSP'den "tık" yok. 
     Genel başkan yardımcısı kadın olan çağdaşlık iddiasındaki bir sol partiye yakışıyor mu 
     DSP'li Adalet Bakanı Hikmet Sami Türk'ün "uzlaşma komisyonunda yürürlük tarihleri için anlaşmıştık. Değiştirirsek, MHP yasanın tümünden vazgeçebilir" kaygısı varmış. 
     Türkiye nüfusunun yarıdan fazlası olan kadınlar, ancak 2003'te mi tam "eşit" olabilecekler. 
     Yeni yasaya göre "erkek artık evlilik birliğinin reisi değil." 
     Ona tepki yok. Erkekler "reislik gitsin mallar bizde kalsın. 2003'e Allah kerim" mi diyorlar 
     Acaba MHP'nin asenası Meral Akşener ne diyor 
     Yasanın bu hale gelmesi için bile Bahçeli, grubundaki bazı Şahinler'e kişisel ağırlık koymuştu. Belki gene ona ihtiyaç olacak. 
     Not Bir süre önce Anayasa Mahkemesi'nin son kararıyla Recep Tayyip Erdoğan'ın önünü kesmiş olabileceği sorununu irdelemiştim. Erdoğan, o karara konu olan yasadan değil, basın ve yayın yoluyla işlenen suçlarda cezaları erteleyen yasadan yararlanmıştır. Anayasa Mahkemesi kararının kapsamında değildir. Yanlış anlamalara neden olmaması için netleştiriyorum. G.C 
     
     







Önemli bir karar 


Şemsiye kirası... 


Jandarma ve çocuk 


AB, Kıbrıs derken Devlet Bahçeli'nin üslubu... 


Eşitlik 2003'e mi 


Öğretmenler sıkıntıdayken kim mutlu olabilir ki 


Borsa bir hayvanat bahçesi mi 


Rusya ile yeni ortaklık 


Seyircilerin sorumluluğu yok mu 


Kumarhaneciler geçit arıyor 


At yarışlarından vergi alınamıyor 


Büyükelçi Loğoğlu'nun Irak mesajı 


Köykent'lere çağ atlatmak 


Biraz Kissinger alır mıydınız 


Hayırperver çok yol gösteren yok 


</TEXT>
</DOC>
