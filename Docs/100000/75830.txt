<DOC>
<DOCNO> 75830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/01/son/sonspo17.html </URL>
<DATE> 2002/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalyaspor'un golüne bayrak kaldıran yan hakeme 6 hafta tırpan.. 
</HEADLINE>
<TEXT>

     Şampiyonluk mücadelesi yapan Galatasaray, Fenerbahçe ve Beşiktaş'ın hafta sonu yaptığı maçlarda görev yapan hakemlerin, gözlemcilerden aldıkları notlar belli oldu. 
     Beşiktaş-Antalyaspor arasında yapılan maçın hakemi Serdar Tatlı, gözlemcileri Sabri Çelik ve Özcan Oal'dan 9 puan aldı. 
     Tatlı'nın yardımcılarından Aykut Gümülü ise bu maçta yaptığı hatalar nedeniyle olumsuz not aldı. Atilla Birlik'in attığı nizami golü ofsayt gerekçesiyle iptal ettiren yardımcı hakem Aykut Gümülü'ye gözlemciler Sabri Çelik 6, Özcan Oal ise 6.5 verdi. Gümülü'nün 6 hafta dinlendirileceği açıklandı. 
     Gençlerbirliği- Fenerbahçe maçında görev yapan Mustafa Çulcu ise gözlemcileri Ahmet Akçay ve Cengizhan Bilgi'den 7.5 aldı. 
     Diyarbakırspor-Galatasaray maçının hakemi Ünsal Çimen de, gözlemciler Sadık Deda'dan 8.5 ve Mekki Keskin'den 9 puan aldı. 
     






</TEXT>
</DOC>
