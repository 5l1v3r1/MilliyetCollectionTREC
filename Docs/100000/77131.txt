<DOC>
<DOCNO> 77131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/08/son/soneko07.html </URL>
<DATE> 2002/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF, Arjantin'e verdiği mevcut krediden de kısacak 
</HEADLINE>
<TEXT>

     IMF kaynaklarının Reuters'e geçen hafta verdiği bilgiye göre, Fon'un Arjantin'e ilişkin 22 milyar dolarlık dondurulmuş kredi programından geriye kalan 10 milyar dolarının tamamı serbest bırakılmayacak. 
     IMF kaynaklarına göre, Arjantin ile imzalanacak yeni anlaşma uyarınca, bu ülkeye, IMF'ye bu yıl geri ödemesi gereken kadarı, yaklaşık 5 milyar dolarlık finansman temin edilecek. 
     Arjantin hükümeti ise halen ülkede bulunan IMF heyetiyle ekonomi programı müzakerelerinin sonuçlandırılmasıyla, Aralık ayında askıya alınan 10 milyar dolarlık yardımın serbest bırakılmasını ümid ediyor. 
     Ancak, IMF ile anlaşmaya varılması halinde, diğer çoktaraflı kreditör kuruluşlardan milyarlarca dolarlık taze yardımın önünün açılması bekleniyor. 
     






</TEXT>
</DOC>
