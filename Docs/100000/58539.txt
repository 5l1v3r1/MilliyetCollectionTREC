<DOC>
<DOCNO> 58539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/23/guncel/gun11.html </URL>
<DATE> 2001/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirel’den açıklama 
</HEADLINE>
<TEXT>

     9. Cumhurbaşkanı Süleyman Demirel, gazeteci - yazar Cüneyt Arcayürek’in yazdığı "Derin Darbe" kitabıyla ilgili bir açıklama yaptı. Demirel açıklamasında, "Milliyet Gazetesi’nin 16 Aralık 2001 tarihli nüshasının 17. sayfasında ve 17 Aralık 2001 tarihli nüshasının 12. sayfasında Sessiz Darbe adlı bir kitaptan, bana atfedilen sözler, özetler ve alıntılar yapılmaktadır" dedi. 
     "Adı geçen kitabın, vakti ile Cumhurbaşkanlığı’nda görev yapan bir zatın anıları’ olduğu ifade edilmektedir. Bunlar anı değil, ispiyoncu’luktur" görüşünü dile getiren Demirel, açıklamasında şunları söyledi "Görev yaptığı tarihten bu yana, 7 sene geçtikten sonra insanları birbirine düşürme, kötüleme, yanıltma maksatlarına hizmet edecek şekilde ortaya attığı iddiaların hiçbirisi, beni bağlamaz. Kendisine, anı’ yazması için hiçbir şey söylenmemiştir ve hiçbir müsaade verilmemiştir. Cumhurbaşkanlığı’nda görev yaptığı sırada toparladığı birtakım dedikoduları ne basın ahlakına, ne de kişisel ahlaka sığmayacak şekilde, aradan seneler geçtikten sonra başı, sonu şartları belirsiz iddialar halinde kamuoyuna aksettiren bu kişinin yaptığı, tamamen müzevirlik’ ve köstebek’liktir. Kendisinin böyle bir maksadı olduğunu bana söyleseydi veya ben böyle bir şeyin farkına varsaydım, görevi o gün biterdi. Bir iyi niyet’ ve güven’ istismarının belirgin örneği, bu kitaplarla sergilenmektedir. Pek çok yalan’ ve yanlışı’ bir araya getiren bu sözde anıların’, gazetenizde çıkan özeti de, yanıltıcıdır. Bu açıklamanın kamuoyuna duyurulmasını rica ederim." 
     



 GÜNCEL 





















</TEXT>
</DOC>
