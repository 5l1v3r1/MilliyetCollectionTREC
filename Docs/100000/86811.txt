<DOC>
<DOCNO> 86811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/son/sonspo17.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
FIFA Başkanlığı'na yeniden Blatter seçildi 
</HEADLINE>
<TEXT>

     FIFA Uluslararası Futbol Federasyonları Birliği başkanlığına Sepp Blatter, yeniden seçildi. 
     Güney Kore'nin başkenti Seul'de yapılan ve 8 saat süren kongrede, 66 yaşındaki Blatter, hakkında para konusunda usulsüzlük yaptığı 
     gerekçesiyle yürütülen kampanyaya rağmen 195 oyun 139'unu alarak 2. 
     kez bu göreve geldi. İlk olarak 1998'de Fransa'da yapılan Dünya Kupası sırasında gerçekleştirilen kongrede başkanlığa seçilen İsviçreli Blatter, 4 yıl daha bu görevi yürütecek. Kongrede Blatter'in tek rakibi FIFA Asbaşkanı ve Afrika Futbol Konfederasyonu Başkanı Kamerunlu Issa Hayatou, 56 oy aldı. Blatter, başkan seçilmesine rağmen 24 kişilik icra komitesinden 11 üye, hakkında finansal konularda usulsüzlük yaptığı gerekçesiyle İsviçre mahkemelerine dava açmış durumda. Seçimlerde 1 yeni asbaşkan ve 2 icra komitesi üyesi de belirlendi. İcra komitesi üyesi olan İspanya'dan Angel Maria Villar Llona, FIFA'nın 7 asbaşkanından biri olan İtalyan Antonio Materrese'nin yerine getirildi. Almanya'dan Gerhard Mayer Vorfelder ve Fransa'dan Michel Platini de icra komitesi üyesi oldu. 
     





</TEXT>
</DOC>
