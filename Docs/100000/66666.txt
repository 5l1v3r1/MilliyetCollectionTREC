<DOC>
<DOCNO> 66666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/son/sontur20.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Karnesini alamadan öldü... 
</HEADLINE>
<TEXT>

     Balıkesir'in Edremit İlçesi'ne bağlı Zeytinli Beldesi'nde, bir ilköğretim okulu öğrencisi, arkadaşlarıyla saklambaç oynarken girdiği harabe binanın çökmesi sonucu yaşamını yitirdi. 
     Alınan bilgiye göre, okul öncesi, arkadaşlarıyla birlikte evlerinin yakınında saklambaç oynayan Naim Süleymanoğlu İlköğretim Okulu 8 C sınıfı öğrencisi Ahmet Avcı 14 , arkadaşlarından saklanmak için harabe şeklindeki, kullanılmayan bir binaya girdi. Bu sırada, binanın duvarları çökünce, Ahmet Avcı yıkıntılar altında kaldı. 
     Arkadaşlarının ailelerine haber vermesinin ardından başlatılan kurtarma çalışmalarında, Ahmet Avcı'nın cesedi çıkarıldı. 
     Karnesini alamadan yaşama veda eden talihsiz çocuğun cenazesi, kılınan cenaze namazının ardından defnedilirken, Ahmet Avcı'nın karnesinin, okul yönetimince ailesine teslim edileceği öğrenildi. 
     






</TEXT>
</DOC>
