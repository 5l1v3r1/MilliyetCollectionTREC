<DOC>
<DOCNO> 95142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/son/sonspo12.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Özgen "Beşiktaş'ta iktidar ve muhalefet tek yürek" 
</HEADLINE>
<TEXT>

     Beşiktaş Kulübü'nde oluşturulan Birlik ve Dayanışma Komitesi'nin Başkanı Ferhan Özgen, 100. yılını kutlamaya hazırlanan Beşiktaş'ta, iktidar ve muhalefetin tek yürek halinde olduğunu bildirdi. 
     Eski yöneticilerden Özgen, yaptığı yazılı açıklamada, Beşiktaş Kulübü Yönetim Kurulu'nun 29 Nisan 2002 tarihli kararı ile Birlik ve Dayanışma Komitesi'nin başkanlığına getirildiğini, o tarihten bugüne camiada dargınlık ve bölünmüşlüğü ortadan kaldırmak için iktidar ve muhalefet ayrımı yapmadan, dernek, grup ve camianın ileri gelen kişileriyle görüşmeler yaptıklarını ve fikir alışverişinde bulunduklarını kaydetti. 
     Ferhat Özgen, ''100. yılımızı kutlamaya hazırlandığımız bugünlerde, iktidar ve muhalefetin, tek yürek olarak Beşiktaşımızı bugüne kadar olduğu gibi bundan sonra da zirvede görmek için maddi-manevi her türlü desteği ve fedakarlığı yapmaya hazır olduğunu memnuniyetle görmüş bulunuyoruz'' dedi. 
     





</TEXT>
</DOC>
