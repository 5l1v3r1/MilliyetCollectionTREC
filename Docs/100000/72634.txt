<DOC>
<DOCNO> 72634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/son/sontur24.html </URL>
<DATE> 2002/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağcılar Cumhuriyet Başsavcılığı paşalar için inceleme başlattı 
</HEADLINE>
<TEXT>

     Bazı emekli generallerin,''Susurluk Davası'' kapsamında 6 yıl ağır hapis cezası alan MİT eski görevlisi, emekli yarbay ve eski Emniyet Genel Müdürü Danışmanı Korkut Eken'e destek amacıyla Hürriyet Gazetesi'nde yayınlanan açıklamalarına ilişkin inceleme başlatıldı. 
     Bağcılar Cumhuriyet Başsavcısı Ercan Cengiz, bir sorusu üzerine, Hürriyet Gazetesi'nde 2 gündür yer alan açıklamaların incelenip değerlendirildiğini söyledi. 
     Başsavcı Cengiz, ''inceleme sonucunda suç unsuruna rastlanması halinde soruşturma aşamasına geçilebileceğini'' kaydetti. 
     Aynı yönde açıklamaların yer aldığı Sabah Gazetesi'nin merkezinin bulunduğu bölgeden sorumlu olan Şişli Cumhuriyet Başsavcılığı'nın ise bu konuda herhangi bir işlem yapmadığı öğrenildi. 
     






</TEXT>
</DOC>
