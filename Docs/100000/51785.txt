<DOC>
<DOCNO> 51785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/ekonomi/eko05a.html </URL>
<DATE> 2001/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz olmasaydı çağ atlamıştık 
</HEADLINE>
<TEXT>

2000 yılı verileriyle Türkiye’yi üst orta gelirli’ ülkeler sınıfına sokan Dünya Bankası’na göre borçlar da kritik’ değil 
     Dünya Bankası, Türkiye’yi, yeniden "üst orta gelirli" ülkeler sınıfı kategorisine çıkardı. Dünya Bankası’nın "Ekonomilerin Sınıflandırılması" çalışmasına göre, ülkelerin, gelir ve ekonomik yapılarına göre 2000 yılı verileriyle "düşük, orta, üst - orta ve yüksek" kategorize edildiği sınıflandırmada, Türkiye "üst orta" gelirli ülkeler düzeyine çıkarıldı. 
     Bir önceki yıl "orta" gelirli ülkeler düzeyinde olan Türkiye’nin kategorisinin yükseltilmesinde, ekonomide yeniden yapılanma ve olumlu beklentiler etkili oldu. Ayrıca, Türkiye’nin, Avrupa ve Orta Asya bölgesinin ekonomisini etkileyen bir ekonomik güç olması da bölgesel değerlendirmede belirleyiciydi. 
     Türkiye’nin kişi başına milli geliri ortalama 3000 dolar düzeyinde seyrediyor. 
     
     Yine orta’ya düşeceğiz 
     Bankaya göre, "ılımlı borçlu" ülkeler kategorisinde yer alan Türkiye’nin borç yapısı "kritik" düzeyde bulunmuyor. Ülkelerin borç yapısı, borçların ve faizlerinin ihracatla Gayri Safi Milli Hasıla’ya oranı ve borç ödeme kapasitesine bağlı olarak değerlendirildi. 
     Türkiye’nin 2001 verileriyle yeniden orta gelirli ülkeler sınıfına düşmesi bekleniyor. 
     



 EKONOMİ 




















</TEXT>
</DOC>
