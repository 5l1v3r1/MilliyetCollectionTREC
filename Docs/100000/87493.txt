<DOC>
<DOCNO> 87493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/02/yasam/yas01.html </URL>
<DATE> 2002/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Sokaktaki dostlara Diyanet sahip çıktı 
</HEADLINE>
<TEXT>

Diyanet İşleri Başkanı Mehmet Nuri Yılmaz, Başka canlıya acımayana, Allah şefkat göstermez’ deyip, herkesin sahipsiz hayvanlara sahip çıkmasını istedi 
     ANKARA Milliyet 

     Diyanet İşleri Başkanı Mehmet Nuri Yılmaz, sahipsiz hayvanların, sokaklardan toplanarak barınma yerlerinde bakım altına alınmaları için çağrıda bulundu. 
     "İlahi rahmeti beşeri merhamete dönüştürün. Böyle bir davranış sevindirici ve takdire layıktır" diyen Mehmet Nuri Yılmaz, dün konuyla ilgili yazılı bir açıklama yaptı. Açıklamasında, insanı insan yapan değerlerin başında merhamet duygusunun geldiğini belirten Diyanet İşleri Başkanı Yılmaz, "Merhamet, yeri gelir sokaktaki kedinin önüne konulan bir parça ekmek ya da sahipsiz kalmış bir köpeğe barınak olur" görüşünü bildirdi. 
     
İnsanlık görevi’      Yazılı açıklamasına, merhametten nasibi olmayanlara, yardıma muhtaç gariplere duyarsız davranan ve başka canlılara acımayan insanlara Yüce Allah’ın şefkatle muamele etmeyeceğini’ belirterek devam eden Yılmaz, sözlerini şöyle sürdürdü 
     "Böyle insanların öbür dünyada yaptığının benzeri bir azaba çarptırılacağını bildiren Peygamber Efendimiz’in verdiği örnekler, sadece insanlara değil diğer yaratılmışlara, bitkilere ve hele hayvanlara karşı da şefkatle ve merhametle muamelenin, insanlık hasleti olarak da gerekliliğini ortaya koymaktadır." 
     Diyanet İşleri Başkanı Yılmaz yazılı açıklamasına, "Bugün için vicdanlara emanet edilmiş bulunan bu sevimli ve dost varlıkları, hukukun koruması altına almak medeniyette erişilen zirveye işaret edecektir" sözleriyle son verdi. 
     
Köpek korkusu silahlandırdıKemerburgaz Ormanları’na terk edilen sokak köpekleri, aç kalınca merada otlayan hayvanlara saldırdı. Köylüler de çaresiz silahlandı... 
     ŞÜKRAN ÖZÇAKMAK İstanbul 

     Kemerburgaz Ormanları yakınında hayvancılıkla uğraşan köylüler artık silahlı... Ormanda yaşayan köpeklerin, yiyecek bulamayınca merada otlayan hayvanlara saldırıp parçalamasından dertli köylüler, şöyle diyor "Hayvanlarımızı akşamları toplayıp ahırlara kapatıyoruz. Çocuklarımız artık sokakta oynayamıyor." 
     
Aç köpekler şirkete saldırdı      Ağaçlı köyünün muhtarı Güngör Korkmaz, "Köpeklerin kulağındaki küpeler, onların belediyeler ve hayvanseverler tarafından bırakıldığının belgesi. Ormana bırakılan köpekler yiyecek bulamayınca vahşileşti" dedi. 
     Odayeri köyünde yıllardır hayvancılık yapan Hamdi Duygun ise, "Köyümüzde 8 hayvan köpekler tarafından parçalandı. Bir mandamın da kuyruğunu kopardılar" dedi. 
     Kemerburgaz çöplüğü alanındaki Yapısal Sanayii Ltd. şirketi yetkilileri de köpeklerin saldırısına uğradıklarını belirterek, kaymakamlığa başvurdu. Yemek artıklarını köpeklere veren şirketin etrafı, yüzlerce köpekle çevrilmiş. Açlıktan işçilere saldıran köpekler, şantiyeye girmeyi de başarmış. Gaz borularını kemiren köpekler, İngiltere’den getirtilen gaz yakma bacasını da tahrip etmişler. 
     



 YAŞAM 
















</TEXT>
</DOC>
