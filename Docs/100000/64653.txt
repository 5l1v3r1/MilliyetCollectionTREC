<DOC>
<DOCNO> 64653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/28/son/sontur17.html </URL>
<DATE> 2002/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Televizyon kısa devre yaptı, dumandan iki kardeş öldü... 
</HEADLINE>
<TEXT>

     Gaziantep'te, annelerinin komşuda bulunduğu sırada şase yapan televizyondan çıkan dumandan zehirlenen iki kardeş öldü. 
     Alınan bilgiye göre, olay, İnönü Mahallesi Şehit Mehmet Göğebakan Sokak'taki evde meydana geldi. Anne Nimet Yücel, 2 yaşındaki Volkan ve 3 yaşındaki Gamzegül'ü çizgi film yayınlayan bir kanalı açıp 
     televizyonun karşısına oturttuktan sonra evden ayrılarak komşuya gitti. Nimet Yücel, bir süre sonra eve geldiğinde, odada çok ağır bir koku olduğunu ve çocuklarının hareketsiz yattığını görünce feryat ederek şoka girdi. Bağırmalar üzerine gelen komşuların Gaziantep Devlet Hastanesi'ne getirdiği çocukların, televizyondaki plastik malzemelerin erimesiyle ortaya çıkan gazların etkisiyle öldükleri belirlendi. Halı atölyesinde işçi olarak çalışan Ali-Nimet Yücel çiftinin 4 yıl önce evlendiği, Gamzagül ve Nimet'ten başka çocukları olmadığı öğrenildi. 
     






</TEXT>
</DOC>
