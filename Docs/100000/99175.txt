<DOC>
<DOCNO> 99175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/son/sonspo19.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü, Mehmet İpek ile sözleşme imzaladı... 
</HEADLINE>
<TEXT>

     Başkentin Birinci Süper Lig temsilcilerinden Ankaragücü, Malatyasporlu Mehmet İpek ile sözleşme imzaladı. 
     Daha önce yapılan görüşmelerde anlaşma sağlanan Mehmet İpek ile 2 yıllık sözleşme yapıldığı bildirildi. Orta alanın sağında görev yapan Mehmet İpek, bugün takımla ilk idmanına da çıkarken, Ankaragücü'ne başarılı olmak için geldiğini söyledi. 
     Hollanda kampı sonrası 2 gün izin kullanan Ankaragücü'nün bugün Beştepe Gökçe Tesisleri'ndeki çalışması da kamp sonrası ilk antrenmanı oldu. 
     Ankaragücü'nün 25 kişilik yeni sezon futbolcu kadrosu, hafta sonundaki TSYD Ankara Şubesi Turnuvası için hazırlıklarını bir gün tek ve bir gün çift idmanla sürdürecek. 
     





</TEXT>
</DOC>
