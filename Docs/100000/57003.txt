<DOC>
<DOCNO> 57003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/son/sondun21.html </URL>
<DATE> 2001/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
BM "Filistin yönetimi kendini korumalı" 
</HEADLINE>
<TEXT>

     Birleşmiş Milletler BM Ortadoğu Temsilcisi Terje Roed-Larsen, Filistin yönetiminin, ''kendini yok olmaktan korumak'' için adımlar atması gerektiğini söyledi. 
     Larsen, Batı Şeria'da 10 İsraillinin öldüğü saldırıya misilleme olarak İsrail F-16 uçaklarının Filistin hedeflerini vurmasının ardından CNN'e yaptığı açıklamada, ''İsrail ile Filistin yönetimi arasında tam bir askeri çarpışmaya hiç bu kadar yakın olmamıştık'' dedi. 
     Filistin yönetiminin, ''önce kendini korumak için adımlar atması gerektiğini'' belirten Larsen, ondan sonra uluslararası toplumun, Filistinlilere, İsrail ile barış görüşmelerine yeniden başlamalarına yardım etmek için ''bölgede yeniden devreye girebileceğini'' kaydetti. 
     İsrail, Filistin lideri Yaser Arafat ile tüm ilişkileri kesme kararı almıştı. 
     






</TEXT>
</DOC>
