<DOC>
<DOCNO> 72547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/son/soneko08.html </URL>
<DATE> 2002/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamu maaşlarında üst sınır belirlendi... 
</HEADLINE>
<TEXT>

     Bakanlar Kurulu, üst kurul üyeleri dahil kamuda çalışan personelin maaşlarıyla ilgili yeni düzenlemeye gitti. 
     Memurlar ve Diğer Kamu Görevlilerinin Mali ve Sosyal Haklarında Düzenlemeler ile Bazı Kanun ve Kanun Hükmünde Kararnamelerde Değişiklik Yapılması Hakkında Kanun Hükmünde Kararname uyarınca bugünkü Resmi Gazete'de yayımlanan ve 1 Ocak 2002'den geçerli olacak Kararname'de maaşlara sınır getirildi. 
     Genel ve katma bütçeli idareler, KİT'ler, döner sermayeler, meslek kuruluşları, kefalet sandıkları, mahalli idareler ve bunların birlikleri hariç olmak üzere, özel kanunlarla kamu tüzel kişiliğine haiz olarak kurul, üst kurul, kurum, enstitü, teşebbüs, teşekkül, fon ve diğer adlarla kurulmuş bütün kamu kurum ve kuruluş personeli ile yönetim ve denetim kurulu üyelerini de kapsayan düzenlemede, personelin 2002 yılı birinci altı ay ortalama ücret toplamı üst sınırı, 2 milyar 300 milyon lira olarak tespit edildi. 
     1 Ocak 2002-30 Haziran 2002 tarihleri arasındaki dönem için söz 
     konusu personelden ortalama ücret toplamı belirlenen üst sınırı aşmayanların mali ve sosyal haklarında, devlet memuru aylıklarına 2002 yılı birinci altı ayında yapılan artış oranlarını geçmemek üzere ve kurum içi hiyerarşik yapıların gerektirdiği ölçüde farklı oranlarda zam yapılabilecek. Ortalama ücret toplamı, belirlenen üst sınırı aşanlar için ise şu hükümler uygulanacak 
     149   Ortalama ücret toplamı 3 milyar liraya kadar olanların mali ve 
     sosyal haklarında, devlet memurları aylıklarına 2002 yılı birinci altı ayında yapılan artış oranlarının yüzde 45'i, 
     149   Ortalama ücret toplamı, 3 milyar lira ve daha fazla olanların 
     mali ve sosyal haklarında ise anılan oranların yüzde 35'ini geçmemek üzere, aynı şekilde kurum içi hiyerarşik yapıların gerektirdiği ölçüde farklı oranda artışa gidilebilecek. Doğum, ölüm, cenaze ve evlenme yardımlarına ilişkin ödemeler ortalama ücret toplamının belirlenmesinde dikkate alınmayacak. Ayrıca, aile ve çocuk yardımı veya benzeri yapılan ödemelerin bulunması halinde ise bu ödemelerin devlet memurları kanununa göre hesaplanan aile yardımı ödeneği kadarlık kısmı, ortalama ücret toplamının hesabında dikkate alınmayacak, sadece aşan kısım hesaplamaya dahil edilecek. Öte yandan, bu karar kapsamına girmemekle beraber, bankaların genel kurullarında, yönetim, denetim ve tasfiye kurulu üyeleri dahil, özel hukuk hükümlerine tabi tüm personele mali ve sosyal haklar kapsamında yapılan her türlü ayni ve nakdi ödemeler, bu karar uyarınca belirlenen esaslara göre bugünden geçerli olmak üzere belirlenecek. 
     






</TEXT>
</DOC>
