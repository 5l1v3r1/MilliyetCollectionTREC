<DOC>
<DOCNO> 56113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/guncel/gun06.html </URL>
<DATE> 2001/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaççının elinden telefonla kurtuldu 
</HEADLINE>
<TEXT>

     TAYLAN YILDIRIM İzmir DHA 

     İzmir'in Konak ilçesinde, gece evine dönen Şebnem Tanagardıgil, çantasını alıp kaçmaya çalışan saldırganın kafasına cep telefonunu vurarak hem kendisini hem çantasını kurtardı. Saldırgan ise olaydan sonra kaçtı. 
     Bir deri firmasında stilist olarak çalışan Tanagardıgil 31 , önceki gece saat 22.30'da, Karataş 305 Sokak, 16 numarada bulunan evine girmek istedi. Tanagardıgil, apartmanın kapısındayken, arkasından yaklaşan kimliği belirsiz bir kişinin saldırısına uğradı. 
     Genç kadının kolundaki çantayı almak için saldıran kapkaççı, direnişle karşılaşınca, Tanagardıgil'i merdivenlerden aşağıya sürükledi. Yaklaşık 10 metre sürüklenmesine rağmen çantasını kaptırmayan genç kadın, kapkaççıyı, cep telefonuyla başına vurarak yaraladı. Tanagardıgil'in çığlık atıp yardım istemesi üzerine kapkaççı hızla olay yerinden kaçtı. 
     



 GÜNCEL 

























</TEXT>
</DOC>
