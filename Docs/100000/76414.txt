<DOC>
<DOCNO> 76414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/son/soneko18.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Özelleştirme İdaresi'nden TÜPRAŞ açıklaması... 
</HEADLINE>
<TEXT>

     Özelleştirme İdaresi Başkanlığı ÖİB , TÜPRAŞ'ın halka arzının, piyasa dengelerini bozacak şekilde yapılmasının söz konusu olmadığını bildirdi. 
     ÖİB'den yapılan yazılı açıklamada, ''İdaremiz, değişen koşullar ve piyasa şartlarına bağlı, her zaman TÜPRAŞ'ın halk halk takvimini ve alternatif özelleştirme stratejilerini yeniden değerlendirebilir'' denildi. 
     Açıklamada, son günlerde bazı basın-yayın organlarında, 'TÜPRAŞ'ın halka arzı ve hisse değerlerine ilişkin' haberlerin yer aldığı hatırlatıldı. 
     İdare tarafından gerçekleştirilen halka arzlarda, hisselerin tabana yayılması ilkesi çerçevesinde, hisse alanların bu yatırmlarda kazanç elde etmelerinin esas olduğu vurgulanan açıklamada, şu görüşlere yer verildi 
     ''Ancak halka arzlar öncesi satılacak hisse senedi değerinin kabul edilemez noktalara gelmesi halinde, halka arzın 'programa uyma pahasına' yapılacağı yönünde bir şart bulunmamaktadır. 
     İdaremiz, değişen koşullar ve piyasa şartlarına bağlı olarak, her zaman TÜPRAŞ'ın halka arz takvimini ve alternatif özelleştirme stratejilerini yeniden değerlendirilebilir. Dolayısıyla TÜPRAŞ'ın halka arzının da, piyasa dengelerini bozacak bir şekilde yapılması söz konusu değildir.'' Bu arada açıklamada, 2002 yılı özelleştirme programı çerçevesinde, TÜPRAŞ'ta bulunan bir kısım kamu hisselerinin halka arzının, yılın ilk yarısında gerçekleştirilmesinin planlandığı kaydedildi. 
     






</TEXT>
</DOC>
