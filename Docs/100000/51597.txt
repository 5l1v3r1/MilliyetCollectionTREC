<DOC>
<DOCNO> 51597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/10/son/sondun15.html </URL>
<DATE> 2001/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD ve İngiliz askerlerinin cesetleri Rum Kesimine mi taşındı 
</HEADLINE>
<TEXT>

     Kıbrıs Rum kesiminde yayımlanan Alithia gazetesi, Afganistandaki askeri operasyonda görev alan onlarca Amerikan ve İngiliz askerinin cesetlerinin, Rum kesimindeki Ağrotur İngiliz Üssü'ne ulaştığını iddia etti. 
     Haberde, cesetlerin siyah torbalar içinde, Limasol yakınlarındaki Ağrotur Üssü'ne taşındığı, cesetler arasında, başları kesik olanların da bulunduğu öne sürdü. 
     Ağrotur Üs Sözcülüğü, Afanistan'dan üslere ceset taşındığı yolundaki haberleri yalanladı. 
     Rum basını, Amerika'nın Afganistan operasyonunun başlamasından üç gün sonra, Ağrotur Üssü'nde, ceset torbası ve tabut stoku yapıldığını, kara harekatı dikkate alınarak, 5 bin ceset torbası ile çok sayıda tabut temin edildiğini yazmıştı. 
     






</TEXT>
</DOC>
