<DOC>
<DOCNO> 95160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/son/sontur15.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit "Hastane ile ilişkimi kesmedim ama..." 
</HEADLINE>
<TEXT>

     Başbakan Bülent Ecevit, Başkent Hastanesi ile ilişkisini kestiği yolundaki haberlerin gerçekle ilgisi olmadığını bildirdi. 
     Ecevit, sağlık durumu ile ilgili yazılı bir açıklama yaptı. Açıklamada, Başkent Hastanesi'ndeki muayenesini ertelemesinin bazı yayın organlarında çok yanlış yorumlandığını belirten Ecevit, "Benim Başkent Hastanesi ile ilişkimi kestiğim ileri sürüldü. Bunun gerçekle ilgili yoktur" dedi. 
     Ecevit, açıklamasında, şunları kaydetti 
     "Şu aşamada Başkent Hastanesi'ne muayeneye gidersem bunun medyada yalan yanlış haberlere yol açacağını hastane yetkililerine belirttim. Nitekim şimdiden bunun işaretleri görülmeye başlandı. 
     Bu nedenle Başkent Hastanesi'ndeki muayenemin ertelenmesinin uygun olacağını hastane yetkililerine söyledim. 
     Bu arada Başkent Hastanesi'nin değerli uzmanlarına ve yöneticilerine bir kez daha şükranlarımı belirtirim. Onların değerli katkılarıyla sağlık durumum çok iyidir." 
     





</TEXT>
</DOC>
