<DOC>
<DOCNO> 63920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/24/yasam/yas04.html </URL>
<DATE> 2002/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Simpson yine zan altında 
</HEADLINE>
<TEXT>

Eşini öldürmekle suçlandığı davada beraat ettiği halde halkın gözünde temize çıkamayan O.J. Simpson’ın eski kız arkadaşı da şüpheli şekilde’ kayıplara karıştı 
     DIŞ HABERLER 

     Eski eşini ve erkek arkadaşını öldürdüğü iddia edildi... Bu suçlamayla yargılandığı yıllarda Amerika gündemini en çok işgal eden kişiydi. Ve şimdi, polemiklerin adamı, eski Amerikan futbolu yıldızı ve sinema oyuncusu O.J Simpson’ın yine bir şüpheyle’ gündemde... 
     
     Ölü kedi ve giysiler 
     Çünkü Simpson’ın eski kız arkadaşı ortadan kayboldu. Bir süredir aranan Christie Prody’nin kedisi ise ölü bulundu. Komşularının Prody’nin Miami’deki apartmanından kötü kokular geldiği yolunda yaptıkları ihbarı değerlendiren ve kapıyı kırarak eve giren itfaiye ekipleri, Prody’nin kedisini ölü buldu. 
     
     Konuştum, iyiydi ’ 
     Dedektifler, apartmanda yerlere saçılmış elbiseler ve yarım yapılmış bir valiz bulduklarını da belirttiler. Komşuları, "Bir zamanlar O.J Simpson’un sevgilisi olan Christie Prody’nin yaklaşık 1 aydır ortalarda görünmediğini" söyledi. 
     Polislerin olayla ilgili olarak O.J Simpson’u sorguya çektikleri ve ünlü yıldızın polislere, "Hiçbir bilgim yok. Prody ile son konuştuğumda iyiydi" dediği öğrenildi. 
     



 YAŞAM 





















</TEXT>
</DOC>
