<DOC>
<DOCNO> 99854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/03/son/sontur14.html </URL>
<DATE> 2002/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte TSK'nın yeni komuta kademesi... 
</HEADLINE>
<TEXT>

     Yüksek Askeri Şura'da alınan kararlarla 30 Ağustos 2002 tarihi itibariyle Türk Silahlı Kuvvetleri'nin üst komuta kademesi şekillendi. 
     Buna göre, Genelkurmay Başkanı Orgeneral Hüseyin Kıvrıkoğlu ve 2. Ordu Komutanı Orgeneral Halit Edip Başer emekli olacaklar. 
     Genelkurmay Başkanlığı'nı Kara Kuvvetleri Komutanı Orgeneral Hilmi Özkök, Orgeneral Özkök'ten boşalacak Kara Kuvvetleri Komutanlığı'nı Jandarma Genel Komutanı Orgeneral Aytaç Yalman, Orgeneral Yalman'dan boşalacak Jandarma Genel Komutanlığı'nı ise Kara Kuvvetleri Kurmay Başkanı Orgeneral Şener Eruygur devralacak. 
     Orgeneral Kıvrıkoğlu ve Orgeneral Başer'in emeklilikleriyle boşalan orgenerallik kadrolarına terfi eden MGK Genel Sekreteri Başyardımcısı Korgeneral Mehmet İlker Başbuğ Kara Kuvvetleri Komutanlığı Kurmay Başkanlığı, Van Jandarma Asayiş Komutanı Korgeneral Fevzi Türkeri ise 2. Ordu Komutanlığı görevini üstlenecek. 
     Deniz Kuvvetleri Komutanı Oramiral Bülent Alpkaya, Hava Kuvvetleri Komutanı Orgeneral Cumhur Asparuk, MGK Genel Sekreteri Orgeneral Tuncer Kılınç, 1. Ordu Komutanı Orgeneral Çetin Doğan, 3. Ordu Komutanı Orgeneral Tamer Akbaş, Ege Ordu Komutanı Orgeneral Hurşit Tolon, Harp Akademileri Komutanı Orgeneral İbrahim Fırtına, Genelkurmay İkinci Başkanı Orgeneral Yaşar Büyükanıt, NATO Güney Avrupa Müşterek Kuvvetler Komutanı Orgeneral Oktar Ataman ve Donanma Komutanı Oramiral Özden Örnek ise görevlerini sürdürecekler. 
     Buna göre, 30 Ağustos 2002 tarihi itibariyle TSK'nın üst komuta kademesi şöyle olacak 
     Genelkurmay Başkanı Orgeneral Hilmi Özkök Kara Kuvvetleri Komutanı Orgeneral Aytaç Yalman Deniz Kuvvetleri Komutanı Oramiral Bülent Alpkaya Hava Kuvvetleri Komutanı Orgeneral Cumhur Asparuk Jandarma Genel Komutanı Orgeneral Şener Eruygur 1. Ordu Komutanı Orgeneral Çetin Doğan 
     2. Ordu Komutanı Orgeneral Fevzi Türkeri 
     3. Ordu Komutanı Orgeneral Tamer Akbaş 
     Ege Ordu Komutanı Orgeneral Hurşit Tolon MGK Genel Sekreteri Orgeneral Tuncer Kılınç Kara Kuvvetleri Komutanlığı Kurmay Başkanı Orgeneral İlker Başbuğ Harp Akademileri Komutanı Orgeneral İbrahim Fırtına Genelkurmay İkinci Başkanı Orgeneral Yaşar Büyükanıt NATO Güney Avrupa Müşterek Kuvvetler Komutanı Orgeneral Oktar Ataman Donanma Komutanı Oramiral Özden Örnek. 
     





</TEXT>
</DOC>
