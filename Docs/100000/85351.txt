<DOC>
<DOCNO> 85351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/ekonomi/eko07.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç’tan 100 milyarlık ödül 
</HEADLINE>
<TEXT>

     EKONOMİ SERVİSİ 

     Koç Topluluğu’nun kurucusu Vehbi Koç’un vasiyeti niteliğindeki Vehbi Koç Ödülü, 30 Mayıs’ta Kültürel ve Tarihi Miras’ başlığıyla sahibini bulacak. 
     100 milyar lira olan ödülün sahibi geçen yıl aralıkta belirlenmesine karşın, sır gibi saklandı. Bu isim, topluluğun kuruluş yıldönümünde yapılacak ödül gecesi açıklanacak. Vehbi Koç Vakfı Yönetim Kurulu Başkanı Semahat Arsel, Vehbi Koç’un sağlığında bu ödül fikrini tasarladığını, vakfın bu konuda çalışmasını sağladığını, ayrıca ödülle ilgili ayrı bir fonu da vakfa bağışladığını vurguladı. 
     500 milyon dolarlık aktifiyle Türkiye’nin en büyük, Avrupa’nın ilk 25 - 30’uncu ve ABD’nin de en büyük 100 vakfı arasına girebilecek büyüklüğe sahip vakfın, aday gösterilmenin ve başvurunun olmadığı ödülü için beş kişidin oluşan seçici kurul oluşturuldu. Bu yılki kurul Prof. Dr. Talat Halman başkanlığında, Prof. Haluk Abbasoğlu, Prof. Halil İnalcık, Prof. Emre Kongar ve Prof. İlber Ortaylı’dan oluştu. Kurulun belirlediği adaylar arasında ödül kazanan kişi ya da kurumu, vakıf yönetimi belirliyor. 
     



 EKONOMİ 




















</TEXT>
</DOC>
