<DOC>
<DOCNO> 66290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/ekonomi/eko06a.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergileri indirmek mümkün değil’ 
</HEADLINE>
<TEXT>

     ANKARA Milliyet 

     Maliye Bakanı Sümer Oral, "Programın finansman hedefinden taviz vermeye, 2002’de bunlarda değişiklik yapmaya imkanımız yok. Burada değişiklik olursa, programda aksama olur" dedi. 
     Oral, KDV’de 5 olan oran sayısının özel tüketim vergisi ile 3’e çekileceğini belirtti. Akaryakıt Tüketim Vergisi tutarlarının enflasyon kadar artırılmasının ise kanunda yer aldığını kaydeden Oral, "Ham petrol fiyatları ve kurda düşüş olmasa akaryakıtta daha yüksek bir fiyat belirleme durumu ortaya çıkabilirdi" dedi. Oral, Emlak Vergisi çalışmasının ilk Bakanlar Kurulu’nda görüşüleceğini, memura enflasyon zammının süreceğini söyledi. 
     
     Bütçe hedefi aştı 
     Geçen yıl, ek vergilerin kaldırılmasına rağmen vergi gelirleri bütçe hedefinin yüzde 5.4 üzerinde gerçekleşti. 28.5 katrilyon liralık bütçe açığı mahsuplarla birlikte 32.7 katrilyon oldu. Faiz dışı fazla 11 katrilyon 487 trilyon lira oldu. 2001 yılında gelirler 51 katrilyon 812 trilyon, giderler 80.3 katrilyon lira oldu. Faiz ödemelerinin 22 katrilyon lirası kamu bankalarının mali yapılarının güçlendirilmesi kapsamında çıkarılan özel tertip tahvillerin faiz giderlerinden kaynaklandı. 
     



 EKONOMİ 





















</TEXT>
</DOC>
