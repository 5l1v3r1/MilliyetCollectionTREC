<DOC>
<DOCNO> 86305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/yasam/yas01.html </URL>
<DATE> 2002/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Su testisi trafik kazasında kırıldı 
</HEADLINE>
<TEXT>

Çalıntı otoyla kapkaça çıkıp çok sayıda kadının canını yakan dört kapkaççı, hız yapınca Azrail’in tuzağına düştü 3 ÖLÜ 
     ŞAKİR AYDIN İstanbul 

     Üsküdar ve Ümraniye’de çalıntı otomobille kapkaç yaptıkları belirtilen 4 kişinin bulunduğu otomobil, aşırı hız nedeniyle Sultanbeyli’de bir kamyonete çarptı. Kazada kapkaççılardan 3’ü ölürken, biri ağır yaralandı. 
     Bostancı’dan 34 TC 7950 plakalı otomobili çaldıktan sonra plakasını 34 TB 1708 olarak değiştiren dört kişi, Üsküdar ve Ümraniye’de çok sayıda kadının çantasını kapkaç yaptı. 
     
Bariyerleri aştı      Polisin aramalarına karşın bulunamayan kapkaççılar nihayet önceki akşam saat 23.00 sıralarında Mehmet Doğan’ın 25 kullandığı otomobille Sultanbeyli Mehmet Akif Mahallesi Demokrasi Caddesi’ne geldi. Burada aşırı hız yapan otomobil, karşı yönden gelen Sait Şapaloğlu’nun kullandığı kamyonete yandan çarptıktan sonra bariyerleri aşarak takla attı. 
     
Kimlikler sahte mi      Otomobilde bulunan kapkaççılardan Mehmet Doğan ile Rahim Mutlu 18 , olay yerinde can verirken, ağır yaralanan diğer ikisi hastaneye kaldırıldı. Üzerinden Ali Tatar adına düzenlenmiş bir kimlik çıkan genç de tüm çabalara karşın kurtarılamadı. 
     Tatar ile birlikte tedaviye alınan diğer gencin üzerinden de Yılmaz Birsöz adına düzenlenmiş kimlik çıkarken, otomobilde yapılan aramada ise, kapkaç yapılan kadın çantaları ele geçirildi. 
     



 YAŞAM 

















</TEXT>
</DOC>
