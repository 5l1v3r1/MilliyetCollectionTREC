<DOC>
<DOCNO> 74012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/son/soneko06.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
"İyileştirme zammı" kararnamesine bir dava daha... 
</HEADLINE>
<TEXT>

     Memur-sen, bazı memurlar için görev tazminatı öngören Bakanlar Kurulu kararının iptali ve yürütmenin durdurulması istemiyle Danıştay'da dava açtı. 
     Memur-Sen Genel Başkanı Fatih Uğurlu, dava dilekçesini Danıştay'a vermeden önce yaptığı açıklamada, iyileştirme zammı kararnamesinin memurlar arasındaki ücret makasını daha da açtığını söyledi. 
     Bu kararname ile 70 bin memura görev tazminatı verildiğini belirten Uğurlu, hükümetin düşük ücret alan memuru kapsam dışında bıraktığını, bunun da sosyal adalet ve sosyal devlet ilkesine aykırı olduğunu kaydetti. Hükümetin bu kararıyla demokratik ülkelerde 5 kat civarında olan memurlar arasındaki ücret farklılığının, Türkiye'de 11-12 kata çıktığını ifade eden Uğurlu, 2 milyon memurun göz ardı 
     edilerek ''üvey evlat muamelesi'' gördüğünü savundu. 
     Daha önce de aynı kararnamenin iptali ve yürütmenin durdurulması istemiyle Kamu-sen ve KESK'e bağlı Eğitim-sen sendikaları da Danıştay'da dava açmışlardı. 
     






</TEXT>
</DOC>
