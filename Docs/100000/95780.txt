<DOC>
<DOCNO> 95780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/15/son/sondun03.html </URL>
<DATE> 2002/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
New York'ta İkiz Kulelerin yeniden inşa edilmesi tartışılıyor... 
</HEADLINE>
<TEXT>

     New York'luların yaklaşık yarısının, 11 Eylül saldırılarında yerle bir olan Dünya Ticaret Merkezi ikiz kulelerinin yeniden inşasından yana olduğu, diğer yarısının karşı çıktığı belirlendi. 
     New York Post gazetesi tarafından yaptırılan kamuoyu yoklaması, kulelerin yeniden inşasına ''Evet'' diyenlerin oranının yüzde 48, ''Hayır'' diyenlerin oranının ise yüzde 50 olduğunu ortaya çıkardı. 
     Sakinlerin yüzde 2'si görüş belirtmedi. 
     İkiz kulelerin yeniden yapılmasını en fazla isteyenler Brooklyn'de oturanlar. Bu kesimdekilerin yüzde 65'i kulelerin yeniden inşa edilmesini istiyor. En az ''Evet'' oyu ise yüzde 33 ile Bronx bölgesinden geldi. 
     Kulelelerin yeniden yapılmasına ''Hayır' diyenler yüzde 67 ile Queens ve Bronx'ta oturanlar oldu. Staten Island'da oturanların yüzde 60'ı da kulelerin yeniden yapımına karşı çıktı. 
     İkiz kulelerin yapımına karşı çıkanlar, eski anıların canlanmasından, dev binalardaki işyerlerinin kiraya verilmesinde yaşanan zorluklara kadar çeşitli düşünceler ortaya attı. Buna karşılık, ''Kuleler yeniden dikilsin'' diyenler, ''Kentin görünümü bozuldu'', ''Kuleleri yeniden dikerek teröristlere bir mesaj verebiliriz'' ve ''Kuleler New York'un sembolüydü'' gibi görüşleri savundular. 
     





</TEXT>
</DOC>
