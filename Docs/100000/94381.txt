<DOC>
<DOCNO> 94381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/son/sondun04.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Endonezya'da gece kulübünde yangın 20 ölü 
</HEADLINE>
<TEXT>

     Endonezya'nın Güney Sumatra eyaletinde ünlü bir gece kulübünde çıkan yangında, ilk belirlemelere göre 20 kişi öldü. 
     Polis, eyalet başkenti Palemban'daki büyük bir karaoke barda dün gece çıkan yangının, kulübün 4 katını da sardığını bildirdi. 
     Yangının sabah söndürülebildiğini belirten polis, yapılacak aramalar sonucu yeni cesetler ortaya çıkmasından endişe edildiğini anlattı. 
     Kurtarma ekiplerinin, kulübün duvarını yıkarak içeride sıkışan insanların dışarı çıkmasına olanak sağladığı kaydedilirken, ölenlerden bazılarının, üst katlarda yayılan dumandan kaçmak için pencerelerden atlayanlar olduğu kaydedildi. 
     Polis, yangının elektrik kontağından çıktığının tahmin edildiğini belirtti. 
     Endonezya'da gece kulüpleri, internet kafeler ve sinema gibi yerlerde yangına karşı yeterli güvenlik önlemlerinin alınmadığı ve binalarda acil çıkış yerlerinin bulunmadığı eleştirileri yapılıyor. 
     





</TEXT>
</DOC>
