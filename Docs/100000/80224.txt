<DOC>
<DOCNO> 80224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/ekonomi/aeko.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Patronundan benzin isyanı 
</HEADLINE>
<TEXT>

Tüpraş Genel Müdürü, Rafineri çıkışı ucuz olmasına rağmen, Avrupa’dan yüzde 19 pahalı satılan benzin, Avrupa fiyatının yüzde 15 altında olursa ekonomi canlanır dedi 
     ANKARA Milliyet 

     Türkiye Petrol Rafinerileri AŞ Tüpraş Genel Müdürü Hüsamettin Danış, şu anda kurşunsuz benzinin rafineri çıkış fiyatının Avrupa’dan ucuz olmasına karşın pompa fiyatının Avrupa’nın yüzde 19 üzerinde olduğunu açıkladı. 
     4. Petrol Şurası’nda konuşan Danış, motorinin rafineri çıkış fiyatının Avrupa ortalamasına göre yine çok ucuz olduğunu ancak pompa fiyatının yüzde 2 daha yüksek olduğunu söyledi. Danış, "Türkiye’de akaryakıt fiyatları, Avrupa ortalamasının yüzde 10 - 15 altında olması halinde, ekonomik canlanma artacaktır" dedi. 
     
     Bayilerden protesto 
     Danış, "Kurşunsuz benzin pompa fiyatının içindeki rafineri payı, sadece yüzde 20.6’dır. Kalan yüzde 79.4’ü ATV, KDV ve bayi dağıtım payıdır" diye konuştu. 
     Petrol Şurası akaryakıt dağıtım payı tartışmasına sahne oldu. Başbakan Yardımcısı Mesut Yılmaz’ın sağlık gerekçesiyle şuranın açılışına katılmamasını protesto eden bayiler, dağıtım payının artırılmasını istedi. Enerji Bakanı Zeki Çakan ise akaryakıtta bu yılın ikinci üç aylık dönemi için uygulanacak dağıtım paylarının kararname ile yükseltildiğini söyledi. 
     Bayi k rlarının 6.5 centten 7 cente çıkarılması konusunda en az üç - dört kere Hazine ile geceyarılarına kadar görüştüğünü ifade eden Çakan, bu suretle k r marjının benzinde 6.5 centten 7 cente, motorinde de 8.5 centten 9 cente çıkarıldığını bildirdi. Çakan, "10 cent hiç bir zaman lüks değildir. Yerden göğe kadar haklısınız. Sıkıntılarınızı önce Hazine, sonra Sayın Başbakan ve yardımcılarına, sizlerle birlikte götürmeye hazır olduğumu bildirmek isterim" dedi. 
     
Devlet verdiği sözü tutmadı’      Petrol Ofisi AŞ PO Genel Müdürü Ertuğrul Tuncer, akaryakıt bayi ve dağıtım şirketlerinin k r marjının 5 Nisan’daki kararnameyle düşürüldüğünü, sektörün kazanılmış haklarının geri alındığını söyledi. 
     Tuncer, PO hisselerinin halka arzında, uluslararası yatırımcılara, "şirketin k rlılığını ve artacak paylarla bu k rların çok daha yükseleceğini" anlattığını ifade etti. Söz konusu kararnameyle tersi yapılarak, kendi sözlerinin tekzip edildiğini belirten Tuncer, bunun Türkiye’ye olan güvene zarar vereceğini dile getirdi. Türkiye’nin akaryakıt vergi yükünde İngiltere’den sonra ikinci olduğunu bildiren Tuncer, "Son bir yılda motorindeki vergi yükü, dolar bazında yüzde 103, benzinde yüzde 94 arttı. Türkiye, benzin ve motorinde, Avrupa’nın en pahalı ülkeleri arasına girdi" dedi. 
     



 EKONOMİ 

























</TEXT>
</DOC>
