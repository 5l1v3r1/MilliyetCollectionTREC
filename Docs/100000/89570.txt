<DOC>
<DOCNO> 89570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/spor/yozdilek.html </URL>
<DATE> 2002/06/13/ </DATE>
<TIME>  </TIME>
<AUTHOR> MEHMET ÖZDİLEK  </AUTHOR>
<HEADLINE>
Türk gibi oynayacaklar 
</HEADLINE>
<TEXT>

     Dünya Kupası sınavında beklenen performansının oldukça altında kalan milli takımımız, bugün Çin’e karşı tüm kozlarını sahaya yansıtacaktır. Sadece kazanmanın yetmeyeceği ve kaderlerinin Brezilya ile Kosta Rika arasında oynanacak maçın skoruna bağlı olduğunu bilen futbolcularımız, ilk iki maça oranla daha bilinçli, daha istekli olacaklardır. Bu kez büyük eksikliklerini giderecek ve Türk Milli Takımı gibi oynayarak sahadan farklı bir galibiyetle ayrılacaktır. Şenol Güneş, faturası ağır da olsa, bu iki karşılaşmada eksikleri ve yanlışları fazlasıyla gördü. Çin karşısında sahaya süreceği takımı bütün bu ince detayları düşünerek oluşturacaktır. Ayrıca futbolcular gibi o da bu maçın artık telafisi olmadığının bilincindedir. 
     



 SPOR 



































</TEXT>
</DOC>
