<DOC>
<DOCNO> 96352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/son/soneko37.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizcilik Bakanlığı'na Derviş'ten vize 
</HEADLINE>
<TEXT>

     Devlet Bakanı Kemal Derviş, Denizcilik Bakanlığı'nın kurulmasına ilişkin kanun tasarısını imzaladı. 
     imzaların tamamlanması dolayısıyla tasarı yakın bir gelecekte TBMM'ye sevk edilecek. İmzayı doğrulayan Devlet Bakanlığı kaynakları, Bakan Derviş'in "Kabinede Bakan sayısının azaltılması" yolundaki daha önce dile getirdiği görüşlerinin hatırlatılması üzerine, "Sayın Bakan Türkiye'de denizcilik sektörünün ekonomi açısından taşıdığı önemi biliyor. Bu nedenle tasarıyı imzaladı. Ancak kendisinin kabinenin küçültülmesi konusundaki görüşlerinde herhangi bir değişiklik yok. Sadece, aslında çok daha kapsamlı bir reformun bir parçası olan bu konuyu, içinde bulunulan seçim sürecinde gündeme getirmeyi uygun bulmuyor" değerlendirmesinde bulundular. 
     





</TEXT>
</DOC>
