<DOC>
<DOCNO> 51237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/yasam/ayas.html </URL>
<DATE> 2001/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınlar önce aşk’ der 
</HEADLINE>
<TEXT>

Filmde, karşı cinsin beynini okuyan adam, kadınların aklından geçenlerle söylediklerinin çok farklı olduğunu kavrıyor... Gerçek hayatta ise uzmanlar, kadınların farklı olarak ifade etmedikleri tek şeyin aşk’ olduğunu söylüyor 
     Kadınlar ne ister - 1 
Ayşegül Sönmez 

     Aktör Mel Gibson, Kadınlar Ne İster’ adlı filminde, Nick Marshall adında başarılı, çekici ve kendini beğenmiş bir reklamcıyı canlandırır. Başına gelen bir kaza sonucu kadınların aklından geçenleri okumaya başlayan Nick’in ilk fark ettiği şey, kadınların aklından geçenlerle, söyledikleri arasında derin uçurumlar olduğudur. 
     Uçuş Korkusu’ adlı kitabının yazarı Erica Jong, bunu doğrularcasına "Eğer erkekler bizim neye güldüğümüzü bilselerdi, bizimle hiç yatmazlardı" der. 
     
     Freud bile çözemedi 
     Psikanalizin babası Sigmund Freud da, tüm kariyerini kadınların ne istediğini aramakla geçirdi. Ve Freud’un, yıllar boyu yaptığı psikanalizler sonunda kadınların neyi, niye istediğiyle ilgili net bir yanıtı olmaması düşündürücü. Madonna, kadınların sıradan erkekler istediğini söylüyor "Erkekler de bu yüzden sıradan olmak için ellerinden geleni yaparlar" diyor. 
     Feminist bir tişört üzerinde yazan slogan, kadınların ne istediğini özetliyor "Kadınlar, sevilsin, ihtiyaç duyulsun, sözlerine kulak verilsin ve güvensin isterler... Ama erkekler Onlar futbol maçına bilet isterler." 
     
     Daha çok düşünüyorlar’ 
     Mel Gibson ise "Kadınların ne istediğini anlayabildiniz mi " sorusunu şöyle yanıtlıyor 
     "Erkeklerin düşüncelerini okuyabilseydik bu kriket sesi ve eklem kıkırtmalarından öteye gitmezdi. Kadınlar daha çok düşünüyor. Biz yataktan düşüp duşa girebiliriz. Onlar daha karmaşık. Ve bir de şu çocuk doğurma meselesi var. Yani evet, kesin olan bir şey var, o da, biz daha iyi idare ediyoruz." 
     
     Beklenti çok ama... 
     Kürşat Başar, "İdeal adam nasıl olmalı " sorusunu yanıtladığı bir yazısına "Benim anlayabildiğim kadarıyla ideal adam" diye başlıyor ve ekliyor "Bir kere yakışıklı, havalı esprili, zeki olacak. Bunların yanı sıra işinde, gücünde aklı başında, ailesine bağlı biri olacak. Asla başka kadınlara bakmayacak, ilgilenmeyecek. Hatta onlardan söz dahi etmeyecek." 
     Peki gerçekten kadınlar bunları mı istiyor Hazır kadınlarla ilgili kitaplar yok satıyor, onların selülitleriyle mücadelelerini konu alan filmler gişe rekorları kırıyor, aralarında yaptıkları geyik muhabbetleri erkeklerin bile dikkatini çekiyorken biz de soruyoruz "Kadınlar ne ister " 
     
Aslında güvenilmez erkekleri istiyorlar’      Yazar Ahmet Altan, kadın ile erkek arasındaki ilişkiyi sık sık masaya yatırdı. Tezleri, görüşleri, sözleri çok tartışıldı... Kadınların aslında güvenilmez bir erkek isteğini iddia eden Altan şöyle diyor "Kadınların yaşamak istedikleriyle yaşayabildikleri arasında çok ciddi bir fark var. Erkeklerin, kadınlara en sıkıcı gelen yanlarından biri de oyunu bilmemeleri. Kadınlar, her şeyi gizli, oyunlarla yapmak zorundalar. Kendilerine bir oyun arkadaşı istiyorlar. Ama böyle bir erkeğe bayıldıklarını asla söylemezler. Çünkü kadınların da bir resmi’ ideolojisi resmi’ söylemi var, erkeklere karşı kullanılan... Ama resmi’ konuşmalarıyla gerçek düşünceleri her zaman aynı değil. Hep Ben güvenilir bir erkek isterim’ diyorlar. Resmi’ söylemleri bu. 
     Asıl istedikleri o güvenilmez erkek tipi. Korkmaları bundan. Güvenilmez erkek onları çekiyor ama aynı zamanda onları korkutuyor. Sadece kadınlar için değil bu erkekler için de geçerli ama bu kadınlarda daha yoğun ortaya çıkıyor." 
     
İlişkilerinin arkasına saklanıyorlar’      Uzman psikolog Barbara De Angelis, Kadınlar Erkeklerin Neyi Bilmesini İster ’ adlı kitabında kadınlar hakkındaki en temel gerçeği şöyle özetliyor "Onlar için birinci planda aşk vardır." 
     Biz de psikolog Mine Özgüzel’e kadınların neden önce aşk dediklerini, aşkın arkasına saklanıp saklanmadıklarını eğer saklanıyorlarsa erkekleri ne zaman sobeleyeceklerini sorduk... 
     
Kadının duygusal öncelikleri nelerdir 
     Kadınlar, kalıtsal özellikleri ve doğal eğilimlerinin paralelinde düşüncelerini erkekte, evlilikte ya da annelikte toplarlar. Bunlar sevilmek, korunmak ve doğurmaya karşılık gelir. Temelde amaç, bir erkeği sevmeyi, onun tarafından sevilmeyi yani ataerkil kadın ülküsünü dile getirmektir. 
     
Kadının hayattaki önceliklerinde neden aşk birinci sırada 
     Bir erkeği sevmek, ona aşık olmak ataerkil kadın ülküsünün ana konusu. Burada sorun, kadının bir sevgiye kilitlenmesi ve sevilme ihtiyacı değil. Kadın bu rolü oynarken başka şeyler yaşıyor. Bu başka şey de kendisi olmak, varoluşunu gerçekleştirmek adına vermesi gereken mücadeleden kaçmak. Bir erkeğin olma, sevme, sevilme ve aşk düşüncesi, kadının hayatındaki diğer bütün düşüncelerini tamamen sömürüyor, yok ediyor hatta zaman zaman saplantıya dönüşüyor. Bu saplantı nedeniyle sahip olduğu uğraşlar, yetenekleri ve ilgi alanlarının hiçbir anlamı kalmıyor. Daha önce var olan alışkanlıkları da boş uğraşlar haline geliyor. Yazık ki kadınlar bu sevgi kilitlenmesini yaşarken kendilerini yok ettiklerinin farkında değiller. 
     
Yani kadın aslında aşkın arkasına mı gizleniyor 
     Evet. Bu sayede kendilerini yok edip, kendileri gibi olamıyorlar. Dahası kendilerini yaratamıyorlar. Bu yüzden erkeklerle ilişkilerini de zorla’ öne çıkarıyorlar. Yüzeysel yaklaşımlarından cinsel ilişkilerine değin, erkeklerin yaptıklarını ve yapmadıklarını tartışıyor, kendilerini sevip sevmediklerinin hesaplarıyla uğraşarak vakit kaybediyorlar. Yorulmak bilmeden sevilip sevilmediklerine dair detaylarda uzun uzun hesaplar yapıp, acı çekiyorlar. Farklı bir konuya kaçmaya çalıştığınızda da sizi susturmak istercesine donuk, uzak bakışlarla bakıyorlar. 
     
Kadının kendi varoluşunu gerçekleştirmekten kaçmak istemesi niye 
     Öncelikle, kendini gerçekleştirmesi gerektiğinin bilincinde değil. Bu bilince vardığında da bunu nasıl yapacağı bilgisinden yoksun. Ama esas olarak kendine döndüğü zaman göreceği gerçekten korkuyor, bu yüzden de kaçıyor. 
     
Bu kaçışta aşkın, erkekle kurduğu ilişkinin arkasına sığınması niye 
     Çünkü ataerkil kadın ülküsünde toplumsal yapı ona kadın olmayı, anneliği müspet olgu olarak veriyor. Bir erkekleri olmalı, bu erkek duyarlı ve sevecen olmalı, zamanının hepsini kadına ayırmalı ama bunun yanında yoğun bir biçimde iş hayatında varlık göstermeli, başarılı olmalı. Aslında sevgi beklentisiyle ilgili bütün bu ayrıntılar, kadının kendisinde yaşamak, görmek istediği şeyler. Ne var ki sevgide yaşamak istediklerini, kendi içinde değil de erkeğin vereceği sevgide araması, kadını hayal kırıklığına, o hayal kırıklığı da ilişkiden ilişkiye sürüklüyor. 
     
Erkeklerin, kadınları çıldırtan 10 hali      1- Gizemli kılığına bürünmeleri Sorularınıza asla net cevap vermezler. Sanki insanlığı kurtarmak için görevlendirilmişlerdir de, size bile sır verememektedirler. 
     2- Tartışmaya üşenmeleri Tartışmaktan bucak bucak kaçan erkek hali kadınları çıldırtır. "Ben buna bile üşenen bir insanla ilişkiye nasıl girdim " diyen kadın, kendi kendini yer bitirir. 
     3- Sessiz oturmaları Siz anlatırsınız, o dinler. Suratınızın ortasına da bön bön bakar. Soru sorarsınız, cevap alamazsınız. Kendi kendinize konuştuğunuzu fark eder ve "Ne kadar boş konuşuyorum tanrım" diyerek susarsınız. 
     4- Dertlerini anlatma özürlü oluşları Bir şeyler söylemeye çalışır ama bir türlü derdini anlatamaz. Sizden bir şey istemediğini söyler ama gerçek bu değildir. Gerçeğin böyle olmadığını bilirsiniz ama ağzından da doğru cümleler çıkmadığı için onun rahatsızlığı sizin ilişkinize bulaşır. 
     5- Volkan gibi patlamaları Durup dururken birdenbire bağırmaya başlarlar. Sinirlenecek bir şey yok gibidir ama... Durduk yerde eski defterler açılır. Bugüne kadar takmadığını sandığınız her şeyi kafasına takmıştır 
     6- Tartışmanın tam ortasında çekip gitmeleri "Seninle bu şekilde konuşamam" derler ve ne şekilde konuşabileceklerini belirtmeden çekip giderler. 
     7- Emir vermeleri Kendilerini sizin patronunuz sanarlar. Filmi, yemek yemeyi, yapmayı, giyinmeyi, sporu ve müziği, her şeyi sizden daha iyi bildeklerini iddia ederler. 
     8- Hislerle dalga geçme huyları "Tamam senin terapi saatin geldi" diyerek siz içli bir konuşmanın tam ortasındayken sizinle dalga geçerler. İleri gider, sen bugün "Prozac’ını almadın mı " diyerek iyice asap bozarlar. 
     9- Aşırı önlem almaları Kavga çıkmasını önlemek amacıyla yalan söylerler. Size "Arkadaşlarla içmeye gittik" yerine "İşte toplantı var" derler. Sonra siz gerçeği öğrendiğinizde şöyle söylerler "Hayatım sana söylesem kavga ederdik bunu istemedim." 
     10- Ağlama karşısında anlayışsız tavırları "Bu haline gerçekten dayanamıyorum" demeleri, "Ne zaman büyüyeceksin, 60’ında mı " diye sormaları. 
     
     YARIN 

</TEXT>
</DOC>
