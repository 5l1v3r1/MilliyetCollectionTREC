<DOC>
<DOCNO> 76836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/son/sonspo14.html </URL>
<DATE> 2002/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor 0 - Diyarbakırspor 1 İlk yarı sonucu 
</HEADLINE>
<TEXT>

     Stat Atatürk. 
     Hakemler Selçuk Dereli xx, İsmail Köse xx, Tekin Lenk xx. 
     Denizlispor Süleyman x, Alper x, Hakan Çimen xx, Bülent xx,Ali Tandoğan xx, İlyas x, Levent xx, Serdal xx, Timuçin xx, Veysel x, Coşkun x. 
     Diyarbakırspor Şenol xx, Ömer xx, Birol xxx, Murat xx, Bülent xx, Deniz xxx, Ergin xx, Celaleddin xx, Da Silva xx, Fazlı xxx, Kona xx. 
     Gol Dk. 23 Deniz. 
     Sarı kartlar Dk. 42 Birol, Dk. 44 Kona Diyarbakırspor . 
     Birinci Süper Lig'de Diyarbakırspor deplasmanda Denizlispor karşısında ilk yarıyı 1-0 önde tamamladı. 
     Bu karşılaşmadan 3 puan alarak, tehlikeli bölgeden tamamıyla uzaklaşmayı hedefleyen Denizlispor maçtan önce yağan yağmurun ağırlaştırdığı sahada istediği oyunu sergileyemedi. Ev sahibi takım özellikle orta alanda oyuna hakim olamayınca etkili ataklar geliştiremedi. 
     Diyarbakırspor ise Fazlı-Kona ikilisiyle kontrataklar yaptı. Özellikle Fazlı'nın başarılı oyunu konuk takıma golü getiren önemli etkenlerden biri oldu. 
     13. dakikadaki Denizlispor atağında Alper'in kale içine havalandırdığı topu Veysel, Timuçin'e bıraktı. Bu futbolcunun vuruşunda top ağlara gitti ancak ''ofsayt'' gerekçesiyle gol olarak değer kazanmadı. 
     18. dakikadaki Diyarbakırspor atağında Celaleddin'in vuruşunda, kaleci Süleyman'ın dokunduğu top üst direkten geri döndü. Savunma oyuncuları tehlikeyi uzaklaştırdı. 23. dakikada Diyarbakırspor'un golü geldi. Fazlı'nın sol kanattan taşıyıp ortaladığı topa Denizlispor defansı müdahale edemeyince kaleciyle karşı karşıya kalan Deniz'in vuruşunda top filelere gitti 1-0. 
     34. dakikada Fazlı'nın derinlemesine pasında kaleci Süleyman topu ıskalayınca, Kona mutlak bir pozisyon yakaladı. Ancak bu oyuncu kaygan zeminde dengesini kaybedip yere düşünce, Denizlispor savunması yetişti ve topu uzaklaştırdı. 
     İlk yarı, Diyarbakırspor'un 1-0 üstünlüğüyle kapandı. 
     






</TEXT>
</DOC>
