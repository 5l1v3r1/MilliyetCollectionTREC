<DOC>
<DOCNO> 87563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/02/son/sontur12.html </URL>
<DATE> 2002/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Utandıran soyisimler... 
</HEADLINE>
<TEXT>

     Şanlıurfa'nın Siverek İlçesi'nde, 1 yılda yaklaşık 300 kişi, soy ismini değiştirmek için mahkemeye başvurdu. Vatandaşlar, ''Eşekçalan, Delidolu, Kazma, Açoğlu ve Kazma'' gibi soy isimleri değiştirmek istiyor. 
     Siverek Asliye Hukuk Mahkemesi yetkilileri, 1 yılda mahkemelerine, 300 kişinin başvurarak soy isimlerinin, cemiyette alay konusu olduğunu ve bu nedenle değiştirmek istediklerini bildirdiler. 
     Avukat Şehmus İnal, soy isimlerini değiştirmek isteyenlerin büyük çoğunluğunun, bulundukları mevki nedeniyle soy isimlerini değiştirmek istediğini belirterek, şöyle konuştu 
     ''Soy ismini değiştirmek isteyenler arasında yaşlı olanlarda var. Aslında bu kişiler, Soy İsim Kanunu çıktığından bu yana aynı soy ismi taşıyorlar. Ama son yıllarda GAP'la birlikte bulundukları sosyal mevki değişti. Dolayısıyla taşıdıkları soy ismin alay konusu olması onları rencide etmeye başladı. Soy ismini değiştirmek isteyenlerin ortak gerekçesi, 'Soy ismimden utanıyorum' oluyor. Bu nedenle de soy isimlerini değiştirilyorlar. 
     Vatandaşların mahkemeye başvurarak değiştirmek istedikleri soy isimlerden bazıları şöyle ''Eşekçalan, Delidolu, Öküzbakan, Devebakan, Boynukara, Yanbakan, Devci, Aç, Açoğlu, Yavru, Sinek, Çakal, Barsakcı, Ot, Kazma, Fincan, Keçi, Atlı, Kucur ve Yanmış'' 
     





</TEXT>
</DOC>
