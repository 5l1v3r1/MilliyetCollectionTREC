<DOC>
<DOCNO> 86423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/son/sontur14.html </URL>
<DATE> 2002/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kosova'dan kız kaçırdı, Kapıkule'de yakalandı... 
</HEADLINE>
<TEXT>

     Kosova'da ''Türk Barış Gücü''nde görev yaptığı sırada aşık olduğu Kosovalı kızı kaçıran Türk genci, kızın babasının Edirne İl Jandarma Komutanlığı'nı araması sonucu, kız ile birlikte Kapıkule Sınır Kapısı'ndan yurda giriş yaptıktan sonra yakalandı. İki sevgili jandarmada gözaltında tutuluyorlar. 
     2001 yılında Kosova'nın 
     Prizren kentinde Türk Barış Gücü'nde askerlik görevini yapan Osman Sevinç 22 , tanıştığı Serdan Kervan'a 18 aşık oldu. Askerlik görevini tamamladıktan 6 ay sonra pasaport çıkartan ve Kosova vizesi alan Sevinç, sevdiği kız ile görüşmek üzere Kosova'ya gitti. Sevdiği kızla Türkiye'ye kaçmak için anlaşan Sevinç, otobüsle Kapıkule Sınır Kapısı'ndan yurda giriş yaptı. 
     Kızının kaçtığını anlayan Kosovalı baba Sani Kervan, Edirne İl Jandarma Komutanlığı'nı arayarak, olayı bildirdi. 
     Kapıkule Sınır Kapısı ile Edirne karayolu arasında önlem alan jandarma ekipleri, yolcu otobüsünde yaptıkları kontrolde, Osman Sevinç ile Serdan Kervan'ı yakaladılar. 
     Sevinç, A.A muhabirine yaptığı açıklamada, sevdiği kızla birlikte memleketi Karabük'e gitmeyi amaçladıkladıklarını belirterek, ''Sevdiğim kızın şu an 18 yaşını doldurmasına 2 ay kaldı. İkimizde gece boyunca uyumadık ve yorgunuz. Üzerimizdeki baskı bizi etkiliyor. 
     Ne olacağını bilmiyoruz. Korkuyoruz. Bizi birbirimizden ayırmasınlar'' dedi. 
     Jandarmada gözaltında tutulan iki sevgiliyle ilgili soruşturma sürüyor. 
     





</TEXT>
</DOC>
