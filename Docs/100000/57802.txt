<DOC>
<DOCNO> 57802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/18/son/sontur13.html </URL>
<DATE> 2001/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Trakya'da hayat felç... 
</HEADLINE>
<TEXT>

     Trakya'da kar yağışı ve soğuk hava etkisini arttırarak sürdürüyor. Kar yağışı ve buzlanma nedeniyle Trakya'da 17 ilçe ve 552 köy yolu ulaşıma kapandı. Hava sıcaklığındaki düşüş nedeniyle Tunca Nehri buz tutarken, Tekirdağ'da ilköğretim okulları ve liselerde öğretim 19 Aralık Çarşamba günü 1 gün, Edirne'de ise 19 ve 20 Aralık tarihlerinde olmak üzere 2 gün süreyle tatil edildi. 
     Kötü hava koşulları ile şiddetli kar ve soğuk hava nedeniyle Edirne'de kriz masası oluşturuldu. Vali Fahri Yücel başkanlığında, DSİ, jandarma, emniyet, milli eğitim, köy hizmetleri ve karayolları yetkilileri biraraya gelerek son durumu değerlendiriyor. 
     Edirne Valisi Yücel, ilköğretim ve liselerde eğitimin 19 ve 20 Aralık tarihlerinde tatil edildiğini belirterek, şöyle dedi 
     ''İlimizdeki yoğun kar yağışı ve soğuk hava etkisini sürdürüyor. 
     İlimizdeki tüm köy yolları ile ilçe yolları ulaşıma kapalı. 
     Edirne-İstanbul arasındaki ulaşımın sağlandığı TEM Otoyolu ile D-100 karayolu da kapalı. İlimizde karayollarında masur kalan çok sayıdaki araç kurtarıldı. Ancak, İpsala Sultan Köyü yakınlarında dün aşamdan beri mahsur kalan ve içinde 4 kişinin bulunduğu otomobile ulaşılamadı. 
     Bu aracı kurtarmak için bölgeye giden aralarda mahsur kalıyor. Zorunlu haler dışında vatandaşların araçlarıyla yola çıkmamalarını istiyoruz.'' Edirne'de 252 köy yoluyla 8 ilçenin karayolu ulaşıma kapandı. 
     Yoğun kar ve buzlanma nedeniyle Edirne-İstanbul arasındaki TEM Otoyolu'ndan da ulaşım yapılamıyor. Kapıkule Sınır Kapısı'na ise ulaşım tek şeriten sağlanıyor. 
     Hava sıcaklığının eksi 7 dereceye düşmesi nedeniyle Tunca Nehri de buz tuttu. 
     Keşan'da, Paşayiğit Köyü yakınlarında 21 yolcunun bulunduğu otobüs mahsur kaldı. Keşan İpsala karayolunda da 5-6 özel aracın mahsur kaldığı ve bu araçlara karayolları ekiplerinin ulaşmak için çalımalarını sürdürdükleri bildirildi. 
     Keşan-İpsala karayolu arasında karayollarına ait 3 kar aracı kara saplanarak mahsur kaldı. Aracın personeli askeri birliktler tarafından kurtarıldı. Bu arada donmak üzere olan Ali Duran 70 , Keşan Devlet Hastanesi'nda tedavi altına alındı. Keşan-Enez karayolunda ise Siğilli Köyü yakınlarında 2 greyder, 1 kepçe ve içinde 40 yolcunun bulunduğu otobüs kara saplanarak, mahsur kaldı. Askeri birliklere bağlı araçlar ve personel mahsur kalanları kurtarmak için çalışmaya başladılar. 
     İpsala'da olumsuz hava koşulları nedeniyle 6 belde ile 18 köye elektrik verilemiyor. 
     
     Sürücülere uyarı 
     Kar yağışı ve soğuk havanın etkisini sürdürdüğü Tekirdağ'da ise Vali Cemalletin Sevim tarafından yayınlanan yazılı açıklamada, il genelinde ilköğretim ve liselerde 19 Aralık Çarşamba günü başlayacak eğitimin 1 gün süreyle tatil edilidiği bildirildi. 
     Vali Sevim, yoğun kar yağışı ve olumsuz hava koşularının devam ettiğini hatırlatark, şöyle dedi 
     ''Bu nedenle ilimizden yola çıkacak olan veya ilimiz sınırları içindeki yolları kullanarak trafiğe çıkacak vatandaşlarımızın yolların trafiğe açık olup olmadığını güvenlik birimlerinden veya karayollarından öğrenmeden kesinlikle yola çıkmamaları gerekmektedir.'' Tekirdağ Valisi Sevim, il gegenelinde 200 köy yolu ile Çorlu ve Marmara Ereğlisi dışındaki ilçe yollarının ulaşıma kapalı olduğunu bildirdi. Hayrabolu-Tekirdağ, Hayrabolu Muratlı ve Muratlı-Tekirdağ arasındaki karayollarında mahsur kalan araçlardaki toplam 211 kişinin, yakındaki yerleşim merkezlerine getirildiğini kaydeden Vali Sevim, ''Bu kişiler köylerde, çiftliklerde barıntırılıyor. karayolları, köy hizmetleri, DSİ ve Orman İşletmesine bağlı ekipler yol ama çalışmalarını sürdürüyorlar. Ancak tipi şeklinde süren kar yağışı nedeniyle çalışmalar güçlükle yapılıyor. Açılan yolarda kısa sürede kapanıyor'' dedi. 
     Tekirdağ'ın Malkara ilçesinde 15 Aralık Cumartesi günü saat 12.00'da başlayan ve devam eden kar yağışı ve zaman zaman şiddetli 
     fırtına nedeniyle evlerin önünde 1,5 metreye ulaşan kar yığınları oluştu. 
     
     185 yolcu köye sığındı 
     Zorunlu haller dışında vatandaşların evlerinden dışarıya çıkmadığı ilçede, yolların kar ve buzlanma nedeniyle kapanması nedeniyle 70 köy ile Kozyörük, Sağlamtaş ve Balabancık beldelerine ulaşılamıyor. Bu arada, İstanbul'dan Çanakale'ye gitmekte olan 5 yolcu otobüsü, yoğun kar yağışı ve buzlanma nedeniyle 185 yolcusuyla Malkara'da mahsur kaldı. Çavuşköy yakınlarında mahsur kalan 1 otobüsün 35 yolcusu da Malkara Belediyesi'nin araçlarıyla alınarak, ilçedeki otellere yerleştirildi. Kadıköy yakınlarında mahsur kalan 4 otobüsün 150 yolcusu ise Kadıköylü vatandaşlar tarafından konuk ediliyorlar. 
     Erkekler kahvehanelerde, kadın ve çocuklar ise evlerde barındırılıyor. 
     Kadıköy Muhtarı Muhammer Birsel yolda mahsur kalan otobüslerin yanı sıra 20 kadar özel aracında olumsuz hava koşulları nedeniyle yolda kaldığını bildirdi. 
     Malkara Kaymakamı Fikret Dayıoğlu, Köy Hizmetleri'nin kar yağışının yoğun bir şekilde sürmesi nedeniyle yolları açma çalışması yapamadığını belirtti. 
     İlçe merkezinde kar kalınlığının 69 santimetreye ulaştığı Malkara'da, son 25 yılın en şiddetli kışının yaşandığı bildirildi. 
     
     Kırklareli'de 100 köy yolu ulaşıma kapandı 
     Kar yağışı ve aşırı soğuk Kırklareli'de de etkili oluyor. 
     Kırklare'de 100 köy yolu ile Saray, Vize ve Demiköy ilçelerinin karayolu ulaşıma kapandı. Dereköy Sınır Kapısı'nda ulaşım ise güçlükle yapılıyor. 
     Kırklare'nin Dereköy beldesinde Kırklareli'ne giden Ahmet Taş yönetimindeki 39 T 0136 plakalı taksi yolda mahsur kaldı. Araç yolcularıyla bilikte karayolları ekilerinin müdahalesi sonucuda kurtarıldı. 
     Dereköy Sınır Kapısı'ndan da ulaşım güçlükle yapılırken, sınır kapısından ulaşımın sağlandığı yolun kısa bir sürede kapanabileceği bidiriliyor. 
     Demiköy ilçe merkezi ile 1 belde ve 43 köye dün geceden itibaren, elektrik verilemiyor. 
     






</TEXT>
</DOC>
