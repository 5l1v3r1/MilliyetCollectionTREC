<DOC>
<DOCNO> 58636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/23/son/sontur11.html </URL>
<DATE> 2001/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni bir yağışlı hava geliyor 
</HEADLINE>
<TEXT>

     Türkiye yarın, Orta Akdeniz'den gelen yeni bir yağışlı havanın etkisine girecek. Yağışlar, Marmara ve Ege'de etkili olacak. Yurdun batı ve orta bölgelerinde ise kuvvetli lodos görülecek. Hava sıcaklıkları ise yarın Trakya'da, daha sonra kuzey ve iç kesimlerde 6-8 derece azalacak. 
     Devlet Meteoroloji İşleri Genel Müdürlüğü'nden yapılan ''Meteorolojik Uyarı''ya göre, Türkiye yarın, Orta Akdeniz üzerinden gelen yeni bir yağışlı havanın etkisi altına girecek. Bu gece Ege kıyılarında başlayacak yağışlar, yarın batı bölgelerinde, 25 Aralık Salı günü yurdun büyük bir bölümünde, 26 Aralık Çarşamba günü ise yurdun doğusunda devam edecek. 
     Yağışlar yarın Marmara'da etkili olmak üzere yağmur ve sağanak, zamanla Trakya'da karla karışık yağmur ve kar şeklinde olacak. Sağanak yağışların yarın geceden itibaren Ege bölgesinde etkili olması bekleniyor. 
     Bu gece yurdun batı bölgelerinde kuvvetlenecek lodos, önce Marmara ve Ege'de, Salı günü güney ve orta bölgelerde zaman zaman ''fırtına'' şeklinde esecek. 
     Hava sıcaklıkları yarın Trakya'da, daha sonra kuzey ve iç kesimlerde 6-8 derece azalacak. 
     Meteoroloji uzmanları, batı ve orta bölgelerde kuvvetli lodos ile Marmara ve Ege'de beklenen etkili yağışların meydana getireceği olumsuz şartlar nedeniyle ilgililerin ve vatandaşların tedbirli olmalarını istediler. 
     Bu değerlendirmelere göre, önümüzdeki üç gün içinde yurtta hava durumu şöyle olacak 
     Yarın Marmara, Ege, Batı Akdeniz, İç Anadolu'nun batısı ile Batı Karadeniz yağışlı. Yağışlar, Marmara'da etkili olmak üzere yağmur ve sağanak, Trakya'da zamanla kar şeklinde olacak. Batı kesimlerde lodos etkili olacak. 
     25 Aralık Salı Doğu Karadeniz ile Doğu ve Güneydoğu Anadolu'nun 
     doğusu dışında kalan tüm yurt yağışlı. Yağışlar, Ege'de etkili olmak üzere yağmur ve sağanak, Trakya, Kuzey Ege'nin iç kesimleri ile Batı Karadeniz'in iç kesimlerinde karla karışık yağmur ve kar şeklinde bekleniyor. Lodos yurdun güney ve orta bölgelerinde zaman zaman fırtına şeklinde esecek. 26 Aralık Çarşamba günü Orta ve Doğu Karadeniz, İç Anadolu'nun doğusu, Doğu Karadeniz ile Doğu ve Güneydoğu Anadolu bölgeleri yağışlı. Yağışlar, yağmur ve sağanak, Orta ve Doğu Karadeniz'in iç kesimleri, İç Anadolu'nun kuzeydoğusu ile Doğu Anadolu'nun kuzey ve doğusunda karla karışık yağmur ve kar şeklinde olacak. 
     






</TEXT>
</DOC>
