<DOC>
<DOCNO> 74056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/son/sonspo26.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İlhan Mansız "Kongreden sonra Sinan Engin'in kalmasını isterim" 
</HEADLINE>
<TEXT>

     Beşiktaş'ın golcü futbolcusu İlhan Mansız, internette taraftarlarla sohbet etti. 
     Kendisine ait web sitesi ''ilhanmansiz.org''da ''chat'' yapan İlhan, bir taraftarın sorusu üzerine, Galatasaray maçından sonra hüngür hüngür ağlamadığını belirterek, ''Ancak sinirimden reklam panolarını ve soyunma odası dolaplarını tekmelediğim doğru. Ben küçüklüğümden beri Beşiktaşlıyım'' dedi. 
     Söyleşi sırasında Beşiktaş'ta bu sezon çifte şampiyonluk hedeflediğini belirten İlhan Mansız, Avrupa'da Almanya, İspanya ve İtalya liglerinde oynamak istediğini söyledi. 
     İlhan, kongreden sonra da menajer Sinan Engin'in takımda kalmasını istediğini, gol kralı olmak gibi bir iddiası bulunmadığını, şampiyonluğun daha önemli olduğunu bildirdi. 
     Hedefinin Beşiktaş forması altında çifte şampiyonluk yaşamak, Avrupa Şampiyonlar Ligi'nde başarılı olup, ondan sonra Avrupa'ya gitmeyi düşündüğünü kaydeden İlhan Mansız, bir taraftarın ''Hollanda-Şili maçında oynayacak mısın '' sorusuna, ''Ne Hollanda ne de Şili vatandaşı olmadığımdan dolayı bu maçta oynamayacağım, ama Şenol hocam görev verirse oynamam demem'' diye esprili bir yanıt verdi. 
     






</TEXT>
</DOC>
