<DOC>
<DOCNO> 57088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/ekonomi/eko03.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
HOŞ GELDİN AY-CELL 
</HEADLINE>
<TEXT>

Bugün ilk kez abonelerine alo’ dedirtecek olan Ay - Cell’in Genel Müdürü Mehmet Ekinalan, 2002 yılında 2 milyon aboneye ulaşacaklarını söyledi 
     ŞÜKRÜ ANDAÇ 

     ABD’den Omni Communication şirketinden transfer edilerek, Türk Telekom’un GSM 1800 şirketi Ay - Cell’in genel müdürlüğüne atanan Mehmet Ekinalan, Ay - Cell’in 2002’ye hızlı gireceğini, yıl ortasına kadar bütün Türkiye’yi kapsama alanına alarak abone sayısını 2 milyona ulaştıracaklarını söyledi. 
     Telekom’un şirketi olmaları avantajını kullanacaklarını belirten Ekinalan, "Telekom unsurunu rekabet kuralları içinde kullanabiliriz. Ancak haksız rekabet yapmayacağız" dedi. 
     
Engelliyorlar      Aria ve Ay - Cell’in piyasaya girişi ile birlikte Turkcell ve Telsim’in ara bağlantı ücretini 1.4 centten 20 cente yükselttiğini belirten Ekinalan, "Eski operatörler piyasaya hakim oldukları için fiyatları istedikleri gibi belirliyorlar. Biz de bu 20 cente göre tarifelerimizi belirlemek zorunda kaldık. İki operatör de bu yolla fiyatların düşürülmesini engellemeye çalışıyor. Başlangıçta, devlet, bu iki operatör yola çıkarken küçük çocuğu destekleyelim’ demiş. Ancak şu anda Telekom’un 18 milyon, iki operatörün 16 milyon abonesi var. Çocukluğu kalmamış, ikisi de yetişkin. Bu modeli bitirin diyoruz. Böyle teşvik istemediğimiz gibi, 20 centlik ücreti kabullenmek zorunda kalıyoruz" dedi. 
     
Uzun bir süreç’      Aria’nın, girişinden bu yana çok büyük bir başarı sağlamış olmakla birlikte, uzun vadede durumun değişebileceğini belirten Ekinalan, daha sonra şunları söyledi 
     "Bu uzun bir süreç. Biz 2002 sonunda 2 milyon civarı bir abone hedefliyoruz. Şu an yedi ilde varız. 2002 yılı ortasında tüm şehirleri kapsayacağız. Bugüne kadar 130 milyon dolar yatırım yaptık. Şu an sonuçlanacak bir ihalemiz var. Tüm altyapı yatırımlarını tek bir şirketle yapmak istiyoruz. 4 - 8 bin arasında baz istasyonu kuracağız. Bu da 500 milyon dolara kadar çıkabilecek bir yatırım." 
     
Ulusal dolaşımda anlaşamadık’      Roaming’de ulusal dolaşım Turkcell ve Telsim ile görüşmelerin devam ettiğini, ancak şu ana kadar bir sonuç alamadıklarını belirten Ekinalan, "Alınaca gibi de gözükmüyor. 100 milyon dolar civarında bir bedel istiyorlar. Aslında temel sorun tüketicilerin nasıl bir rekabetle karşı karşıya kalacakları. Biz roaming yaparsak, şu an servis götüremediğimiz yerlere servis götürecek ve oralarda rekabet yaratacağız. Buralarda bizim yatırımımız olmayacak. Bundan dolayı biz roamingden herhangi bir k r etmeyi ummuyoruz" dedi. 
     
1.5 milyar dolarlık yatırım      505 erişim kodu ile hizmet verecek olan Ay - Cell, GSM 1800 bandında konuşturacak. Altyapı için ilk ihaleyi gerçekleştiren Ay - Cell, baz istasyonları için 130 milyon dolarlık yatırım yaptı. Bu yatırım diğer teknik yatırımlarla birlikte ilk başta 500 milyon dolara ulaşacak. Ancak Ulaştırma Bakanı Oktay Vural, 2 milyon abone hedefine göre hızlandırılması beklenen yatırımların 2002 yılı sonuna kadar 1.5 milyar dolara ulaşacağını söyledi. 
     
Avrupa usulü pazarlama      Türk Telekom’un Ay - Cell’in ana bayisi olduğunu belirten Ekinalan, Telekom’un bütün kanallarını kullanacaklarını söyledi. Ayrıca Koç ve OYAK ile pazarlama konusunda görüştüklerini belirten Mehmet Ekinalan, "Bu konuda süreç devam ediyor. Kapasiteyi en kısa sürede nakde dönüştürmek istiyoruz" dedi. Yarından itibaren Telekom’un dışında 161 bayi açacaklarını belirten Ekinalan, pazarlamada Avrupa’da uygulanan yöntemleri kullanmak istediklerini söyledi. 
     



 EKONOMİ 



















</TEXT>
</DOC>
