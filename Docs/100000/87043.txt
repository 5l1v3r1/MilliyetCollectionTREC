<DOC>
<DOCNO> 87043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/son/sontur11.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
DSP "Türkiye'nin Başbakanlık sorunu şu anda yok" 
</HEADLINE>
<TEXT>

     DSP Genel Başkanı Yardımcısı Zeki Sezer, ''DSP'nin genel başkanlık, Türkiye'nin de başbakanlık sorunu yok'' dedi. 
     Sezer, inceleme ve ziyaretlerde bulunmak üzere geldiği Zonguldak'ta, gazetecilerin sorularını yanıtladı. Sezer, kendisinin yıllardır partisinin her kademesinde çalıştığını ve DSP'nin de çok sağlam oturmuş bir örgüt yapısı olduğunu söyledi. 
     DSP'nin demokrasiyi ve ülke yönetimini sorumluluk çizgisi içinde yaptığını, bunun da kamuoyu tarafından bilindiğini anlatan Sezer, şunları kaydetti 
     ''Ben diyorum ki, DSP'nin genel başkanlık, Türkiye'nin de başbakanlık sorunu şu anda yok. Ayrıca, partimiz içinde liderlik yarışı gibi bir şey olmaz. Böyle bir karar aşamasına gelindiğinde, tabii ki değişik kişiler görev almak isteyebilir, ama o günü geldiğinde yapılır. Başka partilerde olduğu gibi, bizde şimdiden yıpratıcı çalışmalar olmaz. Yani DSP, günü geldiğinde gerekli çalışmayı yapar. Bugün başımızda genel başkanımız var, bizim genel başkanlık sorunumuz yok. Genel başkanımız, seçimle geldiği bütün görevlerden kendi isteği ile ayrılan tek siyasi liderdir.'' 
     
     ''ERKEN SEÇİM SÖZ KONUSU DEĞİL'' 
     DSP Genel Başkan Yardımcısı Sezer, siyasi nedenlerle erken seçimler gündeme getirilerek programların yarıda bırakıldığını, bunun geçmişte de örneğinin yaşandığını belirterek, şunları söyledi 
     ''Erken seçim söz konusu değil, söz konusu da olmamalı. Bu ülkede defalarca ekonomik programlar uygulanmaya başlandı. Hiç kimse uygulanan programlar uğruna, vatandaşımızın çektiği sıkıntıları boşa çıkartacak tutum içine girmemeli. Şu anda yapılmakta olan ekonomik istikrar programı uygulamasını sonuna kadar götürmezsek, bugüne kadar çektiğimiz sıkıntılar yanımıza kar kalacağı gibi daha büyük sorunlar da artacaktır. Her dönemde böyle olmadı mı Seçimler gündeme geldiğinde, programlar tamamlanmadığından enflasyonda daha büyük artış ve ekonomik sıkıntılarla karşılaştık. Bu program, sonuna kadar götürülmeli. Erken seçimden kimsenin korktuğu yok, kişisel anlamda. 
     Seçim havasına girdiğimizde bürokrasisinden siyasetcisine, hiçbir şey olmamış gibi çalışılacağını mı düşünüyorsunuz '' 
     





</TEXT>
</DOC>
