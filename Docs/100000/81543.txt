<DOC>
<DOCNO> 81543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/ekonomi/eko01.html </URL>
<DATE> 2002/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İşadamlarına ilk mesajlar 
</HEADLINE>
<TEXT>

DTP’nin başına geçmeye hazırlanan Bayar DYP’nin toprağa bağlı ayağından, ANAP’ın AB’yi destekleyen kitlesine kadar geniş bir kesimi kucaklamak istiyorum 
     EYLEM TÜRK 

     ABD’den gelerek Demokrat Türkiye Partisi’nin DTP başına geçmeye hazırlanan Mehmet Ali Bayar, iş dünyasının önde gelen isimleriyle yediği yemekte çarpıcı mesajlar verdi. 
     Türk Sanaycileri ve İşadamları Derneği TÜSİAD Yönetim Kurulu Üyesi Cem Duna’nın evinde düzenlenen yemekte, Bülent Eczacıbaşı, Can Paker, Cem Boyner, Güler Sabancı, Tuncay Özilhan ile bir araya gelerek görüşlerini açıklayan Bayar, DYP’nin toprağa bağlı ayağından, ANAP’ın Avrupa Birliği’ne kadar olan büyük kesimi kucaklamayı hedeflediklerini açıkladı. Önceki gece saat 21’de başlayan toplantıya Bayar hazırlıklı gelmişti. İşadamlarının önüne Avrupa Birliği AB ile ilişkilerden enflasyon ve büyümeye kadar değişik konularda raporlar koydu. İşadamlarına halkla devletin barışması gerektiğini söyleyen Bayar, Türkiye’de devlete rağmen bir şey yapılamayacağını anlattı. 
     
     Tamamen refleksti 
     Türkiye’ye gelir gelmez cuma namazına gitmesi, bayrağı ve Kuran’ı öpmesi nedeniyle popülist olmakla eleştirilen Bayar, işadamlarının bu konudaki sorusunu şöyle yanıtladı 
     "Yıllardır cuma namazı kılıyorum. Çoğunuz beni yıllardır tanıyorsunuz. Bu özelliğimi de biliyorsunuz. Havaalanına bayrak ve Kuran getireceklerinden ise haberim yoktu. Görünce refleks olarak, içsel bir dürtüyle öptüm." 
     Toplantıya katılan işadamlarından biri "İş dünyası Kemal Derviş’i destekleyenler ve Mehmet Ali Bayar’ı destekleyenler diye ikiye mi ayrılıyor " sorumuza şu yanıtı verdi 
     "Kemal Derviş’in siyasete girip girmeyeceği, girerse pozisyonunun ne olacağı belli değil. Böyle bir durumda rota Bayar tarafına dönebilir. Ancak bu durum, iş dünyasında ikiye bölünmüşlük olarak algılanmamalı." 
     
Müteşebbis ruh desteklenecek’      Mehmet Ali Bayar iş dünyasının önde gelen isimlerine şu mesajları verdi 
     DYP’nin toprağa bağlı ayağından, ANAP’ın Avrupa Birliği’ni destekleyen kitlesine kadar geniş bir kesimi kucaklamayı hedefliyoruz.’ 
     Türkiye’de devlete rağmen bir şey yapılamaz. Siyasi partilerin devletle barışık olması lazım. Ama daha da önemlisi devletin halkla barışması lazım.’ 
     Her şeyin devletten beklenmesi yanlış. Sistem müteşebbisler yaratmalı ve müteşebbis ruh sonuna kadar desteklenmeli.’ 
     Ne geleneklerimize ne de Batı’ya sırt çeviremeyiz. Bunun orta yolunu bulup, halka anlatıp ülkeyi büyütmeliyiz.’ 
     



 EKONOMİ 


















</TEXT>
</DOC>
