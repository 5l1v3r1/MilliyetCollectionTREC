<DOC>
<DOCNO> 61230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/son/sonspo12.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Belek Uzak Doğu'daki futbol takımlarının da gözdesi oldu 
</HEADLINE>
<TEXT>

     Türkiye'nin turizm cenneti Antalya'nın Belek beldesi, kış sezonundaki uygun hava koşulları ve spora elverişli tesisleriyle ününe ün katmayı sürdürüyor. 
     Özellikle futbol takımlarının kış aylarında devre arası kamplar için ilk tercihi haline gelen Belek'in ünü, Avrupa'dan sonra Uzakdoğu'ya kadar uzandı. 
     Devre arası kampalarını yıllardır Kıbrıs Rum Kesimi'nde yapan Çin ve Güney Kore liglerinin futbol takımları da tercihlerini Türkiye'den yana kullanmaya başladılar. 
     Merit Arcadia Oteli Genel Müdürü Bülent Çimenli, gelecek hafta içerisinde 2 Çin, 2 de Güney Kore futbol ligi takımının kamp için Antalya'ya geleceğini açıkladı. 
     
     Güvenlik endişesi 
     Antalya, bu kış sezonunda da birçok yabancı futbol takımını misafir ederken, bazı Avrupa ülkesi takımlarının ''can güvenliği korkusu'' bahanesini öne sürerek, Türkiye'deki kampları iptal etmeleri tepki topluyor. 
     Antalya'da düzenlenen Uluslararası Efes Pilsen Futbol Turnuvası'na Avusturya 1. Lig takımlarından Sturm Graz katılıp, kamp yeri olarak da Türkiye'yi tercih ederken, aynı ülkeden Rapid Wien, Irak'a düzenlenecek operasyon olasılığını gözönünde bulundurarak, güvenlik gerekçesiyle rezervasyonlarını iptal ettirdi. 
     Geçen kış Belek'de kamp yapan Almanya'nın Bayern Münih Bayan Takımı da aynı gerekçeyle kamp iptaline giden bir diğer ekip oldu. 
     






</TEXT>
</DOC>
