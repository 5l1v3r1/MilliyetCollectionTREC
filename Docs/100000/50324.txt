<DOC>
<DOCNO> 50324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/spor/spo01.html </URL>
<DATE> 2001/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Norveçli kalecinin fiyatı her dakika arttı, Beşiktaş transferi askıya aldı 
</HEADLINE>
<TEXT>
Myhre komedisi 
29 Ekim 2001 Beşiktaş yönetimi, Majdan, König ve Nikolov’dan sonra rotayı Myhre’ye çevirdi 
31 Ekim 2001 Prensipte anlaşmaya varılan Norveçli file bekçisi için Everton 200 bin dolar istedi 
1 Kasım 2001 28 yaşındaki kaleci, akşam İstanbul’a geldi, İngiliz ekibirakamı 500 bin dolara çıkardı 
2 Kasım 2001 Sağlık kontrolünden geçti,Everton yine yan çizdi, 1 milyon dolar talep etti 
     BİLAL MEŞE 

     Yine mutsuz son 
     FEVZİ’YE alternatif arayan Beşiktaş yönetimi, Danikarkalı file bekçisi Peter Kjaer’in gönderilmesinin ardından başlattığı kaleci arayışlarına bir türlü son noktayı koyamadı. Majdan, Konig ve Nikolov’un ardından Everton’da yedek kaleci olarak görev yapan Norveç Milli Takımı’nın file bekçisi Thomas Myhre’de karar kılan yönetim, bu transferi de gerçekleştiremedi. Daha önce Myhre için 200 bin dolar isteyen Everton kulübü, fiyatı sürekli artırıp, beşe katladı. 
     
     Taviz verilmedi 
     İNGİLİZ kulübü, bonservisi önce 500 bin, ardından da 1 milyon dolara çıkardı. Bu durum görüşmeleri tıkarken, Siyah - Beyazlı yöneticiler en fazla 500 bin dolar verebileceklerini ilettiler. Sağlık kontrolünden geçen 28 yaşındaki tecrübeli kaleci, kulübünün pürüz çıkartması üzerine, İngiltere’ye döndü. Myhre’nin kulübünü ikna etmeye çalışacağı öğrenildi. Yönetim, "Milli maç nedeniyle verilen arada gerekirse başka kaleci alırız" açıklamasını yaptı. 
     
NİHAT      SİYAH - Beyazlı ekipte, Real Sociedad’a transferi bir türlü gerçekleşmeyen Nihat’ın, kulüpten alacaklarını tahsil edemeyeceği endişesini yaşadığı ortaya çıktı. Yönetimin, transferin gerçekleşmesi halinde bu futbolcuya alacaklarını sıfırlamayı teklif ettiği, Nihat’ın ise parasını kurtarmaya çalıştığı öğrenildi. Genç yıldızın alacağının yüksek miktarda olduğu, parasını alamadığı için imza atmaya da yanaşmadığı ileri sürüldü. 
     
Yıldırım’a gün doğdu      BEŞİKTAŞ’TA uzun süredir yedek kalan savunma oyuncularından Ahmet Yıldırım, Çaykur Rizespor karşılaşmasında ilk on birde sahaya çıkacak. Teknik Direktör Christoph Daum’un, Ali Eren’i performansının yeterli olmaması nedeniyle yedeğe çekeceği, bu bölgede de Ahmet Yıldırım’a görev vereceği öğrenildi. Öte yandan Beşiktaş, Rizespor maçının hazırlıklarını dün akşam basına kapalı olarak İnönü Stadı’nda yaptığı çalışmayla tamamladı ve kampa çekildi. 
     
Beşiktaş - Ç.Rize  O G B M A Y TOPLAM 14 9 1 4 28 15      

</TEXT>
</DOC>
