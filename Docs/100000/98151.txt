<DOC>
<DOCNO> 98151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/son/sondun36.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Endonezya'da Suharto'nun oğlu, 15 yıl hapse mahkum oldu. 
</HEADLINE>
<TEXT>

     Endonezya'da eski diktatör Suharto'nun küçük oğlu, Yüksek Mahkeme hakimi Syafiuddin Kartasasmita'nın ölüm emrini verdiği gerekçesiyle 15 yıl hapis cezasına mahkum oldu. 
     Mahkeme hakimi Emiruddin Zekeriya, ''Tommy'' lakaplı Hutomo Mandala Putra'yı, Yüksek Mahkeme hakimini öldürmek için iki katil kiralamaktan suçlu buldu. 
     Zekeriya'nın başkanlığını yaptığı mahkeme heyeti, Tommy'nin, kiralık katillere 11 bin dolar ödediğini ve kendisini yolsuzluk suçundan hapse mahkum eden hakimi öldürmeleri talimatını verdiğini kaydetti. 
     Heyet, hakimi öldürmek için kullanılan silahın Tommy'e ait olduğunu belirtti. 
     Tommy ayrıca, yasadışı silah bulundurmaktan ve adaletten kaçmaktan suçlu bulundu. 
     Cezaevinde bulunan Tommy'nin, hasta olduğu gerekçesiyle duruşmaya katılmadığı belirtildi. 
     Hakimin öldürülmesi davası, Suharto sonrası Endonezya'da bozuk adalet sisteminin elden geçirilmesi çerçevesinde bir test olarak görülüyor. 
     





</TEXT>
</DOC>
