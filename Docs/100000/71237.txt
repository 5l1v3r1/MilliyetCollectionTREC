<DOC>
<DOCNO> 71237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/spor/spo05.html </URL>
<DATE> 2002/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Körfez şansa bırakmadı 
</HEADLINE>
<TEXT>

Kocaelispor, İzmit’te 2.Lig’den Adanaspor’a vize vermedi, Lazarov’un golüyle rakibini devirerek, Türkiye Kupası’na bir adım daha yaklaştı 
     TÜRKİYE Kupası yarı finalinde Kocaelispor, 2. Lig temsilcisi Adanaspor’u zor da olsa yenerek, finale adını yazdırdı. Elektrikte yaşanan sorun nedeniyle maç 6 dakika geç başlarken, 32. dakikada Orhan Ak’ın ortasını iyi takip eden Lazarov kafayla topu ağlara gönderip, takımını finale taşıdı. 
     İKİNCİ devre karşılıklı ataklarla geçerken, Adanaspor yakaladığı beraberlik fırsatlarını değerlendiremedi. Bu devrede Körfez ekibinin kalecisi Metin Mert ile konuk ekibin file bekçisi Murat Şahin başarılı kurtarışlarıyla dikkati çekti. Kocaeli, tarihinde ikinci kez kupa finalinde oynamaya hak kazandı. 
     
     Maçın karnesi 
     HAKEMLER Sabit Hacıömeroğlu, Tuncay Beldüz, İsmail Köse 
     KOCAELİSPOR Metin Mert 7 - Faruk 6 , Orhan 6 , Nuri 6 - Ahmet Arslaner 4 Yordanov Dk.23 6 , Cihan 5 , Cem 5 , Kaan Dobra 7 , Ayman 6 , Ayew 6 Engin Dk.86 , Lazarov 6 Hasan Yiğit Dk.70 4 
     YEDEKLER Ahmet Şahin, Bülent, Mohammed, Vitor 
     ADANASPOR Murat Şahin 6 - Murat Özatak 5 Gökmen Dk.76 5 , Erbil 5 , Serkan 5 - Mehmet Ali 6 , Ümit 4 , Tahsin 5 Volkan Arslan Dk.55 6 , Mevlüt 5 Necati Dk.55 5 , Ekrem 4 - Ali Asım 4 , Altan 5 
     YEDEKLER Atilla, İbrahim, Ercan, Mutlu 
     GOL Lazarov Dk.32 
     SARI KARTLAR Lazarov, Metin Kocaeli , Ümit, Ali Asım, Tahsin, Volkan Arslan Adana 
     
Karaman rahatladı      LİGDE Trabzonspor galibiyetiyle nefes alan Kocaelispor’un Türkiye Kupası’nda da finale çıkması Teknik Direktör Hikmet Karaman’ın moralini yerine getirdi. Kötü sonuçların ardından istifasının istenmesi nedeniyle sıkıntılı günler yaşayan Karaman, "Önemli olan turu geçmekti, bunu da başardık" diye konuştu. Soyunma odasında futbolcuları kutlayan Başkan Sefa Sirmen, toplam 250 milyar lira prim vereceklerini açıkladı. 
     
     



 SPOR 


























</TEXT>
</DOC>
