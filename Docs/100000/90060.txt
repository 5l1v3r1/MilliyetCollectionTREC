<DOC>
<DOCNO> 90060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/15/son/sontur13.html </URL>
<DATE> 2002/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Uche, çalınan eşyalarına kavuştu... 
</HEADLINE>
<TEXT>

     Fenerbahçe'nin eski futbolcularından Uche, Kartal'daki villasından çalınan ruhsatlı tabancası ve altın saatini, polisten teslim aldı. 
     İstanbulspor ile anlaşma aşamasında olan Uche, Kartal'daki villasından hırsızlık yapan Kenan Kazın'ın, 8 gün önce yakalanmasıyla ele geçirilen , ''Smith Wesson'' marka 9 milimetre çapındaki tabancası ve ''Cartier'' marka altın kol saatini teslim almak için Gayrettepe'deki Asayiş Şube Müdürlüğü'ne geldi. 
     Menajeri eşliğinde bir süre polislerle sohbet eden Uche, daha sonra silah ve saatini teslim alarak, Asyiş Şube Müdürlüğü'nden ayrıldı. 
     Uche, basın mensuplarına soruları üzerine, silah ve saatine kavuşmaktan mutlu olduğunu belirterek, ''Hırsızları yakaladıkları için Türk polisine teşekkür ederim'' dedi. 
     Türk vatandaşlığına geçerek ''Deniz Uygar'' adını alan Uche'nin Kartal Dragos Orhangazi Caddesi 54 numarada bulunan villasından, ''Smith Wesson'' marka 9 milimetre çapındaki tabancası, ''Cartier'' marka altın kol saati, altın kolye ve yüzük ile bazı kişisel eşyalarını çalınmıştı. 
     Hırsızlığı gerçekleştirdiği iddia edilen Kenan Kazın, 7 Haziran 2002, ona gözcülük yaptığı ileri sürülen Cihan Özaydın ise daha önce 
     yakalanmıştı. 
     





</TEXT>
</DOC>
