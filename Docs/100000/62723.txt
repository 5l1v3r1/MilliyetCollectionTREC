<DOC>
<DOCNO> 62723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/yazar/asik.html </URL>
<DATE> 2002/01/17/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Tarih tekerrür... 
</HEADLINE>
<TEXT>

     Aşağıdaki satırlar E. Korgeneral Hüseyin Işık’ın "4. Askeri Tarih Semineri"ndeki tebliğinden alınmıştır... 
     "...Osmanlı Devleti savaşa katılan ülkelerin en güçsüzüydü. Ne ekonomisi, ne sanayii, ne mali gücü, ne de kaynakları böyle bir savaşı sürdürmeye yeterli değildi. 
     Tüm silah ve cephanelerini dışardan almak zorundaydı. Harp sanayii yoktu. Elindeki silahlar hem yetersiz, hem demodeydi. Lojistik destek çok yetersizdi... 
     Almanya, Osmanlı İmparatorluğu’nu kendi yanına çekmek için yardım değil, dış borçlanma teklif etti. 1915 yılından başlayarak, her yıl yüzde 6 faizli 5 milyon altın verecekti. 
     İlk ödeme olan 250 bin altın Osmanlı lirası anlaşmanın imzalanmasından 10 gün sonra, 750 bin altın Osmanlı lirası Rusya ve İngiltere’yle birlikte savaşa başlanan tarihten 10 gün sonra ve savaş sürdüğü sürece her ay 400 bin altın lira teklif edilmiştir. 
     Açıkçası Almanya, Osmanlı genç nüfusunu paralı asker gibi kullanmayı planlamıştır. Sonrası ise malum..." 
     Tarihten yaprak burada sona eriyor... 
     Ecevit’in ABD gezisini izlemeye devam... 
     
     Susurluk çetesinin mahk miyeti onaylandı. 
Yargı, devlet çetelerine karşı devleti korudu. Helal olsun... 
Haldun Ertem 

Günün fıkrası...      Amerika gezisi dönüşü, Ankara’da uçaktan inen Ecevit bir de bakmış ki arkasında hiçbir işadamı yok. 
     Yanındakilere, hayretle sormuş 
     - Nerde bunlar 
     Cevap vermişler 
     - Vergi borçları ya da hortum davaları yüzünden yurtdışına çıkamıyorlardı sayenizde çıktılar, artık kolay kolay geri dönmezler 
     Can Ozan 
     
     Bu ülkede sadece umut kaldı. O da cehaletten kaynaklanıyor.      
     
İlaç sömürüsü...      Sağlık Bakanı Osman Durmuş geçenlerde büyük ilaç firmalarını fiyat şişirmekle suçluyordu. Derken aniden eczanelere yöneldi. K rdan yüzde 10 kesmeye kalkıştı. Eczacılar direnişe girişti. Ortalık toz duman... 
     Aslında ilaç dramı yüzde 10’luk pansumanlarla iyileşecek gibi değil... 
     Başka büyük çok büyük sorunlar yaşanıyor sektörde... 
     Küresel kıskaç Türkiye’yi ilaç tekellerinin en has pazarlarından biri haline getirirken ulusal ilaç sanayiimiz giderek yok oluyor. 
     Aşağıda yer alan ve 2000 yılının gerisindeki son 12 yılı kapsayan rakamlar İlaç İşverenleri Sendikası’nın verileridir... 

</TEXT>
</DOC>
