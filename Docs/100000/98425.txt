<DOC>
<DOCNO> 98425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/guncel/gun05.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Dorsey, almış ama içinde hiç oturmamış... 
</HEADLINE>
<TEXT>
Amerikalı gazeteci yalısını satıyor 
Wall Street Journal Türkiye muhabiri Dorsey, iki yıl önce aldığı yalısına 2.3 trilyon istiyor 
     ŞÜKRAN PAKKAN İstanbul 

     Boğaz’daki yalısını satılığa çıkaran Amerikalı gazeteci James Dorsey, "Türklerin en şiddetli ekonomik krizlerde bile ayakta durmayı başarmalarına şaşırıyorum" diyor. 
     Yaklaşık iki yıl önce bir Türk’ten aldığı dört katlı restore edilmiş yalısını niye satışa çıkardığı hakkında yorum yapmaktan kaçınan Dorsey, yalı için 890 bin sterlin 2.3 trilyon lira istiyor. Yalısında bugüne kadar bir gün bile geçirmeyen Dorsey, "Acele elimden çıkarıyorum, fiyat da hiç düşük değil" diyor.. 
     
     Çapkın değilim 
     Dokuz yılı aşkın süredir Türkiye’de gazetecilik yapan Dorsey, çapkınlıklarıyla tanınıyor. "Ben çapkın değilim, sadece birkaç kız arkadaşım oldu" diyen Dorsey, bir yıldır Türk bir işkadını ile birlikte. Ancak adını açıklamıyor. Dorsey’nin geliş hik yesinin ardında gençlik yıllarında Türkiye’ye sık sık yaptığı seyahatler yatıyor. Dokuz yılın ardından tek isteği Türkiye’de gazetecilik yapmaya devam etmek. "Bu kadar hızlı değişimi, sakin bir gözle yorumlamak işimin en heyecan verici yanı" diyor. 
     Son dokuz yılda Türkiye politikasında çok önemli bir gelişme görmediğini savunan Dorsey, sözlerine şöyle devam etti "Belirtilere göre hareket ediliyor" diyen politika yazarı Dorsey’nin favori politikacısı da yok. Ancak "İsmail Cem’den hoşlanıyorum." 
     



 GÜNCEL 

















</TEXT>
</DOC>
