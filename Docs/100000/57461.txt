<DOC>
<DOCNO> 57461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/16/yasam/yas01.html </URL>
<DATE> 2001/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
UFO’larla temas kurmaya az kaldı 
</HEADLINE>
<TEXT>

aUFO’larla temas kurmaya az kaldı 
     ÖMER ERBİL İstanbul 

     Ve sonunda geldiler... Doğu Avrupa, Balkanlar ve Ortadoğu’nun sayılı UFO uzmanları buluştu 3. Uluslararası UFO ve Yeni Çağ Kongresi, Lütfi Kırdar Kongre Merkezi’nde yapıldı. Bilim adamları, UFO’ların dünyamıza gittikçe yakınlaştığı ve kısa zaman içerisinde UFO’larla temas kurulacağı görüşünü dile getirdiler. 
     Kongrenin açılış konuşmasını yapan Sirius UFO Uzay Bilimleri Merkezi Başkanı Haktan Akdoğan, Türkiye’de UFO görüldüğü yolundaki haberlerin abartı değil gerçek olduğunu ancak, anlaşılmaz bir şekilde yetkililerce örtbas edilmeye çalışıldığını söyledi. 
     Akdoğan şöyle konuştu "Resmi kayıtlara göre şahitleri de aramızda bulunmasına rağmen h l bu olayların gizli tutulmasına bir anlam veremiyorum. Bunların açığa çıkarılarak yapılması gerekenlerin tartışılmasını istiyoruz." 
     
Radarda görünmedi      Türk Hava Kuvvetleri’nden emekli Albay Süleyman Tekyıldırım ile Şefik Ayanoğlu da kongrede, gördükleri UFO’yu anlattı. 
     İngiliz Hava Kuvvetleri’nden emekli pilot Gzehem Sheppard da 1967 yılı martında Basra Körfezi’nde uçarken, parlak bir ışık gördüklerini, manevralarla hızlı hareketler yapan bu cismin bir süre kendileriyle beraber uçtuğunu, radarda cismin belirlenemediğini anlattı. 
     Daha sonra kürsüye çıkan AMEF Araştırma Merkezi’nde 1967 yılından beri görev yapan Dr. Richard F. Haines, pilotların UFO’larla çok karşılaştıklarını ancak mesleki kariyerlerinden dolayı olayı gizlediklerini söyledi. 
     
Bir uçak çarpabilir’      Haines, şu ana kadar pilotlar tarafından 3 bin 400 raporun sunulduğunu, bunlardan 100 olayı her ayrıntısına kadar incelediğini söyledi. 
     UFO’ların varlığına inandığını belirten Haines, her an UFO’larla çarpışacak bir uçak kazasıyla karşılaşılabileceğini, bu konuda pilotlorın eğitilmesi gerektiğini söyledi. 
     
Denizden gelebilirler’      İngiliz Araştırmacı Timothy Good da UFO’ların sadece gökte değil denizde de olabileceğini öne sürdü. Kongrede, Karşıyaka Çiğli’de Cem Arat ve Mehmet Şafak adlı dağcıların çektiği görüntüler de Türkiye’deki en net UFO görüntüleri olarak yayınlandı. 
     



 YAŞAM 














</TEXT>
</DOC>
