<DOC>
<DOCNO> 65936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/guncel/gun03.html </URL>
<DATE> 2002/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Duvağıyla uğurlandı 
</HEADLINE>
<TEXT>

Üniversite için gittiği ABD’de trafik kazasında yaşamını yitiren Liana Kuyumciyan, düğünü andıran bir cenaze töreniyle son yolculuğuna uğurlandı 
     ÜMRAN AVCI İstanbul 

     ABD’de geçirdiği trafik kazasında hayatını kaybeden Liana Kuyumciyan 21 , gözyaşları arasında ve bu yaz giymeyi hayal ettiği gelinlik duvağıyla son yolculuğuna uğurlandı. Virginia Üniversitesi Siyasal Bilimler 3. sınıf öğrencisi Liana, geçen salı eve gitmek için arkadaşları Elvin Altun ve Dilara ile yola çıktı. Elvin’in kullandığı araba virajı alamayıp karşı şeride geçince bir pikap hızla otomobile çarptı. Liana olay yerinde ölürken, iki arkadaşı yaralandı. 
     Cenazesi önceki gün Türkiye’ye getirilen Liana için dün Üç Horan Kilisesi’nde düğünü andıran bir tören düzenlendi. Bankların kenarları, tüllerle bezenmiş gelin çiçekleri ve üzerlerinde "Seni unutmayacağız" yazan siyah - beyaz balonlarla süslendi. Çelenklere beyaz tüller takıldı. Kuyumciyan ailesi cenaze marşı eşliğinde kiliseye girdi. Fenalaşan ve yere yığılan anne Linda’ya eşi ve kızları destek oldu. Törende yüreği yanan bir başka isim ise "Liosh’um seni sonsuza kadar seveceğim" diye gazetelere ilan veren Liana’nın sözlüsü Giray Öcalgiray’dı. 
     
     



 GÜNCEL 
















</TEXT>
</DOC>
