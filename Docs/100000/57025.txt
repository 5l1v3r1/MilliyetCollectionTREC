<DOC>
<DOCNO> 57025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/son/soneko20.html </URL>
<DATE> 2001/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğalgaza 5 bin lira ATV geliyor 
</HEADLINE>
<TEXT>

     Doğalgaza yılbaşından itibaren 5 bin lira akaryakıt tüketim vergisi ATV geliyor. 
     Bu arada daha önce metreküpte 25 bin lira olarak öngörülen ATV tutarı, Bakan Çakan'ın itirazı üzerine 5 bin liraya çekildi. 
     Başbakanlık tarafından 16 Kasım 2001 tarihinde açıklanan ''2002 Yılında Kamu Kesiminde Alınacak Tasarruf Önlemleri''nde, yılbaşından itibaren doğalgazdan ATV alınacağı belirtilmişti. 
     Edinilen bilgiye göre, hazırlanan ilk kararname taslağında doğalgazdan 25 bin lira tutarında ATV alınması öngörülürken, Enerji ve Tabii Kaynaklar Bakanı Zeki Çakan'ın, belirlenen tutarın çok yüksek olduğuna ilişkin itirazı üzerine yeniden değerlendirildi. 
     Son durumda, Bakan Çakan'ın isteği doğrultusunda, doğalgazdan yılbaşından itibaren 5 bin lira tutarında ATV alınmasını öngören kararname taslağı hazırlanarak Bakanların imzasına açıldı. 
     






</TEXT>
</DOC>
