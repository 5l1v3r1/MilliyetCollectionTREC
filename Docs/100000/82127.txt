<DOC>
<DOCNO> 82127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/son/sontur19.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit'in doktoru ''Başbakan birkaç gün hastanede yatacak'' 
</HEADLINE>
<TEXT>

     Başbakan Bülent Ecevit'in doktoru Prof. Dr. Turgut Zileli, Başbakan Ecevit'in sağlık durumunun şuanda iyi olduğunu belirterek, ''Ama tetkikleri devam ediyor. Bu gece burada kalacak. Belki birkaç gün...Teşhis konulana kadar'' dedi. 
     Başbakan Bülent Ecevit'in doktoru Prof. Dr. Turgut Zileli, Başkent Hastanesi önünde Başbakan Ecevit'in sağlık durumuna ilişkin gazetecilere açıklamalarda bulundu ve soruları yanıtladı. 
     Başbakan Ecevit'in karın nahiyesinde, bel kısmında bir ağrısının bulunduğunu söylemesi üzerine kendisinin tetkikler için Başbakan'ı hastaneye çağırdığını belirten Prof. Dr. Zileli, şöyle konuştu 
     ''Şimdi tetkikleri yapılıyor. Şu ana kadar yapılan tetkiklerde herhangi bir patoloji bulunmadı ve kendisini hastanede alıkoyacağız. 
     Mide ve bağırsak tetkikleri yapılıyor. Yatar vaziyette ağrısı yok, konuşuyor. Şu anda iyi durumda. Ama tetkikleri devam ediyor. Bu gece burada kalacak. Belki birkaç gün.. teşhis konulana kadar.'' Prof.Dr. Zileli'yi yöneltilen sorular ve yanıtları şöyle 
     Soru Herhangi bir şüphelendiğiniz bir rahatsızlık var mı 
     Yanıt Şuanda birşey yok. Sadece ağrının sebebini araştırmaya çalışıyoruz. 
     Soru Ağrı bel bölümünde mi 
     Yanıt Bel ve karın. 
     Soru Sayın Başbakan daha önce de böyle bir şikayette bulunmuş muydu 
     Yanıt Hayır. İlk defa böyle bir şikayetle geliyor. Daha önceden böyle bir şikayeti yoktu. 
     Soru Başbakan'ın rahatsızlığına ilişkin biraz ayrıntılı bilgi verebilir misiniz 
     Yanıt Omurgaya MR ile baktık. Akciğerlerine, karnına baktık. 
     Belinde herhangi bir kırığı yok. Şimdi mide, bağırsak, kan tetkiki yapıldı. Onun neticesinde bir sonuca varacağımızı tahmin ediyoruz. 
     Soru Midesinden kaynaklanan bir rahatsızlık mı 
     Yanıt Olabilir, midesine bağlı olabilir. 
     Soru Beyin fonksiyonları nasıl 
     Yanıt Eskiden beri söyledim. Beyin fonksiyonlarında hiçbir şey yok. 
     Soru Sayın Başbakan'ın kendisinin bir açıklama yapması mümkün mü 
     Yanıt Şu anda hayır. Yapabilir de biz müsaade etmiyoruz. 
     Soru Ağrının kaynağı belli mi 
     Yanıt Onu bilemiyoruz. Beline vuran bir ağrısı var. Şimdiye kadar yapılan tetkikler normal çıktı. 
     Soru Şu anda kendisine bir ilaç veriliyor mu 
     Yanıt Ağrı kesici ilaç bile verilmiyor. 
     Soru Yürüme zorluğu çekiyor mu 
     Yanıt Hayır. Yürüme zorluğu çekmiyor. 
     
     AĞRILARIN KAYNAĞI 

     Soru Ağrı, kalp bozukluğundan kaynaklanıyor olabilir mi 
     Yanıt Zannetmiyorum. Kalp bu kadar böyle şey yapmaz. 
     Soru Ağrılar nereden kaynaklanıyor 
     Yanıt Mesela midesinden kaynaklanıyor, mide ülseri olabilir oradan kaynaklanır. Baktık kalpte bir şey yok. 
     Soru Birkaç gün süreceğini söylediniz. O kadar uzun sürmesi normal mi 
     Yanıt Tetkik için sürüyor. Halletmeden bırakmayacağız. 
     Soru Geceyi burada mı geçirecek 
     Yanıt Geceyi burada geçirecek, kaç gün yatacak onu da bilemiyorum. 
     Soru Herhangi bir operasyon sözkonusu mu 
     Yanıt Şu anda tetkikleri tamamlanmadığı için herhangi bir operasyon var mı, yokmu söylemenin imkanı yok. 
     Soru Operasyondan kasıt ameliyat mı 
     Yanıt İcap ederse yapılır, şu anda bir şey yok, bulamadık. 
     Soru Hayati tehlike var mı 
     Yanıt Hayır hayati tehlike hiç yok. 
     Soru Daha önceden böyle bir şikayeti var mıydı 
     Yanıt Daha önce ülseri varmış. Onun için tetkikleri onun üzerinde yapıyoruz. 
     Soru. Kanama var mı 
     Yanıt. Hayır, kanama yok. 
     Soru Mide kanaması mı geçirdi 
     
     ''SADECE ÜLSERİ OLDUĞUNU SÖYLEDİM'' 

     Yanıt Hayır. Mide kanaması geçirdiğini hiç kimse söylemedi. 
     Sadece ülseri olduğunu söyledim. 
     Soru Sayın Başbakan'ın rahatsızlığı konusunda somut bir tanıda bulunabilir misiniz 
     Yanıt Kati olarak birşey söylemenin imkanı yok. Şimdiye kadar yapılan tetkikler normal bulundu. Halen tetkiklerine devam ediliyor. 
     Ama neticede bir kaç gün içinde size bilgi vereceğim. 
     Soru Bir kaç saat içinde mi 
     Yanıt Bir kaç saat zannetmiyorum. 
     Soru Başbakan bir kaç gün kalacağına göre aklınızda bir takım bulgular var... 
     
     ''ABD'YE BİLE GİTMEZ'' 

     Yanıt Hayır, yok şimdi tetkik yapıyoruz. 
     Soru. Şu anda Sayın Başbakan odasında mı 
     Yanıt 7. katta yatıyor. 
     Soru Hangi bölümde 
     Yanıt. Burada ayrı bir bölüm yoktur. Herhangi bir yerde herkesin bölümü vardır. 
     Soru Başka bir hastaneye sevki sözkonusu mu 
     Yanıt Başka bir hastaneye değil, ABD'ye bile gitmez. 
     Soru Dışarı çıkan bakanlar birkaç saat içinde çıkar demişti. 
     Yanıt Ben zannetmiyorum. Birkaç gün kalacak burda... 
     Soru Sayın Başbakan nefes zorluğu çekmiş. 
     Yanıt Ağrıdan dolayı... 
     Soru İlk olarak ne zaman rahatsızlanmış. 
     Yanıt Öğleye doğru. Ben arabadaydım. Cep telefonundan beni arayıp rahatsızlığı olduğunu bildirdiler. Belinde karnına vuran bir ağrısı var şiddetli denilince ben ciddi birşeydir getirmeniz lazım dedim. 
     
     KALP FONKSİYONLARI NORMAL 

     Soru Durumu şimdi nasıl 
     Yanıt Tansiyonu, nabzı, kalp fonksiyonları MR, ciğerler normal. 
     Soru Yoğun bakım da mı kalıyor 
     Yanıt Yoğun bakıma gerek yok. Normal serviste kalıyor. 
     Soru Kaç doktor Sayın Başbakan ile ilgileniyor 
     Yanıt Bütün hastane hemen hemen... 
     Soru Bir daha ne zaman açıklama yapılacak 
     Yanıt Günlük hale getireceğiz. 
     





</TEXT>
</DOC>
