<DOC>
<DOCNO> 85300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/21/son/sonspo14.html </URL>
<DATE> 2002/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın kamp programı belli oldu... 
</HEADLINE>
<TEXT>

     Galatasaray Futbol Takımı'nın yeni sezon hazırlık programı belli oldu. 
     Teknik direktör Fatih Terim'in yardımcısı Müfit Erkasap'ın açıkladığı kamp programına göre sarı-kırmızılılar, haziran ayının son haftasında topbaşı yapacak. Galatasaray, 1 Temmuz'da tüm futbolcuların katılımıyla Avusturya'nın Siefeld bölgesine giderek, ilk dönem kampını 12 Temmuz'a dek burada gerçekleştirecek. İstanbul'a dönüp, 3-4 gün dinlenecek sarı-kırmızılılar, daha sonra İsviçre'ye giderek, burada bir turnuvaya katılacak. 
     Avusturya'daki turnuvada henüz adı belli olmayan takımlarla hazırlık maçları yapacaklarını anlatan Erkasap, futbolculara, sezona hazırlanabilmeleri için özel programlar verdiklerini söyledi. 
     





</TEXT>
</DOC>
