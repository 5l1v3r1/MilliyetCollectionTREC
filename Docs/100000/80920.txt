<DOC>
<DOCNO> 80920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/28/son/sontur15.html </URL>
<DATE> 2002/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
18 yılda Fırat Tıp Merkezi'nin ancak yarısı bitirildi 
</HEADLINE>
<TEXT>

     Fırat Üniveritesi'nce F.Ü 18 yıl önce yapımına başlanan Fırat Tıp Merkezi'nin bugüne kadar ancak yüzde 50'si tamamlandı. 
     1984 yılında temeli atılan ve bugünün fiyatlarıyla proje bedeli 
     yaklaşık 78 trilyon lira olan Fırat Tıp Merkezi, ödenek yokluğu nedeniyle tamamlanamadı. Bugünün fiyatlarıyla yaklaşık 40 trilyonluk yatırım yapılan merkezin, yüzde 50'lik kısmı tamamlanabildi. F.Ü. Rektörü Prof. Dr. Feyzi Bingöl, Fırat Tıp Merkezi'nin sadece Elazığ'a değil, tüm Doğu Anadolu Bölgesi'ne sağlıklık hizmeti vereceğini belirtti. 1996 yılında hastane işleri ve makine teçhizatı alımı için Avrupa Konseyi Kalkınma Bankası'ndan 71.5 milyon mark karşılığı dış kredinin temin edildiğini bildiren Rektör Bingöl, şöyle dedi ''Ancak 1997 ve 1998 yıllarında bu krediden yaklaşık 5 milyon dolarlık kısmı kullanıldıktan sonra kredi askıya alınmıştır. Hazine Müsteşarlığı ile yaptığımız görüşmeler sonucunda, proje 2004 yılına kadar uzatılmış ve 35.2 milyon dolarlık kredi temin edilmiştir. 2002 yılı içerisinde bu kredinin bir kısmının devreye girmesini beklemekteyiz.'' Bingöl, yapımı süren hastanenin toplam 520 yatak kapasiteli olduğunu, geçen yıl yaptıkları 1 trilyon liralık harcama ile 300 yataklı bölümü hizmete açtıklarını anlattı. Merkezde halen 137 uzman hekim, 211 pratisyen hekim, 142 hemşire, 2 eczacı, 64 yardımcı sağlık personeli ve 137 idari personelin görev yaptığını kaydeden Prof. Dr. Bingöl, ''2001 yılında 191 bin 400 kişiye poliklinik, 19 bin 665 kişiye de yatak hizmeti verilmiştir. Hastanemizde açık kalp ve beyin ameliyatları dahil her türlü ameliyat yapılmaktadır. Geçen yıl toplam 7 bin 498 ameliyat gerçeştirilmiştir'' dedi. 
     





</TEXT>
</DOC>
