<DOC>
<DOCNO> 63077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/19/spor/spo01.html </URL>
<DATE> 2002/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Nihat el üstünde 
</HEADLINE>
<TEXT>

Genç futbolcu dün Real Sociedad ile ilk antrenmanına çıktı. İspanyol basınının övgüler yağdırdığı Nihat’ın gelecek hafta oynanacak Celta Vigo maçında forma giyeceği belirtildi 
     MEHMET ÇİFTÇİ 

     Çabuk alıştı 
     REAL Sociedad’a imza atan Nihat, dün ilk antrenmanına çıktı. İki antrenörün özel program uyguladığı genç futbolcunun takım arkadaşlarıyla İspanyolca konuşması dikkat çekti. Toshack, antrenmanda eski talebesi Nihat’ın sık sık yanına gelerek, uyarılarda bulundu. Nihat, Sociedad’ın bugün Alaves ile oynayacağı maçı, cezalı olan Toshack ile birlikte tribünden izleyecek. 
     
     Başvuru yapıldı 
     İSPANYOL Kulübü, gelecek haftaki Celta Vigo maçında forma giymesi beklenen Nihat’ın Avrupa Birliği vatandaşlığına geçerek, yabancı statüsünün kalkması için de başvuruda bulundu. Kulüp tarafından son model bir Rover otomobil ile deniz kenarında villa tahsis edilecek milli futbolcumuzun transferi İspanyol basınında da geniş yankı uyandırdı. Toshack, medyaya "Nihat’a kefilim" dedi. 
     
     Zafer için geldim’ 
     GALLİ hoca, "Tam bir golcü. Kısa sürede sadece Bask değil, tüm İspanya onu sevecek" diye konuştu. Diario Vasco, Nihat’ın "Zafer için geldim" sözlerini kullanırken, AS gazetesi, "Takımı sırtlayacak kabiliyette. Taraftar ve yönetimin büyük beklentisi var", Marca gazetesi, "Nihat, nihayet San Sebastian’da. Şimdi sıra Nihat’ta" diye yazdı. 
     
     Manşetlere çıktı 
     Real Sociedad ile çalışmalara başlayan Nihat’a ilk gününde takım arkadaşları büyük ilgi gösterdi. Başta Tayfun olmak üzere tüm oyuncular genç futbolcunun takıma çabuk uyum sağlaması için adeta el birliği yaptılar. Toshack’ın özel program uyguladığı Nihat’ı İspanyol basını da manşetlere taşıdı. 
     
Daum’un imha planı hazır      TRABZONSPOR maçının hazırlıklarını bugün noktalayacak olan Beşiktaş, güçlü rakibini çift forvetle vuracak. Teknik Direktör Daum, sakatlıkları tamamen geçen İlhan Mansız ve Ahmet Dursun ikilisini zorlu karşılaşmada birlikte oynatacak. Alman hoca, iki oyuncusuna "Sizlere güveniyorum" dedi. 
     DAUM, zorlu deplasmanda kalede, yeni transfer Asper’e görev verecek, Ali Eren, Ronaldo, İbrahim’in oluşturacağı savunma blokunun önüne Kaptan Tayfur’u yerleştirecek. Sağ kulvarda Khlestov’a forma verecek olan Alman hoca, savunma ağırlıklı bir taktik uygulayacak. 
     
Bilgili’ye canlı yayın      BAŞBAKAN Bülent Ecevit’in davetlisi olarak ABD’de bulunan Başkan Serdar Bilgili’ye yöneticiler, Trabzonspor maçını cep telefonuyla canlı olarak aktaracak. Bu görevi İletişim Komitesi Başkanı Mete Düren’in üstleneceği ve dakika dakika başkanı bilgilendireceği belirtildi. 
     
Ahmet oynamıyor      ÖNCE ayak bileği, daha sonra omuzundan sakatlanan Ahmet Yıldırım, zorlu Trabzonspor maçında forma giyemeyecek. Yasin’in ise tüm tedavilere karşın belindeki ağrılarının devam ettiği belirtildi. Bu arada hazırlıklarını bugün tamamlayacak olan Beşiktaş uçakla Trabzon’a gidecek. 
     
Myhre’ye veto      GÖZTEPE maçının ilk yarısında sakatlanan ve uzun süre Norveç’te tedavi gören Beşiktaş’ın file bekçisi Thomas Myhre, kafile ile birlikte Trabzon’a gitmek istedi. Ancak Menajer Sinan Engin, bir an önce iyileşmesi ve takımdaki yerini alması için Myhre’nin önerisini geri çevirdi. 
     
Marinho başvurusu      BEŞİKTAŞ, prensipte anlaşma sağladığı Marinho’nun bonservisini alabilmek için Brezilya Futbol Federasyonu’na başvurdu. Daha önce bonservisi elinde olduğu belirtilen Marinho’nun kulübü Guarani, Beşiktaş’ın devreye girmesi üzerine bonservis ücreti istemiş ve transfer çıkmaza girmişti. Bu futbolcunun durumu hafta sonu kesinlik kazanacak. 
     



 SPOR 
























</TEXT>
</DOC>
