<DOC>
<DOCNO> 59253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/yazar/ozkan.html </URL>
<DATE> 2001/12/27/ </DATE>
<TIME>  </TIME>
<AUTHOR> Tuncay ÖZKAN  </AUTHOR>
<HEADLINE>
Tarikat okulunda dehşet 
</HEADLINE>
<TEXT>

8 ile 12 yaşındaki onlarca çocuğa tecavüz eden rehber öğretmenin, çektiği resimleri internet yoluyla çocuk pornosu olarak yurtdışına gönderdiği saptandı 
     Türkiye’de ilk kez bir çocuk pornosu skandalı ortaya çıkartıldı. Akıl almaz skandal Emniyet Genel Müdürlüğü ve Bursa Emniyeti’nin çalışmalarıyla belgelendi. Bir tarikat okulunda ilkokul öğretmeni ve psikolojik danışman olarak görev yapan Özgen İmamoğlu’nun yaşları 8 ile 12 arasında değişen onlarca çocuğa tecavüz ettiği, bunların resimlerini çektiği ve internet yoluyla çocuk pornosu olarak yayımladığı ortaya çıkartıldı. Bu operasyon kapsamında tam 18 ülkede birden çocuk pornografisi üzerine operasyonlar başlatıldı. 
     İnternet üzerinden gerçekleştirilen çocuk pornografisi ve istismarı suçlarına karşı Bursa Emniyet Müdürlüğü görevlileri yaptıkları teknik çalışmalar sonucunda Türkiye’den İngiltere’ye internet aracılığıyla çocuk pornosu ihtiva eden resimler gönderildiğini saptadılar. Bursa’da izlenen bir şahsın kullandığı ICQ programı takip altına alındı. Bu sayede ilk kez, Bursa polisi çocuk pornografisinin internet üzerinde kullanımına dönük olarak I.P. numarasını belirledi. Bu kişinin internet yoluyla gönderdiği e - mailleriyle, 8 - 12 yaş grubu arasındaki erkek çocuklarından hoşlandığı, bu yaştaki çocuklardan erkek arkadaşı olduğunu ve pek çok çocuk pornosu içeren fotoğrafa ve video görüntüsüne sahip olduğunu yazdığı incelemelerden anlaşıldı. Bunları satabileceğini internet üzerinde açıklayan İmamoğlu, düzenlenen bir operasyonla yakalandı. 
     
     24 saat kamerayla izlendi’ 
     Bursa Emniyet Müdürlüğü İmamoğlu’nun kullandığı abonelik kayıtlarını incelenmeye aldı. 1971 doğumlu Özgen İmamoğlu, suç delilleriyle birlikte Ankara’dan gelen Asayiş Dairesi ekipleri ve Bursa polisince gözaltına alındı. 
     Polis operasyonda İmamoğlu’nu 24 saat kamerayla izledi. Ayrıca İmamoğlu’nun internet şifresini kullanarak internete bağlandığı tespit edilen 6 ayrı şahsın ev ve iş adresleri belirlendi. 
     İmamoğlu’nun Nakşibendilere ait bir vakfın özel bir ilköğretim okulunda psikolog rehber öğretmen olarak görev yaptığı belirlendi. Yapılan takipte İmamoğlu’nun evine 8 - 12 yaş grubundaki erkek çocuklarının sürekli olarak geldiği, kamerayla tespit edilerek kayıt altına alındı. İmamoğlu’na ait ev, iş ve cep telefonları yine şahısla suç ilişkisi içinde olabileceği değerlendirilen kişilerin telefonları, mahkeme kararı alınarak 15 gün süreyle teknik takip altına alındı. Ve suç konuşmaları saptandı. İmamoğlu’nun evine gidip gelen çocuklar takip altında tutuldu. Çocuklardan bazılarının zihinsel ve fiziksel özürlü olduğu bu takipte ortaya çıktı. 
     Bursa polis yetkilileri bana dün operasyonla ilgili olarak, "Olayın mağduru olduğunu düşündüğümüz çocukların güvenlikleri ve hadisenin toplumda uyandıracağı infial göz önünde bulundurularak gizlilik prensibi içerisinde uzmanlarca çocuk şubesi binasında yürütüldü" dediler. İmamoğlu ilk sorgusunda sapık emellerini uyguladığı çocukları "Onlar benim aşklarım ve sevgililerim. Çocuk değiller" diye tanımladı. 
     
     Evden fotoğraflar çıktı 
     Dün İmamoğlu’nun evinde yapılan aramada da çok sayıda çocuk pornografisi ihtiva eden fotoğraf bulundu. Bu resimlerin fazlalığı yüzünden polis kaç resim olduğunu h l saptayabilmiş değil. Bilgisayarda bulunan bu pornografik görüntülerinin mahkemeye delil olarak sunulmak üzere tasnif edilmesi çalışmaları halen sürüyor. Öte yandan Interpol’ün 18 ülkede yaptığı operasyonda toplam 132 kişi yakalandı. 
     
Çocukların kıyafetleri parçalanmış      Sapık öğretmenin evinde ayrıca 75 adet çocuk pornosu ihtiva eden gazete kupürü ve fotoğraf bulundu. Bunlarla birlikte İmamoğlu’nun Gaziantep ilinde görevli iken, 2 yıl süreyle tedavi ettiği özürlü bir çocuğun pantolonunu indirirken, yine kendisi tarafından çekilmiş bir fotoğrafı ile yine İmamoğlu’nun küçük yaştaki yeğenine ait yarı çıplak bir fotoğraf tespit edildi. 
     İmamoğlu’nun evinin alt katında çok sayıda çocuk kıyafeti parçalanmış halde bulundu. Bu kıyafetlerin yanı sıra, şahsın yatağından elde edilen kan ve sperm örnekleri incelenmek üzere Kriminal Polis Laboratvarları Daire Başkanlığı’na gönderildi. 106 adet CD’nin de çocuk pornografisi içerip içermediği araştırılıyor. 
     İmamoğlu’nun çalıştığı İlkgüneş İlköğretim Okulu’nun Nakşibendi tarikatına bağlı Hidayet Vakfı’nın özel okulu olduğu, sapık öğretmenin bu vakıfta yönetici olarak görev aldığı belirlendi. Bu vakfın üç ilkokulu daha bulunuyor. İmamoğlu bu okullarda da çocuklara rehberlik hizmeti veriyor. 
     
     







İnönü faktörü 


Bushizm.. 


Ecevit ve Org. Kıvrıkoğlu'nun sözleri 


Irak'la ilgili o kadar çok soru var ki 


Sevinecek şeyler de bol üzülecek şeyler de bol 


Kurmayca diplomasi 


Mutlu Noeller Türkiye .. 


İhracata maşallah 


Afgan deneyimi 


Yılbaşı fırsatıyla isyana tahrik 


Tarikat okulunda dehşet 


Alemdaroğlu'na angaje olanlar 


Solda Pişkinsüt partisi 


Batan 19 bankadan 11'inin murakabesi neden Deloitte'e 


Ay-Cell piyasa’da 


Deride iki Turgut olayı’... 


</TEXT>
</DOC>
