<DOC>
<DOCNO> 98808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/yasam/ayas.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Suçluluk duyan k bus görür 
</HEADLINE>
<TEXT>

Uzmanlara göre rüyalar bilinçaltının, arzu ve özlemlerin bir tür dışa vurumu... Peki hangi rüya, neyi işaret ediyor Rüyalar geleceği ne kadar gösteriyor İşte uzmanların görüşleri ve araştırmalar ışığında tüm yönleriyle rüya... 
     Rüyaların dili - 1 
Semra Kardeşoğlu 

     Halk arasında yaygın olarak kullanılan bir söz vardır "Yorumlanmayan rüya açılmamış mektup gibidir" denir... İnsanlar da yüzyıllar boyu rüyaları açma ve okuma yollarını aradı. Medyumlardan, psikiyatristlere, din adamlarından nörologlara geniş bir kesim, rüyaların işlevi ve anlamını halen araştırıyor... 
     Uyku sırasında zihnimizden geçen psikolojik ve nörofizyolojik olgular içeren düşler dizisine rüya deniyor... Rüya, "uykunun belli bir bölümünde yaşanan algısal yaşantı" olarak da tanımlanabiliyor. 
     
     Her çağın ortak merakı... 
     İlkel toplumlarda rüyalar, korkulan tanrılar tarafından verilen armağan ya da cezalar olarak görülüyordu... Özellikle Doğu kültürlerinde de rüyaların, gelecekle ilgili bilgiler verdiği fikri benimsenmişti. 19’uncu yüzyıl ortalarına doğru rüyalarda tanrısal bir gücün olduğuna ilişkin görüşler geriledi. 20’nci yüzyılın başında ise rüyanın fizyolojisi ve içeriğine ilişkin çalışmalar başladı. 
     Rüya yorumlarına sistematik ve bilimsel temel kazandıran ilk kişi Sigmund Freud oldu. Ona göre rüyalar bilinçaltına itilen arzuların dışa vurumuydu. Ardından Alfred Adler, rüyanın geçmişten çok, geleceğin planlanmasına yardımcı olduğunu söyledi. 
     
     Rüya cinsel tatmin sağlar’ 
     Psikolog ve Sosyolog Erich Fromm, "Freud Düşüncesi’nin Büyüklüğü ve Sınırları" adlı kitabında şöyle diyor 
     "Rüya kendimize yönelttiğimiz bir mesajdır. Kendimizi daha iyi tanımak için bu mesajı çözüp, kavramamız gerekir. Rüya yorumu içimizde var olan ama farkına varamadığımız duygu ve düşüncelerimiz hakkında bilgi verir. Rüya yaratıcı bir eylemdir. Ortalama insanlar bile, uyanıkken fark edemedikleri yaratıcı yönlerini rüyalarda görür ve tanırlar. İnsan, uykusunda çoğu cinsel olan birçok güdü ve isteğin etkisi altındadır. Eğer uykuda bunların tatmini, gerçekleşmezse uyanıp daha gerçek tatminler aramaya yönelir. Freud için rüyalar cinsel arzuların üstü örtülü biçimde giderilmesine yarar." 
     
     Beklentilerin dışa vurumu 
     Freud ve Jung’un rüyalara yaklaşımını ve psikiyatrinin rüyalarla ilgili yönünü Bakırköy Ruh ve Sinir Hastalıkları Hastanesi Başhekimi Doç. Dr. Arif Verimli’ye sorduk şu yanıtları aldık 
     
Freud rüyalara nasıl bir anlam yüklüyor 
     Rüyalar ona göre bilinçaltı ya da bilinçdışı arzu ve isteklerin sembolüdür. Rüyada, bilinçdışı ve bilinçaltı arzu ve istekler, uykuda kontrol kalktığı için engelsizce ama mutlaka sembollerle ve kılık değiştirerek ortaya çıkar. Her sembolün cinsel anlamı vardır. 
     
K busların cinsellikle nasıl bir bağlantısı olabilir 
     Ona göre k bus, suçluluk duygusunun, sadizm ve mazoşizmin ifadesidir. Suçluluk duygusu ceza gerektirir, cezayı da k buslarla kendi kendine verir. 
     
Onun ardından çalışmalar yapan Carl Gustav Jung rüyalara nasıl yaklaşıyor 
     Jung’a göre rüyalarımızı etkileyen şey ailemiz, geçmişimiz, atalarımızdan gelen ortak bir bilinçaltıydı. Atalarımızın ilk çağlardan bu yana gelen korku, kaygı ve duyguları bugüne taşınıyordu. Bu durumda farklı ırklar farklı rüyalar görüyordu. 
     
     Yanlış analiz dağıtır’ 
Rüyalar psikiyatrik tedavide kullanılabilir mi 
     İki bin terapi yönteminden biri de rüya analizi. Ancak rüya alanında uzmanlaşmamış kişilerin analiz yapması kişiyi tamamen dağıtabilir. 
     
Rüyalar geleceğin habercisi olabilir mi 
     Geleceğin habercisi olamaz. Ancak kişinin beklenti ve özlemleri rüyalarda ortaya çıkabilir. 
     
NE GÖRÜYORLAR Kadınların rüya partneri patronları      Seksle ilgili rüyalar sanıldığının aksine daha seyrek görülüyor. Kadınların yalnızca 3.6’sı erkeklerin ise 11.6’sı bu tür rüyalar görüyor. Kadınlar rüyalarında hayal ettikleri erkeklerle değil, hiç akıllarına bile getirmedikleri erkeklerle seks yapabiliyor. Bunlar genelde eski sevgili, sevmediği bir meslekdaşı ya da çok korktuğu patronu olabiliyor. 
     
Erkek silah görüyor, kadın takı ve kıyafet      Araştırmalara göre erkekler, rüyalarında daha çok silah, uçak ve çeşitli mesleklerle uğraşan diğer erkekleri kasap ya da polis memuru gibi görüyor. Kendileri de rüyalarda aktif biçimde yer alıyor. Bu rüyalarda karmaşık duygular çok az yer alıyor ve bu nedenle erkekler uyandıkları zaman üzerine rüyalarını çok düşünmeden, çabuk unutuyorlar. 
     Kadınların rüyalarına daha çok akrabaları, arkadaşları, süs eşyaları, kıyafetler ve aynalar giriyor. Kadınlar rüyalarda daha pasif, olayların görgü tanığı ya da kurbanı oluyor. Daha sık mutluluk, kızgınlık, sıkıntı yaratan rüya görüyorlar. İstatistiklere göre sıkıntı duygusu erkeklerin sadece yüzde 19’unda, kadınların ise yüzde 31’inde görülüyor... 
     
Semboller ve anlamları      FREUD’A GÖRE 
     Ağaç Sabit fikirlilik. Ağaç gövdesi erkeği, dalları kadını simgeliyor. 
     Ata binmek At cinsel isteği, ata binmek karşı cinse dokunma isteği. 
     Böcek Bilinçaltı cinsel istek. 
     Çanta Güzelse ruhsal rahatlık ve cinsel doyum. 
     Çiçek Bekaret, bekaretle ilgili problemler. 
     Dağ Korunma, rahatlama arzusu. 
     Diş Kadın görüyorsa çocuk arzusu. Dişler dökülüyorsa bilinçaltı kendini cezalandırma. 
     Düşmek Moral bozukluğu. 
     Eski sevgili Eskiye özlem. 
     Ev Korunma isteği, sıcaklık. 
     Hava Havanın durumu ruh halimizi yansıtır. 
     Hırsız Korku 
     Kedi Köpek Kedi kadını, köpek erkeği simgeler. Köpek yavrusu ise çocuğu. 
     Kuş Erkek cinselliği. 
     Manzara Sevilen kişiye özlem. 
     Mezar Geçmişe, kaybetiklerimize duyulan özlem. 
     Otomobil Cinsel istek otomobil duruyorsa, benzini bitmişse cinsel isteksizlik. 
     Ölmek Başkalarına karşı suçluluk duygusu. 
     Para Her konuda güçlülük. 
     Seyahat Evden ayrılıp, kendi ayakları üzerinde durma isteği. 
     Sınav Eski günlerin özlemi. 
     Silah Kızgınlık. 
     Su Suya girmek, yüzmek ana rahmindeki suyla bağlantılı. Kişinin geriye dönme isteği, annesinin yanında güvende olma arzusu. 
     Şeytan Kadın için cinsel istek. 
     Tren Aile temsili. 
     Tuvalet Cinselliği çirkin görenlerin gördüğü rüya. 
     Uçak Erkek cinselliği. 
     Uçmak Gençler görüyorsa cinsel istek duyması. 
     Yılan Cinsel yaşamda mutsuzluk. 
     
     JUNG’A GÖRE 
     Ağaç Kökler bilinçaltını, gövde şuuru. 
     Ata binme Beyaz at pozitif enerji, siyah at gücün tükenmesi. 
     Böcek Uçuşuyorsa, karmaşık düşünceler. 
     Çanta Çantayı kaybediyorsanız kişiliğinizle ilgili soru işaretleri. 
     Çiçek Ruh, erdem, güzellik. 
     Dağ Problem. 
     Diş Gençlik ve gücü kaybetme korkusu. 
     Düşmek Kararsızlık 
     Eski sevgili Bir parçanın geçmişte kalması. 
     Ev Kendini arama. 
     Hava Elde ettiklerinden memnun olmama. 
     Hırsız Gizli kalmış yönleri ortaya çıkarma arzusu. 
     Kuş Büyük idealler. 
     Manzara İç dünyamız. 
     Mezar İçindeki duyguların ölmesi. 
     Mücevher Ruh zenginliği. 
     Otomobil Güzelse kendine güven, frenle ilgili ise otokontrol, motorla ilgili ise enerji dolu bir yaşam. 
     Ölmek Hayattaki değişiklik. 
     Para Kendine güvensizlik. 
     Sınav Hayata atılma korkusu. 
     Silah Kadın görüyorsa cesareti, çocuk görüyorsa büyümeyi. 
     Su Kadınlara özgü yaşam ve aşk. 
     Şeytan İyi ve kötünün içimizdeki savaşı 
     Tren Psikolojik değişim 
     Tuvalet Heyecan, yapılması gereken işler... 
     Uçak Duygusal ilişki özlemi. 
     Uçmak Ruhsal yönden rahatlama isteği. 
     Yılan Tehlike. 
     
     YARIN 

</TEXT>
</DOC>
