<DOC>
<DOCNO> 77872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/ekonomi/eko07.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Çilkız, Site Yatırım’ı resmen aldı 
</HEADLINE>
<TEXT>

Otuz yıldır k ğıt sektöründe faaliyet gösteren Yaşar Çilkız, SPK’nın onaylamasıyla Site Yatırım’ın yeni sahibi oldu. Çilkız, sermayeyi iki yılda 7 trilyon liraya çıkaracak 
     TARIK YILMAZ 

     Portföyünde altı k ğıt fabrikası, bir yat üretim firması, hastane ve havacılık şirketi olan ve bunları bir kuruş kredi kullanmadan yapan 30 yıllık sanayici Yaşar Çilkız’a Site Yatırım için Sermaye Piyasası Kurulu’ndan SPK izin çıktı. Hayatında hiç çek karnesi kullanmayan Gaziantepli Çilkız’la Site Yatırım’ı konuştuk 
     
Sanayici olarak aracı kurum almak nereden aklınıza geldi 
     Sanayicilik en zor iştir. Bunu "doğru dürüst" başaranlar her işte de başarılı olabilir. Site Yatırım’a gelince işlerimizden aldığımız paraları daha önce bankalarda değerlendirebiliyorduk. Şimdi bu zorlaştı. Hem kendi paramızı hem de bize inananların paralarını değerlendirmek istiyoruz. 
     
     Büyük olacağız 
Aracı kurumların en önemli geliri olan komisyonlardan para kazanmak giderek zorlaşıyor. Nasıl ayakta kalacaksınız 
     Araştırmama göre, aracı kurumlar ya çok küçük ya çok büyük... Biz küçük olmak istemiyoruz. Dolayısıyla büyük olmak için ne gerekiyorsa onu yapmak zorundayız. 
     Öncelikle biz yasal ve sağlam müşterilerle çalışacağız. İlk etapta küçükten başlayacağız. Diğer işlerimde olduğu gibi karınca adımıyla da olsa yavaş yavaş bu işlere gireceğiz. Ayrıca biz onlarla aynı kefede değiliz çünkü bizim koymayı taahhüt ettiğimiz sermaye var ve bu sermaye bize müşteri getirecek. Bazı aracı kurumlar müşterilerinin kredi isteklerini geri çevirmek zorunda kalıyor. Ama bizim bu olanaklarımız olacak. Orada bir artı durumumuz var. 
     Eğer başaramazsak kimseyi zarara sokmadan bu işten çıkmasını da biliriz. Ama unutmayın işin k rı devamındadır... 
     
İki yılda 7 trilyon bir sermaye aktarmanız gerekiyor. Bunu nasıl sağlayacaksınız 
     Bu sektörden kazanabileceğimiz para çok az. Başka alanlardan kaydıracağız. 
     
Borsaya ilginiz 
     Borsaya ilgim yok. Alıp satmalarım oldu ancak bunlar yok denecek kadar az. Zaten portföy tutmayı da düşünmüyorum. 
     



 EKONOMİ 
















</TEXT>
</DOC>
