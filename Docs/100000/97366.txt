<DOC>
<DOCNO> 97366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/son/sontur25.html </URL>
<DATE> 2002/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bodrum'daki orman yangınında sabotaj ihtimali... 
</HEADLINE>
<TEXT>

     Muğla'nın Bodrum İlçesi Mumcular Beldesi'nde 15 hektar alanda etkili olan yangında sabotaj ihtimali üzerinde durulduğu bildirildi. 
     Muğla Orman Bölge Müdürlüğü yetkililerinden alınan bilgiye göre, Mumcular Beldesi'ne bağlı Çamlık Köyü yakınında dün öğleden sonra çıkan, 3 helikopter, 5 uçak ve 19 arazözün yanı sıra askeri birlikler ve yurttaşların söndürme çalışmalarına katılması sonucu akşam saatlerinde kontrol altına alınan orman yangınının çıkış nedeniyle ilgili soruşturma sürüyor. 
     Yetkililer, yangının 5 yerden çıktığının belirlendiğine işaret ederek, sabotaj ihtimalinin ağırlık kazandığını bildirdiler. 
     Bu arada, dün kontrol altına alınan orman yangınında, soğutma çalışmalarının sürdürüldüğü belirtildi. Örtü, tepe ve kısmen gövde yangını şeklinde etkili olan yangında, toplam 15 hektar kızılçam koru ormanın yandığı belirtildi. 
     





</TEXT>
</DOC>
