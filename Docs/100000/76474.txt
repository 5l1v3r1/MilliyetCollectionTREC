<DOC>
<DOCNO> 76474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/son/sontur26.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan Başbakanı Karzai'ye resmi törene yağmur engeli 
</HEADLINE>
<TEXT>

     Afganistan'daki geçici yönetimin Başbakanı Hamid Karzai, Ankara'daki temasları çerçevesinde Başbakan Bülent Ecevit ile biraraya geldi. 
     Karzai için Başbakanlık'ta yapılması planlanan resmi karşılama töreni, yağmur nedeniyle iptal edildi. 
     Hamid Karzai, Başbakanlığın kapısında, Ecevit, Devlet Bakanı Yılmaz Karakoyunlu, Dışişleri Bakanı İsmail Cem, Milli Savunma Bakanı Sabahattin Çakmakoğlu, Kültür Bakanı İstemihan Talay, Ankara Valisi Yahya Gür ve Ankara Büyükşehir Belediye Başkanı Melih Gökçek tarafından karşılandı. 
     İki başbakan daha sonra başbaşa görüşmeye geçtiler. Bu görüşmenin ardından iki ülke heyetlerinin biraraya gelmesi ve yaklaşık bir saat sonra basın açıklaması yapılması bekleniyor. 
     






</TEXT>
</DOC>
