<DOC>
<DOCNO> 90642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/spor/spo01.html </URL>
<DATE> 2002/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal'a yeni rota 
</HEADLINE>
<TEXT>

İspanya’dan boş dönen Beşiktaş, ağırlığı diğer isimlere kaydırdı. Amaral, Camara, Pancu ve Giunti’nin transferi için çalışmalarını hızlandıracak 
     ORHAN YILDIRIM 

     Romanya seferi 
     SİYAH - Beyazlı yönetim, İspanya seferinde umduğunu bulamayınca, rotayı diğer adaylara çevirdi. İspanya’da pazarlığa oturan yöneticiler Hüsnü Güreli, Yıldırım Demirören, Menajer Sinan Engin Real Madrid’in Savio ile Çonceiço’yu kiralamaya yanaşmamaları ve bonservisleri için de astronomik bir rakam istemeleri yüzünden transferden vazgeçmişti. Demirören’in Lucescu ile Romanya’ya geçip, burada Pancu’nun işini bitirebileceği öğrenildi. 
     
     Gündem yoğun 
     TEKNİK Direktör Mircea Lucescu’nun, İtalya’nın Brescia kulübünde forma giyen 30 yaşındaki orta saha oyuncusu Giunti’nin transferi konusunda da ısrarcı olduğu, ancak maliyetinin düşürülmesi halinde ise tercihini gündemdeki sıcaklığını koruyan Fiorentinalı Amaral’dan yana kullanacağı bildirildi. Ayrıca Fransa’nın Sedan kulübünde forma giyen Senegal’in golcü ismi Henri Camara’nın renklere bağlanılması konusunda çalışmalar sürüyor. 
     
Ümraniye’de geri sayım      SÜLEYMAN Seba döneminde yapımına başlanan, Nevzat Demir’in katkılarıyla son şeklini alan Ümraniye Tesisleri’nin açılışı 25 Haziran’da gerçekleştirilecek. Alt yapıya büyük önem veren Beşiktaş, Ümraniye projesinin hayata geçirilmesiyle dev bir adım atmış olacak. Tesislerin açılışına Cumhurbaşkanı Ahmet Necdet Sezer’in de katılacağı bildirildi. 
     
Artık gel Cordoba      BEŞİKTAŞ’IN kulübü ve kendisiyle her konuda anlaşma yaptığı Kolombiyalı kalecinin bugün İstanbul’a geleceği bildirildi. Yöneticiler, daha önce gelişini birkaç kez erteleyen Cordoba’nın, öğleden sonra İstanbul’da olacağını bildirdiler. Tecrübeli eldivenin, yönetimle görüştükten sonra yarın kendisini kiralık olarak Siyah - Beyazlı renklere bağlayan imzayı atması bekleniyor. 
     
Nouma’nın raporu kayıp      FRANSIZ yıldızın transferinden vazgeçme aşamasına gelen Beşiktaş, Nouma’nın doktorunun, raporları gönderdiğini ileri sürmesi üzerine fren yapmak zorunda kaldı. Yönetici Dr. Mete Düren, kanser tehlikesi nedeniyle Nouma’dan alınan numune ile ilgili doktorların teşhislerini içeren rapor istemiş, ancak belgelerin tamamı bir türlü ulaşmamıştı. 
     GOLCÜ oyuncunun doktoru Galiat, Siyah - Beyazlı yönetime raporları kuryeye verdiğini bildirdi. Bunun üzerine yöneticiler, raporların gelmesini bekleme kararı aldılar. Daha önce maç başına 30 bin dolara el sıkışılan Pascal Nouma’nın, yapılacak inceleme sonunda sağlık durumunda herhangi bir tehlikeye rastlanmazsa, transferi gerçekleşecek. 
     



 SPOR 


































</TEXT>
</DOC>
