<DOC>
<DOCNO> 75613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/yasam/yas04.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Aile boyu namus cinayeti 
</HEADLINE>
<TEXT>

Atıf Akgün, 99’da annesini Şile’de şığıyla bastı, sevgilisini öldürdü. Ağabey Akgün, 2002’de aynı yerde annesini sevgilisiyle yakaladı, ikisini de vurdu 
     ELVAN EZBER İstanbul 

     Şile’de namus cinayeti... Tesisatçılık yapan Arif Akgün, Feneryolu Caddesi 24 numaradaki evde, annesi Nurşen Akgün 42 ile sevgilisi Şahin Öztürk’ü birlikte yakaladı. Beyninden vurulmuşa dönen Akgün, annesi ile şığını ruhsatsız tabancasıyla öldürüp farklı yerlere gömdü... 
     2.5 ay önce meydana gelen olay, muhasebeci Öztürk’ün yakınlarının polise başvurması üzerine ortaya çıktı... Öztürk’ün Akgün’le birlikte kayıp olduğunu belirleyen polis, Arif Akgün’ü gözaltına aldı. 
     "Namusumu temizledim" diyen ve suçunu itiraf eden Akgün, şunları söyledi "Olay günü eve geldiğimde yatak odasında bir çift erkek botu buldum. Daha sonra balkona çıktığımda saklanmaya çalışan Öztürk’le karşılaştım. Önce Öztürk’ü, ardından da annemi tabancayla öldürdüm." Akgün’ün yer göstermesi sonucu Öztürk’ün cesedi bulunurken, anne Akgün’ün cesedinin bulunması için çalışmaların devam ettiği bildirildi. 
     
Küçük kardeş cezaevinde      Babaları 1998’de kalp krizinden ölen kardeşlerden küçük olan Atıf Akgün’ün de, 1999’da aynı evde annesi ile Muhammet Yiğitoğlu’nu yatak odasında yakaladığı, ekmek bıçağıyla Yiğitoğlu’nu öldürdüğü ve halen bu suçtan dolayı cezaevinde olduğu öğrenildi. 
     



 YAŞAM 
















</TEXT>
</DOC>
