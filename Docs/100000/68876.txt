<DOC>
<DOCNO> 68876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/son/sontur06.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP Maçka İlçe Başkanı tutuklandı... 
</HEADLINE>
<TEXT>

     Maçka Şoförler Odası seçimlerinde, sandık görevlisine fiili saldırıda bulunduğu ileri sürülen ANAP Maçka İlçe Başkanı Murat Altıntaş ile Şoförler Odası Başkan Adayı Engin Altıntaş, tutuklandı. 
     Alınan bilgiye göre, Engin Altıntaş, Maçka Şoförler Odası başkanlık seçiminden, yakın rakibine göre 9 oy farkla galip çıktı. 
     Ancak Seçim Kurulu Başkanı'nın, mühürlü oy kullanıldığı gerekçesiyle seçimleri iptal etmesi üzerine, sandık başında görevli Talip Muratoğlu, Murat ve Engin Altıntaş'ın fiili saldırısına uğradı. 
     Saldırı üzerine cumhuriyet savcılığı, ANAP Maçka İlçe Başkanı Murat Altıntaş ile Şoförler Odası Başkan Adayı Engin Altıntaş'ın gözaltına alınması talimatını verdi. 
     Gözaltına alınarak savcılığa çıkarılan Murat ve Engin Altıntaş, sandık başında görevli memura hakaretten tutuklanarak cezaevine konuldu. 
     






</TEXT>
</DOC>
