<DOC>
<DOCNO> 53978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/25/guncel/gun04.html </URL>
<DATE> 2001/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye için seve seve 
</HEADLINE>
<TEXT>
Başkentte indirim günleri Mehterli açılış 
Ankara Ticaret Odası, kampanyaya Mehteran bölüğü eşliğinde başladı 
     ANKARA Milliyet 

     Şişli Belediye Başkanı Mustafa Sarıgül'ün "Bu ülke için seve seve" sloganıyla öncülük ettiği tüketerek ekonomiyi canlandırma kampanyası, başkente sıçradı. Ankara Ticaret Odası ATO , Ulus Heykel Meydanı ve Karum Alışveriş Merkezi'nde Mehter Takımı eşliğinde Ankara'da indirim günlerini başlattı. 
     ATO Başkanı Sinan Aygün, indirim günlerine 400 firmanın katıldığını belirterek, "Uyuyan Türkiye'yi uyandırmayı amaçlıyoruz. Bu kampanyayı Mehter Takımı ile başlatıyoruz. Çünkü, eskiden savaşa öncülük ederdi mehteran bölüğü şimdi de enflasyon ile savaşa destek olmasını istedik" dedi. 
     
     Rafları boşaltma hesabı 
     ATO öncülüğünde, 10 aya kadar taksit imk nı sunan ve yüzde 50'lere varan oranlarda indirim yapan mağaza sahipleri de bugünlerde raflarını boşaltma hesabı yapıyorlar. Mağaza sahipleri, kampanyanın başarılı olması halinde indirim olanaklarını artırabileceklerini kaydediyorlar. Kampanyanın ülke ekonomisini canlandırıp canlandırmadığını ise önümüzdeki günlerde ATO tarafından yapılacak olan anketin sonuçları gösterecek. 
     



 GÜNCEL 



















</TEXT>
</DOC>
