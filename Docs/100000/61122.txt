<DOC>
<DOCNO> 61122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/siyaset/siy06.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
UMUT’ davasında 3 idam 
</HEADLINE>
<TEXT>

Aralarında Uğur Mumcu ve Ahmet Taner Kışlalı cinayetlerinin de yer aldığı birçok faili meçhul saldırıyı kapsayan Umut davasında çıkan idam cezaları indirime gitmedi 
     ANKARA Milliyet 

     Uğur Mumcu, Bahriye Üçok, Muammer Aksoy ve Ahmet Taner Kışlalı cinayetlerinin de aralarında bulunduğu çok sayıda faili meçhul saldırıyla ilgili olarak görülen Umut Davası, 1.5 yıllık yargılama sonunda karara bağlandı. Ferhan Özmen, Necdet Yüksel ve Rüştü Aytufan'a "Anayasal düzeni yıkarak yerine din kurallarına dayalı devlet kurmaya cebren teşebbüs ettikleri" gerekçesiyle idam cezası verildi. 
     Duruşmada Mahkeme Başkanı Hüseyin Eken'in gergin olduğu gözlenirken, idam kararı vermiş olmasına rağmen kalem kırmaması dikkat çekti. Sanıklar karar sonrasında gülümserken yakınları ağladı. 
     Ankara 2 No'lu DGM'deki duruşmada son sözleri de sorulan sanıklar, "adaletin tecelli etmesini istiyoruz" şeklinde konuştular. Mahkeme "idam" cezasını "ömür boyu hapis cezası"na çeviren TCK'nın 59. maddesini neden uygulamadığını kısa kararında şöyle açıkladı "Sanıkların idam cezasını gerektiren birden fazla öldürme ve yaralama eylemini gerçekleştirmiş olmaları, bu eylemlerin kamuoyunda yarattığı etkiler, ceza adaletinin sağlanması, hak ve nesafet kuralları dikkate alınarak sanıklar hakkında TCK'nın 59 1. maddesinin uygulanmasına yer olmadığına..." 
     
11 sanığa 12 yıl 6 ay      Ankara 2 No'lu DGM'nin dünkü kararıyla Tevhid Selam Örgütü'nün varlığı da resmen belgelenmiş oldu. Mahkeme sanıklardan Hasan Kılıç'ı bu örgütün yöneticisi olduğu gerekçesiyle 18 yıl 9 ay ağır hapis cezasına çarptırdı. 
     11 sanık da 12 yıl 6'şar ay hapse mahk m edildi. Aynı suç nedeniyle Yusuf Karakuş da 15 yıl hapis cezası aldı. 
     



 SİYASET 














</TEXT>
</DOC>
