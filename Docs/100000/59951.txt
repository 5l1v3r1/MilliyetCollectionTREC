<DOC>
<DOCNO> 59951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/31/spor/spo15.html </URL>
<DATE> 2002/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Samsun’a iki yabancı      SAMSUNSPOR’DA Teknik Direktör Sakıp Özberk’in ısrarla istediği Brezilyalı Crist ve Poningo, Türkiye’ye çağrıldı. Genel Menajer Süleyman Hurma, bu oyuncuların 5 veya 7 Ocak’ta Samsun’da olacaklarını söyleyerek, "Bize faydalı olacaklarına inanıyoruz. Eğer bir pürüz çıkmazsa hazırlık kampına katılacaklar" dedi. 
     
Bir madalya 31 milyar      TÜRK sporu 2002 yılında kazanılan bir madalya için 31 milyar 113 milyon lira ödedi. Spor teşkilatı bünyesinde bulunan 46 federasyon yıl boyunca Dünya, Avrupa ve Balkan Şampiyonaları ile Uluslararası Turnuvalar’dan elde ettiği bin 228 madalyaya karşılık, 38 trilyon 206 milyar 154 milyon lira harcadı. 
     
Aziz Yıldırım müze gezdi      FENERBAHÇE Başkanı Aziz Yıldırım ile işadamı Sakıp Sabancı dün Gençlik ve Spor İl Müdürlüğü tarafından oluşturulan, tamamlanma aşamasındaki Devlet Spor Müzesi ve Bilgi Bankası’nı ziyaret etti. Yıldırım ve Sabancı, Fenerbahçe ve Beşiktaş stantlarını gezerek, Gençlik ve Spor İl Müdürü Vedat Bayram’dan da bilgi aldılar. 
     
Muzzy’nin gözü yüksekte      İNGİLTERE 1. Ligi’nde Leicester City’nin formasını giyen Mustafa İzzet, gelecek sezondan itibaren Süper Lig’de iddialı bir takımda oynamak istediğini açıkladı. Milli futbolcu, "Takımımı bu zor günlerde yalnız bırakmam" dedi. Mustafa İzzet’e Newcastle, Blackburn ve Celtic’in talip olduğu ifade edildi. 
     



 SPOR 

























</TEXT>
</DOC>
