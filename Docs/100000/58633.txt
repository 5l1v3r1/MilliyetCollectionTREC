<DOC>
<DOCNO> 58633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/23/son/sontur08.html </URL>
<DATE> 2001/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
110 yaşında ama aklı evlilikte.... 
</HEADLINE>
<TEXT>

     Şanlıurfa'nın Siverek İlçesi'nde, tek başına yaşayan, iki çocuk ve 28 torun sahibi, 110 yaşındaki Yunus Tardus'un, geçirdiği fıtık ameliyatından sonra doktoruna ilk sorusu, ''Evlenmemde sakınca var mı '' oldu. 
     İlçe'nin Şirinkuyu Mahallesi'nde oturan, bugüne kadar 9 kez evlenen, ancak bu evlililiklerinin 4'ü boşanma, 5'i ise eşlerinin ölümü ile sonuçlanan ve halen yalnız yaşayan Yunus Tardus, 10. kez evlenebilmek için hazırlık yapıyor. 
     Geçtiğimiz hafta Siverek Devlet Hastanesi'ne yatarak kasığından fıtık ameliyatı olan Yunus Tardus'un, ameliyattan hemen sonra doktoruna, ''Evlenmeyi düşünüyorum, sakınca var mı '' diye sordu. 
     
     Uyanır uyanmaz sordu... 
     Halen Siverek Devlet Hastanesi Genel Cerrahi Servisi'nde tedavisine devam edilen Tardus'un doktoru Genel Cerrahi Uzmanı Operatör Dr. Fikri Ordu, hastanın sağlık durumunun iyi olduğunu ve iki gün içerisinde taburcu olacağını belirtirken şunları söyledi 
     ''Hasta geldiğinde, iki kasığında fıtık vardı. Ameliyatı riskli olmasına rağmen, genel sağlık taramasından geçirdikten sonra hastayı ameliyata aldık. Başarılı bir ameliyattan sonra hastanın sancıları kesildi. Şu anda genel sağlık durumu iyi. Ameliyattan uyanır uyanmaz, bana, evlenmesinde bir sakınca olup olmadığını sordu. Ben de hekim olarak, evlenmesine hiç bir sağlık engelinin olmadığını söyledim.'' Birinci Dünya Savaşı sırasında yetişkin bir genç, şu anda ise 110 yaşında olduğunu belirten Yunus dede, bugüne kadar geçirdiği 9 evlilikten dünyaya gelen 14 çocuğundan yalnızca ikisinin hayatta olduğunu söyledi. Torununun torununu gördüğünü, Osmanlı'yı ve Cumhuriyeti iyi hatırladığını anlatan Yunus dede, şu anda Siverek'te tek başına yaşadığını belirterek, onuncu kez evlenmek istediğini kaydetti. 
     






</TEXT>
</DOC>
