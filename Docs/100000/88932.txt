<DOC>
<DOCNO> 88932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/spor/spo04.html </URL>
<DATE> 2002/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sümer’den itiraf 
</HEADLINE>
<TEXT>

Trabzonspor Kulübü Başkanı Sümer, maddi sorunlar yüzünden tribünlerin istediği oyuncuları değil, takımın ihtiyacı olduğu isimleri aldıklarını söyledi 
     TRANSFERDE hareketli günler yaşayan Trabzonspor’da Başkan Özkan Sümer ilginç bir itirafta bulundu. Sümer, "Dünya’da en çok rağbet ve değer gören anlayış, hem takıma hem de tribüne transfer yapmaktır. Biz şimdilik birincisini tercih ettik. Yani önce takım, sonra tribün. Çünkü geçmişten gelen borçlar nedeniyle büyük paralar harcayamıyoruz" ifadelerini kullandı. 
     GELECEKTE, Trabzonspor seyircisini ayağa kaldıracak isimler alacaklarını da kaydeden Bordo - Mavili Kulübün Başkanı şöyle konuştu "Tabii ki biz de transfer yaparken, hem tribünleri heyecanlandıracak, ismiyle birlikte güven yaratacak oyuncuları renklerimize katmayı isterdik. Ancak bunun için taraftarlarımızın biraz sabır göstermesi gerekecek." 
     
     Program belirlendi 
     TRABZONSPOR’UN Temmuz ayındaki Almanya kampında yapacağı maçların programı belli oldu. Bordo - Mavili takım 10 Temmuz’da Werder Bremen, 12 Temmuz’da A.Aachen, 14 Temmuz’da St.Pauli, 17 Temmuz’da Ahlen, 21 Temmuz’da ise Duisburg ile karşılaşacak. Teknik Direktör Samet Aybaba yeni bir ekip oldukları için çok sayıda hazırlık maçı yapmayı planladıklarını söyledi. 
     



 SPOR 



































</TEXT>
</DOC>
