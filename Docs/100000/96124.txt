<DOC>
<DOCNO> 96124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/son/sontur26.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıcaktan genleşen tren rayları açıldı... 
</HEADLINE>
<TEXT>

     Haydarpaşa-Adapazarı hattında tren ulaşımının sağlandığı rayların bir bölümünde, aşırı sıcaklık dolayısıyla meydana gelen genleşmenin yarattığı tehlike gideriliyor. 
     Gündüz saatlerinde 35 dereceye ulaşan sıcaklık ve aşırı nem nedeniyle, raylarda genleşleme yaşanan Sapanca kesiminde, otomatik makaslarda arızalar meydana geldi. 
     Haydarpaşa-Adapazarı, Haydarpaşa-Ankara ve Haydarpaşa-Eşkişehir hattında çalışan yolcu ve yük trenlerinin kullandığı güzergahın Sapanca kesimindeki 1. hemzemin geçitte, aşırı sıcak nedeniyle arızalanan otomatik makas onarıldı. 
     Adapazarı Gar Müdürü Şeref Özcan, çalışmalar hakkında bilgi verirken, ''Sıcak hava etkisiyle genleşen raylar üzerinde sürekli kontrol ve denetim yapılıyor, raylar anında onarılıyor'' dedi. 
     TCDD teknik ekiplerinin, yön değiştiren ve tren yolu ulaşımında tehlike yaratma ihtimali beliren raylardaki kontrolünü 24 saat sürdürdüğünü ifade eden Özcan ''Bölgedeki onarım çalışması aralıksız sürdürülüyor. Çünkü, genleşen rayların açılmasıyla, yolcu taşımacılığının yanı sıra yük katarları için de büyük tehlike oluşuyor'' diye konuştu. 
     





</TEXT>
</DOC>
