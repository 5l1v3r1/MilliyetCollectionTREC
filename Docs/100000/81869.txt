<DOC>
<DOCNO> 81869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/son/sondun36.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuklarda şişmanlık çok ciddi bir sağlık sorunu 
</HEADLINE>
<TEXT>

     Çocuklarda şişmanlığın çok ciddi sağlık sorunu olduğuna dikkat çeken uzmanlar, ABD'de hastaneye yatan şişman çocukların sayısında büyük artış olduğunu açıkladı. 
     Çocuklarda şişmanlık sorununun, son 20 yılda şeker hastalığı vakalarını 2'ye, uyku apnesı vakalarını da 5'e katladığı bildirildi. 
     Şişmanlıktan kaynaklanan uyku apnesinin gırtlağın arkasında yağ birikmesine neden olduğu, bademcik ile birlikte solunum yolunu tıkayarak ölüme yol açabildiği biliniyor. 
     ABD Hastalıkları Kontrol ve Önleme Merkezi CDC uzmanları, ailelerin nasıl olsa çocuklarının büyüyeceğini ve kilolarını atacaklarını düşünerek, şişmanlığı ciddi sağlık sorunu olarak görmediklerine işaret ediyor. 
     
     SAFRA KESESİ RAHATSIZLIĞINA DA NEDEN OLUYOR 
     20 yıl öncesine göre ABD'de şişman çocukların oranının iki kat 
     arttığı, buna, televizyon, video oyunları ve emniyetli oyun sahalarının azalmasının neden olduğu kaydedildi. Hastanelik olan şişman çocuklarda şeker hastalığı vakalarının 2 kat arttığı, 1970'lerde 1.4 olan bu oranın, 1999 yılında 2.36'ya çıktığı bildirildi. Şişman çocuklarda tip 2 şeker hastalığının arttığına dikkat çeken uzmanlar, safra kesesi sorunu yüzünden hastaneye yatan şişman çocukların sayısının 3 kat, uyku apnesindan hastaneye yatanların sayısının ise 5 kat arttığını kaydetti. Şişman çocuklar arasında başgösteren astım hastalığının ise yüzde 40 artış gösterdiği açıklandı. 
     





</TEXT>
</DOC>
