<DOC>
<DOCNO> 51077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/son/sondun12.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan'dan Büyükelçi Zaif'e uyarı "Sözlerine dikkat et" 
</HEADLINE>
<TEXT>

     Pakistan Dışişleri Bakanlığı, Taliban'ın İslamabad büyükelçisi Molla Abdülselam Zaif'i, ABD'nin Afganistan'a düzenlediği askeri harekatla ilgili yaptığı basın toplantılarında diğer ülkelere yönelik saldırgan ifadeler kullanmaması ve sözlerine dikkat etmesi yolunda uyardı. 
     Dışişleri Bakanlığı sözcüsü Aziz Ahmed Han, ''Zaif'in dün bakanlığa çağrıldığını ve diplomatların diğer ülkeler hakkında saldırgan ifadeler kullanmasını önleyen anlaşmaları ihlal etmemesinin tavsiye edildiğini'' söyledi. 
     Han, Zaif'in can kaybı, yaralılar, savaş ve ülkesindeki insani durumla ilgili açıklamalar yapabileceğini kaydetti. 
     Zaif, hafta başında yaptığı basın toplantısında, BM'yi, siyasi ve insani sorunlar arasında bağlantı kurmakla, ABD birliklerini de sivil hedefleri kasıtlı vurmakla suçlamıştı. 
     






</TEXT>
</DOC>
