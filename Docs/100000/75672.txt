<DOC>
<DOCNO> 75672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/son/sonspo10.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Ali Dürüst "Ligde kötü oynayan takım kalmadı" 
</HEADLINE>
<TEXT>

     Galatasaray Kulübü İkinci Başkanı ve Basın Sözcüsü Ali Dürüst, Diyarbakırspor deplasmanında alınan 1 puanın da önemli olduğunu söyledi. 
     Dürüst, Birinci Süper Futbol Ligi'nde son haftalara yaklaştıkça çok daha zor maçların oynanmaya başlandığıın kaydederek, ''Ligin alt sıralarında ve üst sıralarında rekabet artınca kötü oynayan takım kalmadı. Ekipler varını yoğunu ortaya koymaya başladı. Diyarbakırspor'da iyi mücadele etti. Zeminde kötü olunca bu tür sonuçlarla karşılaşılabiliyor. Biz kazandığımız 1 puana bakıyoruz. O da şampiyonluk yarışında çok önemli'' diye konuştu. 
     Galatasaray'ın kalan haftalarda en az puan kaybıyla şampiyonluk yarışını göğüslemek istediğine de değinen Dürst, ''Takımımızın 3 puanlarını aldığı müddetçe şampiyonluk için kimseyi takip etme ihtiyacı yok. Kimsenin puan kaybetmesini beklemeyeceğiz. Önemli olan bizim puan kaybetmememiz. Bu da bizim ayrı bir lüksümüz'' dedi. 
     Dürüst ayrıca, lig maratonu içerisinde önemli haftaların yaşandığı bir dönemde transferi gündeme getirmeyeceklerini de belirterek, bir kaç hafta sonra bu tür çalışmalara başlayabileceklerini sözlerine ekledi. 
     






</TEXT>
</DOC>
