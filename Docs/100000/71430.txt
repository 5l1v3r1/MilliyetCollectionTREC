<DOC>
<DOCNO> 71430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/08/yasam/ayas.html </URL>
<DATE> 2002/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadının günü var ama mülkü yok 
</HEADLINE>
<TEXT>

Türkiye’deki gayrimenkulün sadece yüzde 8.7’si kadınların. Özel günlerde değerlisiniz’ diyoruz ama, diğer günlerde onlardan bir çöpü bile sakınıyoruz.... 
     YILDIZ YAZICIOĞLU Ankara 

     Dünya Kadınlar Günü’nde kadın hakları bir kez daha ülke gündemine taşınsa da Türkiye’de kadınlar h l sosyal, siyasal ve ekonomik anlamda eş ve ailelerine her alanda bağımlı olmayı sürdürüyor. 
     Bunun en çarpıcı örneklerinden birini kadınların sahip olduğu gayrimenkul oranı oluşturuyor. Türkiye’de aileye ait gayrimenkulün yalnızca yüzde 8.7’sine kadınlar sahip. Bu oran erkekler için ise yüzde 78. Başbakanlık Kadının Statüsü ve Sorunları Genel Müdürlüğü’nce hazırlanan "Türkiye’de Kadın 2001 Raporu"ndaki verilere göre, Türkiye’de kadınların yüzde 49.4’ü tarlada çalışırken, bu kadınların yalnızca yüzde 3.7’si mülkü kendisine ait tarlada emek harcıyor. Kadınların yüzde 31.5’i aile bireylerinden birine ait tarlada çalışırken, yüzde 11.4’ü de başkasına ait tarlada işçi olarak yaşamını kazanmaya çalışıyor. 
     
İş kadınları da farklı değil      Ev hanımı’ sıfatıyla ücretsiz aile işçisi olarak yaşamını sürdüren kadınların oranı yüzde 49.8 iken, Türkiye’deki kadınların yalnızca yüzde 11.5’i kendi işyerine sahip. 
     Türkiye’de kadınların, evlenmesinde de son sözü yüzde 67.8 oranında h l aileleri söylüyor. Kadınlar, ailelerinin yönlendirmesi veya baskısıyla evlendikleri eşlerinden herhangi bir mülkü paylaşma talebinde de bulunamıyorlar. İş hayatında aktif olarak çalışan kadınların, yalnızca yüzde 27.2’sinin evli olması da dikkat çekiyor. Yine aynı verilere göre, Türkiye’de çalışan evli kadınların sadece yüzde 34.3’ü, kazandığı parasını nasıl harcayacağına tek başına karar veriyor. 
     
Ankara kadına’ yasaklı kent ..      ANKARA Milliyet 

     Ankara Valiliği, 8 Mart Dünya Kadınlar Günü’nde yasakçı bir karara imza attı. 
     Tüm dünyada renkli etkinliklerle kutlanan Dünya Kadınlar Günü’nde başkent sokaklarını sanat merkezine dönüştürmek isteyen kadınlara, valilik yasak’ dedi. Ankara’daki sivil toplum örgütlerince oluşturulan Barış İçin Sürekli Kadın Platformu, 8 Mart’ta Çankaya Belediyesi desteğiyle Yüksel Caddesi’nde Kızkardeşim İçin’ temalı bir şenlik düzenlemek amacıyla hazırlıklara başladı. 
     
     Her yerde kutlandı ama... 
     Şenlikte, kadın haklarını anlatacak olan sokak tiyatrosu, Kadının İnsan Halleri Resim Sergisi’, Kadınlara Açık Defter’ standı, konser, kukla gösterisi gibi etkinlikler planlandı. 
     Hazırlıklar tamamlanınca Ankara Valiliği’ne bildirildi. Valilik ise, Yüksel Caddesi’ni 8 Mart’ta gün boyunca sanat merkezi haline getirecek şenliğe güvenliği sağlayamayacakları’ gerekçesiyle izin vermedi. 
     İstanbul, İzmir, Diyarbakır gibi illerdeki etkinliklere izin verilirken, yalnızca başkentte böyle bir yasak kararı alınması, tepkiyle karşılandı. Bu yasak kararını protesto etmek için sivil toplum örgütleri, bugün ortak bir basın açıklaması yapacaklarını duyurdu. 
     



 YAŞAM 



















</TEXT>
</DOC>
