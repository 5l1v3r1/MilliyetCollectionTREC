<DOC>
<DOCNO> 53185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/20/yazar/okur.html </URL>
<DATE> 2001/11/20/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Mumcu’nun oda turları 
</HEADLINE>
<TEXT>

     ANAP Genel Başkan Yardımcısı Erkan Mumcu’yu tutabilene aşk olsun Durmadan dolaşıyor, çıkışlar yapıyor. İşte bir konuştu, pir konuştu... 
     Mumcu, "köyden kalkınma olmayacağını" söyleyince kıyamet koptu. Başbakan, bu sözleri ciddiye almadı ama Mumcu, "Ecevit, bu ülkeyi yönetiyor. Ciddiye almak zorundayım" dedi. 
     Ve tartışma biteceğine gündeme iyiden iyiye oturdu. Ancak burada önemli olan ANAP’ın tam göbeğinden yükselen sesler. ANAP’lılar, Mumcu’nun çıkışını, "partiyi bağlamaz" diye yorumlarken, Mumcu, "üslubuma dikkat edeceğim" diye açıklama yaparak yoluna devam ediyor. 
     
ANAP’ın derdi      Oysa Ankara’da siyasetçinin gündeminde tasarruf tedbirleri yatıyor. Kamu çalışanlarıyla ilgili siyasi çıkışlar birbirini izlerken, Köy Hizmetleri ve Karayolları çalışanlarının durumu da ister istemez ANAP’tan yükselen bu sesi inceden inceye dikkate alma zorunluluğu olduğunu gösteriyor. Kısacası DSP’nin tasarruf tedbirleriyle ilgili çıkışına ANAP’ın "yeni derdi" demek yanlış olmaz. 
     Bizim derdimiz siyaset değil, derdimiz bilgi aktarmak... 
     
Oda oda dolaşıyor...      Bizim gündemimizde Erkan Mumcu var. Çünkü Mumcu, çantasında ANAP’ın "çözüm programı" bir bir dolaşıyor. İstanbul’da tur atıyor. 
     Adresler belli TÜSİAD Türk Sanayici ve İşadamları Derneği , İstanbul Sanayi Odası İSO , İstanbul Ticaret Odası İTO ve diğer odalar... 
     Mumcu’nun ilk adresi İSO’ydu. Kendisi randevu istedi. Bugün saat beşte İSO’da olacaktı. Diğer randevular için de haber beklemeye başladı. Yanında en az 15 ANAP’lıyla sanayicilere çözümü ve ne yapmak istediğini anlatacaktı. Fakat evdeki hesap çarşıya uymadı. 
     Mumcu, randevuyu iptal etmek zorunda kaldı. Çünkü yarın akşam ANAP Genel Başkanı, tüm genel başkan yardımcılarını olağanüstü toplantıya çağırdı. Mumcu’nun İSO randevusu da bir başka güne kaldı. Büyük olasılıkla tarihi yine Mumcu kendisi belirleyecek. 
     
Bayrak yarışı      Oysa İSO’da başkanlık yarışı var. 28 Kasım’da taban, yeni başkanını seçecek, kafalar karışık. İSO Başkanı Hüsamettin Kavi, Meclis Başkanlığı için aday. Yardımcısı Tanıl Küçük, listesinde yapacağı rötuşlarla yarışta ipi göğüslemeye çalışıyor. 
     Karşısında İktisadi Kalkınma Vakfı Başkanı Meral Gezgin Eriş var. Eriş’in Meclis Başkan adayı Oktay Duran. 
     İSO’da seçim yarışından çok başka dengeler önem taşıyor. Mayıs ayında yapılacak TOBB seçimlerinde İTO ve İSO ittifak için bu seçim bir gösterge olacak. Kavi ve ekibi ipi göğüslerse sorun yok, ya Eriş ipi göğüslerse... hesaplar değişecek, daha başka dengeler devreye girecek. TOBB’un eski Başkanı Fuat Miras belki de farklı bir biçimde yine devreye girecek. 
     İşte böyle bir atmosferde yapılacak ANAP ziyareti İSO için de farklı bir anlam taşıyordu. Bugün akşam yapılacak ziyaret ertelenecek ama İSO’yu belki hafta içinde belki önümüzdeki hafta ziyaret edecek olan Mumcu’ya da sorulacak ilk soru belli 
     "Bu ülke nüfusunun yüzde 40’ı tarım kesiminde çalışmıyor mu Bu çıkış neyin nesi Hangi siyasi hesapla bu iş yapılıyor Biz de öğrenelim." Tabii, eğer ANAP’tan sürpriz gelmezse elbette... 
     
     
     







Kıbrıs kimliği 


Kime şikayet .. 


'Söylediğim sözler bana hiç yakışmadı' 


Erkan Mumcu'lar, sıkıntılı partiler... 


Yılmaz "Özür dile" 


Türkler kilidi çevirdi 


Gençlerin heba olan yılları 


Türk modeli 


Cep-kumar’dan çocuklarımızı koruyalım 


Mumcu’nun oda turları 


Bülent Ersoy'un fetvası kabul olur mu 


Mumcu nereye koşuyor 


Mumcu’nun hedefi Yılmaz, ilhamı veren Tayyip 


IMF ile 3 yıl daha 


Dinçkök'ün bağları koparan işareti 


</TEXT>
</DOC>
