<DOC>
<DOCNO> 62716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/yasam/yas05.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu çocuklar varken Ladin’e gerek yok 
</HEADLINE>
<TEXT>

Usame Bin Ladin’in teröristlerinin vurduğu New York’ta, önceki gün de henüz 13 ve 16 yaşlarında iki silahlı öğrenci k bus yaşattı.. 
Babaya çift kurşun      DIŞ HABERLER SERVİSİ 

     Amerika’yı kasıp kavuran, okulları kan gölüne çeviren çocuk katillere bir yenisi de dün New York eyaletinde eklendi. Rochester kenti yakınlarındaki Shelby kasabasında yaşayan 13 yaşındaki adı açıklanmayan çocuk, önce kız kardeşini evde yatağa bağladı ve ağzını bantladı. 7’nci sınıf öğrencisi çocuk, elinde 12 kalibrelik bir tüfekle babası Angelo Adams’ın işten dönmesini beklemeye başladı. Adams kapıdan girer girmez tüfeği ateşleyen çocuk babasını göğsünden ve yüzünden vurarak öldürdü. 
     
     Kamyonla kovalamaca 
     Daha sonra kamyona atlayıp kaçmaya başlayan genç katil, polisle hızlı bir kovalamacaya girdi. Bu sırada polise de tüfekle ateş açan çocuk, kullandığı kamyonu çarpınca kıskıvrak yakalandı ve tutuklandı. 
     İsmi açıklanmayan gencin bir yetişkin gibi mi, yoksa çocuk gibi mi yargılanacağına henüz karar verilmedi. Yetkililer, bilinmeyen nedenle babasını öldüren çocuğun ikinci derece cinayet ve polis memurunu öldürme girişimiyle suçlandığını açıkladı. Çocuğun kız kardeşi olayda yara almadan kurtuldu. 
     
Kız yüzünden okul bastı      DIŞ HABERLER SERVİSİ 

     ABD’nin New York kentinde, Amerikalı insan hakları savunucusu Martin Luther King’in doğum gününde, King’le aynı adı taşıyan lisede bir öğrencinin, "kız yüzünden" düzenlediği silahlı saldırıda iki öğrenci yaralandı. 
     Irk ayrımcılığının şiddete başvurulmadan ve barışçı yöntemlerle ortadan kaldırılmasını savunan ve Amerikan siyahlarının en önemli lideri olan Martin Luther King’in adını taşıyan okuldaki olayda, uzun süredir derslere devam etmeyen ve çetelerle bağlantılı olduğu düşünülen bir öğrenci, Andrel Napper 16 ve Andre Wilkins’i 16 arkalarından açtığı ateşle ağır yaraladı. Yaralı öğrenciler derhal hastaneye kaldırılırken polis de saldırganı yakalandı. 
     
     Lise sabıkasızdı ama.. 
     Kız nedeniyle çıktığı belirtilen olayın ardından yakalanan saldırganın kimliği, 18 yaşından küçük olması nedeniyle saklı tutuluyor. Olayın meydana geldiği "Martin Luther King Jr." lisesi, bir dönem ABD’yi sarsan şiddet olaylarının yaşanmadığı eğitim kurumlarından biri olarak biliniyor. 
     1963’de, bir milyon kişinin izlediği konuşmasında, "Bir Rüyam Var" dizeleriyle ünlenen King, 4 Nisan 1968 günü Memphis’de kaldığı otelin balkonunda öldürülmüştü. 
     



 YAŞAM 



















</TEXT>
</DOC>
