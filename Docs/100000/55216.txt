<DOC>
<DOCNO> 55216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/02/son/sonspo11.html </URL>
<DATE> 2001/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Teknik Direktörü Briegel "Çok gol kaçırdık..." 
</HEADLINE>
<TEXT>

     Trabzonspor teknik direktörü Hans Peter Briegel Trabzonspor'un iyi bir oyun sergilediğini ancak maçta atılan tek gole engel olamadıklarını söyledi. 
     Malatyaspor'un iyi bir takım olduğunu da kaydeden Briegel, çok sayıda gol pozisyonunu değerlendiremediklerini belirterek, ''Orta sahadaki bireysel hatalar Malatyaspor'a pozisyon yarattı. İkinci yarıda bu hatalarımız devam etti ve rakip gol buldu. yediğimiz golden sonra gol arayışlarımız oldu ama değerlendiremedik. 
     Malatyaspor Teknik Direktörü Ziya Doğan ise Trabzonspor karşısında iyi bir oyun sergilediklerini belirterek, ''Bu maçı takım ruhuyla oynayarak kazandık'' dedi. 
     Teknik direktör Doğan, maç öncesi futbolculara bulundukları yer itibariyle bundan sonraki maçlarının final havasında olacağını söylediğini belirterek, Trabzonspor maçına da final havasında çıktıklarını belirtti. 
     Sahadan galibiyetle ayrıldıkları için çok sevinçli olduklarını da ifade eden Doğan, konuşmasını şöyle sürdürdü 
     ''Sahadan galibiyetle ayrıldığımız için sevinçliyiz. Biz bu maçı takım ruhuyla oynayarak kazandık. Bütün oyuncularımız üzerlerine düşeni yaptılar. Tabi sonucu etkileyebilecek şekilde kaleci Hakan'ın da galibiyette büyük payı var. Biz bu maçı unutup Bursaspor maçına bakacağız.'' 
     






</TEXT>
</DOC>
