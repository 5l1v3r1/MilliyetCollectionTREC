<DOC>
<DOCNO> 98493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/son/sondun19.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kargo uçağından iki kişi kurtuldu... 
</HEADLINE>
<TEXT>

     Rusya'nın başkenti Moskova'daki Şeremetyevo 1 Havaalanı'nda kalkış sırasında yere düşerek parçalanan İlyuşin-86 Rus kargo uçağından iki kişinin kurtulduğu bildirildi. 
     Rusya Acil Durum Bakanlığı ve havaalanı polisinin verdiği bilgiye göre, uçakta bulunan 16 kişiden ilk belirlemelere göre iki kişi sağ kurtuldu. 
     Uçakta, pilot kabininde 4 uçuş mürettebatı ile 12 hostesin bulunduğu bildirilmişti. 
     İlyuşin-86 tipi uçaklar, SSCB döneminde ve Rusya tarafından 30 yıldır çok amaçlı yolcu ve yük uçağı olarak kullanılıyor. Dört motorlu, geniş gövdeli bu uçaklar 350 yolcu taşıyabiliyor ve boyut itibarıyla üç motorlu olan Amerikan McDonnell Douglas DC-10 ve Avrupa'nın Airbus A300'lerine benteziliyor. 
     Ukrayna'da dün, uçuş akrobasi gösterisinde, havacılık gösteri tarihinin en büyük kazası meydana gelmiş, 7'si çocuk 83 ölmüş, 140 kişi yaralanmıştı. 
     Bir ay önce de Rusya'nın Başkırdistan bölgesinden İspanya'ya tatile giden çocukları taşıyan Tupolev-154 tipi uçağın İsviçre-Almanya sınırında kargo uçağıyla çarpışması sonucu 71 kişi ölmüştü. 
     





</TEXT>
</DOC>
