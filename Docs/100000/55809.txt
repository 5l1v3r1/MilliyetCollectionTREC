<DOC>
<DOCNO> 55809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/yazar/cetiner.html </URL>
<DATE> 2001/12/06/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Soyguncuyu yatak odanızda vurursanız 
</HEADLINE>
<TEXT>

     Allah saklasın, bir gece sabaha karşı yatak odanızın kapısında bir adam, bir soyguncu görseniz ne yaparsınız Cevap vermeye mecbur değilsiniz ama ne yapacağınızı tahmin etmek güç değil Bir an, yanınızda eşinizi, diğer odada yatan çocuklarınızı düşünür sonra "aman canımıza dokunmasın da malımızı alsın" der karşınızda zebella gibi dikilen veya dolapları karıştıran davetsiz misafirin kafasından neler geçtiğini anlamaya çalışırsınız değil mi Hele, elinde parıldayan bir bıçak veya tabanca varsa Adam, bu kez de "beni gördü, temizleyeyim, tanık ortadan kalksın" diye saldırır mı acaba endişesi 
     Evet, Allah hiç kimseye böyle bir gece yaşatmasın Ama bir şey söyleyeyim eğer elinizin altında bir tabanca olup da ne yapacağı belirsiz bu haydudu vuracak olursanız yandınız, suçlusunuz Olur mu böyle hak hukuk Bizde oluyor işte Hele yüzü dönük değil de arkadan ateş ettiyseniz daha ağır cezanız 
     Adamı yaraladığınız veya öldürdüğünüz için kendi vicdan azabınızı hiç hesaba katmıyorum, o da cabası Evet hiç öyle hukuk olur mu 
     Yok efendim, nefsi müdafaa varmış Siz ve avukatlarınız, bunu, derdinizi anlatana kadar içeride hayatınız kayar Eee peki vurmadınız da soyguncu sizi vurdu Yani iki halde de namuslu vatandaşın canı iki paralık 
     Hukukçu dostlar anlatıyor bu yasal boşluğu. Amerika'da ve pek çok uygar ülkede bir ailenin evinin kapısından içeriye bir yabancı, izinsiz adımını attı mı, hele kötü niyetliyse bedelini hayatıyla ödeyebiliyor 
     Nereden aklıma geldi bütün bunlar Şu bol bol silah satılmasının teşvik edildiği, adi soygunların mahalle mahalle yoğun hale dönüştüğü şu günler gelir de siyasi terörün estiği karanlık günleri acı acı anımsamayın 
     
Deneyimli diplomatın değeri      Elbette genç, dinamik kuşaklar yönetimin başında olmalı içeride veya dışarıda ülkemizi temsil etmeli. Ancak, hele hele dış politikada deneyimin, yabancı devlet adamlarını tanımanın çok büyük güç olduğunu da unutmamalı Yıllar yılı Moskova'da, New York'ta, Paris'te, Londra'da, Atina'da, Bağdat'ta görev yapmış büyükelçilerimiz görevleri sırasında bulundukları ülkenin huyunu suyunu öğrenmiş, önemli köprübaşı diplomatlarıyla tanışmış, dostluklar kurmuş. Bu büyük hazineden yararlanmamak gaflet veya akılsızlık değil mi 
     Ne yazık En verimli çağlarında diplomatlarımız yaşları 65'i buldu diye emekliye sevk ediliyor. Öte yandan 80'ine merdiven dayamış başbakanlar, cumhurbaşkanları Hele ateş çemberinin ortasında kaldığımız şu buhranlı günler, gazetelere, TV ekranlarına bakınız. İlter Türkmen'ler, Özdem Sanberk'ler, Vahit Halefoğlu'lar, Coşkun Kırca'lar, Şükrü Elekdağ'lar, Gündüz Aktan'lar, Oktay İşcen'ler, Nusret Kandemir'ler yakın dönemin değerli, deneyimli diplomatları hem vatandaşı, hem de meslektaşlarını nasıl bilgilendiriyor, yol gösteriyor 
     Amerikan başkanının 85 yaşında Hope'yi yıllar yılı büyükelçi olarak Ankara'da nasıl değerlendirdiğini unutmayalım Bizim uzmanlaşmış diplomatlarımızı da yasal bir çözüm ile ülke çıkarlarına değerlendirmenin yollarını bulalım 
     







Düzlüğe çıkmak... 


AİDS ve medya 


Ecevit - Powell görüşmesi 


Türkiye kısır döngüyü nasıl kırar 


Soyguncuyu yatak odanızda vurursanız 


Kazanma kültürü 


"Güneş altında yeni bir şey yok" 


Kamu bankaları ve kasım krizi 


Kıbrıs'ta bahar havası... 


Ekonomik suça ekonomik ceza 


Vadeli işlemler borsası 


Batan bankaların paraları ne olacak 


Takkeler düşüyor keller görünüyor 


Powell'a Irak freni 


Akbaygil hükümeti uyarıyor 


ABD’de de işler kötü 


Madenciler "Devletim" şokunu yaşadı 


</TEXT>
</DOC>
