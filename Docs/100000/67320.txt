<DOC>
<DOCNO> 67320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/son/sontur26.html </URL>
<DATE> 2002/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit "İstanbul ruhu tabiri benimsendi" 
</HEADLINE>
<TEXT>

     Başbakan Bülent Ecevit, İKÖ-AB Ortak Forumu'nun şimdiden çok başarılı olduğunu bildirdi. 
     Ecevit, Çırağan Sarayı Bellini Salonu'nda katıldığı çalışma yemeğinden çıkışında gazetecilerin forumla ilgili sorusu üzerine, ''İstanbul ruhu tabiri benimsendi'' dedi. 
     ''Toplantı başarıya ulaştı mı '' şeklindeki soru üzerine ise Başbakan Ecevit, ''Toplantı devam ediyor. Şimdiden çok başarılı oldu'' diye konuştu. 
     Ecevit, ''forum sırasında Liderler Toplantısı önerisinin gündeme geldiğini'' söyleyen bir gazeteciye, toplantıda böyle bir konunun görüşülmediğini kaydetti. 
     Başbakan Ecevit, daha sonra sarayda kendisine ayrılan suite geçti. 
     Bu arada Ecevit, bugün İngiltere Dışişleri Bakanı Jack Straw, Pakistan Dışişleri Bakanı Abdül Settar, Avrupa Konseyi Genel Sekreteri Walter Schwimmer, İran Dışişleri Bakanı Kemal Harrazi, Irak Dışişleri Bakanı Naci Sabri ve Arap Birliği Genel Sekreteri Amr Musa ile Çırağan Sarayı'nda ikili görüşme yapacak. 
     






</TEXT>
</DOC>
