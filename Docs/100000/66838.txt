<DOC>
<DOCNO> 66838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/ekonomi/eko08.html </URL>
<DATE> 2002/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Enron soruşturması reytingcilere uzandı 
</HEADLINE>
<TEXT>

     ABD’nin enerji devi Enron’un iflasının ardından, New York Menkul Kıymetler Borsası Wall Street’in büyük oyuncuları da soruşturma kapsamına alınıyor. 
     ABD Kongresi ve yasa uygulayıcısı kurumlar, Enron’un bono satışlarını hem finanse eden, hem de şirkete yatırım yapan firmaları ve yatırımcıları zamanında uyarmayan kredi derecelendirme kuruluşlarını soruşturuyor. Enron’un mali müşaviri Arthur Andersen, Enron’un şüpheli ortaklıklarından bazılarına yatırım karşılığı bono satışı vaad eden ABD’nin en büyük borsa aracı kurumu Merrill Lynch and First Union Corp. ile analistler ve mali haberler veren televizyon şebekeleri inceleniyor. 
     Mali piyasa analistlerinin, yatırımcılara tavsiye ettikleri şirketlerin hisse senetlerinden önemli miktarını ellerinde tuttuklarından dolayı saptırılmış tavsiyelerde bulunabileceklerinden şüpheleniliyor. 
     ABD Adalet Bakanlığı ile Menkul Kıymetler ve Döviz Komisyonu, Enron ve Arthur Andersen’deki mali müşavirler ile Moody’s Investors Service ve Standard Poor’s gibi kredi derecelendirme kuruluşlarının rollerini de inceliyor. 
     



 EKONOMİ 




















</TEXT>
</DOC>
