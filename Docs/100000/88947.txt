<DOC>
<DOCNO> 88947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/spor/spo20.html </URL>
<DATE> 2002/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

İspanya’ya elendik      5. Avrupa Bayanlar Hentbol Şampiyonası play - off baraj rövanş maçında Milli Takımımız, İspanya’ya deplasmanda da 28 - 17 yenilerek elendi. Torrent kentinde oynanan karşılaşmanın ilk yarısı 10 - 10 berabere bitti. Türkiye ilk maçı da 32 - 25 kaybetmişti. 
     
Berk’ten rekor      ROMANYA’NIN başkenti Bükreş’te düzenlenen Uluslararası Atletizm Yarışmaları’nda, Berk Tuna, Türkiye rekoru kırdı. Atletizm Federasyonu eski başkanlarından Aşkın Tuna’nın oğlu olan Berk Tuna, üç adım atlamada 16.22 metrelik derece gerçekleştirerek, kendisine ait 16.15’lik rekoru yeniledi. 
     
Küba şampiyon      10. Dünya Boks Kupası’nda, finalde ev sahibi Kazakistan’ı 19 - 17 yenen Küba, şampiyonluğu kazandı. Tarihinde ilk kez bu şampiyonaya katılan Türkiye ilk karşılaşmasında Okyanusya temsilcisi Avustralya’ya 20 - 16 üstünlük sağlarken, 2. maçında şampiyon Küba’ya yenilerek elendi. 
     
Zafer Kızılsu’nun      TÜRKİYE Atıcılık Birinciliği’nde büyük erkekler trap kategorisinde Dr.Alp Kızılsu birinci oldu. 135 puan toplayan Kızılsu’nun ardından Ahmet Arkoç ikinci sırayı aldı. Bayanlarda da Alp Kızılsu’nun eşi Dilara Kızılsu şampiyonluğu elde etti. 
     
Denizlispor’da hedef Shorunmu      UEFA Kupası’nda ülkemizi temsil edecek olan Denizlispor, Göztepe’nin kalecisi Majdan’ın transferini askıya aldı. Teknik Direktör Rıza Çalımbay, "Pogon’da yönetim değişince Majdan’ı kiralamaya yanaşmadılar. Beşiktaş’ın eski kalecisi Shorunmu’ya yöneleceğiz" dedi. Göztepe’nin stoperi Servet’ten vazgeçen yönetim, Gaziantep’ten Alper’i yeniden kiralamak için harekete geçti. 
     
Murat Adana’da      İKİNCİ Lig A Kategorisi takımlarından Akçaabat Sebatspor’un golcü oyuncusu Murat Bölükbaş, Adanaspor ile anlaştı. Akçaabat Sebatspor Başkan Yardımcısı Veli Sezgin, bonservis konusunda sorun kalmadığını, Murat’ın yarın İstanbul’a giderek, Adanaspor ile sözleşme imzalayacağını açıkladı. Güney ekibinin 180 milyar lira bonservis bedeli ödeyeceği bildirdi. 
     
Göztepe’de pazarlık günü      SÜPER Lig’in yeni takımı Göztepe, bugün Antalyasporlu Guintchev, Trabzonsporlu Osman, Malatyasporlu Şakiri ve Mısırlı Youssef ile anlaşma zemini arayacak. Yönetim ayrıca iç transferde Mkhalele ve Tayfun’la masaya oturacak. Youssef ve Guintchev’le daha önce prensipte el sıkışan transfer komitesi, Osman ile Şakiri’yle ilk kez bir araya gelip, mukavele imzalatmaya çalışacak. 
     
Rizespor’da ceza yağmuru      ÇAYKUR Rizespor yönetimi, futbolcular ve teknik kadroya toplam 1 trilyon liraya yakın para cezası verdi. Basın Sözcüsü Hasan Külünkoğlu, "Ligden düşmemizde bazı etkenler vardı. Yönetim Kurulu toplantısında bu faktörleri gözönünde bulundurarak böyle bir karar aldık" dedi. Külünkoğlu, durumu Futbol Federasyonu’na da bildirdiklerini sözlerine ekledi. 
     



 SPOR 



































</TEXT>
</DOC>
