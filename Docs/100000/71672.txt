<DOC>
<DOCNO> 71672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/09/son/sonspo12.html </URL>
<DATE> 2002/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Rizespor evinde Gençlerbirliği'ne 2-1 kaybetti 
</HEADLINE>
<TEXT>

     Birinci Süper Futbol Ligi'nde Çaykur Rizespor ile Gençlerbirliği arasında yapılan karşılaşma, Gençlerbirliği'nin 2-1 üstünlüğüyle sonuçlandı. 
     Stat Atatürk 
Hakemler Cem Tosyalı xxx, Fahri Durmuş xxx, Hamit Korkmaz xxx 
Çaykur Rizespor Hamidou xxx, Koray xxx, Oumar xxx, Recep xxx, Ünal xx, Erhan Namlı xxx, Serkan xxx, Devran xx, Ümit Ozan xxx, Hasan Özer xxx, Tetteh xx 
Gençlerbirliği Hasan xx, El Saka xx, İsmail Güldüren xx, Ömer xx, Filip xx, Tolga xx, Ahmed Hassan xx, Thomas xx, Nihat xx, Cafer xx, M'Bayo xx. 
     Birinci Süper Futbol Ligi'nde Karşılaşmanın ilk yarısında Çaykur Rizespor, Gençlerbirliği'ne oranla daha üstün bir futbol sergiledi. Yeşil-mavili takım özellikle 10. dakikada bulduğu golden sonra savunmasını iyi kapatarak rakibine gol izni vermedi. 
     10. dakikada Serkan'ın soldan ortasında ceza alanı içinde yakın mesafeden iyi yükselen Hasan Özer'in kafa vuruşunda, top filelerle buluştu 1-0. 
     34. dakikada Hasan Özer'in pasıyla topla buluşarak ceza alanına giren Ümit Ozan'ın vuruşunda, kaleciyi geçen top yandan auta gitti. 
     40. dakikada Filip'in ceza alanı içi sol çaprazından vurduğu sert şutta, top direğin üzerinden auta gitti. 
     45. dakikada Cafer'in pasıyla ceza alanı içinde topla buluşan M'Bayo'nun şutunda, kaleci Hamidou topu 2 hamlede topu kontrol etti. 
     Karşılaşmanın ilk yarısı, ev sahibi Çaykur Rizespor'un 1-0 üstünlüğüyle sonuçlandı. 
     Çaykur Rizespor, ikinci yarıya Tetteh'in yerine Şener'i x oyuna alarak başladı. 
     46. dakikada Çaykur Rizespor ceza alanı içinde oluşan karambolde, Filip'in yakın mesafeden vuruşunda, top kaleci Hamidou'dan döndü. Daha sonra savunmada Recep tehlikeyi uzaklaştırdı. 
     52. dakikada Ünal'ın ceza alanı dışından şutunda, top yandan auta çıktı. 
     57. dakikada M'Bayo'nun sağdan pasında topla buluşan Thomas'ın ceza alanı içinde şutunda, meşin yuvarlak filelerle buluştu 1-1. 
     65. dakikada Çaykur Rizespor'da Erhan Namlı, 66. dakikada da Gençlerbirliği'nden İsmail Güldüren sarı kart gördü. 
     69. dakikada Gençlerbirliği savunmasının uzaklaştırmak istediği top, ceza alanı ön çizgisi üzerindeki Devran'ın önüne düştü. Bu futbolcunun yerden şutunda, top kaleci Hasan'da kaldı. 
     77. dakikada Gençlerbirliği'nde, Cafer'in yerine Okan x oyuna dahil oldu. 
     82. dakikada Ahmed Hassan'ın ara pasında, M'Bayo'nun ceza alanı içinden şutunda, top kaleci Hamidou'dan döndü. Ancak bu futbolcu yeniden topla buluşarak, meşin yuvarlağı yerden bir vuruşla filelere gönderdi 2-1. 
     Gençlerbirliği'nin 2. golünün ardından yeşil-mavili takımın taraftarları sahaya yabancı madde atarken, kötü tezahüratta da bulundular. Bunun üzerine maçın hakemi Cem Tosyalı anons yaptırdı ve karşılaşma 2 dakika kadar durdu. 
     84. dakikada Çaykur Rizespor'da, Erhan Namlı'nın yerine Okan oyuna girdi. 
     86. dakikada Çaykur Rizesporlu Şener sarı kart gördü. 
     89. dakikada Gençlerbirliği'nde, M'Bayo'nın yerine Serkan oyuna dahil oldu. 
     90. dakikada Gençlerbirliği'nde bu kez Ahmed Hassan, yerini Alper'e bıraktı. 
     Maç da konuk ekip Gençlerbirliği'nin 2-1 üstünlüğüyle sona erdi. 
     






</TEXT>
</DOC>
