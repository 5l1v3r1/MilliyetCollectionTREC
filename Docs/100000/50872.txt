<DOC>
<DOCNO> 50872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/son/sondun04.html </URL>
<DATE> 2001/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey İttifakı Zari Bazar'ı Taliban'ın elinde aldı 
</HEADLINE>
<TEXT>

     Afganistan'da, Kuzey İttifakı'nın, Taliban'ın kontrolündeki bir bölgeyi dün gece 5 saat süren çatışma sonunda ele geçirdiği açıklandı. 
     Merkezi Pakistan'da bulunan Taliban'ın ajansı AIP, kuzeydeki Balk eyaletinin Zari Bazar bölgesinin Kuzey İttifakı'nın eline geçtiğini duyurdu. 
     AIP, Zari Bazar'da Kuzey İttifakı güçleriyle Taliban kuvvetleri arasındaki çatışmada iki taraftan 5 kişinin öldüğünü kaydetti. 
     Mezar-ı Şerif'in 100 kilometre güneyinde bulunan Zari Bazar, geçen mayıs ayından bu yana Özbek General Raşid Dostum güçleri ile Taliban arasında birkaç kez el değiştirdi. 
     Bu arada, ajans, ABD öncülüğündeki güçlerin, Başkent Kabil'in kuzeyindeki Bagram Havaalanı çevresinde bulunan Taliban mevzileriyle, Balk ve Samangan eyaletlerini bombaladığını duyurdu. 
     






</TEXT>
</DOC>
