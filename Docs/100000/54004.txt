<DOC>
<DOCNO> 54004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/25/spor/spo02.html </URL>
<DATE> 2001/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
FOBİ DEĞİL HOBİ 
</HEADLINE>
<TEXT>

Son yıllarda deplasman maçlarında büyük hayal kırıklığı yaratan ve sürekli kötü sonuçlar alan Fenerbahçe, bu sezon çizdiği başarılı performansla dikkat çekiyor 
     Görüntü değişti 
     GEÇTİĞİMİZ sezon şampiyon olmasına rağmen deplasmanlarda fazla bir varlık gösteremeyen ve sürekli hayal kırıklığı yaratan Fenerbahçe, bu sezon bambaşka bir görüntü çiziyor. 2000 - 2001 sezonunda rakip sahada oynadığı 17 maçta, 7 galibiyet, 6 mağlubiyet ve 4 beraberlik alan, 27 gol atıp, kalesinde 22 gol görerek 25 puan toplayan Sarı - Lacivertli takımda artık deplasman maçları "fobi" değil, "hobi" olmaya başladı. 
     
     Korku artık bitti 
     2001 - 2002 sezonunda şimdiye kadar oynadığı 7 deplasman maçından 4 galibiyet,2 mağlubiyet ve 1 beraberlik alarak 13 puan toplayan Fenerbahçe, rakip sahalardaki maçlarda 15 gol atıp, kalesinde 8 gol gördü. Son 4 deplasman maçını da kazanarak dış saha korkusunu üzerinden atan Sarı - Lacivertliler, bu sezon 2 deplasman yenilgisini de İstanbul’da oynandıkları İstanbulspor ve Galatasaray maçlarında aldılar. 
     
     Deplasman karnesi 
     2. Hafta İstanbulspor-Fenerbahçe 1-0 
     4. Hafta Kocaelispor-Fenerbahçe 3-3 
     6. Hafta Galatasaray-Fenerbahçe 2-0 
     8. Hafta Çaykur Rizespor-Fenerbahçe 1-2 
     10.Hafta Malatyaspor-Fenerbahçe 1-3 
     11.Hafta Gaziantepspor-Fenerbahçe 0-2 
     13.Hafta Göztepe-Fenerbahçe 0-5 
     
     Rüştü’nün gol orucu 
     FENERBAHÇE’NİN tecrübeli kalecisi Rüştü tam 308 dakikadır gol yemiyor. Sarı - Lacivertli takımın milli file bekçisi en son 10. haftada oynanan Malatyaspor maçının 52. dakikasında kalesinde gol görmüştü. Rüştü, Gaziantep, Gençlerbirliği ve Göztepe karşılaşmalarında kalesini rakip forvetlere kapadı. 
     
     Sıradaki Okan mı 
     SÜRPRİZ bir atakla Galatasaray’ın eski futbolcusu Fatih Akyel’i, Real Mallorco’dan transfer eden Fenerbahçe’nin şimdi de Inter’de oynayan Okan için temasta bulunduğu öğrenildi. Sarı - Lacivertli yöneticilerin ayrıca yine Inter’in gözden çıkardığı Hakan Şükür ve Trabzorlu Gökdeniz ile de ilgilendiği belirtildi. 
     
     Denizli’nin buruk sevinci 
     TEKNİK Direktör Mustafa Denizli, annesinin hastalığı nedeniyle Göztepe galibiyetine fazla sevinemedi. Tecrübeli hoca, karşılaşma sonrası takımla birlikte İstanbul’a dönmedi ve annesinin yanında kaldı. Denizli, oyuncularına iki gün izin verdi. Fenerbahçe çalışmalarına yarın başlayacak. 
     
     Hakan’ı uyku tutmadı 
     LİGDE ilk kez ilk on birde sahaya çıkan ve iyi futbolunu golle süsleyen Hakan Bayraktar, "Çok bekledim ama sonunda formayı aldım" diye konuştu. Genç futbolcu, artık gerçek bir Fenerli olduğunu belirtti, "Sevinçten bütün gece gözüme uyku girmedi. Denizli gibi kurt bir hocayla çalışmaktan çok mutluyum" dedi. 
     



 SPOR 

























</TEXT>
</DOC>
