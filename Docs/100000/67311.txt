<DOC>
<DOCNO> 67311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/son/sontur17.html </URL>
<DATE> 2002/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç çocuklu kadın Vali ile konuşurken açlıktan bayıldı 
</HEADLINE>
<TEXT>

     Kütahya'da, 3 çocuk annesi kadın, yiyecek yardımı almak için katıldığı valiliğin ''halk günü''nde, açlıktan bayıldı. 
     Kütahya Valiliği'nce İl Genel Meclisi Salonu'nda düzenlenen ''halk günü''nde sıranın kendisine gelmesini bekleyen Kezban Çelik 24 , Vali Yardımcısı Nurdoğan Kaya'ya derdini anlatamadan bayıldı. 
     İlk müdahalesi Kütahya Sağlık Müdürü Ahmet Cem Çerkez tarafından yapılan Kezban Çelik, valilik revirinde tedavi edildikten sonra,evine gönderildi. 
     Genç kadının durumundan çok etkilenen Vali Yardımcısı Nurdoğan Kaya, Kezban Çelik'in tüm acil ihtiyaçlarının karşılanması, Sosyal Yardımlaşma ve Dayanışma Vakfı'nın aşevinden her gün 3 öğün sıcak yemek yardımında bulunulması için talimat verdi. 
     Maruf Mahallesi'ndeki bir gecekonduda, Dilek 6 , Zühal 4 ve Gülşah 2 adlı çocukları ve eşi İsmail Çelik'le birlikte yaşam mücadelesi veren Kezban Çelik, valiliğin yardım kararını öğrenince sevindi. 
     İş bulmak amacıyla bir yıl önce Ağrı'dan Kütahya'ya geldiklerini belirten Kezban Çelik, ''Uzun süredir işsiz olan eşim, iş bulma ümidiyle civar illere gitmişti. Ben de halk gününe katılarak yiyecek yardımı talep etmek istedim. 5 gündür doğru düzgün birşey yemedim. 
     Halk gününde de biranda gözlerim karardı ve bayıldım'' dedi. 
     






</TEXT>
</DOC>
