<DOC>
<DOCNO> 99948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/04/son/sondun09.html </URL>
<DATE> 2002/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu bir rekor...1135 anne bebeklerini aynı anda emzirdi... 
</HEADLINE>
<TEXT>

     ABD'nin California eyaletinde binden fazla anne bebeklerini aynı anda emzirerek rekor kırdı. 
     Emzirmenin sağlık açısından faydalarını tanıtmayı ve Guiness rekorunu kırmayı amaçlayan deneme için San Fransisco kenti yakınlarındaki Berkeley kasabasında biraraya gelen 1135 anne ''aynı anda en çok emzirme'' rekorunu kırdı. 
     Anne ve bebekleriyle kasabadaki bir parkta toplanarak toplu emzirme deneyini yaptıran organizatörler, yeni rekorun onaylanması için sonuçları Guiness yetkililerine göndereceklerini söylediler. 
     Bundan önceki rekor 767 kadınla Avustralya'da kırılmıştı. 
     Yerel yetkililerin bebek ve çocuk beslenmesi programı çerçevesinde düzenlediği kampanyada, aralarında Berekeley belediye başkanı da olmak üzere çok sayıda gönüllü gözlemci görev aldı. 
     Organizötarler, araştırma sonuçlarının, çocuk emzirmenin kadınlarda meme kanseri riskini azalttığına dikkati çekiyorlar. 
     İngiltere'deki tıp dergisi Lancet'de yayımlanan son araştırmada bir yıl emzirmenin meme kanseri riskini yüzde 4.3 oranında azalttığını ortaya koymuştu. 
     





</TEXT>
</DOC>
