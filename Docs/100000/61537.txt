<DOC>
<DOCNO> 61537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/yasam/yas05.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakalım el mi yaman, E.T. mi 
</HEADLINE>
<TEXT>

'Uzaylılar' için hazırlanan şifreli bir mesaj, dünya çapında bilim adamlarına gönderildi.. Onlar çözebilirse, mesaj uzaylılara yollanacak.. 
     DIŞ HABERLER SERVİSİ 

     Bilim adamlarının dünya dışı canlılarla iletişim kurabilme çabaları önümüzdeki aylarda yeni bir boyut kazanıyor. Kanada'da bulunan Atlantik Savunma Araştırma Kurumu ASAK uzmanları aylar süren çalışmaların ardından hazırladıkları bir mesajla uzaylılarla irtibata geçmeye çalışacak. Bu doğrultuda, hazırlanan şifreli mesaj, dünyanın dört bir yanındaki bilim adamlarına gönderilerek deşifre edilmesi istendi. Bu sayede mesajın uzaylılar tarafından anlaşılabilecek bir niteliğe sahip olup olmadığı öğrenilecek. 
     Bilim dünyasının saygın dergisi New Scientist'a göre, uzaylılarla temasa geçilmesini sağlayacak mesajda bir lisan yerine işaretler temel alındı. 
     
     Şubatta yola çıkacak 
     ASAK yetkililerinden Stephane Dumas, mesajın bir ve sıfırlarla kodlandırılmış iki boyutlu bir görüntü olduğunu söyledi. İçeriği açıklanmayan mesajın kolaylıkla bir radyo dalgasına ya da lazer görüntüsüne dönüştürülebileceğini belirten Dumas, mesajın 2002 yılının şubat ayında uzaya gönderileceğini bildirdi. 
     



 YAŞAM 

















</TEXT>
</DOC>
