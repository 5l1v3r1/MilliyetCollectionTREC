<DOC>
<DOCNO> 50626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/ekonomi/eko08.html </URL>
<DATE> 2001/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
ATV’de 90 artış nasıl sağlanacak 
</HEADLINE>
<TEXT>

Vergi Dünyası MUSTAFA ÖZYÜREK 
     Vatandaş, benzin, gazyağı, motorin, tüpgaz, otogaz, fuel - oil satın alırken devlete büyük miktarda vergi öder. Şu anda fiyatı 1.212.000.- TL olan bir litre kurşunsuz benzin satın alırken 407.351.- TL mal bedeli 804.924.- TL vergi ödeniyor. Vergi mal bedelinin 197.5’ine ulaşıyor. Fiyatı 503.000.- TL olan bir litre motorine mal bedeli olarak 415.594.- TL, vergi olarak 487.807.- TL ödeniyor. Motorin fiyatının içindeki vergiler mal bedelinin 117.3’üne ulaşıyor. 
     Akaryakıt fiyatlarının içindeki en önemli iki vergi ATV ve KDV. Bir litre kurşunsuz benzinden 620.000.- TL ATV, 184.923.- KDV alınıyor. Motorinde ise 350.000.- TL ATV ve 137.807.- TL KDV alınıyor. 
     
Maliye sürekli yükleniyor      Tahsildarsız toplanan vergi olduğu için Maliye ATV’ye yüklendikçe yükleniyor. O nedenle dışarıda petrol fiyatları ucuzlarken bile Türkiye’de akaryakıt fiyatları yükseliyor. Dolar kurundaki artışın da akaryakıt fiyatlarını artırdığı düşünülünce akaryakıt fiyatları durmadan yükseliyor. 
     Aşağıdaki tabloda yılbaşından bugüne, kurşunsuz benzin ve motorin fiyatlarında ve fiyatların içindeki vergilerde meydana gelen artışlar gösteriliyor. 
 Yılbaşı Fiyatları 03 01 2001, TL Litre Yılbaşı Fiyatları 03 01 2001, TL Litre Ekim Fiyatları Artış 26 10 2001, TL Litre Ekim Fiyatları Artış 26 10 2001, TL Litre  Kurşunsuz benzin Motorin Benzin Motorin Kurşunsuz benzin Motorin Tavan Fiyat 124.468 149.594 259.722 300.283 108.6 100.7 AFİF 20.000 22.000 0 0 - - ATV 304.400 158.950 620.000 350.000 103.6 120 Dağıtım payları 57.375 44.158 138.073 104.892 140.6 137 Deniz nakliyat 2.720 2.940 6.150 6.705 126 128 Kara nakliyat 1.540 1.664 3.408 3.714 121 123 KDV 17 66.786 64.482 18 184.623 137.807 17 113.7 Satış fiyatı 597.300 443.800 1.212.000 903.000 102,9 103      
     
     Tablo 2001 yılının on ayında akaryakıt fiyatları 100 civarında artarken ATV benzinde 103, motorinde 120 artış olmuştur. Akaryakıt fiyatlarının belirlenmesinde uygulanan otomatik fiyatlandırma mekanizması gereği ATV miktarlarının her ayın enflasyon oranı TEFE kadar 60 civarında yükseltilmesi gerekir. Hükümet ATV Kanunun tanıdığı yetkiyi kullanarak ATV miktarlarını enflasyonun üzerinde yükseltmiştir. 
     2001 yılında 5.5 katrilyon ATV tahsil edilmesi tahmin edilirken, 2002 yılında 90 fazlasıyla 10.5 katrilyon lira toplanması hedeflenmektedir. Böylesine yüksek oranda ATV toplanabilmesi için 
     1 Akaryakıt tüketiminin önemli ölçüde artması ve veya, 
     2 Akaryakıt fiyatlarının içinde olan ATV miktarlarının 35 olarak öngörülen enflasyonun çok üstünde artırılması gerekir. 
     İçinde bulunduğumuz yılda akaryakıt tüketiminde önemli ölçüde gerileme oldu. Akaryakıt ve elektrik tüketimi ekonomideki gelişmelerle birebir ilgilidir. 2001’de ekonomi daraldığı için doğal olarak akaryakıt tüketimi de azaldı. 2002’de ekonominin 4 büyümesi öngörülüyor. Gerçekçi olmayan bu büyüme hedefine ulaşılsa bile akaryakıt satışlarında 90’lık bir ATV artışını sağlayacak yükseliş olması olanaksız görünüyor. 
     
Enflasyonla mücadeleye aykırı      Toplam ATV tahsilatını artırabilmek için, geriye kalan gerçek vergi miktarını enflasyonun üzerinde yükseltmektedir. Bütçe rakamları hükümetin bu seçeneği çekinmeden uygulayacağını göstermektedir. Dolar kurunda bir gerileme olmazsa ve dünya petrol fiyatları düşmezse ATV artışları akaryakıt fiyatlarının zamlanmasına yol açar. Akaryakıta zam demek, iğneden ipliğe her malın fiyatının artması demektir. Onun için enflasyonla mücadele etmek niyetinde olan hükümetler akaryakıt fiyatlarını düşük düzeyde tutmak için ellerinden geleni yaparlar. Oysa, hükümet akaryakıt fiyatlarını vergi tahsilatını artırmak için sürekli yükseltmekten çekinmiyor. 
     2001 yılında ATV miktarları 100’ün üstünde yükseltilmesine rağmen, toplam akaryakıt tüketimindeki düşüş nedeniyle ocak - eylül döneminde ATV tahsilatında sadece 39 artış olmuştur. 2002’de bu artışı 90 oranına çıkarabilmek için akaryakıt fiyatlarında 100’ün çok üstünde yükselişler gerçekleşmesi gerekir. 
     2002 yılında başta KDV olmak üzere vergi oranlarında indirim isteyen iş dünyasının, ATV miktarlarında büyük artışlarla karşılaşması sürpriz olmayacak. 2002 bütçe hedeflerinden yola çıkarak vardığımız bu sonuç, bugünkünden çok daha yüksek akaryakıt zamlarının planlandığını göstermektedir. 
     



 EKONOMİ 














</TEXT>
</DOC>
