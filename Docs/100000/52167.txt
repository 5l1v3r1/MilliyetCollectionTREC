<DOC>
<DOCNO> 52167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/guncel/gun08.html </URL>
<DATE> 2001/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Vatan sadece harita mıdır 
</HEADLINE>
<TEXT>

ÇAPRAZ ATEŞ 
     BELMA AKÇURA 

     Avrupa Birliği’nin AB Güney Kıbrıs Rum Kesimi’ni tam üyeliğe kabul etmesi halinde, Türkiye’nin Avrupa’yla iplerini koparıp koparmayacağı tartışmaları sürerken işadamı Cem Boyner’in, Kıbrıs’la ilgili, "Vatan sadece harita değildir. İnsanlar fakirleşirken sınırları korumanın bir anlamı yok" sözleri tartışma yarattı. 
     
Vatan insan demektirProf. Dr. Eser Karakaş 
     Kıbrıs konusunu bu şekilde formüle etmemek gerektiğine inanıyorum. Ancak şu çok açık Türkiye’nin AB üyeliği önünde Kıbrıs’ın bugünkü statüsü bir engel oluşturuyorsa, ne pahasına olursa olsun bu engeli aşmalıyız. Bugün Kıbrıs’ta bir referandum yapılsa, Kıbrıs’ta yaşayanların da artık AB üyesi bir ülkenin vatandaşı olmak istedikleri ortaya çıkacaktır. Ne pahasına olursa olsun Denktaş’ı BM masasına çekmeliyiz. Orada gereğinde saptanmış politikalardan ödünde vererek Kıbrıs’ta yaşayan insanların hayatlarını güvence altına alan ama Türkiye’nin de AB üyeliğini engellemeyen bir çözüme hemen gitmeliyiz. Çünkü vatan demek önce insan, yurttaş demektir. Yurttaşlarının mutlu, zengin, özgür olmadığı bir yerde uzun süre vatan statüsünü de koruyamazsınız. 
     
Şirket ve ülke farklıdırProf. Dr. Erol Manisalı 
     Cem Boyner’in öne sürdüğü görüşü, gelişmiş ve egemen ülkeler az gelişmiş dünyaya kendi egemenliklerini devam ettirmek için dayatmakta ve pazarlamaktadır. Maalesef az gelişmiş ülkeler, edilgen bir biçimde ulusallıktan uzaklaşmakta ve böcekler gibi ezilir hale gelmektedirler. Bazıları çıkıp şirket hesabı yapar gibi ülke hesabı yapmaktadır. Aynı zihniyetin sonuçlarını biz Özal döneminde de yaşadık. Bugün Kıbrıs sorunu Türkiye’nin ulusal çıkarları meselesidir. Kıbrıs konusunda ödün veren Türkiye, yarın da Güneydoğu da, Ermeni meselesinde de verir duruma getirilecektir. Bunu yaparsa siyasal, ekonomik, kültürel alanlarda sömürge, AB’nin bir uzantısı, bir vilayeti olmaya mahkumdur. 
     
Sadece harita değilDoç. Dr. Ahmet Sözen 
     Vatanın sadece harita olmadığı yönündeki görüşü ben de katılıyorum. Türkiye Avrupa projesini askıya alıp, Kuzey Kıbrıs Türk Cumhuriyeti KKTC ile bütünleşme yoluna gitmek istiyor. Bence bu çok tehlikeli bir politika. Bir vatanın vatan olması için elbette toprağın olması, o toprak parçası üzerinde o nüfusun adaletle yaşaması gerekiyor. Ama Kıbrıs Misak - i Milli sınırları içerisinde değil. Bu nedenle Kıbrıs’la bütünleşme gibi bir formül uluslararası topluluğun kesinlikle kabul etmeyeceği bir karardır. Sormak lazım İkinci Dünya Savaşı sonrasında hangi ülke sınırlarını genişletmiş ve bu uluslararası toplum tarafından kabul görmüştür Mademki Türkiye’nin iddiası KKTC’nin bağımsız ve egemen bir devlet olduğu yolunda, o halde alacağı kararların da bu doğrultuda olması gerekiyor. 
     
Yönetim beceriksizMurat Karayalçın Eski Başbakan Yrd. 
     Semboller ve işaretler üzerinden Kıbrıs’ın tartışılmasını doğru bulmuyorum. Türkiye Kıbrıs’la ilgili talep ve tezlerinde haklıdır ve sorun federe bir yaklaşımla çözülebilir. 6 Mart 1995’de ben Dışişleri Bakanı’yken iki koşul ileri sürmüştüm Birincisi Kıbrıs sorunu çözülmeden Kıbrıs Rum Kesimi’nin tüm ada adına AB’ye alınması durumunda, Türkiye’nin de KKTC ile bütünleşeceği idi. İkinci koşulum da Kıbrıs Anayasası’na ve Kıbrıs’ı kuran uluslararası anlaşmalara dayanarak AB’ye giremeyeceği şeklindeydi. Çünkü bu anlaşmalar Yunanistan ve Türkiye’nin önceden o kuruluşa üye olmalarını ön görmekteydi. Altı yıl sonra Sayın Cem’in yalnızca bütünleşmeden söz ederek böyle bir açıklama yapmak zorunda kalması yönetimde olanların başarısızlıklarının bir ifadesidir. 
     



 GÜNCEL 

























</TEXT>
</DOC>
