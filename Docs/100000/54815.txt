<DOC>
<DOCNO> 54815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/guncel/gun08.html </URL>
<DATE> 2001/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarkan, M. Ali Erbil’e çıkmak zorunda mı 
</HEADLINE>
<TEXT>

ÇAPRAZ ATEŞ 
     BİRSEN ALTUNTAŞ 

     Ünlü şovmen Mehmet Ali Erbil, sunuculuğunu yaptığı "Çarkıfelek" programına pop star Tarkan’ı davet etti. Tarkan’ın programa çıkmamasına sinirlenen Erbil, ünlü şarkıcıya ekrandan yüklendi. Erbil’in, "Çarkıfelek, halkın sevdiği bir program. Tarkan programa katılmalı. Daha önce kendisi arayıp katılmak istiyordu. Şimdi neden gelmiyor" diyerek çıkışını sürdürmesi tartışmalara yol açtı. 
     
     Hülya Avşar Sanatçı 
Söz vermişse katılmalı      Mehmet Ali’nin Tarkan için söylediği, "Hülya’nın programına katılıp poposunu elletiyor, niye benim programıma gelmiyor" sözüne cevap vermek istemiyorum. Sanatçı istediği programı seçme hakkına sahip ama eğer Tarkan, Mehmet Ali’ye söz vermişse programına katılmalı. 
     
     Tuğba Özay Çarkıfelek Hostesi 
Programa gelmeli      Mehmet Ali Erbil, halkın büyük sevgisini kazanmış bir insan. Tarkan da öyle. Hem Türkiye’de, hem de yurtdışında milyonlarca seveni olan bir star. O yüzden ben de Erbil’in dediğine katılıyorum. Halkın starı olarak onu, halkın programı olan Çarkıfelek’e bekliyoruz. Söz de vermişse özellikle, verilen sözler tutulmalı. 
     
     Beyaz Şovmen 
Verilen söz tutulur      Elbette, bir insan bir insanın programına çıkmak zorunda değil ama bu tartışma bir zorunluluk tartışmasından çok Tarkan’ın daha önce söz verip gelmemesiyle ilgili başladı sanırım. Benim başıma böyle bir şey hiç gelmedi. Ama bir konuk geleceğine dair söz vermişse, o sözü tutmalı diye düşünüyorum. 
     
     Cem Davran Sanatçı 
Israr edilmemeli      Türkiye’de özellikle son dönemde program konukluğu çok abartılıyor. Mesela biz de "İki Kere Kiki" programında sürekli konuk ağırlıyoruz. Bize gelen konuk çok hoş ve ratingi çok yüksek bir programa geliyor. Buna rağmen davetimize gelmezse kendisi bilir. Ancak söz verip gelmediyse ve geçerli bir mazereti de yoksa o insan mesleki saygısızlık yapmış demektir. Ama yine de ben kimseye ısrar edilmemesi gerektiğini düşünüyorum. Gelen gelir, gelmeyen gelmez. 
     
     Hande Ataizi Sanatçı 
Caymış olması normal      Başlangıçta program davetlerine çok sıcak bakıp ardından cayan bir sürü sanatçı var. Bunu tek yapan Tarkan değil. Sonuçta biz sanatçılar çok hassas yapılara sahibiz ve öyle kolay kolay hayır diyen insanlar değiliz. Tarkan da önce evet’ demiş, ardından da caymış olabilir. Bu da gayet normal. Gelmek istemiyorsa, çok üzerine gidilmemeli. 
     
     Ece Erken Sunucu 
Tarkan’a sahip çıkalım      Tarkan’ın o hakaretleri hakettiğini düşünmüyorum. Erbil, bu sitemini Tarkan’a telefon açıp söylemeliydi, bunu canlı yayına taşımamalıydı. Benim başıma da aynısı Cem Yılmaz’la geldi. Ama bunu televizyona taşımadım. Tarkan starımız, sahip çıkmalıyız. 
     



 GÜNCEL 












</TEXT>
</DOC>
