<DOC>
<DOCNO> 50615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/astro/index.html </URL>
<DATE> 2001/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yönünüzü kaybetmeye bakın 
</HEADLINE>
<TEXT>

Bugün yan yana gelen Mars ve Neptün hem çok yaratıcı hem de bir o kadar tehlikeli bir potansiyel sunuyor. Kova burcundaki bu birleşme idealist girişimler için yepyeni başlangıçlar getirebilir ama aynı zamanda dağınıklık ortaya çıkabilir. Günün erken saatlerinde Yengeç burcuna geçen günün duygusal enerji açısından fazlasıyla yüklü olacağını gösteriyor. Koç'lar için gün daha objektif olmalarını gerektirecek konular getiriyor. Duygusal tepkileri huzursuzluk nedeni olabilir. Boğa'lar yoğun bir iletişim ve hareket içine girebilirler. Düşüncelerini istekle anlatma şansları var. İlerleme kaydetmek için güzel bir gündeler. İkizler harcama yaparken dikkatli olmalı. Ani kararlar zarar getirebilir. Yengeç burçlarına geçen Ay'ın etkisiyle canlanıyor. Belki aşırı hassaslık gösterebilirler ama kendilerine güvenmek de zorundalar. Aslan bugün sessiz kalabilir. İnatçılıktan vazgeçip olayları gerçekçi görmesi gerekiyor. Başak'lar rahat bir güne hazırlanabilirler. Son günlerin sıkıntısı yavaş yavaş azalmakta. 
Bugünlerde Merkür ve Venüs'ün Kiron'la olan rahat açısı sanattan iş dünyasına keşfedebileceğimiz yeni enerjileri hazır tutuyor. Günün yaratıcı potansiyeli yüksek. Terazi'ler de bu enerjiden yararlanarak kariyerleriyle ilgili sağlıklı kararlar alabilirler. Yeni sorumluluklar olsa bile iyimserler. Akrep'ler bugün sezgilerine güvenebilirler. Duygusal konularda etkileyici olabilirler. Yeniliklere açık olmaları onlara kazanç getirecek. Yay'lar borçlarını daha fazla düşünebilirler. Parasal kaynaklarını daha iyi kullanmak durumundalar. Oğlak hızlı bir günde. Yeni kararlar ikili ilişkilerini yakından etkileyebilir. Kova'lar son zamanlarda ihmal ettikleri sağlıklarına özen göstermeliler. İş ortamında detaylar önemli. Balık'lar rahat bir günde. Bugün aşk, yaratıcılık ön planda. Hayata daha pembe bakabilirler. 

            Faks 287 74 37 
      







</TEXT>
</DOC>
