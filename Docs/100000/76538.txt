<DOC>
<DOCNO> 76538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/spor/bana.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Haftanın Analizi 
</HEADLINE>
<TEXT>

     Haftanın Kare Ası 
     ZAFER ANKARAGÜCÜ 
     Gaziantep deplasmanında kalesinde adeta devleşti. Yan toplarda, cepheden gelen şutlarda her şeyi ile güven vericiydi. Genç yaşına rağmen gün geçtikçe tecrübe kazanıyor, Dünya Kupası öncesi Şenol Güneş’e adeta "beni unutma" mesajını yolluyor. 
     
     OSMAN TRABZON 
     Sakatlık bu sezon sadece onun değil takımının da belini büktü. Son haftalara girilirken kendini buldu, Rizespor karşısında hırsı ve enerjisi ile maça damgasını vurdu. Üç puanı getiren golü hem kendisi, hem de Trabzonspor için moral oldu. 
     
     ENDER BURSA 
     Galatasaray maçı sonrası taraftarından büyük eleştiri aldı, haksız yere suçlandı. Ancak Denizlispor karşısında zekasını, top tekniğini, yeteneklerini bir kez daha kanıtladı. Attığı iki gol belki üç puana yetmedi ama, kendisini affettirmesini bildi. 
     
     ERSEN MARTİN GÖZTEPE 
     Suskun geçen haftaların ardından nihayet kendisinden beklenen patlamayı yaptı. Kalan haftalarda korkulu rüya görmek istemeyen takımına, Malatyaspor karşısında üç puanı getiren adamdı. Golleriyle Göztepe’ye hayat verdi, alkışları topladı. 
     
     HAFTANIN KARMASI 

</TEXT>
</DOC>
