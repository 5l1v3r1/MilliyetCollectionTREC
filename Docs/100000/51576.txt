<DOC>
<DOCNO> 51576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/10/yazar/okur.html </URL>
<DATE> 2001/11/10/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Kurtköy gerçeği 
</HEADLINE>
<TEXT>

     Temel askere gitmiş... Komutanı sormuş "Temel, karşıdan düşman askeri geliyor, ne yaparsın " 
     Temel atlamış 
     "Vuririm komutanım." 
     Komutan "Temel diyelim ki soldan asker geldi, o zaman ne yaparsın " 
     Temel heyecanla, "Oni da vururum" demiş... Komutan kararlı sormaya devam etmiş 
     "Peki, hem arkadan, hem önden, hem sağdan düşman askerleri gelse ne yaparsın " 
     Temel, önce durmuş sonra da 
     "Bu ordunun tek askeri ben miyim komutanım" demiş... Kıssadan hisse... 
     
Sorun para      Dün Eximbank, kendi işini yapsın, kredi veren banka gibi çalışmasın diye yazınca bize karşı çıkanlar oldu. 
     Biliyoruz ki tekstilci ister, turizmci Eximbank kredisi diye tutturur, nakliyeci bir başka cepheden düello yapar, yurtdışı müteahhitlik hizmeti verenlerin şarkısı başkadır, yurtdışında yatırım yapanlarsa bir başka diyardan seslenir. 
     Herkesin derdi kaynak bulmaktan başka bir şey değildir... 
     Kabul, Eximbank, bütün bu cephelerde boğuşurken, Temel gibi noktayı koyamaz. Ama Eximbank’ın asli görevi bellidir. Eximbank, projeye göre kredi veren bir kurumdur. Yatırımcının sigortası olma misyonuna sahiptir. 
     
Kredilerin dağılımı      Kartları karıştırırken asıl odaklanılması gereken noktadan uzaklaşılmaması şarttır. Eximbank, bu yılın sonuna kadar tahminen 3.2 milyar dolar kredi verecek. Bunun 3 milyar doları kısa vadeli kredi. 200 milyon doları yeni yatırım, yatırımcı için gerekli proje kredisi. 
     Daha ne söyleyelim, bu çarpıklığın düzelmesi gerekmiyor mu 
     Dün, 1990 ile 1996 yılları arasında Eximbank’tan kullanılan kredilerin tutarı 1 milyar dolar, Eximbank da bunun peşinde diye yazmıştık. Eximbank’tan gelen açıklama "Bu dönemde 900 milyon dolar kredi kullanıldı. Bunun 595 milyon doları tahsil edildi. Gerisi de devlet garantisi altında peyderpey geliyor" dendi. Amacımız, kredinin tutarını aktarmak değil ki Derdimiz, krizi aşma sürecinde doğru stratejilerin çizilip doğru bakış açısıyla yürünmesi... 
     
Neyin nesi      Neyse, bu konuyu daha çok yazacağız ama takılıp kaldığımız noktayı hatırlatmak durumdayız. Hepimiz devletin küçülmesi konusunda atılan adımları izliyor, tasarruf politikasının içeriğini anlamaya çalışıyoruz. 
     Devlet Su İşleri DSİ , Köy Hizmetleri, Karayolları... 
     Bunlar tartışılanlar da biz, şu ünlü Kurtköy Havalimanı’na uzanıyoruz. 
     Günde iki uçak iniyor. 10 ayda 490 uçak inmiş. Ve in cin top oynuyor ama ortalık kalabalık, tam 1200 kişi bu havalimanında görev yapıyor. Acaba buralara bakılmayacak mı Çorlu Havalimanı’nda kaç kişi çalışıyor, incelenmeyecek mi Piyasalar umuda yolculuğa çıktı, dolar düşüyor. Borsa bekliyor ama biz de tasarruf genelgesinin içeriğini bekliyoruz. 
     Haksız mıyız sanki 
     
     







Taraflı ve objektif 


Ata'nın ruhu 


Ankara yürüyüşü 


Krizi yaşarken değişimi, Atatürk'ü düşünmek 


Atatürk hayranı Kral 


ATA Keman ve tenis 


İnönü’yü kim vurmak istedi 


Sivas Valisi Reşit Paşa'nın Hatıralar'ı 


Çift şeritli diplomasi 


Medeniyet yularını neden sevmeyiz 


Kurtköy gerçeği 


Atatürk bunun için büyüktür... 


Üretmeden yaşamanın bedeli 


Eski köye krizle dönen eski detler 


Dünyada güncel konu Atatürk laisizmi 


İhracat 12.5 arttı ithalat 22.5 geriledi 


</TEXT>
</DOC>
