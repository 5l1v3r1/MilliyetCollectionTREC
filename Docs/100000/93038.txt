<DOC>
<DOCNO> 93038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/01/ekonomi/aeko.html </URL>
<DATE> 2002/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk çeyrekte büyüme sürprizi 
</HEADLINE>
<TEXT>
Bu kadarı yetmez Türkiye, ilerle .. 
Devlet Bakanı Kemal Derviş dahil, hemen herkes küçülme beklerken, ekonomi yılın ilk çeyreğinde yüzde 0.7 büyüdü. Ancak Türkiye’nin hedeflerini yakalayabilmesi için daha yüksek oranlarda büyüme gerekiyor 
     EKONOMİ SERVİSİ 

     Türkiye ekonomisi bu yılın ilk üç ayında yüzde 0.7 büyüdü. Böylece 2001 yılı şubatında patlayan krizden sonra, üçer aylık dönemler itibariyle 2001 yılının dört dönemini de küçülme ile kapatan Türkiye, bu yılın birinci çeyreğinde tekrar büyümeye geçti. 
     
     55.4 katrilyonluk üretim 
     Devlet İstatistik Enstitüsü DİE , bu yılın ocak - mart dönemine ilişkin Gayri Safi Milli Hasıla GSMH ve harcama yöntemiyle hesaplanan Gayri Safi Yurtiçi Hasıla GSYİH ile 2001 yılı gelir yöntemiyle GSYİH sonuçlarını açıkladı. 
     DİE verilerine göre bu yılın ilk üç ayında cari fiyatlarla 50 katrilyon 454.2 trilyon, 1987 yılı sabit fiyatlarıyla ise 22 trilyon 669.7 milyar liralık GSMH yaratıldı. Milli hasılada cari fiyatlarda yüzde 100.6 artış yaşanırken, sabit fiyatlarla artış oranı da yüzde 0.7 oldu. 
     
     Dış gelirler düşürdü 
     Birinci çeyrekte GSYİH artış hızı da yüzde 2.3 olarak gerçekleşti. Ancak dış alemden gelen faktör gelirlerindeki hızlı azalma, GSMH büyüme oranını yüzde 0.7’ye çekti. 
     DİE, ilk çeyrekteki GSMH zımni fiyat deflatörünü ortalama enflasyon ise yüzde 99.2 olarak hesapladı. Kamu ve özel sektör yatırımlarında yüzde 24.8 azalma oldu. Bu dönemde kamu yatırımları yüzde 17.7, özel kesim yatırımları da yüzde 26.3 azaldı. 
     
Küçülme bekleniyordu      Geçen yılın, bir bölümü şubat krizinin etkisinde geçen ilk üç aylık dönemi dahil, tamamında küçülme olmuştu. 2001’in son çeyreğine göre, mevsimsel etkilerden arındırılmış’ GSYİH’de yüzde 3.3 büyüme rakamı açıklayan Devlet Bakanı Derviş, esas itibariyle ikinci çeyrekte büyüme bekliyordu. Hazine Müsteşarı Faik Öztrak da yaptığı açıklamada ilk çeyrekte yüzde 3 daralma beklentisini dile getirmiş, ekonomi çevreleri de ilk çeyrekte yüzde 3’e varan küçülme tahmininde bulunmuşlardı. Ancak bu yılın ilk çeyrekte tekrar büyüme yakalandı. Böylece 2002’nin tümü için öngörülen yüzde 3’lük büyümenin çok daha yüksek bir düzeye ulaşması olasılığı belirdi. 
     
En fazla büyüme ticaretteİlk çeyrekte en fazla büyüme ticarette, en fazla küçülme ise bankacılıkta gerçekleşti 
     İlk üç ayda tarım, inşaat ve mali kesim dışındaki tüm sektörlerde katma değer artışı oldu. En fazla büyüme yüzde 3.9 ile ticarette, yüzde 3 ile sanayi kesiminde gerçekleşti. Ticaret ve sanayinin yanı sıra ithalat vergisi de yüzde 2.6 büyüdü. 
     Özellikle bankacılık kesimindeki kriz nedeniyle mali kesimde yüzde 7.4 ile ilk çeyreğin en yüksek oranlı daralması gerçekleşti. Tarım yarattığı katma değer, sabit fiyatlarla bir önceki yılın aynı dönemine göre yüzde 1.5 oranında, inşaat ise yüzde 2.7 küçüldü. 
     
     Devletin harcamaları arttı 
     Öte yandan, 2002 yılının birinci üç aylık döneminde, bir önceki yılın aynı dönemine göre, sabit fiyatlarla Özel Nihai Tüketim Harcamaları yüzde 2 gerilerken, Devletin Nihai Tüketim Harcamaları yüzde 2.4 oranında arttı. 
     İlk çeyrekte sabit fiyatlarla gayri safi sabit sermaye oluşumu yüzde 24.8 geriledi. Mal ve hizmet ithalatı yüzde 1.3, ihracatı da yüzde 9.1 oranında arttı. 
     
Mali kesim yüzde -7.4 küçüldü Sektörler Sabit fiyatlarla Cari fiyatlarla Tarım sektörü -1.5 93.4 Sanayi 3.0 77.8 İnşaat -2.7 38.7 Ticaret 3.9 71.6 Ulaşım - haberleşme 1.7 76.7 Mali kuruluşlar -7.4 - Konut sahipliği. 2.0 40.8 Serbest meslek ve hizmetler 2.1 71.3 Devlet hizmetleri 2.0 67.9 Kar amacı olmayan kuruluşlar 0.3 35.3 İthalat vergisi 2.6 75.7 Gayri Safi Yurtiçi Hasıla 2.3 103.0 Gayri Safi Milli Hasıla 0.7 100.6      
     



 EKONOMİ 





















</TEXT>
</DOC>
