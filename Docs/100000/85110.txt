<DOC>
<DOCNO> 85110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/son/sontur05.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Aziz Yıldırım'ın babasının bugün teslim olması bekleniyor... 
</HEADLINE>
<TEXT>

     Balıkesir'in Edremit İlçesi'ne bağlı Akçay Beldesi'nde, Fenerbahçe Kulübü Başkanı Aziz Yıldırım'ın babası Şefik Yıldırım tarafından öldürüldüğü iddia edilen 31 yaşındaki eşi Tülin Yıldırım'ın cesedi, ölüm nedeninin kesin olarak belirlenmesi amacıyla bugün Bursa Adli Tıp Kurumu'na gönderilecek. 
     Soruşturmayı yürüten Edremit Cumhuriyet Savcısı Ender Coşkun, olayın meydana geldiği villa ve ceset üzerinde inceleme yaptığını belirterek, Tülin Yıldırım'ın karın ve sırt bölgesinde ateşli silah izleri tespit edildiğini söyledi. 
     Savcı Coşkun, Şefik Yıldırım ile 4 yıl önce evlenen Tülin Yıldırım'ın kesin ölüm nedeninin belirlenmesi amacıyla halen Edremit Devlet Hastanesi'nde bulunan cesedinin, bugün Bursa Adli Tıp Kurumu'na gönderileceğini kaydetti. 
     Katil zanlısı olarak aranan ve olaydan sonra Edremit İlçe Emniyet Müdürlüğü'ne telefon açarak cinayeti bildiren Şefik Yıldırım'ın 77 
     bugün teslim olmasının beklendiğini ifade eden Coşkun, güvenlik kuvvutlerinin de aramalarını sürdürdüğünü bildirdi. Savcı Coşkun, olayla ilgili soruşturmanın sürdürüldüğünü ve her ihtimalin değerlendirildiğini belirterek, cinayet nedeni konusunda ise henüz bir bilgi edinilemediğini sözlerine ekledi. 
     





</TEXT>
</DOC>
