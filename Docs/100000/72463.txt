<DOC>
<DOCNO> 72463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/siyaset/siy01.html </URL>
<DATE> 2002/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip’in ak vitrini 
</HEADLINE>
<TEXT>

Naylon Faturacı Orhan Aslıtürk’ün gümrükçüsü AKP İstanbul Yönetim Kurulu üyesi oldu. Metin Külünk’ün adı hayali ihracat davasında sanık olarak geçiyor 
     NEDİM ŞENER 

     Orhan Aslıtürk’ün milyarlarca dolarlık hayali ihracatta gümrük işlemlerini yapan Metin Külünk, AKP İstanbul İl Yönetim Kurulu Üyesi oldu. 
     1995 - 1998 arasında Muhammet Ciğer ile ortak olduğu "ASCOR" adlı şirkete bağlı 91 paravan şirketle toplam 1.7 milyar dolar hayali ihracat yaptığı öne sürülen Aslıtürk’ün binlerce gümrük çıkış beyannamesi işlemini gerçekleştiren Metin Külünk ve ağabeyi Necdet Külünk, 22 Ocak 2001’de gözaltına alınarak tutuklandı. Külünk kardeşler, İstanbul 5. Ağır Ceza Mahkemesi’nde yargılanıyor. 
     14 Mart’ta basına tanıtılan AKP’nin İstanbul İl Teşkilatı kataloğunda fotoğrafı yer alan Külünk’ün adı Hesap Uzmanları Kurulu’nun hazırladığı 2 bin 500 sayfalık raporla Ciğer’in polis ifadesinde de geçiyor. 
     Metin Külünk’ün ASCOR ile ilişkisi Aslıtürk’ün ele geçirilen günlüğünde ayrıntılarıyla yer alıyor. Aslıtürk’ün günlüğünün 13.6.1998 tarihli sayfasında, "Sabah ofis - Süleyman Yiğit evraklarını getirdi. Muhammet geldi herşey yalan dolan. Mal gelişi çok az. Sıkıntılı gidiyor. Metin Külünk paraya sıkıştırıyor" ifadeleri yer alıyor. 
     



 SİYASET 











</TEXT>
</DOC>
