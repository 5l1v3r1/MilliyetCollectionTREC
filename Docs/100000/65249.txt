<DOC>
<DOCNO> 65249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/son/sontur14.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Durmuş "tehdit alıyor musunuz" sorusuna "sıkar" dedi... 
</HEADLINE>
<TEXT>

     Tapudan Sorumlu Devlet Bakanı Şuayip Üşenmez'in "Tehdit ediliyorum" açıklamasının ardından Sağlık Bakanı Osman Durmuş kendisine yöneltilen "Siz de tehdit ediliyor musunuz " sorusuna "Sıkar" karşılığını verdi. 
     Durmuş, MHP TBMM Grup toplantısı öncesinde gazetecilerin sorularını yanıtladı. İlaçlarda herhangi bir karaborsa ya da "bulunamama" sorununun yaşanmadığını soru üzerine söyleyen Osman Durmuş, bir gazetecinin, "Sayın Şuayip Üşenmez tehdit edildiğini söyledi siz de tehdit ediliyor musunuz " sorusuna, "Sıkar " dedikten sonra arkadaşlarıyla güldü. Durmu, "Tehdit edenler karşı tarafın ruh yapısını etüt eder. Korku ve cesaret insanların fren sistemleri, kontrol mekanizmalarıdır" dedi. 
     Bu arada Devlet Bakanı Şuayip Üşenmez de gazetecilerin sorularıyla karşılaşınca, tapu ve kadastroda yaptıkları atılımları hazmedemeyen çevrelerin ve arazi mafyasının hizmetleri engellemeye çalıştıklarını ileri sürdü ve "Çeşitli şantajlarla işlerimizi engellemek istiyorlar" dedi. 
     






</TEXT>
</DOC>
