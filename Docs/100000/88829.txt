<DOC>
<DOCNO> 88829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/09/yazar/sazak.html </URL>
<DATE> 2002/06/09/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
MHP’siz çözüm ve DSP 
</HEADLINE>
<TEXT>

     Cankaya zirvesinde AB yanlısı partilere MHP’siz çözüm’ yolu öneren ve gerekirse hükümetten çekilebileceklerini açıklayan Devlet Bahçeli’nin resti karşısında muhalefet ne yapacak 
     DYP lideri Tansu Çiller’in sonbaharda seçim istediği biliniyor. 
     AK Parti lideri Recep Tayyip Erdoğan da dün seçim hükümeti kurulursa içinde olmamak kaydıyla’ destek olabileceklerini açıkladı. Erdoğan’ın takvimi de Çiller gibi en geç 2002. Buna Saadet Partisi de katılabilir. 
     Ancak muhalefetteki 3 partinin oylarının toplamı 186’dır. DYP 85, AKP 53, SP 48 Bu sayı ne hükümet oluşturmaya ne de Meclis’i seçime götürmeye yeter. 
     Dolayısıyla seçim hükümeti’ önerisinin gerçekleşme şansı ancak koalisyon partilerinin tutumuna bağlıdır. 
     Ortaklar ise seçim istemiyor 
     İdamın kaldırılmasına evet’ demektense hükümetten çekilmeyi göze alabilen MHP dışındaki iki partinin bugünkü koşullarda seçime gitmeleri intihar’ olur. Çünkü barajı geçmeleri hayli güç. En büyük sorun DSP’de... 128 üyeli partinin lideri, Oran’daki evinde sağlık sorunlarıyla boğuşuyor. Ecevit’in Çankaya zirvesine katılmayışı başbakanlığın yanı sıra partinin geleceğiyle ilgili soru işaretlerini de artırdı. 
     Ecevit, zirveye ağırlığını koyabilseydi, Bahçeli ya AB, ya hükümet’ noktasına gelebilir miydi Başbakan’ın güçsüzlüğü MHP liderini Türkiye’nin AB politikasını tek başına bloke etme’ noktasına getirdi. 
     Öteki iki ortak Bahçeli’nin çıkışı üzerine koalisyon bozulmasın’ diye AB konusunda hız kesip, vites küçültmek zorundalar. Zaman kazanmak hükümet boşluğu’ görüntüsünü vermemek için bulunan son formül, Bakanlar Kurulu’nu Devlet Bahçeli’nin başkanlığında toplamak. Böylece kamuoyuna devlet işleri aksamıyor’ izlenimi verilecek. Papandreu’nun son dönem Yunanistan’ı gibi haziran sonunda Meclis tatile sokulup, başbakansız günler’ uzatılacak. 
     TÜSİAD istediği kadar Ecevit’in sağlığı devlet sorunu haline gelmiştir’ diye bağırsın, iş dünyası Ankara’sızlığa, bürokrasi de siyasetsiz yönetime’ alışmaya başladı. Derviş bunun sinyalini seçim ekonomiyi etkilemez’ diye aylar öncesinden vermişti. 
     Ancak bu böyle daha kaç ay sürebilir 
     Hükümet sözde devam ediyor ama Türkiye, AB gibi yüzyılın projesi’ni askıya alma noktasına gidiyor. Yazık olacak 
     Eski Ecevit olsa... 
     Bahçeli’nin AB’ye hayır’ dediği gün istifasını Cumhurbaşkanı’na sunar, seçim kaygısına kapılmadan öteki dört partinin desteğiyle AB’ye evet’ diyen yeni bir hükümetin kuruluşuna önderlik ederdi. 
     1974’te Kıbrıs harekatı ertesinde Ecevit, Erbakan’ın kaprislerine prim vermeyerek CHP - MSP koalisyonunu bozmuştu. 
     Kuşkusuz Bülent Bey’in gücü bunu yapmaya yetmez. 
     DSP Grubu ise Ecevit’siz çözüme’ henüz hazır değil. 
     Türkiye pusulasız bir gemide pupa yelken seçime sürükleniyor. 
     
     







Bahçelerde kereviz... 


Ayskremhane 


Çiller’in önerileri 


Çatlak testiyle... 


Şimdi tam sırası "Avru-Pa " 


Bugün futbol günü 


Bir kitap ki... Yeme de yanında yat 


Oyun içinde oyun var 


MHP’siz çözüm ve DSP 


Kalbin meridyenleri Sevmenin zamanı 


Yasa gitti de ne oldu 


Güven sarsılınca rakamlara bakılmıyor 


Bavul ile giden mallar "Dinamo Stadı"nda 


</TEXT>
</DOC>
