<DOC>
<DOCNO> 52468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/son/sonspo07.html </URL>
<DATE> 2001/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve Brezilya da Dünya Kupası finallerinde... 
</HEADLINE>
<TEXT>

     Futbolda Dünya Kupası Güney Amerika Grubu'ndaki eleme mücadelesi de bu sabaha karşı yapılan maçlarla sona erdi ve son maçını kazanan Brezilya da finallere katılma hakkını elde etti. 
     5 maçla tamamlanan bu kıtanın elemelerinin son gününde, Dünya 
     Kupalarının favori ve gedikli takımı Brezilya, 18. ve son maçında, kendi sahasında Venezuela'yı 3-0 yenerek puanını 30'a çıkardı ve averajla grup 3.lüğünü elde ederek Japonya-Güney Kore biletini aldı. 
     Böylece finallere katılmayı garantileyen ülke sayısı 30'a yükseldi. 
     Diğer karşılaşmalarda ise şu sonuçlar alındı 
     

Şili-Ekvator 0-0 Paraguay-Kolombiya 0-4 Uruguay-Arjantin 1-1 Brezilya-Venezuela 3-0 Peru-Bolivya 1-1      Bu kıtada daha önce 43 puanlı lider Arjantin'in yanı sıra 31 puanlı Ekvador ve 30 puanlı Paraguay, Dünya Kupası'na katılma hakkını elde etmişlerdi. 
     TSİ bu sabaha karşı yapılan maçlarından ardından 30 puan ve averajla 5. sırada kalan Uruguay, finallere gidecek son takım olabilmek için statüye göre Okyanusya birincisi Avustralya ile baraj maçlarında karşılaşacak. 2 takım arasındaki ilk maç, 20 Kasım Salı günü Melbourne, rövanşı ise 25 Kasım Pazar günü Montevideo'da yapılacak. 
     






</TEXT>
</DOC>
