<DOC>
<DOCNO> 81138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/guncel/gun02.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Dansöz yasaksa zenne oynatırız’ 
</HEADLINE>
<TEXT>

Organizasyon şirketleri, dansöz yasağına karşı Türk kültüründe yeri var’ diye zenne oynatma kararı aldı 
     İBRAHİM OKUMAMIŞ DHA 

     Turistik otellerde "Türk gecesi" düzenleyen Akdeniz Folklor Turizm ve Organizasyon’un sahibi Mustafa Kaçar, yasak kararı alınması halinde dansözü program dışına çıkaracaklarını belirterek, şunları söyledi "Zaten dansözün kökeni Araplardan geliyor. Bizim özümüzde zenne var. Madem ki kültürümüze uygun olsun isteniyor, biz de erkek oryantal olarak bilinen zenneleri çıkartırız. Ayrıca, yine zennelerin oynadığı Aşuk ile Maşuk’a da sahne aldırırız." 
     
     Hangi çağda yaşıyoruz ’ 
     Yıllarca dansözlük yaptıktan sonra kendi şirketini kuran Buse Erdoğan da yasaklama kararına anlam veremediğini belirterek, şöyle konuştu "Hangi çağda yaşadığımızı anlamakta güçlük çekiyorum. Yıllardır oynayan dansöze neden aniden yasak geliyor Turist dansöze ilgi gösteriyorsa, yani talep varsa arz da olmalıdır." Dansöz Suna ise "Bunu yasaklamak hangi akla sığar Türk gecesine Rus revücüleri mi çıkarmak istiyorlar " diye sordu. 
     
Korsan sema da yasaklansın      Dansöz tartışmasının ardından, Konya Türk Tasavvuf Müziği Topluluğu, tatil yörelerinde, korsan olarak niteledikleri topluluklar tarafından düzenlenen sema gösterilerine yasak getirilmesini istedi. Topluluğun Müdürü Mehmet Öztorun, "Turistler, Mevlevilik ve Mevlana’yı içkili ortamlarda tanımasın" dedi. 
     
Haziranda netleşecek      Antalya Valisi Ertuğrul Dokuzoğlu, Türk gecelerine sınırlama getirecek olan yönergenin henüz imzadan çıkmadığını, yönergede dansözle ilgili yaptırım yer almadığını açıkladı. Ancak yönergenin 7. maddesinde, Türk gecelerinde uyulması gerekli kuralların Halk Oyunları Federasyonu Başkanlığı’nca belirleneceği belirtildi. Federasyon Asbaşkanı Alparslan Ünveren ise söz konusu kuralların haziranda kesinleşeceğini açıkladı. 
     



 GÜNCEL 





















</TEXT>
</DOC>
