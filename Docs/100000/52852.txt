<DOC>
<DOCNO> 52852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/18/ekonomi/eko05.html </URL>
<DATE> 2001/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancıların İMKB'ye ilgisi artıyor 
</HEADLINE>
<TEXT>

İstanbul Borsası’ndaki yükselişin yabancı alımları ile ivme kazanması bekleniyor. Yabancıların borsadaki payı 16 Kasım itibariyle yüzde 39.68'e yükseldi. Özellikle enerji sektöründe yabancı payı artıyor 
     Songül HATISARU 

     Yabancı yatırımcıların İstanbul Borsası'na ilgisinin arttığı gözleniyor. Borsadaki yabancı payı yüzde 39.68'e yükselirken özellikle İMKB-50 hisselerinde yabancıların payının arttığı dikkat çekiyor. Borsa uzmanları bundan sonraki dönemde yabancıların ilgisinin devam edebileceğini, yüzde 39'luk yabancı payının yüzde 50-60'lara çıkabileceğini dile getiriyorlar. Geçtiğimiz hafta 11.500'lere kadar yükselerek son dört ayın en yüksek seviyesine çıkan İMKB Ulusal 100 Endeksi yükseliş yönünde ivme kazandı. Yüzde 36 seviyelerinde olan yabancı payınında yükselme eğiliminde olması borsadaki yükseliş ivmesinin sürebileceği yönünde iyimserliği arttırıyor. 
     İMKB Ulusal 100 Endeksi dolar bazında 0.75 cent seviyesinde bulunuyor. Endeksin 3.79 centten bu seviyelere geldiği düşünülürse fiyatların ucuz olduğu rahatlıkla görülebilir. Yabancı yatırımcımların, krizin ardından hızla eriyen ve 3 milyar doların da altına düşen İMKB'deki portföyü yeniden artmaya başladı. 
     Yabancıların hisse senedi portföyü, ekim ayı sonunda 4 milyar dolara yaklaştı. İMKB verilerine göre, endeksin artmaya başladığı ekim ayında yabancı yatırımcıların hisse senedi portföylerinin toplam değeri de 754 milyon dolar arttı. Böylece, eylül sonunda 2 milyar 988 milyon dolara kadar gerileyen yabancıların hisse senetlerinin toplam değeri, ekim ayı sonunda 3 milyar 742 milyon dolara çıktı. 
     
Yabancı payı en fazla Bosch Profilo’da      Yabancı payının en fazla olduğu senedin Bosch Profilo olduğu dikkat çekiyor. 29 Aralık 2000 tarihinde 78.83 olan yabancı payının geçen cuma günü itibariyle 83.78'e yükseldiği dikkat çekiyor. Fiyatı 12.500 olan Bosch Profilo'nun ödenmiş sermayesi 18 trilyon 500 milyar. Firmanın yaşanan ekonomik krizden etkilendiği ve 2001 yılının dokuz aylık dönemini 21 milyar zararda kapattığı gözleniyor. Yabancıların en fazla ilgi gösterdiği diğer senet Anadolu Efes Biracılık. 
     29 Aralık 2000 tarihinde 78.14 olan yabancı payının cuma günü itibariyle 83.39'a yükseldiği dikkat çekiyor. Fiyatı 33.000 lira olan Anadolu Efes'in ödenmiş sermayesi 50 trilyon 167 milyar. Şirketin yaşanan ekonomik krizden etkilendiği ve 2001 yılının dokuz aylık dönemini 17 trilyon zararda kapattığı gözleniyor. 
     Yabancıların en fazla ilgi gösterdiği üçüncü senet Hürriyet Gazetecilik. 29 Aralık 2000 tarihinde 70.51 olan yabancı payının cuma günü itibariyle 76.75'e yükseldiği dikkat çekiyor. Fiyatı 3,300 lira olan Hürriyet'in ödenmiş sermayesi 104 trilyon 476 milyar. 2001 yılının dokuz aylık dönemini 3 trilyon k rda kapatan firmanın fiyat kazanç oranı 93.99. 
     
Payın en çok arttığı hisseler      Yabancı payının en fazla arttığı hisselerden Kent Gıda'da 29 Aralık 2000 tarihinde yüzde 0.66 olan oranın 16 Kasım Cuma günü itibariyle yüzde 18.77 olduğu görülüyor. Fiyatı 17.250 lira olan Kent Gıda'nın ödenmiş sermayesi 17 trilyon 280 milyar. 
     Yabancı payı en çok artan hisselerden biride Ak Enerji. 29 Aralık 2000 tarihinde yüzde 6.93 olan yabancı payının geçen cuma itibariyle yüzde 29.2'ye yükseldiği görülüyor. Fiyatı 41.000 lira olan hissenin ödenmiş sermayesi 13 trilyon 500 milyar. Ak Enerji'nin 2001 yılının dokuz aylık dönemini 99 trilyon 884 milyar k rla kapattığı görülüyor. Ak Enerji'yi sırasıyla Taç Yatırım Ortaklığı, Alarko Carrier, Çimsa ve Sabancı Holding izliyor. 
     



 EKONOMİ 














</TEXT>
</DOC>
