<DOC>
<DOCNO> 53969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/25/ekonomi/eko08.html </URL>
<DATE> 2001/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Reklam yatırımı pazar payı olarak geri döner 
</HEADLINE>
<TEXT>

IAA Başkanı Yalçındağ Önümüzdeki yıl bütçede yüzde 4 büyüme gerçekleştiği taktirde Türkiye’deki reklam harcamalarında yüzde 30 büyüme bekliyoruz 
     Reklam pazarının bu yıl yüzde 50 oranında küçüldüğünü ifade eden IAA Uluslararası Reklamcılık Derneği Başkanı Mehmet Ali Yalçındağ, 2002 için oldukça umutlu. Çünkü tecrübeye göre her kriz yılını, yeni bir atılım yılı veya dönemi izliyor. Krizde ertelenen talep patlıyor ve kurumlar pazar paylarını artırmak için reklam ve iletişim kanallarına yatırım yapıyorlar. 
     Yalçındağ, bu paralel hareket eğiliminde aksayan bir taraf olduğuna dikkat çekerek, "Geçmiş yıllardaki deneyimlerden kriz dönemlerinde yapılan reklam yatırımlarının piyasaların açıldığı dönemde pazar payı artışı olarak kurumlara geri döndüğünü biliyoruz" diyor. Yalçındağ’ın sorularımıza yanıtları şöyle 
     
     2001 yılının sonuna geldik. Bu yıl krizle geçti. Piyasalar daraldı. Reklam sektörü nasıl etkilendi 
     Bizde reklam yatırımları dünya standartlarının çok altında. Bu yıl GSMH’nın 150 milyar dolar olarak gerçekleşeceğini düşünürsek reklam harcamaların binde 3.6’sı. 2000’de bu oran binde 5.5’ti. Bu oran, ekonomik programdan geçen Meksika, Arjantin ve Brezilya’da bugün yaklaşık GSMH’nın yüzde 1’i kadardır. 2001’de mecralarda değerlendirilen reklam yatırımları geçen yıla oranla yüzde 50 azaldı. 
     Bu yılki mecra reklam yatırımlarının 545 milyon dolar olacağı tahmin ediliyor. Fakat başka şeyler de oldu. Bir yıl içerisinde, kurumlar kabuk değiştirdi. Ertelenen bir talep, büyük tüketim potansiyeli olan bir toplum var. Bu talebi harekete geçirmek için ufak bir kıvılcım yeterli. Harekete geçtiğinde pazar dağılımı yeniden belirlenecek. Bu çıkıştan en iyi şekilde yararlanmak için kurumların iletişim yatırımlarını yüksek belirlemeleri şart. 
     
Reklam yatırımdır      2002 yılında neler bekliyorsunuz 
     2002 yeni bir başlangıç olacak. Türkiye de uluslararası standartlarda reklam yatırımlarına yönelecek. Zihinlerde yer etmiş markalar pazar paylarını artıracaklar. Birçok sektörde rekabet artacak. "Bu ülkenin insanları bu ülkenin havayolu ile uçar" dönemi bitti. Türkiye’de kurumlar kısa dönemli sonuçlarla başarıyı ölçümleme eğilimindeler. Reklam yatırımlarındaki değişim de bu gerçeğin göstergesi. "Yapılan reklam eğer anında satışa dönüşmüyorsa harcamadan öteye gitmez." Halbuki geçmiş yıllardaki deneyimlerden biliyoruz ki kriz ortamında yapılan reklam yatırımları piyasaların açıldığı dönemde pazar payı artışı olarak kurumlara geri dönüyor. Reklamı harcama olarak gören kuruluşlar şimdiden arayı kapamaya başlamak zorunda. 
     
Yatırımlar artacak      Reklam açısından kriz sonrası şirket davranışları nasıl oluyor 
     Daha agresif hedefler belirliyor, yatırımlarını artırıyorlar. 94 krizinde reklam yatırımlarını yüzde 40 düşüren kurumlar, bir sonraki sene dolar bazında yüzde 47 artırdı. 1999 yılı depreminden sonra reklam yatırımları yüzde 3 geriledi. Ama hemen arkasından 2000 yılında pazar en yüksek büyüklüğü olan 1.1 milyar dolara, mecra dışı yatırımlarla birlikte 1.4 milyar dolara ulaşmıştı. Bu yıl yüzde 50 daralan reklam yatırımları, 2002’de en az yüzde 30 artacaktır. Talep kıpırdadığında pazar kaybetmek istemeyen kurumların reklam yatırımlarını talep harekete geçmeden başlatmaları gerekiyor. 
     
Değişim süreci başladı’      aYalçındağ, kriz şartlarında reklamverenlerin eğilimleri ile ilgili olarak da şunları söyledi Kısıtlı bütçelerle kesin sonuç alacakları medyaya yöneldiler. Reklam yatırımlarında kısıtlamaya giden kurumlar 2001 yılında medya tercihinde daha seçici davranarak, güvenilir mecralara yöneldi. 2002’yi, ekonomik ve sosyal büyük atılımların gerçekleşeceği bir yıl olarak görüyoruz. Türkiye zor bir yıl geçirdi. Bu yaşadığımız en büyük kriz. Bence bu kriz, yıllarca süregelmiş bir takım aksaklıkların artık tolere edilemeyeceği bir boyuta geldiği için ortaya çıktı. İşin ekonomik tarafı bir yana toplumun her kurumu ve bireyi dersler çıkararak değişim sürecini başlattı. Topyekün değişim bugünden yarına gerçekleşmeyecek. Ancak bu amaç için çalışmaya devam edelim. Bir yıl önce bıraktığımız ticari rekabet noktasına ve pazar büyüklüğüne dönmemiz, birkaç seneyi alacak. Tecrübe, kriz dönemi reklam yatırımlarının pazar payı artışı olarak geri döndüğünü gösteriyor. 
     



 EKONOMİ 



















</TEXT>
</DOC>
