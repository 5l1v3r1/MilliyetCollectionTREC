<DOC>
<DOCNO> 65850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/04/son/soneko07.html </URL>
<DATE> 2002/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin'de Peso hafta ortasında dalgalanmaya bırakılacak 
</HEADLINE>
<TEXT>

     Arjantin ekonomisini kurtarmaya çabalayan hükümet, peso'nun dolar karşısındaki değerini bu hafta ortasında dalgalanmaya bırakmayı planlıyor. 
     Arjantin Ekonomi Bakanı Jorge Remes Lenicov'un açıklamasına göre, bankalardaki hesaplardan para çekmeye konulan dondurma kararı da kısmen gevşetilecek. 
     Lenicov, 2002 yılı kemer sıkma bütçesini de yasama organı Kongre'ye gelecek günlerde sunacaklarını vurgularken, Arjantin halkından, dört yıldır süren ekonomik durgunluğun sona erdirilmesi için daha fazla fedakarlık istedi. 
     Düzenlediği basın toplantısınhda, ''Arjantin iflasta'' diyen Lenicov, Arjantin Devlet Başkanı Eduardo Duhalde'nin geniş kapsamlı reform planını sunarken, toptan çöküşün önlenmesi için kararlı, tayin edici adımlar gerektiğini bildirdi. 
     Sınai üretimin canlandırılması ve tüketim harcamalarındaki tıkanıklığı aşılması için önlemler alınacağını belirten Lenicov, Arjantilere, ''ölüme yakın ekonomiyi toplatn dönüştürürken, hiçbir mucizevi ve kolay çözümler olmadığı'' mesajını verdi. 
     Lenicov, birçok reformu uygulamadn önce zaman kazanmak için Pazartesi ve Salı günlerinin banka tatili ilan edilip, döviz ve mali piyasalardaki birçok işlemlerin durdurulacağını bildirdi. 
     Lenicov, pesonun Çarşamba günü dolar karşısında serbest dalgalanmaya bırakılacağını, böylece Ocak ayı başlarındaki devalüasyondan beri yürürlükte olan ikili döviz kurunun terkedileceğini duyurdu. 
     Lenicov, Arjantinde çalışanların, bankalara yatırılan maaş ve ücret çeklerinde daha önce ayda 800 dolar 1,500 peso ile sınırlı olan paralarını limitsiz çekebileceklerini, böylece tüketim harcamalarının canlanacağını açıkladı. 
     Emekliler ve işini kaybedenler de, tazminatlarını bankalardan kısıtlamasız çekebilecek. Ancak banka hesaplarındaki dondurma kararının diğer kısımları devam edecek. 
     Banka hesaplarındaki dolar cinsinden paraların çoğu, 1 dolar 1.4 peso kuru üzerinden bozdurulacak. Arjantinlilerin paralarını bankalarda tutmaya ikna edilmesi ve mali sistemin çöküşünün önlenmesi için hükümet, eskiden dolar cinsinden mevduatların tümünü enflasyona endeksleyecek. ABD doları cinsinden banka kredilerinin tümü 1 dolar 1 peso kuru üzerinden pesoya çevrilecek. 
     Pesonun gelecekteki değerine dair endişeler nedeniyle, pesonun dolar karşısındaki değeri geçen hafta 2 pesoya düştü. 
     Arjantin'de bankalardaki otomatik para çekme makinelerinden dolar satın almak amacıyla paralar çekilince, Cuma günü bu makinelerde peso kalmamıştı. 
     






</TEXT>
</DOC>
