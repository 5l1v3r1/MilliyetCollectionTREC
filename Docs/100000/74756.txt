<DOC>
<DOCNO> 74756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/astro/index.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Abartıya kaçabiliriz 
</HEADLINE>
<TEXT>

Güneş ve Jüpiter açısı altında abartıya kaçabiliriz. Bu arada Başak burcundaki Ay da duygusal tepkilerimizin daha sert ve sinirli olabileceğini gösteriyor. Dolunay öncesinde her şey çok hızlı gelişir. Koç’lar yeni riskler almak konusunda muhtemelen yanlış bir zamanda bulunuyor. Olayları yönlendirmesi pek kolay olmayabilir. Boğa’lar olumlu bir gündeler. Belki yapılan hesaplar eldeki gerçeklere uymayabilir ama yine de yapıcı değişiklikler için fırsatlar var. İkizler yine dikkatli olmalı. Huzursuzluklar yüzünden kötümserliğe kapılmamak gerekiyor. Planlı olmak ve detaylara önem vermek lazım. Yengeç çok konuşuyor, hareket ediyor ve yakın çevreyle ilgileniyor. Duyguları ifade etmek için canlı bir gün. Sözlere önem vermek gerekiyor. Aslan’lar harcamalarına önem vermeli ve abartıya kaçmamalılar. Alışverişte zarar tehlikesi de var. Başak’lar öne çıkacakları bir gündeler ama çok huzurlu oldukları söylenemez. Aileye ilişkin, kişisel açıdan önemli konular da gündeme gelebilir. Terazi’ler her ne kadar iyimser gözükseler de ellerinde olmayan nedenlerden ötürü kendilerini kıstırılmış hissedebilirler. Duygusal konularda olayları net görmekte zorlanabilir. Akrep’ler rahat enerjiler altındalar ama sabah tartışmaya daha yatkın olabilir. Arkadaşlıklar, grup çalışmaları olumlu sonuçlar verecek. Yay’lar öne çıkabilecekleri, iş açısından ilginç bir gündeler. Yeni fırsatlar var ama risk ile güveni iyi dengelemek gerekiyor. Sorumluluklar yüzünden koşturmaca içinde olmaları mümkün. Oğlak’lar dengeli ve ılımlılar. Olaylara esnek bakmaları onlara çok şey kazandıracak. Meraklarını gidermek için değişik şeylere girişebilirler. Kova’lar huzurlu sayılmazlar. Özellikle parasal konularda, ortaklıklarda güven krizi yaşanabilir ya da yüksek beklentiler yüzünden sıkıntı yaşanabilir. Balık’lar da öyle. İkili ilişkilerde beklenmedik hareketler, özellikle sabah gerginlik yaratabilir. Olayları akışına bırakmakta fayda var. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
