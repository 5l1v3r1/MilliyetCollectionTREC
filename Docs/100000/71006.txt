<DOC>
<DOCNO> 71006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/06/ekonomi/eko03.html </URL>
<DATE> 2002/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Çapkın yakalandı teşekkür kalktı 
</HEADLINE>
<TEXT>

Boyner, eşinden gizli olarak sevgilisine hediye alan erkek müşteriye Beymen’in gönderdiği teşekkür kartının, müşterinin eşinin eline geçmesi yüzünden teşekkür kartı uygulaması’na son vermek zorunda kaldıklarını söyledi 
     EYLEM TÜRK 

     Advantage Card’ın heyecan verici bir proje olduğunu söyleyen Boyner Holding Murahhas Azası Cem Boyner, "Advantage, bir ödeme aracı değil, marketing aracı" dedi. 
     Advantage Card’ın üye markaları yöneticilerine pazarlama yöntemleriyle ilgili verdiği konferanstan sonra bir konuşma yapan Boyner, bütün enerjilerini satışı artırmaya harcadıklarını anlatarak, "Burada başka bir birliktelik var" dedi. 
     Müşteriyi daha çok tanımak için çalıştıklarını ifade eden Boyner şöyle konuştu "Bu sürede müşterilerin bir kısmını da kaybettik. Şimdi bakıyorum da bir takım efsanelerin peşinden gitmişiz. Geçmişte müşteriyi kadın, erkek, çocuk gibi tanımlıyorduk. Bunlar müşteri kategorileri değil. Örneğin annem Toys’r Us’ın en iyi müşterisi. Yani ortalama müşteri konusundan ne kadar uzaklaşırsak o kadar yakınlaşırız." 
     
     ABD’deki yöntemi Türkiye’ye getirdi 
     Müşteriyi tanımanın yolunun onu takip etmekten geçtiğini belirten Boyner, şöyle devam etti "Tabi belli kurallar çerçevesinde. Yaşadığım bir örneği anlatmak istiyorum. ABD’de bulunduğum bir sırada Polo’dan alışveriş yaptım. Bir süre sonra bana firmadan, teşekkür mesajı içeren ve yeniden mağazaya davet eden bir mektup geldi. Bu yöntem çok hoşuma gitti. Türkiye’ye dönünce aynı uygulamayı Beymen’de yapmaya başladık. İki hafta sonra Ankara ve İstanbul’daki mağazalarımızda iki ayrı olay yaşadık. Bir tanesinde bayan müşterilerimizden birisi elindeki teşekkür mektubumuzla mağazaya girdi, Bu ne’ diye soruyordu. Mektupta satın alınan ürünler de yazılmıştı. Bunlar arasında kadın iç çamaşırları ve değerli hediyeler bulunuyordu. Kadın, bu alışverişin kocası tarafından yapıldığını ancak bu hediyelerin kendisine verilmediğini söylüyordu. Aynı olay Ankara mağazamızda da yaşandı. Biz de bu uygulamayı derhal kaldırdık. Sonradan bu uygulamanın Polo’da da kaldırıldığını öğrendim. Onların sebepleri neydi bilemiyorum." 
     
Müşterinizi tanıyın’      Dünyada bire bir pazarlamanın yaratıcısı olarak tanınan Don Peppers, işletmelerin daha fazla müşteri kazanmayı, bu müşterilerin bağlılıklarını sağlamayı ve onları k rlı müşteriler haline getirmeyi amaç edinmeleri gerektiğini söyledi. 
     Peppers Rogers Group’un kurucularından Peppers, Advantage Card üye markaları yöneticilerine konferans verdi. Pazar payını artırmadan k rlılığın artırılabileceğine dikkat çeken Peppers, İngiltere’de kola tüketicilerinin yüzde 6’sının tüm kolaların yüzde 60’ını tükettiklerini örnek verdi. K rlı olmayan müşterileri elimine etmek gerektiğine de değinen Peppers, bu şekilde hizmet maliyetinin de azalacağını dile getirdi. Peppers, "Müşteri yelpazesini iyi tanırsanız k rlı müşteriler üzerinde durabilirsiniz" dedi. Teknoloji sayesinde firmaların veri tabanı oluşturabildiğine işaret eden Peppers, bu sayede müşteriyle etkileşim halinde bulunulabildiğini kaydetti. 
     



 EKONOMİ 






















</TEXT>
</DOC>
