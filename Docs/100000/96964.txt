<DOC>
<DOCNO> 96964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/yazar/tamer.html </URL>
<DATE> 2002/07/20/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
25 özel bankamız, bir Standard Chartered etmiyor 
</HEADLINE>
<TEXT>

     Bilinmeyen bir durum değil aslında, ama Pamukbank’la ilgili ilk teklif verme süresinin dolduğu gün, bir kez daha dikkatinizi çekmek istedim. 
     Akbank’tan İş Bankası’na, Garanti’den Oyakbank’a Türkiye’de 25 özel bankanın enflasyon muhasebesine göre düzenlenmiş bilançolarındaki toplam aktifleri 71 milyar dolar. İngiliz Standard Chartered’in 87.2 milyar dolarlık toplam aktifinin epey gerisinde. 
     Bir uzman dostum üstteki alttaki zahmete girip benim için hazırladı. İsrail, Yunanistan ve Portekiz gibi nüfusu Türkiye’nin yedide biri, hatta onda biri olan ülkelerde sadece tek bir bankanın en büyük banka olsa da toplam aktifinin 50 - 55 milyar dolar mertebelerinde olduğunu görünce ister istemez içiniz burkuluyor. Tabii hemen ardından şu soruyu da soruyorsunuz Bu kadar güdük bir bankacılık sektörü, hangi hesaba dayanarak teknolojide Batı’nın en üstün standartlarını Türkiye’ye getirdi Kel başa şimşir tarak misali yapılan çoğu gereksiz yatırımların maliyetini kimlerden çıkaracağını hesap etti Yoksa herhangi bir hesap kitap yapmaya gerek görmedi mi 
     Konudan konuya atlayıverdim birden. Dönelim tablomuza. Bankaların toplam aktifleriyle personel ve şube sayılarını karşılaştırdığınızda, karşınıza kanınızı iyice tepenize çıkartacak bir tablo çıkıyor 
     87.2 milyar dolar aktifi bulunan Standard Chartered, 32 bin personel ve 570 şubeyle işini hallediyor. Bizim 71 milyar dolar toplam aktifi bulunan 25 özel bankamız, 64 bin personel ve 3760 şubeyle yüksek maliyetlerle verimsiz çalışmayı sürdürüyor. Üstelik har vurulup harman savrulma dönemleri sona erdiği için bu maliyetlerin bir bölümünü fatura edebileceği müşteri de yok artık. 
     Bu yazının yazıldığı saatlerde Pamukbank’a teklif verme süresi henüz sona ermemişti. Societe Generale, Citibank, JP Morgan gibi yabancılara ek olarak yerli gruplardan kimlerin teklif verdiklerini bilmiyorum. Ama hiç kuşkum yok ki, Vakıfbank için teklif verenlerin tümü Akbank, Oyakbank, TEB Yatırım, Dışbank Pamukbank için de şanslarını deneyeceklerdir. 
     Pamukbank’ta ipi göğüsleyemeyenler için Vakıfbank herhalde yeniden gündeme gelecek. Zira en büyük bankamız bile dünya ölçeğine göre çok güdük ve bu cüce büyüklüklerle ayakta kalabilmek mümkün değil. Otomotiv sanayiimiz Gümrük Birliği’nin ardından neredeyse havlu atma noktasına gelip, sonra nasıl ekonomik ölçeklere ulaşarak dünya rekabetine ayak uydurabildiyse, bankacılık sektörümüz de benzeri bir süreçten geçmek zorunda. 
     Hortumcular, çürükler, bataklar ayıklandı ama, ayakta kalan en başarılılar bile henüz dünya standartlarına uyum sağlayabilmiş değil. H l budanmaları, derlenip toparlanmaları, birleşip büyümeleri gerekiyor. 
     
Bankalarımızın hala çok verimsiz olduklarının resmidir Milyar dolar kişi adet Çok şubeli ticari bankalar Sıra Toplam aktif Personel Şube Banca Commercial Portugues 1 58.2 18 800 750 Banco Espanol de Credito 4 44.6 10 938 1906 Credit Commercial de France 9 59.6 13 429 200 Bank Hapoalim İsrail 1 55.2 12 702 337 Standard Chartered İng. 9 87.2 32 000 570 National Bank of Greece 1 40.7 15 194 610 Türkiye'deki 25 özel bankanın toplamı 71.01 64 473 3760      
     NOT 6 yabancı bankanın rakamları 31. 12. 2000, 25 bankamızın enflasyon muhasebesine göre düzenlenmiş bilanço toplamları 31. 12. 2001 itibariyledir. 
     Bankaların kendi ülkelerindeki sıralamaları 
     
     







Metin Toker’e saygı 


Eveeet, evet... 


Basket günleri... 


Hükümet, seçim ve Derviş 


Siyasetin fotoromanı 


Kıvılcımla ateş... Ya da Derviş’in sorumluluğu 


Gül, ABD, hukuk 


Bir yetim daktilo 


Üniversitede kimsenin yeri garanti değil 


Kadın yazarlar çirkin olmak zorunda mı 


"Metin Toker" diye bir müessese... 


Basında Toker’li yıllar 


25 özel bankamız, bir Standard Chartered etmiyor 


Gençlerin çoğu hayatından memnun, gelecekten ümitli 


</TEXT>
</DOC>
