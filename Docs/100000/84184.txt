<DOC>
<DOCNO> 84184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/son/sonspo18.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Uslu "Ortega ve Almeyda ile dünya kulübü olacağız" 
</HEADLINE>
<TEXT>

     Fenerbahçe Kulübü Asbaşkanı Mahmut Uslu, Ortega ve Almeyda yı transfer etmek için çalışmaların sürdüğünü açıkladı. 
     Mahmut Uslu, Brezilyalı Washington'un imza töreninden sonra yaptığı açıklamada, Ortega ve Almeyda'nın çok büyük paralarla gelebilecek oyuncular olduğunu ifade ederek, ''Bu oyuncularla Fenerbahçe'yi dünya kulübü yapacağımıza inanıyorum. Ancak, bu işler kolay değil. biraz daha sabırlı olun. Bu oyuncuları alabilirsek alacağız'' diye konuştu. 
     Bu 2 oyuncunun transferlerinin kesinleşmeden, kulübün çıkarları için fazla konuşmak istemediklerini vurgulayan Uslu, bu oyunculara başka öneriler de olduğunu kaydetti. 
     
     "Serhat için belli fedakarlıklar yaptık" 
     Uslu, iç transferi büyük ölçüde hallettiklerini, yalnızca Serhat'ın durumunun netleşmediğini söyledi. 
     Serhat'ın menajerini görüşmeye beklediklediklerini ifade eden Uslu, şöyle devam etti ''Serhat kendi oyuncumuz, 3-4 yıl Fenerbahçe'de kaldığı takdirde Avrupa'da önemli bir oyuncu olacağının bilincinde. Fenerbahçe taraftarlarının ve tüm camianın sevdiği bir oyuncu. Bu yüzden belli fedakarlıklar yaptık. İnşallah kulüpte kalacak.'' Uslu, anlaştıkları Türk futbolculardan İsmail Güldüren, Cem Karaca ve kaleci Volkan ile 1 Haziran'dan sonra sözleşme imszalayacaklarını, altyapıdan yetişen kaleciler Oğuz ve Atilla ile bugün yeniden sözleşme yenilediklerini de bildirdi. 
     Uslu, son olarak Erhan Albayrak ile görüşmelerin sürdüğünü ve bu oyuncunun transferinde de bir sorun olmadığını kaydetti. 
     Bu arada Brezilyalı futbolcu Washington, imza töreninin ardından Dereağzı Tesisleri'nde, sarı-lacivertli formayı giyerek basın mensuplarına poz verdi. 
     Diğer yandan Fenerbahçe'nin gelecek sezon için kadroda düşünmediği oyunculardan Uche ve Mert Meriç, kulüp binasında yöneticilerle görüştü. Nijeryalı futbolcu Uche, önümüzdeki günlerde İstanbulspor ile sözleşmeye imzalayacağını söyledi. 
     





</TEXT>
</DOC>
