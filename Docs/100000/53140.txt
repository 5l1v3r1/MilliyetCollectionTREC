<DOC>
<DOCNO> 53140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/20/magazin/mag02.html </URL>
<DATE> 2001/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ajda gerginlik attı 
</HEADLINE>
<TEXT>

Bir düğün için İsrail’e giden Ajda Pekkan, hem söyledi hem oynadı. Ağlama Duvarı’na üç sayfalık dilek sıkıştıran Süperstar, Tanrı’dan şimdiki pozisyonunu korumasını’ istedi 
     MAGAZİN SERVİSİ 

     Fas asıllı İsrail vatandaşı Eytan Gabay’la evlenen Şeli Neşulam’ın düğününde şarkı söylemek için İsrail’e giden Ajda Pekkan, dinlerin başkentinde dua edip, dilek tuttu. 
     Ajda Pekkan, Kudüs’te önce Mescid-i Aksa Camii’ni ardından Ağlama Duvarı’nı ziyaret etti. Küçük çantasından çıkardığı not defterine dileklerini yazan süperstar, üç sayfayı duvarın deliğine sıkıştırdıktan sonra ellerini açıp dua etti. 
     "Önce camide dua ettim. Sonra buraya gelip Tanrı’ya yakardım" diyen Ajda Pekkan dileği için de şunları söyledi "Taşların arasına sıkıştırdığım dilekte Tanrı’dan sağlık, sıhhat, mutluluk ve huzur istedim. Tanrıdan ayrıca şu an bulunduğum pozisyonu korumayı bana nasip etmesini diledim." 
     
Playback söyledi...      Magosa Salamis Bay Oteli’nin müdürü Leyla Neşulam’ın kızının Brighthall’deki düğününde sahneye çıkarak playback şarkı söyleyen Pekkan, gelinin de nedimesi oldu. Kına gecesinde Fas geleneklerine uygun kıyafet giyip ellerine kına yakan Pekkan, bununla da yetinmeyip modacı Canan Yaka’nın hazırladığı gelinlikle göz kamaştıran Şeli Neşulam’la birlikte pistte göbek attı. 
     Beş gün süren seyahati boyunca İsrail’in tarihi yerlerini gezen ve alışveriş yapma fırsatı bulan Pekkan, nargile içmeyi de ihmal etmedi. Düğün gecesi davetlileri oynatan Pekkan, son gecesinde katıldığı eğlencede ise sirtaki yaptı. 
     
     



 MAGAZİN 













</TEXT>
</DOC>
