<DOC>
<DOCNO> 51555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/10/spor/spo07.html </URL>
<DATE> 2001/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bücürler tehlikede 
</HEADLINE>
<TEXT>

     İTALYA’NIN Tutto Sport Gazetesi, Inter’in kadrosundaki üç Türk oyuncuyu da satacağını yazdı. Hakan Şükür’ü daha sezon başında gözden çıkaran Inter’de, Başkan Moratti’nin, Okan ve Emre’yi de Udinese’ye önerdiği belirtildi. İtalyan kulübü yöneticileri verdikleri demeçlerde Okan ve Emre’nin kaliteli oyuncu olduklarını ancak Cuper’in oyun anlayışına uymadıklarını ifade ettiler. 
     CUPER’İN Udinese’de oynayan Ganalı Muhammed Gargo’yu alarak savunmasını güçlendirmeyi hedeflediğini belirten Tutto Sport, takasın gerçekleşmesi için ocak ayında transfer sezonunun açılmasının beklendiğini ifade etti. Bu kararın İtalya’da şaşkınlık yarattığı da yazıldı. Gazete ayrıca Hakan Şükür’ün ise büyük bir olasılıkla İngiltere’nin Liverpool takımına gideceğini kaydetti. 
     MİLAN’IN Ukraynalı yıldızı Andrei Shevchenko ise "Fatih Terim görevden alınmaya layık değildi" açıklamasını yaptı. Shevchenko, Tutto Sport Gazetesi’nde yayımlanan demecinde, "Eğer Terim giderse Ancelotti’nin gelebileceği biliniyordu. Milan’ı iyi tanıyor ve iyi şeyler yapacak. Terim’in asistanı Şükrü’yü arayıp selamlarımı ve üzüntülerimi ilettim" diye konuştu. 
     



 SPOR 























</TEXT>
</DOC>
