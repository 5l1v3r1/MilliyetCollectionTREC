<DOC>
<DOCNO> 78973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/ekonomi/eko03.html </URL>
<DATE> 2002/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hem eksi enflasyon olacak hem tüketim hızlanacak 
</HEADLINE>
<TEXT>

Boyner Holding Murahhas Azası Cem Boyner, yaz aylarında fiyatlar düşeceği için tüketimin ciddi oranda artacağını söyledi 
     EKONOMİ SERVİSİ 

     Boyner Holding Murahhas Azası Cem Boyner, yaz aylarında, 20 - 30 yıldır alışılanın tam tersine fiyatların artması yerine düşmesi nedeniyle tüketimin artacağını söyledi. 
     Alışveriş Merkezleri ve Perakendeciler Derneği AMPD tarafından düzenlenen 7. Uluslararası Perakendecilik Konferansı’nda gazetecilerin sorularını yanıtlayan Boyner, "Haziranda enflasyonu eksi görürsek hiç şaşırmayalım ama eksi enflasyonda piyasanın açıldığını göreceğiz" dedi. Boyner, yaz aylarında fiyatlar düşeceği için tüketimin ciddi oranda artacağını söyledi. 
     
     Devlet proof’ 
     Boyner, konferansta yaptığı konuşmada da "Nasıl waterproof su geçirmez sunproof güneş geçirmez gibi nitelemeler varsa bizim için de devlet proof geçerli" dedi. Devlet proof’un Türkiye gibi ülkelerde, ne kadar devletten uzak çalışırsanız o kadar sağlam durursunuz’ anlamına geldiğini söyleyen Boyner, "O nedenle 40 milyon adet malı üretip, 40 milyon müşteriye, 40 milyon kere satarız. Yeter ki devletle ticari ilişkiniz olmasın. Kamu bankalarıyla çalışmayalım" diye konuştu. 
     
     Müşteri onuruna düşkün’ 
     Son bir - bir buçuk yıldır krizden en çok etkilenen şirketlerin kendini devlete bağımlı tutanlar olduğunu belirten Boyner, "Devletten ne kadar uzak olunursa o kadar sıhhatli" dedi. 
     Krizde kötü niyetli kredi kartı iadelerinin onbinde bir seviyelerinde olduğuna da dikkat çeken Boyner, Türkiye’deki müşterinin sözüne, onuruna müthiş sadık olduğunu söyledi. 
     
Alışveriş merkezleri tiyatro sahnesi gibi      International Design Group Başkanı Ron Maclachlan alışveriş merkezleri planlarken kamuoyunun tepkisine göre hareket ettiklerini anlatarak, "Shakespeare’in dediği gibi, alışveriş merkezleri adeta birer tiyatro sahnesi" dedi. 
     Marka gelişimiyle ilgili çalışmalar yapan Laural Group CEO’su David Canaan ise özellikle büyük alışveriş merkezlerinde hipermarketlerde bir ürünün dizaynının, satışında ve tercih edilebilirliğinde çok etkili olduğunu vurgulayarak, kutu Coca Cola ürününde yaptıkları dizayn değişikliği ile şirketin tüm dünyadaki satışlarının yüzde 5 oranında arttığını söyledi. 
     
     Küçülme duruyor’ 
     Alışveriş Merkezleri ve Perakendeciler Derneği AMPD Yönetim Kurulu Başkanı Selim Yekta Işık, gazetecilerin soruları üzerine şu andaki verilerin ekonomide ve perakendecilik sektöründe bir büyümeyi göstermediğini, ancak küçülmenin duracağına yönelik işaretler verdiğini kaydetti. 
     Toplumda beklentilerin kıpırdadığını belirten Işık, "Böyle giderse son çeyrekte büyüme beklemek lazım. Sektör de o zamana kadar nefesini tutacaktır" dedi. 
     
Rakamlar pozitif gelişiyor’      Koç Holding Tüketim Grubu Başkanı Hasan Yılmaz, Perakendecilik Zirvesi’nde yaptığı konuşmada, geçen yıl sonu itibariyle sektörde görülen küçülme rakamının gerçek bir küçülme rakamı olmadığını söyledi. 
     Yılmaz, küçülmenin sadece ölçülebilir rakamlardan oluştuğuna işaret ederek, "2001’de tüketimde çok ciddi bir küçülme olduğu ifade ediliyor. Gıdada düşüşün bu kadar büyük boyutta olduğuna inanmıyorum. İnsanlar zorunlu ihtiyaçlarını her koşulda almak zorunda. Rakamlarda gerçekten pozitif bir gelişme var" dedi. 
     
Müşteri kral, devlet kraliçe’      Sabancı Holding Perakendecilik Grubu Başkanı Demir Sabancı, alışveriş alışkanlığının yavaş yavaş değişmeye başladığını, özellikle krizin ardından insanların markalardan ziyade daha ucuz ürünlere yönelmeye başladığını söyledi. 
     Perakende zirvesinde konuşan Sabancı, bir izleyicinin, "Kral müşteriyse kraliçe kim " sorusu üzerine de söz alarak, "Kral müşteriyse, kraliçe devlet" diyerek, şöyle devam etti "Çünkü perakendecilik devleti nemalandırıyor. Perakendeciliğin en büyük ortağı devlet. K r da etse, zarar da etse kraliçeyi memnun etmek durumundadır" dedi. 
     
Para uzun vadede kazanılır’      Uluslararası Alışveriş Konseyleri Başkanı Chris Igwe, alışveriş merkezlerinin kendi içlerinde bir köy kasaba haline geldiğini bildirdi. Igwe, perakendecilerin bulunması gereken doğru yer olarak alışveriş merkezlerinin gösterildiğini, yine de mağaza açmadan önce iyi bir hesaplama yapmanın şart olduğunu söyledi. Fiyatlandırmada doğru tespiti yapabilmek için, demografik bilgilere bakmak gerektiğini kaydeden Igwe, günümüzde pek çok perakendecinin para kazanmayı bilmediğini savundu. Igwe, bunun işe uzun vadeli bakmamalarından kaynaklandığını da dile getirdi. 
     



 EKONOMİ 


















</TEXT>
</DOC>
