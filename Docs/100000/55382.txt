<DOC>
<DOCNO> 55382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/03/son/sontur06.html </URL>
<DATE> 2001/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Liseliler hala leyleklere inanıyor 
</HEADLINE>
<TEXT>

     Gençlerin yarıya yakınının gebeliğin nasıl oluştuğunu bilmediği belirlendi. 
     Sağlık Bakanlığı'nın 32 lisede yaptığı araştırmaya göre, gebeliğin nasıl oluştuğunu bilmeyen gençlerin oranı yüzde 40'a ulaşıyor. Gebeliğin nasıl oluştuğunu bildiğini söyleyenlerin yüzde 33.5'inin ise yanlış bilgi sahibi olduğu dikkati çekiyor. Bu konuda doğru bilgiye sahip olanlar ise gençlerin yalnızca yüzde 36'sını oluşturuyor. 
     Doğum kontrol yöntemleri konusunda da her 4 öğrenciden 1'inin bilgisiz olduğu ortaya çıktı. En çok bilinen 
     yöntemlerin, doğum kontrol hapları, rahim içi araç ve prezervatif olduğu belirlendi. Buna göre, gençlerin yüzde 38'i doğum kontrol hapı, yüzde 28.3'ü rahim içi araç, yüzde 24.3'ü prezervatif konusunda bilgi sahibi. Araştırmaya göre, gençlerin yüzde 27.4'ü cinsel bilgileri arkadaşından, yüzde 17.2'si kitaptan, yüzde 14.4'ü gazete dergiden, yüzde 11.6'sı anneden, yüzde 7.7'si ise kardeşten ediniyor. Araştırmaya göre, her 10 öğrenciden 9'u okulda cinsel eğitimin gerekliliğine inanıyor ve cinsel eğitim istiyor. 
     






</TEXT>
</DOC>
