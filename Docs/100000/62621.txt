<DOC>
<DOCNO> 62621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/son/sontur05.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Berna Yılmaz taburcu oldu 
</HEADLINE>
<TEXT>

     Bel fıtığı ameliyatı geçiren ANAP Genel Başkanı, Devlet Bakanı ve Başbakan Yardımcısı Mesut Yılmaz'ın eşi Berna Yılmaz, hastaneden taburcu oldu. 
     Florance Nightingale Hastanesi Omurga Cerrahi Merkezi Başkanı Prof. Dr. Azmi Hamzaoğlu, 3 gün önce ameliyatını gerçekleştirdiği Berna Yılmaz'ın, dün gece hastaneden taburcu edildiğini bildirdi. 
     Berna Yılmaz'ın 3 hafta süreyle evinde dinleneceğini belirten Prof. Dr. Hamzaoğlu, kendisine ilk etapta 1 hafta süresince uygulaması için karın adalesi egzersizleri verdiklerini anlattı. 
     Prof. Dr.Hamzaoğlu, Berna Yılmaz'ın daha sonra da hastaneden gönderilecek uzman fizyoterapist eşliğinde egzersiz programına devam edeceğini söyledi. 
     Berna Yılmaz'ın 3 hafta sonra normal günlük yaşantısını sürdürebileceğini kaydeden Prof. Dr. Hamzaoğlu, 6 hafta sonra da uçak ve otomobille yolculuk yapacak duruma geleceğini sözlerine ekledi. 
     






</TEXT>
</DOC>
