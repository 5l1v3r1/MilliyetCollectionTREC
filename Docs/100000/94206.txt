<DOC>
<DOCNO> 94206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/07/siyaset/siy03.html </URL>
<DATE> 2002/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Genç Türkler’ sahnede 
</HEADLINE>
<TEXT>

AB Konvansiyonu’nda Türkiye’yi konusunda uzman 6 gençten oluşan uzman bir kadro temsil edecek 
     SALİHA ÇOLAK Ankara 

     Başbakanına, görevini bırakma çağrıları yapılan Türkiye, önümüzdeki hafta Avrupa Birliği Konvansiyonu’nda, "genç yüzüyle" temsil edilecek. 
     AB Konvansiyonu’na katılan ülkelerin temsilcilerinden oluşan Gençlik Kurultayı önümüzdeki hafta Brüksel’de toplanacak. Kurultayda Türkiye’yi konvansiyon üyesi milletvekillerinin belirlediği, alanlarında uzman genç bir kadro temsil edecek. 
     Hukukçu, ekonomist, uluslararası ilişkiler uzmanı ve AB uzmanlarından oluşan ekipte DSP Milletvekili Ali Tekin’in kontenjanından heyete giren AB Genel Sekreterliği Konvansiyon Koordinatörü, ODTÜ Uluslararası İlişkiler Bölümü araştırma görevlisi 25 yaşındaki Başak Kale de bulunuyor. Akademik kariyerindeki yurt dışı deneyimlerine güvenen Kale, "Türkiye’yi en iyi şekilde temsil edip, geleceğimizi şekillendirecek bir oluşumda Türkiye’nin önceliklerinin dikkate alınması için genç Türkiye’nin sesi olacağız" dedi. 
     Kurultaya katılacak temsilciler, alanlarında bilgili Konvansiyon tartışmalarına aşina 18 - 25 yaş arasındaki gençlerden oluşacak. Kurultayda, Avrupa’nın "süzme" gençleri, 25 ya da 50 yıl sonra nasıl bir Avrupa görmek istediklerine ilişkin bir proje hazırlayıp, sunacak. 
     



 SİYASET 


















</TEXT>
</DOC>
