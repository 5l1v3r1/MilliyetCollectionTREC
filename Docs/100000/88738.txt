<DOC>
<DOCNO> 88738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/08/son/sontur15.html </URL>
<DATE> 2002/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
TEM'de polis gibi davranıp otomobilleri soyanlar yakalandı 
</HEADLINE>
<TEXT>

     Polis gibi davranarak, otoyolda durdurdukları araçları gasp ettikleri belirlenen, bir şebeke üyesi 10 kişi yakalandı. 
     Asayiş Şube Müdürlüğü Gasp Büro Amirliği'nden yapılan açıklamaya göre, 7 Mayıs 2002 tarihinde Güngören'de polis memuru İsmail Doğru'nun ayağından silahla yaralanması olayının failleri oldukları belirlenen Şevket Aksoy ile Yavuz Güngör'ün, İkitelli Başakşehir 4. Etap'taki evlerine operasyon düzenlendi. 
     Operasyonda, Aksoy ve Güngör ile kız arkadaşları İrina Boyankonu ve Natalia Dağcı gözlem altına alındı. Evde yapılan aramada ise ruhsatsız 2 adet tabanca ele geçirildi. 
     Soruşturmayı sürdüren polis, bu kişilerin otoyolda araç gaspı yapan bir şebekeyle bağlantılarını belirledi. 
     Derinleştirilen soruşturmada, şebekenin diğer üyeleri Ali Dost, Bülent Ecevit Mekik, Kemal Kaplan, Ali Güneyoğlu, Zeki Boğa ve İbrahim Dost da yakalandı. 
     Bu kişilerin, polis gibi davranarak, E-5 ve TEM Otoyolu'nda durdurdukları otomobilleri silah zoruyla gasp ettiklerinin anlaşıldığı kaydedildi. 
     Şebeke üyelerinin, bu şekilde 8 aracı gasp ettikleri ve bunlardan bazılarını sahte evrak düzenleyerek yurtdışına çıkardıklarının belirlendiği de ifade edildi. 
     Gözaltına alınan kişilerin yer göstermesi sonucu, gasp olaylarında kullandıkları sahte polis kimlikleri, tepe lambası, polis yelekleri ve 1 adet telsiz ele geçirildi. 
     Polis yetkilileri, yakalanan 10 kişiden çoğunun, oto hırsızlığı başta olmak üzere, birçok suçtan sabıkaları bulunduğunu belirttiler. 
     -TATBİKAT- Şevket Aksoy ile Yavuz Güngör ve kız arkadaşlarından biri, polis tarafından Başakşehir'deki evlerine götürülerek, burada önce, yakalanmalarının tatbikatı yaptırıldı. 
     Aksoy ile Güngör, bunun ardından, otomobilleri kontrol bahanesiyle durdurduktan sonra şoförleri indirip, nasıl gasp ettiklerini 
     





</TEXT>
</DOC>
