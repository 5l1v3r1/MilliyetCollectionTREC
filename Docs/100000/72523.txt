<DOC>
<DOCNO> 72523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/son/sondun09.html </URL>
<DATE> 2002/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'nin "Güzin Ablası" cinsel sapığı polise ihbar etti 
</HEADLINE>
<TEXT>

     ABD'nin ''Güzin Ablası'', sevgilisinin iki küçük kız çocuğunu cinsel fantazilerinde kullandığını itiraf eden adamı polise şikayet etti. 
     ''Dear Abby'' Sevgili Abby adıyla gazete okuyucularının dertlerine çözüm üreten Jeanne Phillips, kendisine mektupla itirafta bulunan 28 yaşındaki Milwaukee'li hakkında ''vicdan hesabı'' yaptığını, sonunda küçük kızları korumak için polise başvurduğunu açıkladı. 
     Köşesini annesi Abigail Van Buren'den birkaç yıl önce devralan Jeanne Phillips, günlerdir bu konu yüzünden uyuyamadığını belirtti. 
     Phillips'in ihbarı üzerine tutuklanan kişinin evinde çocuk pornografisine ait malzeme bulundu. 
     ''Dear Abby''ye mektup yazdığını kabul eden bu kişi, sevgilisinin 10 ve 3 yaşlarındaki iki kızını cinsel fantazilerinde kullandığını ise yadsıdı. 
     






</TEXT>
</DOC>
