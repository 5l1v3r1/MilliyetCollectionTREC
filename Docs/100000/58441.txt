<DOC>
<DOCNO> 58441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/yazar/okur.html </URL>
<DATE> 2001/12/22/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Koç, TÜSİAD’a gitmedi, aile toplantısı yaptı 
</HEADLINE>
<TEXT>

     Türk Sanayici ve İşadamları Derneği TÜSİAD , her yıl Ankara’da Yüksek İstişare Konseyi’ni topladığında ortalık siyasetçi kaynar, TÜSİAD üyeleri de burada yerini almak için yarışırdı. Bu yıl Konsey toplantısı renksiz geçti. Bir ölçüde siyasetçilerin ambargosuna uğradı. 
     Gündem, "seçim yasası ve siyasi partiler" kanunu ile ilgili TÜSİAD TOBB ve TİSK’in hazırladığı rapor, ambargo nedeni ise "Kıbrıs" konusunda yapılan açıklamalardı. 
     Kıbrıs konusu ilginç... İsim vermeyelim ama TÜSİAD’ı yakından izleyen bir uzmanın yorumunu da aktaralım istiyoruz "TÜSİAD Başkanı Tuncay Özilhan, görüşlerine değer verdiği bir akademisyenin bakış açısıyla Kıbrıs açıklamasını yaptı. Ama işin arkasında TÜSİAD’ın en önemli kurucu üyelerinden birisinin Kıbrıs’ta yaptığı yatırımlarla ilgili sıkıntı da bu açıklamalarda etkili oldu." 
     
15 yıllık gelenek      Buyrun tartismaya 
     Bizim derdimiz tartışmak değil, Yüksek İstişare Konseyi’nin yapıldığı gün İstanbul’daki yoğun gündemdi. İş Bankası’nın geleneksel yılbaşı kokteyli, Koç Holding’in "aile" günü filan derken biz de "Hay Allah bu günler tercihli olarak aynı güne mi denk düştü" diye kendi kendimize soru sormaktan alamadık. 
     Biliyorsunuz, ekonomiden sorumlu Devlet Bakanı Kemal Derviş, Monaco’daydı. Dünya zirvesi toplantısı nedeniyle "Konsey" toplantısına katılamadı. Monaca’daki bu toplantıya Türk işadamları da katıldı. Doğuş Holding’in patronu Ferit Şahenk, Eczacıbaşı Holding’den Bülent Eczacıbaşı da oradaydı. Eczacıbaşı, perşembe akşamı döndü. 
     Hal böyle iken TÜSİAD’ın kurucu üyelerinden Koç Holding’de de telaş vardı. Yanlış anlamayın bu tatlı bir heyecandı. Çünkü Koç Holding tam 500 üst düzey yöneticisini bir araya getirmişti. 
     Hatırlatalım 
     Kadınlar günü, aile günü, altın günü gibi günleri özel yaşamınızda olur diye düşünmeyin. Şirketler de ailedir. Her ne kadar şirket yöneticileri toplantısı deseler de işte oralarda da aile günleri olur. Üstelik 41 bin kişiye iş ve aş yaratan Koç Topluluğu, 15 yıldır bu aile gününü düzenliyor. 
     Koç ailesi ile Koç Holding’in şirket genel müdürleri, genel müdür yardımcıları, holding yöneticileri bir gün boyunca oturup tartışıyorlar. Bu yılki toplantı yine Üsküdar’daki Koç Allianz’ın salonundaydı. Koç Holding Yönetim Kurulu Başkanı Rahmi Koç, "Yeni Dünya Düzeni, Türkiye ve Koç Topluluğu" konusunda bir konuşma yapmış. Koç Holding’in yönetim kurulu üyesi ve TÜSİAD Başkan Vekili Mustafa Koç da "Koç Holding’in geleceği" sunumunu tamamlayınca herkes eteğindeki taşları döküp, dertleşmiş. Sonra da doğruca eşlerle birlikte Rahmi Koç Müzesi’ne eğlenmeye. Yeni bir yıla yüksek motivasyonla girecekler. 
     Ne güzel, takdir etmemek mümkün değil. Unutmadan ekleyelim Rahmi Koç, bu toplantılar için tam bir ay hazırlık yapıyormuş. Profesyoneller böyle söylüyor. Sizin anlayacağınız aile de ders çalışıyormuş. İlginç nokta, ne Rahmi Koç, ne Mustafa Koç ne de TÜSİAD üyesi 21 profesyonel bu toplantı nedeniyle TÜSİAD’a gidemedi. Haksız değiller, böylesine holding için önemli bir günde nereye gidilir Ancak, siyasi partiler ve seçim kanunundaki değişiklik isteyenlerin böylesine önemli bir günde ayrı ayrı yerlerde olması tesadüf mü Yoksa çok bilinçli biçimde farklı oyun kartı açmak mı 
     Değerlendirme size ait. 
     
     
Laila’dan açıklama      Laila Turizm İşletmeleri’nden yapılan açıklamada, Laila - Alarko ve adı geçen mekanın arsa sahipleri arasında ticari ve kişisel olarak herhangi bir sorun yaşanmadığı’ belirtildi. Açıklamada, taraflar arasındaki akdi ve ticari ilişkilerin aynen devam etmekte olduğu kaydedilerek, "Laila, 2002 yaz sezonu için de büyük projelere imza atmak üzere çalışmalarına hızla devam etmektedir" denildi. 
     
     







İntihal vakası 


Çek Arjantin 


İlaçta yüzde 10 indirim 


UFO değil CEO'lar... 


Orman kanunu 


Ben herkesin rektörüyüm 


ABD'nin Irak hazırlığı 


Bill Bernbach dedi ki... 


Koç, TÜSİAD’a gitmedi, aile toplantısı yaptı 


Sıra insan haklarında 


Derin devlet görüntüleri 


Arjantin'in bifteği, Burdur'un sütü 


Yüzüklerin Efendisi Bakanlığı, Ankara’ya ilham verebilir 


Sözleşmeyi iki nüsha yapın 


"Erdalbeyin yetimleri" 


Arjantin’den yolsuzluk yiyicilik’ dersi 


Avrupa içeride Arjantin dışarıda kaldı 


</TEXT>
</DOC>
