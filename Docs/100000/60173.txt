<DOC>
<DOCNO> 60173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/son/sondun17.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ladin'in yakalanma umudu azalıyor... 
</HEADLINE>
<TEXT>

     Afganistan'da 22 Aralık'ta göreve başlayan geçici hükümetin Dışişleri Bakanı Dr. Abdullah Abdullah, Taliban lideri Molla Ömer ya da El Kaide örgütü lideri Usame Bin Ladin'in kısa zamanda yakalanacağı konusunda iyimser olmadığını söyledi. 
     Amerikan ABC televizyonuna demeç veren Dr. Abdullah, ''Molla Ömer ile Bin Ladin'in aranması konusunda çok da iyimser değilim'' dedi ve ne Afgan yetkililerin ne de Amerikalıların Molla Ömer'in yerini bildiğini söyleyerek, ''Ancak er ya da geç yakalanacaktır'' diye konuştu. 
     Bin Ladin'in akıbeti hakkında da açıklama yapan Dr. Abdullah, Suudi asıllı teröristin Molla Ömer ile birlikte olabileceğini belirtti ve ''Şu ana kadar cesedini görmediğimize göre hayatta olduğunu söyleyebiliriz'' dedi. 
     Dr. Abdullah, Bin Ladin'in Afganistan'da bir yerlerde olduğuna dair bazı bilgilerin ellerine ulaştığını da kaydetti. 
     






</TEXT>
</DOC>
