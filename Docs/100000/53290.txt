<DOC>
<DOCNO> 53290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/ekonomi/eko02.html </URL>
<DATE> 2001/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
TL 2002’de değerlenecek 
</HEADLINE>
<TEXT>

OECD raporunda, Türk Lirası’nda ılımlı bir değerlenme olacağı, bunun ihracat öncülüğünde büyümeyi sağlayacağı belirtildi. Talepteki zayıflamanın da enflasyonu frenleyeceği vurgulandı 
     EKONOMİ SERVİSİ 

     Ekonomik İşbirliği ve Kalkınma Örgütü’nün OECD yarı yıl raporunda, bu yıl büyük değer kaybeden Türk Lirası’nda TL gelecek yıl ılımlı bir reel değerlenme olacağı belirtildi. 
     TL’nin kümülatif olarak değer kaybetmiş düzeyde kalacağı kaydedilen raporda, "TL, ABD doları karşısında 2001 başlarındaki düzeyi ile kıyaslandığında daha ucuz kalacak. Bu resmi projeksiyonlardan daha az olsa da ihracat öncülüğünde büyümeyi sağlayacaktır" denildi. 
     
     Enflasyon hedeflemesi zor 
     Raporda, talep zayıflamasının enflasyonun 2002 sonunda yüzde 37’ye, 2003 sonunda yüzde 22’ye inmesini sağlayacağı belirtildi. Türk Hükümeti’nin maliyetleri kısıp ağır borç yükünün idare etme becerisine olan güveni tesis etmek zorunda olduğu vurgulandı. Raporda, enflasyon hedeflemesi uygulanmasının da güç olduğu belirtilerek "TL’nin zayıfladığı ve reel faiz oranları yüksek kaldığı sürece, enflasyon hedeflemesi sorunsal olabilir" denildi. 
     
     Dünya resesyonda 
     OECD’nin raporunda, 11 Eylül saldırılarının ardından, dünya ekonomisinin 20 yıldan beri ilk kez resesyona durgunluk girdiği ve 2002’nin ikinci yarısından sonra toparlanabileceği belirtildi. ABD’nin 2002’de yüzde 0.7, Euro kuşağının da yüzde 1.4 büyüyebileceği, Japonya’nın üç yıl durgunluktan çıkamayacağı kaydedildi. 
     
OECD Enflasyon yüzde 37 büyüme yüzde 2.6'da kalır Göstergeler 2001 2002 2003 Büyüme yüzde GSYİH - 7.3 2.6 5.4 Enflasyon TÜFE 66.5 37 22 GSYİH deflatörü yüzde 54.6 54 26.2 Cari işlemler dengesindeki fazlanın GSYİH'a oranı 2.4 2.1 2.2 İhracat artışı yüzde 5 7 12 İthalat yüzde -19 9 13 İşsizlik oranı yüzde 7.9 7.6 6.9 İç talep değişim yüzde -14.3 3.2 5.6      
     Gayri safi yurtiçi hasıla. 
     Ekim sonu itibarıyla 12 aylık enflasyon. 
     



 EKONOMİ 

















</TEXT>
</DOC>
