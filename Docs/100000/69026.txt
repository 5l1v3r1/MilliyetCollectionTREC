<DOC>
<DOCNO> 69026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/22/son/sontur04.html </URL>
<DATE> 2002/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Orhan Pamuk'tan ''KAR'' rekoru... 1 ayda 90 bin sattı 
</HEADLINE>
<TEXT>

     Ünlü yazar Orhan Pamuk'un yeni romanı ''Kar'', 1 ay içerisinde 90 bin satış rakamına ulaştı. 
     İletişim Yayınları Genel Müdürü Nihat Tuna, Ayaptığı açıklamada, okuyucuyla 1 ay önce buluşan kitabın başarılı bir satış grafiği çizdiğini söyledi. 
     Romanın ilk baskısının 100 bin adet yapıldığını ifade eden Tuna, ''Bir ay önce çıkan kitap, bu süre içerisinde 90 bin adet sattı. İlk baskısının tükenmesinin ardından ikinci baskı için çalışmalara başlayacağız'' dedi. 
     Kitapları 25 dile çevrilen ve bütün dünyada 1 milyon adetin üzerinde satan Orhan Pamuk'un son romanı ''Kar'', birbirine bağlı 44 bölümden oluşuyor. 
     Kapak fotoğrafları Manuel Çıtak tarafından çekilen kitap, İletişim Yayınları'ndan 11 milyon 500 bin lira satış fiyatıyla okuyucuya sunuldu. Pamuk'un kaleminden kitabın arka kapağında ''Kar''ın öyküsü şöyle anlatılıyor 
     ''12 yıldır Almanya'da sürgün olan şair Ka, Türkiye'ye dönüşünden dört gün sonra, bir röportaj için Kars şehrinde bulur kendini. Ağır ağır ve hiç durmadan yağan karın altında sokak sokak, dükkan dükkan bu hüzünlü ve güzel şehri ve insanlarını tanımaya çalışır. 
     Kars'ta ağzına kadar işsizlerle dolu çayhaneler, dışarıdan gelmiş ve kardan mahsur kalmış gezgin bir tiyatro kumpanyası, intihar eden ve türban direnişi yapan kızlar, çeşitli siyasal gruplar, dedikodular, söylentiler, Karpalas Oteli ve sahibi Turgut Bey ile kızları İpek ve Kadife ve Ka için bir aşk ve mutluluk vaadi vardır.'' 
     






</TEXT>
</DOC>
