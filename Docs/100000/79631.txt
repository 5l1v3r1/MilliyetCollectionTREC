<DOC>
<DOCNO> 79631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/son/sonspo01.html </URL>
<DATE> 2002/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Arıca "Takımımın oyunundan memnunum.." 
</HEADLINE>
<TEXT>

     Gençlerbirliği Teknik Direktörü Erdoğan Arıca, Beşiktaş ile 1-1 berabere kaldıkları karşılaşmada, takımının ortaya koyduğu futboldan son derece memnun olduğunu söyledi. 
     Karşılaşmada, Beşiktaş'a oranla daha üstün bir futbol sergilediklerini anlatan Arıca, şöyle devam etti 
     ''Top genellikle Gençlerbirliği'ndeydi. Çok sayıda gol pozisyonu ürettik. Özekllikle ikinci yarıda Beşiktaş'a pozisyon vermedik. Fakat son dakikalarda yediğimiz talihsiz bir golle iki puan kaybettik. Her şeye rağmen, futbolcularımın mücadelesinden ve sergilediğimiz futboldan son derece memnunum.'' Gençlerbirliği Kulübü Başkanı İlhan Cavcav ise açıklamasında, Beşiktaş karşısında aldıkları beraberliğe sevinemediklerini belirterek, ''Hakettiğimiz galibiyeti alamadık. Beşiktaş bu sonuca sevinmeli'' diye konuştu. 
     Başkan Cavcav, futbolcularından Tolga, Okan ve İsmail Güldüren için Beşiktaşlı yöneticilerden transfer teklifi alıp almadığı şeklindeki bir soruya ise ''Böyle bir teklif almadık. Zaten kadromuzu korumak düşüncesindeyiz. Ancak, gitmek isteyen olursa, zorla da tutamayız. Teklif getiren kulüplerle görüşürüz'' yanıtını verdi. 
     Beşiktaş Teknik Direktörü Christoph Daum ise karşılaşma sonrasında açıklama yapmadı. 
     





</TEXT>
</DOC>
