<DOC>
<DOCNO> 99575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/yazar/pulur.html </URL>
<DATE> 2002/08/02/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bir profesörün unutamadıkları... 
</HEADLINE>
<TEXT>

     PROF. Dr. İlhan Akın’ın anılarını topladığı kitabın adı "Unutamadıklarım." 
     İstanbul Hukuk Fakültesi’ni bitirip, aynı fakültede hocalık, 8 yıl dekanlık yapan İlhan Akın, acaba neyi, neleri ve kimleri unutamamış 
     
     "27 Mayıs"ta, 147 öğretim üyesinin üniversiteden uzaklaştırılmasından sonra, kalanların, neredeyse, zil takıp oynayacaklarını mı unutamamış 
     
     KAMU hukuku kürsüsüne atanmak üzereyken, kürsünün başındaki aksi hocanın, son dakikada bundan vazgeçtiğini, dekanın da kendisine "Bak kardeşim, burası bir Şark üniversitesidir, her şey olabilir" dediğini mi unutamamış 
     
     BİR meslektaşının "profesör" olması için nasıl uğraştığını, adam, profesör olunca da, çok kişinin "Beğendin mi marifetini " diye ona takıldıklarını mı unutamamış 
     Ya da, aynı meslektaşının, ileride, dekan olunca, İlhan Akın’ın yıllık yasal izin hakkını bile durdurup "Seni yurtdışına göndermiyorum " dediğini mi unutamamış 
     Anayasa müellifi de olna bu meslektaşının yüzünden fakülteden ayrılıp, başka fakülteye geçtiğini, ama yıllar sonra YÖK Başkanı’nın, o’nu dekanlıktan alıp, kendisine dekanlık teklif edince "Eğer o olmasaydı, bir başka arkadaşımın, bu şekilde kovularak, görevden atılmasından sonra, yerini almak istemezdim" deyip, teklifi itirazsız kabul ettiğini mi unutamamış 
     
     HUKUK fakültesi dekanlığı sırasında, sadece öğrencilerin değil polislerin de "sağcı" ve "solcu" diye ikiye ayrıldıklarını, sınıflarda sağcılarla solcular arasına jandarma oturtulduğunu, zil çalınca jandarmanın, grupları ayrı dışarı çıkarıp, içeri aldığını mı unutamamış 
     
     YA da, Tayfun Akgüner’in TRT Genel Müdürü iken, kendisinin de yönetim kurulu üyesi olduğunu, Genel Müdür’e rağmen, bir programı yayından kaldırdıklarını, programın son gününde de, yapımcıların, yönetim kurulu üyelerine verip veriştirdiklerini, Tayfun Akgüner’in de "Ne yapayım hocam, canlı yayındı " diye olayı geçiştirdiğini mi unutamamış 
     
     KİM bilir, Sayın İlhan Akın’ın "Unutamadığı" daha neler vardır, biz bunlardan birkaçını isimleri saklı tutarak yazdık, meraklısı kitabı alır, öğrenir... 
     
     SAYIN Prof. Dr. İlhan Akın’ın "Unutamadıkları" şöyle bitiyor 
     "Fakültenin bugünkü acıklı durumunu düşünürken Ebul’ulaların, Sıddık Samilerin, Ali Fuatların, Tahir Tanerlerin, Mustafa Reşitlerin, Muammer Raşitlerin, Timurların, Şensoyların, Sarıcaların ve bunlar gibi sayılamayacak kadar, pek çok olanların, şimdi mezarda kemikleri sızlıyor olmalı. 
     Ne diyebilirim, bravo bu üniversite yasasını yapan ve mantar gibi vakıf üniversiteleri kuranlara." 
     
     







Derviş’in niyeti 


Fasarya 


Soru ve cevap 


Derviş h l arıyor 


Amp l ve 6 Ok önde 


Büyük semah 


Hangi üniversite Devlet mi, özel mi 


Toplumun asıl isteği yenilenme 


Doksan beş kritik gün... 


Piyasa solcuları, para yolcuları’ 


Bir profesörün unutamadıkları... 


Ortanın solunda buluşma 


Halk komünist olmuş 


İhtiyar çocuklar ve çocuk adamlar 


Irak riski’ni fakirlik’ olarak 67 milyon paylaşacağız 


</TEXT>
</DOC>
