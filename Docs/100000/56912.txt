<DOC>
<DOCNO> 56912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/guncel/gun01.html </URL>
<DATE> 2001/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Her yolda bir tuzak 
</HEADLINE>
<TEXT>

Yetkililer, bayramda yollara düşecekleri trafik kurallarına uyulması konusunda uyardı "400'e yakın kara nokta var. Bunların daha da kararmasının nedeni sürücü hataları" 
     NESLİHAN CUYAR İstanbul 

     Ramazan Bayramı'na dört gün kala bayram tatiline çıkmayı düşünen vatandaşları uyaran yetkililer, önceki bayramların trafik kazaları yüzünden zehir olduğunu hatırlatarak, Türkiye genelindeki 400'e yakın kara noktaya bir kez daha dikkat çekti. Karayolları yetkilileri, tehlikeli noktalarda sürücülere sabırlı davranmalarını ve hız kurallarına uymalarını tavsiye etti. 
     
     Yağışlara dikkat 
     Uzun yola çıkacak sürücülere, bir uyarı da Meteoroloji Genel Müdürlüğü’nden geldi. Arife günü kuzey ve doğu, bayramın ilk günü kuzey ve batı bölgelerde, 2'nci günü yurdun tamamına yakınında, 3'üncü günü ise doğu kesimlerinde yağış ve don olayı görüleceğini belirten yetkililer, sürücülerin dikkatli olmalarını istedi. 
     
     Sıcaklık düşecek 
     Meteoroloji Genel Müdürlüğü’nün açıklamasında şöyle denildi Bayram boyunca, İzmir'de yağmur, İstanbul'da karla karışık yağmur, Ankara'da karla karışık yağmur ve kar, Erzurum'da kar, Adana ve Diyarbakır’da yağmur, Samsun'da ise karla karışık yağmurlu bir hava bekleniyor. Kuzey bölgelerde mevsim normallerinin altında olan sıcaklık, doğu ve güney bölgelerde de azalacak. 
     



 GÜNCEL 


















</TEXT>
</DOC>
