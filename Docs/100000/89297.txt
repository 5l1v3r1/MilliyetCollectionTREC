<DOC>
<DOCNO> 89297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/son/sontur22.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de bir köpek bakıcısını parçaladı... 
</HEADLINE>
<TEXT>

     İzmir'in Kemalpaşa İlçesi Ansızca Köyü'ndeki bir çiftlikte, koyunların bakımıyla ilgilenen işçi, Kangal kırması bir köpek tarafından parçalanarak öldürüldü. 
     Alınan bilgiye göre, Ansızca Köyü'ndeki çiftliğe giden çiftlik sahibi Özer Yıldız, koyunlarına bakan Mehmet Türkmen'in 51 , cesediyle karşılaştı. Türkmen'in, çiftlikteki Kangal kırması köpek tarafından parçalanarak öldürüldüğü tespit edildi. 
     Durumun bildirilmesi üzerine olay yerine gelen İlçe Jandarma Komutanlığı ekipleri, yaptıkları incelemede, Türkmen'in boynunun ve başının büyük bölümünün parçalandığını, vücudunun birçok yerinde de zincirle ağaca bağlı duran köpeğin diş izlerinin bulunduğu bildirildi. 
     Jandarma tarafından ifadesi alınan çiftlik sahibi Özer Yıldız, Türkmen'in kimsesinin olmadığını, üç aydır koyunları ve iki köpeğine baktığını ve ağılın yanında bulunan barakada kaldığını söyledi. 
     Yıldız, ''Paşa'' isimli köpeğinin Türkmen'i öldürmesini şaşkınlıkla karşıladığını söyledi. 
     Türkmen'in cesedi, Cumhuriyet Savcısı'nın talimatıyla otopsi yapılmak üzere İzmir Adli Tıp Kurumu'na gönderilirken, köpeğin sahibi Özer Yıldız hakkında da işlem yapılacağı belirtildi. 
     





</TEXT>
</DOC>
