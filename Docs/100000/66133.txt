<DOC>
<DOCNO> 66133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/magazin/yazdud.html </URL>
<DATE> 2002/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Sanat Müziği zor durumda 
</HEADLINE>
<TEXT>

Darüşşafaka’da GYMNASIUM, kahkaha tufanı Üçüncü Türden Yakın İlişkiler’, People, Sabi’nin mucizesi, Merit Dynasty, He-De Meyhane... 
     Yine hafta sonunda ayaklarımın altından ateş çıkıncaya kadar gezdim. Şimdi uçtuğumu sanacaksınız ama yemin ederim ki bir gecede 14 mekan dolaştım. Eee, elden ne gelir Artan taklitlerim karşısında fark atıp sizin takdirinizi kazanmam gerekiyor. Şaka, şaka. Zaten taklitler asıllarını yaşatır hep, değil mi efendim Etiler, Levent, Taksim, Ortaköy derken, baktım iyi yol katetmiş, yeni yerler keşfetmişim. 
     Bu arada pazar gecesi gözümün yaşı dinmedi. Haberlerde gerçekten yeri doldurulmayacak bir bilim adamı olan Aykut Barka’nın cenaze töreni gösterilirken kendimi tutamadım. Ardından da Afyon’daki deprem... 
     15 yaşındaki kızın, annesinin cesedi enkaz altından çıkarılırken kendini paralayışı sırasında hıçkıra hıçkıra ağladım. Farkında değilim, sinirden sehpanın camına elimle vurmuşum, cam paramparça oldu. Sabah baktım, elim davul gibi. Afyon halkına üzüntülerimi bildiriyorum. Evet efendim, turumuz başlıyor. Cuma ve cumartesi birinci durağım tabii ki People’dı. Petek Dinçöz’ün Şişli Günay’daki galasından çıkan kim varsa haftasonunda People ya da Şamdan’daydı. Adı manken Çağla Şıkel ile aşk dedikodularına karışan Hakan Ural ve Beşiktaş’ın eski yöneticilerinden olan iş adamı Bahaettin Demir ile kapıda karşılaştım. Kanka olmuşlar, bu ikilinin çapkınlıklarından korkulur. Hakan, Çağla Şıkel ilişkisini gülerek atlatmaya çalıştı ama işin içinde biraz reklam var gibi geliyor bana. Bilemem. People’da bir köşede Kaya Çilingiroğlu ile baldızı Helin Avşar’ı gördüm. Pek iyi anlaşıyorlar maşallah. Yanlarında Beşiktaş’ın idari menajeri ve bence takımı başarıya götüren adam Sinan Ergin vardı. Başka bir köşede Göksel Sunter ve kız arkadaşı Gülşah, Anıl-Aykut Özdemir, Petek Dinçöz, Can Tanrıyar, Erdal- Emel Acar, son günlerde hayli çapkınlık yapan ve eski mankenlerden oyuncu Esin Moralıoğlu’ndan kesin ayrıldığını söyleyen ünlü müteahhit Yurdal Sert, Mahmut Ak, Emre Karabacak, Yeşim Salkım ile adını playboylar listesine yazdıran Selhan Aloğlu, çapkın sosyete güzeli Selin Boronkay, Yusuf Levi, Fenerbahçeli Revivo, Mustafa Sirmen’i gördüm. Sirmen’in yanında bu kez sevgilisi Yağmur Ünal yoktu. Araları mı açılmış ne People’ın ortaklarından Sabi Totah ile karşılaştım, müthiş şaşırdım 2.5 ayda 20 kilo vermiş. Sırrı da Xenadrine RFA 1 adlı zayıflama ilacıymış. Ben asla bu tip ilaçları kullanmadığım ve karşı olduğum için eksilerini, artılarını bilemem. Ama Sabi mutlu, sevgilisi Sevcan da öyle. Bakalım aşklarının 5. ayını nerede kutlayacaklar. Sabi, sevgilisi Sevcan ile tanışmalarını her ay kutluyor da. 
     
Kral Toto’ya buyrun      Efendim, Türk Sanat Müziği’nin değerli üstadlarından biridir Coşkun Erdem. Kanun virtüözü, besteci, hatta şarkıcıdır. Coşkun ile Akmerkez’de karşılaştık, Taksim Maksim’de başlayacakmış. Sibel Can, İbrahim Tatlıses, Mehmet Ali Erbil, Hande Yener ve Asena ile. Ama Mehmet Ali’nin rahatsızlığı nedeniyle açılış tarihi yine değişmiş. Coşkun "Bir fasıl kurdum, tabanca gibi. Bayılacaksın. Sırf fasıl dinlemeye geleceksin" dedi. Biraz dertleştik. Türk Sanat Müziği ölüyor mu ne Kral TV’nin 
     2001 Video Müzik Ödülleri davetiyesini sevgili Kartal Gümüş getirdi, inceledim, Türk Sanat Müziği dalında erkek ve kadın aday yok. Geçen yıl Muazzez Ersoy’a verilmiş Türk Sanat Müziği’nde En İyi Kadın Şarkıcı Ödülü. 
     Bir arabesk ve fantazi müzik fırtınasıdır, gidiyor. Halbuki Sibel Can, Ebru Gündeş, Harika Avcı iyi sesler. Ama onlar da haklı. Niye mi Dünyanın sayılı müzik kuruluşlarından Universal’ın Türkiye Genel Müdürü olan sevgili arkadaşım Neşe Demirkat ile görüştüm, "Eser çıkmıyor Şenay. Türk Sanat Müziği ile ilgili yaptığımız her albüm battı" dedi. İçim burkuldu. Emel Sayın, Muazzez Abacı, Bülent Ersoy, Muazzez Ersoy... Başka da isim yok. Aslında TRT’nin içinde kimler var, kimler... Nalan Altınörs, Yıldırım Bekçi, Umut Akyürek ve daha niceleri... Bazen denk geliyorum da o sesler, o fizikler göz alıyor. Bu nedenle çok üzgünüm. 
     
     Gençlik, öz müziğimizi tanımıyor. Oysa Amerika’da eğitim görmüş, fasıl yapan, alaturka müzik olan meyhaneleri, restoranları soran çok genç tanıyorum. Buna bir çözüm bulmak gerek ama ne, ben de bilmiyorum. Gelelim Kral TV Video Müzik Ödülleri’ne. Ben kimlerin ödül alacağını tahmin edeceğim. Lütfen bu yazımı saklayın ve 12 Şubat 2002 Salı gecesi Lütfi Kırdar’da yapılacak ödül töreni sonunda açıklanacak liste ile karşılaştırın. Pop müzikte kadınlarda Sertab Erener ipi göğüsler diyorum. Ama Burcu Güneş son anda sürpriz yapabilir. Adaylar arasında Nilüfer, İzel de olduğu halde tahminim Sertab. En İyi Çıkış Yapan Kadın Işın Karaca olacaktır. Erkeklerde ise Davut Güloğlu. 
     Halk Müziği’nde kadınlarda Belkıs Akkale diyorum. Listede adı var ama Belkıs’ı, Burçin, Ceylan, Gülay ve Hatice ile yarıştırmak hata aslında. Belkıs ancak onur ödülü alabilir, gençlere şans verilmeli. Halk Müziğinde erkeklerde İsmail Türüt. Arabesk-fantazi müzikte kadınlarda Sibel Can. Adaylar arasında Esra Özmen, Harika Avcı, Seda Sayan da var. Erkeklerde de tabii ki İbrahim Tatlıses. Tatlıses, diğer adaylar olan İbrahim Erkal, Cengiz İmren, Metin Şentürk, Müslüm Gürses’i geçecek bence. Ama yine bana göre Tatlıses ve Gürses de onur ödüllerini alıp gençleri yarıştırmalılar. Rock müzikte Teoman, en iyi grupta ise Athena’yı şanslı görüyorum. Bakalım 
     Kral-Toto’yu tutturacak mıyım 
     
Merit Dynasty, He-De Meyhane’ye buyrun      Yazın, Etiler-Nispetiye Caddesi’ndeki Merit Dynasty’nin bahçesinde yemek yemiştim. Buranın metrdoteli sevgili Erdinç Sarı, Dragon’a geçince bir daha içimden uğramak gelmemişti. Geçen gün Çin yemeklerini hiç sevmeyen, hatta kaşarlı tostu tercih eden sırdaşım İsmail Akkaya’yı kolundan tuttuğum gibi soktum Merit Dynasty’den içeri. Valla o olmazsa ne yaparım bilmiyorum. Kardeş, dost, sırdaş... Nazımı çeken dünya güzeli bir insan İsmail. Allah herkese böyle güzel arkadaşlar nasip etsin. Tabii can dostum İzzet Çapa’nın yeri her zaman ayrı. Erdinç’in yerine geçen Ayhan Karacabey büyük bir hürmetle karşıladı bizi. Son gittiğimde tabir-i caiz ise biraz geçirmişlerdi’. Antre olarak birer Çin böreği, ardından kızarmış karides, ortaya kızarmış Pekin ördeği, yine ortaya sebze garnitürlü pilav söyledik. Birer duble de rakı içtik. Bir köşede Sherry Şahnavaz ve karısı oturuyorlardı. 
     Biz çıkarken Erdal-Sevinç İnönü çifti girdi. Mustafa Koç da 10 kişilik bir rezervasyon yaptırmış ama henüz gelmemişti. Ayhan, mekanın müdavimleri arasında genç iş adamı ve Fenerbahçe Yönetim Kurulu Üyesi 
     Ali Yıldırım, Teoman Demir, Emrah-Osman Hattat kardeşler, Demet Akbağ, Melih Kibar’ın da olduğunu söyledi. Bu kez uygun bir hesap getirdiler. Telefon numarası 0212 287 54 40. 
     Birer duble içtik ya, canımız alaturka dinlemek istedi. 
     Yine doğru dürüst gitmediğim bir başka mekan da Dynasty’nin hemen yanındaki He-De Meyhane’ydi. Üstelik buranın sahibi ünlü bir avukat olan Edip Önder de yakın arkadaşım. Meyhane’nin altında meşhur He-De Kebapçısı var zaten. Pazar hariç her akşam saat 20.30’da başlıyormuş program. Tesadüf, Edip oradaydı. Tok ağırlamak zormuş. Personel Müdürü Orhan Gümüş, garsonlar Yücel Kırmaç, Serhat Güneş servis yaptılar. Mutfak şefi İsmet Usta masaya birşeyler koymak için ısrar etti. Gittiğimiz saatte fasıl vardı. Pazartesi, salı geceleri Akın Uğurlu, diğer geceler genç bir pop sanatçısı olan Mert çıkıyor. On çeşit meze, iki ara sıcak, ana yemek olarak et veya tavuk, meyve ve limitsiz yerli içki kişi başı 20 milyon. Beni İzmir’den yakinen’ tanıyan ama anımsayamadığım orta yaşlı bir bey geldi masamıza. Yazılarımın sıkı takipçisi olduğunu söyledi ve Özkan adlı İzmirli bir çocuktan 
     söz etti. Özkan henüz 22 yaşındaymış, kendine ait besteleri varmış, uzun yıllar TRT sanatçılarından Nihat İnce ve Bahattin Turan’dan dersler almış. Şimdilerde İnciraltı’ndaki Ali Osman Restaurant’da şarkı söylüyormuş. Beyefendi, Özkan’ı mutlaka dinlememi istedi. Söz verdim, İzmir’e gidince dinleyeceğim. Güzel bir geceydi. He-De Meyhane’nin telefon numarası 0212 263 67 74. 
     
Kahkaha tufanı oyun, benzersiz GYMNASIUM      Rahmetli Gökhan Semiz ile Uğur Uludağ 1990 yılında kurmuşlar E.S.E.K Espri Standartları Enstitüsü Kurumu ’yı. Amaçları tiyatro adına yeni bir şeyler yapmakmış. 
     O gün ziyaretime gelen sevgili Uğur heyecanla bana anlatıyordu E.S.E.K’nın yaptıklarını ve yapacaklarını. Uğur, Gökhan’ın anısına bir süredir Akatlar Kültür Merkezi’nde sergilenen Üçüncü Türden Yakın İlişkiler’ adlı bilim-kurgu-komedi oyununa beni davet etmek için gelmişti. Oyun oturduktan sonra gala yapmayı tercih etmişler, gittik tabii. Asistanım Özgür Köylü de geldi. Ece Uslu, Hakan Bilgin, Zühal Topal, Murat Akkoyunlu, Deniz Pulaş, Yosi Mizrahi’nin oynadıkları Üçüncü Türden Yakın İlişkiler’ görülmeye değer. Ne yazık ki diş ağrısı nedeniyle birinci bölümün sonunda ben kalktım ama bir daha gidip tamamını izleyeceğim. Özgür ve Radikal Gazetesi’nin Yayın Yönetmeni İsmet Berkan’ın sekreteri Dilek oyuna bayılmışlar. Yalnız onlar mı Yılmaz Erdoğan, Behzat Uygur, İlhan Şeşen, Kaan Girgin ve Ceyda Düvenci çifti, BBG Biri Bizi Gözetliyor ekibi de öyle. Konu üç uzaylı, ilişkilerini sorgulayan bir çift ve onların ilişkisi üzerine manasız sorular yönelten fingirdek bir anketör çevresinde geçiyor. Özgün müzik şarkıcısı Koray, evliliklerinin 5. yılında menajer eşi Pelin tarafından terk edilir. Eşyalarını toplamak için dönen Pelin, Koray’ın ısrarlarına dayanamaz ve yemeğe kalır. O sırada evlerine üç uzaylı gelir ve olaylar gelişir. Bence gidin, çok eğlenirsiniz. Pazar 19.00, pazartesi 21.00’de sahneleniyor. Biletlerde tam 10, öğrenci 7.5 milyon. Telefon numarası 0212 219 12 06. Evimin çok yakınında olduğu için 
     ve işletmecileri sevgili Celal Altınel Süslü ile Necdet Göral’ın yakın arkadaşlarım olması nedeniyle zaman zaman Darüşşafaka GYMNASIUM’a uğruyorum. Bugüne kadar doğru dürüst gezmemiştim. 
     Bu pazar dolaştım, valla değil Türkiye’de, Amerika’da benzeri zor bulunacak bir yer. Çocuklar büyük yatırım yapmışlar. Benim oturduğum sitede fitness, squash, sauna, gymnasium olduğu için ihtiyaç hissetmiyorum. Ama İstinye, Tarabya, Sarıyer gibi yerlerden, hatta Bağdat Caddesi’nden gelenler var. Zaten üyelik ve randevu sistemi uygulanıyor. Muhteşem bir sports health club. İçerde fitness, step aerobic, açık, kapalı havuz, solarium, tenis, squash, restaurant, sauna jakuzi... Kısacası yok yok. Üyelik ücretleri de aynı ayardaki spor salonlarına oranla ehven. 
     Celal, sömestre tatili nedeniyle çocuklara özel hocalar nezaretinde yüzme, tenis, voleybol derslerine başladıklarını anlattı. Anne-babaların rahat etmesi için çocuklar evlerinden servisle alınıp bırakılacakmış. Çocuklar için haftalık spor programları da uygulanıyor. Maslak’daki Darüşşafaka GYMNSIUM bence kaçmaz. Telefon numarası 0212 278 88 65. Evet, bugünlük de bu kadar efendim, kalın sağlıcakla. En kötü gününüz benimkinden iyi olsun. 
     
     



 MAGAZİN 














</TEXT>
</DOC>
