<DOC>
<DOCNO> 73573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/son/sondun01.html </URL>
<DATE> 2002/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Oscar Ödülleri için oy verme süresi sona erdi 
</HEADLINE>
<TEXT>

     74. Oscar ödül töreninde 
     dağıtılacak ödüllerin sahiplerini belirlemek için oy verme süresi dün gece sona erdi. Los Angeles'ta 24 Mart'ta düzenlenecek törende, 5 bin 739 sinema oyuncusu ya da yönetmenin kullandığı oylar göz önüne alınarak ödüller sahiplerine verilecek. Özellikle en iyi film dalındaki yarışın bu yıl çok zorlu olacağını düşünen eleştirmenlerden bazıları, Russell Crowe'un dahi bir matematikçiyi canlandırdığı, 8 dalda Oscar adayı ''Akıl Oyunları-A Beatiful Mind'' hakkındaki eleştirilerin filme oy kaybettireceği görüşünde. Film yapımcılarının, filmde şizofreniyle mücadelesinden Nobel ödülüne uzanışı anlatılan John Nash'in yaşamından bazı kesitlere yer vermediği ileri sürülmüştü. Yönetmenliğini Peter Jackson'ın yaptığı ''Yüzüklerin Efendisi-Yüzük Kardeşliği'' filmi de ''En İyi Film'' de dahil olmak üzere 13 dalda Oscar adayı olmuştu. 
     






</TEXT>
</DOC>
