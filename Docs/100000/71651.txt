<DOC>
<DOCNO> 71651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/09/son/sondun16.html </URL>
<DATE> 2002/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Rum kadınlar askere gitmek istemiyorlar 
</HEADLINE>
<TEXT>

     Rum Savunma Bakanlığı'nın önceki gün Meclise sunduğu, kadınların gönüllü askerliğine ilişkin yasa tasarısına, hem hükümet içinden hem de hükümet dışından tepki gösterildi. 
     Komünist AKEL partisinin kadın örgütü POGO, yaptığı açıklamada, Savunma Bakanı Sokratis Hasikos'un yasa tasarısını kadın gününde ''kadınlara hediye'' olarak nitelemesine anlam veremediklerini belirtti. 
     POGO, ''ülkenin geçirmekte olduğu çok kritik bu dönemde, kadınların askere alınmasını, siyasi, sosyal ve ekonomik nedenler dolayısıyla uygunsuz bulduklarını'' kaydetti. 
     İktidardaki Demokratik Seferberlik Partisi DİSİ Milletvekili Eleni Theoharus da, gönüllü kadın askerliğine ilişkin yasa tasarısının Meclise sunulmasına karşı olduğunu açıkladı. Theoharus, ''Kadın bir çocuğu dünyaya getirmekle vatana karşı sorumluluğunu yerine getirir'' dedi. 
     Rum Yönetimi Savunma Bakanı Sokratis Hasikos ise düşüncelerinin, kadın gönüllülerin, arzuladıkları kamplarda 15 günlük eğitim görmesi yönünde olduğunu, yine de nihai kararın, yasa tasarısının onaylanmasından sonra alınacağını söyledi. 
     






</TEXT>
</DOC>
