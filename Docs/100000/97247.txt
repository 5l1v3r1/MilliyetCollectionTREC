<DOC>
<DOCNO> 97247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/yasam/yas03.html </URL>
<DATE> 2002/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Fayın kalbine yolculuk 
</HEADLINE>
<TEXT>

ABD’li bilim adamları, tam 2 kilometrelik delik açarak Deprem başkenti’ San Andreas Fayı’nın kalbine inecek.. 
     DIŞ HABERLER SERVİSİ 

     Amerikalı yerbilimciler deprem araştırmalarında yeni bir çağ açabilecek bir deneye hazırlanıyor... ABD Yerbilim Araştırmaları’ndan USGS bir grup bilim adamı, dünyanın deprem başkenti’ denilen San Andreas Fayı’nda 2 kilometre derinliğinde bir delik açacak. 
     
     Bu kendi alanında bir ilk 
     Her şey yolunda giderse bilim adamları, bu kez fayın farklı bir noktasında aynı derinlikte bir sondaj daha yapacak. Açılan deliklere, depremi önceden haber verebileceği düşünülen cihazlar yerleştirilecek. Operasyonun tamamlanmasıyla dünyada aktif bir fayın üzerinde olan ilk deprem gözlem ünitesi hizmete girecek. 
     
     Marmara fayına benziyor 
     Günümüzde depremleri takip eden tüm sismik ölçerler yer kabuğunun üzerinde yer aldığı için, San Andreas Fayı Derin Gözlembirimi SAFOD adını taşıyan bu kapsamlı projeyle yer altında depremlere neden olan aktiviteler hakkında kesin bilgi edinilmeye çalışılacak. SAFOD proesinde yer alan uzmanlardan Mark Zoback da, gözlem ünitesi sayesinde, deprem öncesinde, anında ve sonrasında yer altında meydana gelen kimyasal ve fiziksel değişimleri bugüne kadar yapılmamış detayda inceleyebileceklerini söyledi. Proje yardımıyla depremlerin önceden tahmin edilmesine de çalışılacak. 
     Araştırmanın yapıldığı San Andreas Fayı, Marmara’yı 30 yıl içinde sarsacağı tahmin edilen Kuzey Anadolu Fay Hattı ile ortak özellikler taşıyor. 
     



 YAŞAM 














</TEXT>
</DOC>
