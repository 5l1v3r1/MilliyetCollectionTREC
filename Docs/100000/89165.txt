<DOC>
<DOCNO> 89165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/yazar/asik.html </URL>
<DATE> 2002/06/11/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Yurtbank off... 
</HEADLINE>
<TEXT>

     Bülent Özü bilgisayar yazılım mühendisi... 1999 yılında emekli oldu... 5 milyarlık birikimi vardı... Şirketin mali müşavirine danıştı. Onun tavsiyesi üzerine parasını Yurtbank off shore hesabına yatırdı... 
     15 gün geçmeden TMSF, Yurtbank’a el koydu. 
     Kısa süre sonra da Başbakan Ecevit ve Yardımcısı Mesut Yılmaz televizyonlara çıkarak "Off shore hesaplara 20 milyara kadar para yatırmış olanların paralarının Temmuz 2000’de ödeneceğini" açıkladılar. 
     Aradan iki yıl geçti. H l ödeme yapılmadı. Bülent Özü Başbakan ve Yardımcısı’nın sözlerini tutacakları günü merakla ve parasızlıkla bekliyor. 
     
     Fiilen spor yapan biri, spor konusunda vaaz veren 50 kişiden çok daha iyidir. 
     Knute Rockne 

     
Lider bu, bekletir      Deniz Baykal, dün saat 11.30’da Mardin - Dargeçitli kızların Çankaya Kültür Merkezi’ndeki el işleri sergisini açacaktı... 100 kadar konuk ve Cumhurbaşkanlığı Genel Sekreteri Kenan Nehrozoğlu 11 30’dan önce gelerek salonda yerini aldı. Açılış vakti geldi, Baykal gelmedi. Konuklara Baykal’ın gaybubetini bildirir bir açıklama yapılmadı. 12 00’ye doğru Nehrozoğlu ve kimi konuklar salonu terk etti. Baykal 12 00’de gelerek sergiyi açtı. Konuşmasında ne gecikmesinin sebebine ilişkin bir çift söz, ne bir özür... Lider olduğu başka türlü nasıl belli olacaktı .. 
     
Brüksel fıkrası...      Türkiye’nin AB standartlarına uyum konusundaki "ev ödevleri" gündemden düşmeyen konu malum... Öğretmen öğrencilere ödev vermiş 
     "Ev hayatınızı konu olan bir kompozisyon hazırlayın." 
     Öğretmen kağıtları o akşam okumuş. Ertesi gün uyanık Ahmet’i yanına çağırmış... 
     - Evladım, bana verdiğin bu yazı, geçen yıl ağabeyin Mehmet in hazırladığı kompozisyonun aynısı... 
     Ahmet serinkanlılıkla yanıtlamış 
     - Ne var bunda Hocam Ev aynı ev çünkü 
     
Vergi vergisi...      Elektrik faturasından "enerji tutarı"nın yüzde 5’i kadar "Tüketim Vergisi" alınıyor. Tüketim Vergisi, enerji tutarına ekleniyor. Ve üzerinden yüzde 18 KDV kesiliyor. Yani vatandaştan verginin vergisi alınıyor. İzmir’den Ersin Kaplan "Dünyanın neresinde devlet kendi koyduğu verginin üzerinden vergi alır" diye soruyor. Biz normal bir dünyada yaşamadığımızdan... Böyle şeyler oluyor... 
     
Kore’de "ilköler      Dünya Kupası’nda hem tarih hem coğrafya yazdık. Ve pek çok "ilk"e imza attık. Mesela... 

</TEXT>
</DOC>
