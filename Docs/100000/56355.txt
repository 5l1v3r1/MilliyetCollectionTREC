<DOC>
<DOCNO> 56355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/10/astro/index.html </URL>
<DATE> 2001/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Orijinal düşünceler 
</HEADLINE>
<TEXT>

Ay bugün hava elementinden Terazi burcunda. Düşüncelerimizi aktarmak, paylaşmak ve uzlaşıya varmak için elverişli bir gündeyiz. Gün içinde gerçekleşen Merkür - Uranüs açısı da buluşçu düşünce, olaylara farklı bakabilmek ve sezgilerimizi kullanmaktan yana akıcı enerjiler getirmekte. Bu olumlu koşulları bir araya gelerek sosyal alanda kullanabiliriz. Koç’lar bugün yakın ilişkilerinde değişikliklere açıklar. Duygusal konularda daha heyecanlı davranabilirler. Boğa’lar iş ortamında yeni şeyler deneyebilirler. Haftanın ilk günü onlara daha verimli olmaları için fırsat tanımakta. İkizler için aşk ve romantizm var. En azından kendilerini daha iyi ifade edecek koşullar bulabilecekler. Orijinal düşüncelere açıklar. Yengeç’ler ise günlük işlerinde planlı oldukları sürece problemlerle karşılaşmayacaklar. Ev ve ailelerine ilişkin konularda değişen koşullarla karşılaşabilirler. Aslan’lar keyifliler. Alacakları haberler sonunda kısa yolculuklar yapabilirler. Sözleri ile daha etkili olabilecekleri bir gündeler. Titiz Başak’lar bugün parasal konularda daha rahat edebilirler. Kişisel kazancını artırabilecekleri bir gündeler. Eğer yeni şeyler açıklamak ya da iletişim ve hareket içeren bir konuyla ilgiliyseniz sabah saatlerinde çok verimli çalışabilirsiniz. 10.19 Ay - Merkür açısı size istediğiniz fırsatı veriyor. Terazi’ler ön planda ve ilişkilerden yana kazançlılar. Yeni ortaklıklar kurabilirler. Bu arada aileleri ya da anneleri ile ilgili konular da gündeme gelebilir. Akrep bugün sezgileri ile hareket edebilir. Çok iyimser olmasalar bile hiç beklemedikleri destekleri almaları sevindirici olabilir. Yay sosyal konularda çaba sarf ediyor. Arkadaşlar ve grup çalışmaları olumlu sonuçlar getirecek. Çalışkan Oğlak’lar haftaya hızlı bir tempoda başlıyorlar. Sorumluluklar ağır basıyor ve başarıya daha yakınlar. Kova’lar bugün yine soyut düşüncelere eğilimliler. Buluşçu düşünebilirler ama biraz da pratik olmaları gerekiyor. Balık ise parasal açıdan endişeli olabilir. Ortaklaşa konularda daha akılcı ve önlemci davranmalı. 

            Faks 287 74 37 
      







</TEXT>
</DOC>
