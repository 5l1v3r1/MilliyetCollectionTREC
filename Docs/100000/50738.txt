<DOC>
<DOCNO> 50738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/son/soneko23.html </URL>
<DATE> 2001/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Fon bankaları görüşülüyor... 
</HEADLINE>
<TEXT>

     Bankacılık Düzenleme ve Denetleme Kurulu BDDK , Hazine ve Merkez Bankası yetkilileri ile bankacılar, fon kapsamındaki bankaların durumunu ele almak üzere İstanbul'da biraraya geldi. 
     BDDK'nın İstanbul'daki ofisinde yapılan toplantı öncesinde basın mensuplarının sorularını yanıtlayan İş Bankası Genel Müdür Yardımcısı Aykut Demiray, toplantıda Tasarruf Mevduatı Sigorta Fonu kapsamındaki bankaların aktif ve pasif durumlarının ele alınacağını söyledi. 
     Demiray, toplantıda, Aktif Yönetim Şirketi'nin gündeme gelip gelmeyeceğinin sorulması üzerine, bu konuda bilgisi olmadığını bildirdi. 
     Basına kapalı olarak gerçekleşen toplantıya, Hazine, Merkez Bankası ve BDDK yetkililerinin yanı sıra, İş Bankası, Garanti Bankası, Akbank, Yapı Kredi ve Dışbank'tan da temsilciler katılıyor. 
     






</TEXT>
</DOC>
