<DOC>
<DOCNO> 64052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/guncel/gun00.html </URL>
<DATE> 2002/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
2 DSP’li vekil dilekçe verdi 
</HEADLINE>
<TEXT>
Ağar ve Bucak da yargılansın 
Susurlukçu polislerin ceza alması üzerine, DSP’li iki milletvekili, Mehmet Ağar ve Sedat Edip Bucak’ın iki yıldır görüşülmeyi bekleyen dokunulmazlık dosyalarının derhal ele alınmasını istedi 
     ANKARA Milliyet 

     DSP Bursa Milletvekili Ali Arabacı ile İstanbul Milletvekili İsmail Aydınlı, Susurluk davasında yargının görevini yerine getirdiğini belirterek, aynı davada suçlanan Elazığ Bağımsız Milletvekili Mehmet Ağar ile DYP Şanlıurfa Milletvekili Sedat Edip Bucak’ın dokunulmazlık dosyalarının TBMM’de derhal görüşülmesini istedi. 
     Arabacı ve Aydınlı’nın TBMM Başkanlığı’na verdiği ve siyasi parti gruplarına da gönderdiği dilekçede söz konusu dava kapsamında Bucak ve Ağar’ın dokunulmazlıklarının geçen yasama döneminde kaldırıldığı, ancak yeniden seçilmeleri nedeniyle yargılamanın durdurulmasına karar verildiği belirtildi. 
     Bu yasama döneminde de karma komisyonda dokunulmazlıklarının kaldırılmasına rağmen karma komisyon raporunun yaklaşık iki yıldır Genel Kurul gündeminde görüşülmeyi beklediğine dikkat çekilen dilekçede şu görüşlere yer verildi 
     "Yargı kendisine düşen görevi yerine getirmiştir. TBMM de üzerine düşeni yapmalı, iki yıldır gündeminde görüşülmeyi bekleyen dokunulmazlık dosyalarını derhal ele alıp yargılamanın önünü açmalıdır. Parlamento şaibe altında tutulamaz. Yargı teminatı yeterlidir." 
     



 GÜNCEL 

























</TEXT>
</DOC>
