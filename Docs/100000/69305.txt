<DOC>
<DOCNO> 69305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/24/son/sonspo16.html </URL>
<DATE> 2002/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş mali kongresinde muhalefetten yönetime sert eleştiriler 
</HEADLINE>
<TEXT>

     Beşiktaş'ın bugün yapılan olağan mali ve idari genel kurul toplantısında kongre üyeleri, başkan Serdar Bilgili ve yönetime eleştirilerde bulundu. 
     Lütfi Kırdar Kongre ve Sergi Sarayı Anadolu Salonu'nda gerçekleştirilen toplantıda söz alan kongre üyesi Hasan Bozkurter, Beşiktaş'ın artık vereceği sözün arkasında duracak bir başkan seçmesi gerektiğini söyledi. 
     Bozkurter, başkan Bilgili ve yönetim kurulunun verdiği sözleri tutmadığını kaydederek, ''Ümraniye'yi Nevzat Demir, altyapı için sahayı Mehmet Kazancı, Turgay Ciner ve Zafer Yıldırım, Akatlar Spor Kompleksi'ni de Erdoğan Tuncer Beşiktaş'a kazandırdı. Peki siz ne iş yaparsınız sayın Bilgili '' diye konuştu. 
     Bilgili ve yönetiminin, ''Dünya takımı olacağız'' dediğini belirten Bozkurter, şunları söyledi 
     ''17 yıl sonra Avrupa kupalarına katılamadık. Bu mu yaratacağınız dünya takımı Bir süre sonra da enkaz devraldıklarını iddia ettiler. Peki sayın Bilgili ve Güreli, o enkazda neden 6 yıl görev aldınız Beşiktaş artık vereceği sözün arkasında duracak bir başkan seçmelidir.'' Kongre üyesi Tuncer Zengin ise rakiplerinin 50 bin kişilik stat ve huzurevleri yaptığını hatırlatarak, ''Bizim faaliyet programımızda ise Ahmet Fetgeri Spor Salonu'nun tuvaletlerinin ve çatılarının yapılması var. Ümraniye Tesisleri'nde 5 saha var, ama kullanamıyoruz'' dedi. 
     Selahattin Yıldız, yönetimi eleştirerek, verdikleri hiçbir sözü tutamadıklarını bildirdi. 
     Ayrıca kongre üyeleri, futbol dışındaki branşlarda Beşiktaş'ın başarılı olamamasının da yönetimin yanlışı olduğunu vurguladı. 
     






</TEXT>
</DOC>
