<DOC>
<DOCNO> 80915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/28/son/sontur10.html </URL>
<DATE> 2002/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski nişanlısını ve baldızını yaralayıp intihar etti 
</HEADLINE>
<TEXT>

     Bakırköy'de bir kıdemli çavuş, tartıştığı eski nişanlısı ile baldızını silahla yaraladıktan sonra intihar etti. 
     Hava Harp Okulu'nda Bando Kıdemli Çavuş olarak görev yaptığı öğrenilen Bahadır Akkaya 26 , bir süre önce anlaşarak ayrıldığı üniversite öğrencisi olan nişanlısı Nurten Öztürk 27 ve baldızı Türkan Öztürk 30 ile sinemaya gitti. 
     Akkaya, sinema dönüşü tartıştığı Nurten ve Türkan Öztürk ile birlikte gece geç saatlerde, Öztürk kardeşlerin Kartaltepe Mahallesi'ndeki evine geldi. Evin önündeki merdivenlerde Nurten ve Türkan Öztürk ile Kıdemli Çavuş Akkaya arasında tekrar tartışma çıktı. 
     Tartışmanın büyümesi üzerine Bahadır Akkaya, beylik tabancasıyla Nurten Öztürk'ü kafasından, kardeşi Türkan Öztürk'ü de sağ omuzu ve kulağından yaraladı. 
     Ardından evin yaklaşık 30 metre uzağındaki parka giderek bir süre oturan Akkaya, burada ağzına yönelttiği silahı ateşleyerek yaşamına son verdi. 
     Olayda yaralanan Nurten ve Türkan Öztürk, polislerce Özel Acıbadem Carousel Hastanesi'ne kaldırıldı. Nurten Öztürk'ün hayati tehlikesinin bulunduğu, Türkan Öztürk'ün sağlık durumunun ise iyi olduğu bildirildi. 
     Bahadır Akkaya'nın cesedi, polis ekiplerince yapılan incelemenin ardından Bakırköy Ruh ve Sinir Hastalıkları Hastanesi morguna kaldırıldı. 
     





</TEXT>
</DOC>
