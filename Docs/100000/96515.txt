<DOC>
<DOCNO> 96515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/yazar/sazak.html </URL>
<DATE> 2002/07/18/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Derviş’in CHP ziyareti 
</HEADLINE>
<TEXT>

     Ankara dün sürpriz bir ziyarete sahne oldu. Kemal Derviş, CHP Genel Merkezi’ne giderek Deniz Baykal ile 2.5 saat süren bir görüşme yaptı. 
     Derviş - Baykal buluşmasının resmi’ yönünü Derviş’in ekonomiden sorumlu devlet bakanı sıfatıyla seçime giden Türkiye’nin önündeki sorunların değerlendirilmesi oluşturuyordu. Ancak Derviş, sıradan bir bakan değil, Cem ve Özkan’la birlikte yeni bir partileşmeye de önderlik ediyor. 
     CHP Genel Merkezi’ndeki görüşme baş başa’ geçti. 
     Toplantı sonrasında Baykal’a Derviş’le ilgili izlenimlerini sorduk. CHP lideri şunları anlattı 
     Türkiye özel bir dönemden geçiyor. Sayın Derviş’le ekonomideki son gelişmeleri konuştuk. Herkesin çok duyarlı ve yapıcı olması gerekiyor. Önümüzde bir seçim var. AB takvimi sıkıştırıyor. Irak’la ilgili operasyon beklentisi hızlandı. Bu sürecin çok sağlıklı değerlendirilmesi gerekiyor.’ 
     Derviş’in durumu ne olacak 
     Yeni Oluşum’la CHP arasında yakın gelecekte bir köprü kurulacak mı Ufukta ittifak gözüküyor mu Son günlerde özellikle Derviş’in kurmayları arasında Yeni Oluşum’un DSP’den kopanlara hapsedildiğine ilişkin tereddütler dile getiriliyor. Hareketin büyümesi ve yeni’ olabilmesi için tümüyle DSP üzerine inşa edilmesinden kaçınılması ve yeni kadrolara açılması isteniyor. 
     Deniz Baykal’a, Derviş tutumunu netleştirmiş mi ’ diye sorduk. Edindiği izlenimi şöyle özetledi 
     Sayın Derviş’in hükümetin hazine bakanı olarak bir süre sıcak siyasi gelişmelerin dışında kalacağı anlaşılıyor. Arayış içinde... Türkiye çok kritik bir dönemde. Hiç kimse hata yapma noktasında değil. Sayın Derviş de bunları görüyor ve sağlıklı bir karar almaya çalışıyor.’ 
     Derviş yarın ABD’ye gidiyor. 10 gün kalacak. 
     Yeni Oluşumcular ise partiyi 22 Temmuz’da kuracaklar. 
     Bu takvime göre Derviş ABD’de iken partiye katılamayacağına göre yeni partinin kurucuları arasında Kemal Derviş’in yer almaması olasılığı güçleniyor. Derviş’e hükümette kal’ diyen Cumhurbaşkanı, Başbakan ve muhtemelen askeri çevreler, Wolfowitz ziyaretiyle ABD’nin 2003 başında planladığı anlaşılan Irak operasyonu öncesinde ekonominin sarsıntıya girmesinden ürküyorlar. Kemal Derviş, programın aksamaması için ekonomi yönetiminin başında kalacak. Söz vermesine karşın Yeni Oluşum’la bağları zamanla gevşeyebilir. 
     Ya da harekete daha fazla güç ve yön vererek, DSP’den seçilme şansı kalmayan milletvekili grubuyla siyasete girip, baraj’a çakılmak riskinden Yeni Oluşumcuları kurtarabilir. 
     Derviş, ikinci YDH hatası yapmak istemeyecektir. Yeni Oluşum adına verdiği ilk demeçlerden birinde Kemal Derviş, CHP ile şimdi olmasa bile seçimden sonra işbirliğine açık olduğunu söylemişti. Buna karşılık Deniz Baykal da, Derviş’i CHP kökenli saygın isimlerle birlikte Cumhuriyet Halk Partisi’ne davet etmişti. 
     Dünkü görüşmede, birbirlerine Kemal ve Deniz’ diyen iki dost sıcaklığında konuşarak pozisyonlarını korudular. 
     Dayanışma duygularını geleceğe taşıdılar. 
     
     







Acele bir seçim... 


Sıcak... Sıcak... Sıcak... 


Çağdaş siyaset..’ 


Baykal’dan Derviş’e "Hükümette kal" 


Baykal’la Derviş görüşmesi neydi .. 


Troyka, demokratlarınbeyaz ihtilali gibi mi 


Besa mı 


Derviş’in çilesi dolmadı 


Sol yenileniyor mu, parçalanıyor mu 


Türkiye ABD’den farklı düşünüyor 


Ekonomik suça, ekonomik ceza mı dediniz 


Bağımsızlık masalı ve uykusu kaçanlar... 


Derviş’in CHP ziyareti 


İhracatçıya euro piyangosu 


Irak’ta ABD tetikçisi olmak’ bizi batırır 


Yeni Oluşum’a sosyal politikayı bırak, üretime bak’ mesajı 


</TEXT>
</DOC>
