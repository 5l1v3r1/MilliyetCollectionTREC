<DOC>
<DOCNO> 58926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/son/soneko13.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
IMKB'de birinci seans böyle geçti... 
</HEADLINE>
<TEXT>

     İMKB Ulusal-100 Endeksi dünkü kapanışa göre 79.71 puan artarak, 1. seansı 12,766.04 puandan tamamladı. 
     Hisse senetleri 1. seansta ortalama yüzde 0.63 oranında değer kazandı. 
     İMKB günün ilk seansına 12,662.71 puan seviyesinde ve 23.62 puan kayıpla başladı. Endeks, seansın ilk yarısını da 72.05 puan aşağıda 12,614.28 puandan geçti. İlk yarıda düşük hacimle oldukça sıkışık bir 
     seyir izleyen endeks, seansın ikinci yarısında gelen alımlarla yükselişe geçti ve seansı 79.71 puanlık artışla 12,766.04 puandan kapadı. Endeks, seans içinde en düşük 12,497.32, en yüksek de 12,806.50 puanı gördü. 1. seans kapanışında mali endeks 66.54 puanlık artışla 16,695.35 puana, sanayi endeksi 93.74 puan artışla 10,811.57 puana ve hizmetler endeksi de 74.20 puan artışla 8,661.58 puana çıktı. Böylece mali grup hisseler önceki kapanışa göre ortalama yüzde 0.40, sanayi grubu hisseler ortalama yüzde 0.87 ve hizmet grubu hisseler de yüzde 0.86 değer kazandı. 1. seansta işlem gören toplam 277 hisse senedinden 176'sı değer kazandı. 25 hisse senedi değer yitirirken, 76 hissenin fiyatında ise bir değişiklik olmadı. Seansta, 137 trilyon 735 milyar 256 milyon liralık işlem hacmi oluştu. 1. seansta Doğan Holding, Goldaş Kuyumculuk, Garanti Bankası, Ereğli Demir Çelik ve Sabancı Holding en yoğun işlem gören hisseler oldular. 
     






</TEXT>
</DOC>
