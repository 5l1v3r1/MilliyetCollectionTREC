<DOC>
<DOCNO> 50133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/spor/spo05.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kulüpler yardım istedi 
</HEADLINE>
<TEXT>

     NECMİ KEPÇETUTAN 

     GALATASARAY Kulübü Başkanı Mehmet Cansun, Gaziantepspor Başkanı Celal Doğan, Gençlerbirliği Başkanı İlhan Cavcav, Ankaragücü Başkanı Cemal Aydın ve Fenerbahçe yöneticisi Mithat Yenigün dün Spordan Sorumlu Devlet Bakanı Fikret Ünlü’yü ziyaret ederek, yaşadıkları ekonomik sıkıntılara çare bulunması için yardım istedi. Görüşmede kulüpler özellikle vergi oranlarının indirilmesi ve müşterek bahis için düzenleme yapılması üzerinde durdu. 
     TOPLANTI öncesi Mehmet Cansun, ikinci tur maçlarında en çok Leverkusen’in çıkmasını istediklerini, böylece Fenerbahçe’nin intikamını alabileceklerini söyledi. Tolga’nın transferi konusunda dert yanan İlhan Cavcav ise, "Geçen sezon Fenerbahçe bu oyuncunun aklını çeldi. Biz de satış listesine koyduk ancak almadı. Şimdi de Beşiktaş aynı şeyi yapıyor" derken, Mehmet Cansun, "Üzülme başkan. Durumlar düzelince Tolga’yı biz alırız" yanıtını verdi. 
     



 SPOR 
























</TEXT>
</DOC>
