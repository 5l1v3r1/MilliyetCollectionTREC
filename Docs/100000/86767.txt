<DOC>
<DOCNO> 86767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/son/soneko09.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
SSSB "Piyasalar, Türkiye'nin 2003 finasmanı ile ilgilenecek" 
</HEADLINE>
<TEXT>

     Uluslararası yatırım danışmanlık kuruluşu Schroder Salomon Smith Barney SSSB , dış ve iç piyasaların, Türkiye'nin 2003 yılını nasıl finanse edeceği konusuyla ilgilenmeye başlayacaklarını, gelecek yılın dış mali yardım açısından bu yıl kadar iyi olmayabileceğini bildirdi. 
     SSSB, Türkiye ekonomisiyle ilgili olarak yaptığı analizde, bu yılın finansman açığının, IMF'den alınan önemli orandaki mali yardımla karşılandığını vurguladı. 
     Türkiye'nin önünde bulunan riskleri, ''iç siyasi çevre, IMF destekli reformların uzun ve zorlu listesi, 2003 yılının finansmanına dair kaygılar'' olarak nitelendiren SSSB, genel seçimlerin 2004 yılında yapılacak olmasına rağmen, Türkiye'de şimdiye kadar hiçbir genel seçimin tam zamanında yapılmadığının da altı çizildi. 
     
     2003 YILININ FİNANSMANI... 
     2003 yılının finansmanı konusunun, yatırımcıları düşündüren bir konu olduğunun belirtildiği analizde, iç ve dış piyasaların, Türk yetkililere, 2003 yılının nasıl finanse edileceği konusundaki planlarını sormaya başlayacakları kaydedildi. 
     IMF'den 2003 yılında sadece 1 milyar dolar yardım alınabileceğinin hatırladığı analizde, gelecek yılın finansmanında, ağırlıklı olarak eurobond cinsinden tahvil ihracı ve özelleştirme gelirlerine öncelik verileceği de ifade edildi. 
     Analizde, gelecek yılın, IMF'den sadece 1 milyar dolar gelecek olması gibi unsurlar nedeniyle de dış mali yardım açısından bu yıl kadar iyi olmayabileceği kaydedildi. 
     SSSB'nin analizinde, 2003 yılındaki finansman arayışlarının, Türkiye'nin, IMF ile yeni, sıkı bir görüşme sürecine girmesini gerektirebileceği de vurgulandı. 
     





</TEXT>
</DOC>
