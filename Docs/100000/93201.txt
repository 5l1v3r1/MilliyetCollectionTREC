<DOC>
<DOCNO> 93201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/02/ekonomi/eko06.html </URL>
<DATE> 2002/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Honda’dan ON da On garantili newline ikinci el 
</HEADLINE>
<TEXT>

Honda Türkiye, garantili ikinci el otomobil almak isteyen müşterilerinin talepleri doğrultusunda bir yıl sınırsız kilometre garantisiyle ikinci el satışına başladı 
     Honda, ikinci el araç sahibi olmak isteyen müşterileri için, garantili ikinci el satışına başladı. Honda yetkili bayilerinde satışa sunulan ikinci el Honda araçlarına 10 bölüm kontrolü yapan firma, temizliğini de gerçekleştirdiği otomobillere 1 yıl süre ile sınırsız kilometre kapsamında garanti sunuyor. 
     ON da ON garanti programı adı verilen satış sistemiyle ikinci el otomobil alan müşteriler bayilerin sunacağı satış sonrası hizmetlerden de yararlanabilecekler. 
     Honda, "8 yaşına kadar araçlarınızın garantisinin devam etmesini ister misiniz " mesajı ile de üretici garantisi sona eren araçların da garanti uzatma programını yetkili bayileri kanalıyla Honda müşterilerine ulaştırmaya başladı. 
     7 yıl 160 bin kilometreye kadar olan araçların garantisini bir yıl boyunca araç sahibinin seçebileceği 3 değişik kapsamda belli prim karşılığında uzatan Honda, garanti süresi boyunca herhangi bir arıza sebebiyle yolda kalan müşterilerine Honda On da ON yol yardım hizmetlerinden de ücretsiz yararlandıracak. 
     



 EKONOMİ 


















</TEXT>
</DOC>
