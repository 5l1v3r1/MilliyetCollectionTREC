<DOC>
<DOCNO> 51295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/son/soneko07.html </URL>
<DATE> 2001/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine 4 bin 262 yatırım teşvik belgesini iptal etti 
</HEADLINE>
<TEXT>

     Hazine Müsteşarlığı, belge kapsamında herhangi bir işlem görmediği veya yatırım yapmadığı tespit edilen, adresinde bulunmayan veya firma tarafından iptali talebinde bulunulan 4 bin 262 adet yatırım teşvik belgesinin olduğunu bildirdi. 
     Hazine Müsteşarlığı'ndan yapılan açıklamada, ilgili mevzuatta, ''Müsteşarlıkça veya görev verilen kurumlarca yatırım yeri tespit edilemeyen veya süre uzatımı alamayan teşvik belgeleri, Resmi Gazete'de ilan edilmek suretiyle iptal edilir'' ifadesinin yer aldığı belirtildi. 
     Açıklamaya göre, Hazine kayıtlarında yapılan inceleme sonucunda 31 Temmuz 2000 tarihi itibarıyla ''yatırım süreleri'' bitmiş olmasına rağmen, ilave süre alamayan ve yatırım tamamlama vizesi yaptırmayan Yatırım Teşvik Belgeleri kapsamı yatırımların durumlarının tespiti amacıyla, Türkiye genelinde tüm ''sanayi odaları'' ve ''sanayi ve ticaret odaları'' tarafından yatırımlar yerinde incelendi Belge kapsamında herhangi bir işlem görmediği veya yatırım yapmadığı tespit edilen, adresinde bulunmayan veya firma tarafından iptali talep edilen 4 bin 262 adet yatırım teşvik belgesi belirlendi. 
     Konuya ilişkin olarak Hazine tarafından hazırlanan ve 2 Ekim tarihinde yürürlüğe giren söz konusu genelge ve iptal edilen yatırım teşvik belgelerine ilişkin liste Hazine'nin internet sitesindeki adresinde yer aldı Diğer taraftan, yayımlanan genelge ile yatırım teşvik belgeleri iptal edilen firmalar, ilan tarihi itibarıyla 60 gün içinde haklı gerekçelerle Hazine Müsteşarlığı Teşvik ve Uygulama Genel Müdürlüğü'ne müracaat ederek iptal işleminin yeniden değerlendirilmesini talep edebilecekler Bu durumda, itirazlarına ilişkin talepler incelenerek haklı gerekçelerin varlığının tespit edilmesi halinde yatırım teşvik belgelerinin iptal işlemi kaldırılarak, Resmi Gazete'de yayımlanmak suretiyle ilan edilecek. 
     






</TEXT>
</DOC>
