<DOC>
<DOCNO> 75606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/spor/ytan.html </URL>
<DATE> 2002/03/31/ </DATE>
<TIME>  </TIME>
<AUTHOR> MEHMET TAN  </AUTHOR>
<HEADLINE>
İstem ve sistem dışı sonuç 
</HEADLINE>
<TEXT>

     Futbolu zorlaştıran ve kural dışılığa iten, güzelleştirmesi ve de işini yapması gereken sahadakiler... Trabzonspor - Rize maçı bu anlamda en son ve en çarpıcı bir örnek. 
     Trabzonspor yürüyerek kazandı. Pas yüzdesi son derece düşük, bu kadar temposuz bir Trabzonspor’u az görebilirsiniz. 
     Şu tabloya iki bakın.... Osman’ın olması gereken yerde Hami, Hami’nin olması gereken yerde ise Osman... Trabzonspor ilk golü böyle buluyor. Futbolun terminolojisinde olmayan, tam bir sistem dışı sonuç... Hemen ardından, yine yüksek, yine uzun bir top. Arkasında elbette Hami... O kalabalık arasında yükselen Osman, yürüyen takımını sonuç ve psikolojik olarak yükseltiyor. 
     Bir de Muhittin Boşat’ın iptal etttiği golü sayarsak, Trabzonspor koca bir maç boyunca üç kez üretime geçebildi. 
     Al birini, vur diğerine... Küme düşme hattının bir basamak yukarısında duran Rizespor, kelimenin tam anlamıyla türbülansa girmiş... Özgüvenini yitirmiş, sevgiyi, dostluğu ve paylaşmayı unutmuş. Yoksa, Ümit ile Koray’ın saha içinde nerede ise yumruk yumruğa kavga etme noktasına gelmesini ne ile izah edeceksiniz ki 
     Sahada mücadele edemeyenlere yardımcılarıyla Muhittin Boşat da ayak uydurmasa ayıp olurdu Boşat, Cem - Ünal mücadelesinde Cem’in topa müdahalesini çok uzakta kaldığı için süzemedi ve penaltıya hükmetti... Trabzonspor’un, Da Silva ile attığı bizce buz gibi golü iptal etti. 
     



 SPOR 



























</TEXT>
</DOC>
