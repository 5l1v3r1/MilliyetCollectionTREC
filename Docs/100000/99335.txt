<DOC>
<DOCNO> 99335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/son/sondun14.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
12 bin dolarlık otomobili 14 dolara aldı. 
</HEADLINE>
<TEXT>

     Çin'de Han Bin adlı memur, internetteki bir açık artırma sitesinden Volkswagen Passat marka ikinci el otomobili 14 dolara satın aldı. 
     Han, Yongda firmasının Çin'in açık artırma sitesi EachNet.com'da satışa sunduğu otomobile 14 dolar önerdi. Gün sonuna kadar hiç kimse fiyatı artırmayınca otomobil bu paraya Han'da kaldı. 
     Firma yetkililerinin, satış işlemlerini durdurmak istediği, ancak Han'ın bu konuda son derece inatçı davranarak, olayı Şanghay mahkemesine götürdüğü belirtildi. 
     Firmanın pazarlama müdürü Zu Boaçeng, düşük rakamlı satışa, insan hatasından sistem hatasına kadar pek çok nedenin yol açmış olabileceğini söyledi. 
     İkinci el Volkswagen Passat marka otomobilin değerinin 12 bin dolar olduğu bildiriliyor. 
     





</TEXT>
</DOC>
