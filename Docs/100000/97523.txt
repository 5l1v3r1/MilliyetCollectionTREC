<DOC>
<DOCNO> 97523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/23/son/soneko31.html </URL>
<DATE> 2002/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamu Bankaları Başkanı "Ofsayttan gol atmak yok" 
</HEADLINE>
<TEXT>

     Kamu Bankaları Ortak Yönetim Kurulu Başkanı Safa Ocak, IMF ile şubelerin kapatılması konusunda bir sorun bulunmadığını belirterek, ''Ziraat'te 514, Halk Bankası'nda 383 şube, işlem merkezi ve büro kapatıldı'' dedi. 
     Ocak, Bankacılık Düzenleme ve Denetleme Kurumu'nda BDDK 
     düzenlenen, ''Bankacılık Sektörünün Yeniden Yapılanması Programı'' konulu toplantının öğle arasında, gazetecilerin çeşitli konulardaki sorularını yanıtladı. Ocak, Ziraat Bankası'nda 1257, Halk Bankası'nda ise 592 şube kaldığını bildirdi. Kamu bankalarının Hazine birimlerinin İstanbul'a taşındığını hatırlatan Ocak, ''belki Halk Bankası Genel Müdürlüğü'nün İstanbul'a taşınması, düşünce olarak var. Bu, zamana bağlı olabilir'' dedi. 
     
     ''OFSAYTTAN GOL ATMAK YOK'' 
     Kamu bankalarındaki özelleştirmeye ilişkin görüşlerini belirten Ocak, şunları kaydetti 
     ''Özelleştirme demek çok kolay. Özelleştirmek için Türkiye'nin cazip olması gerekir. Ülke yatırım kotasından düştü. Reyting kuruluşları Türkiye'nin reytingini düşürdü. Özelleştirme için görünümün pozitife çıkması lazım. Özelleştirme bir modeldir. Bunu şöyle düşünmemek lazım. Ali Bey gelecek, Halk Bankası'nı veya Ziraat Bankası'nı alacak ,öyle bir şey yok. Çok kolay çözümler hayatta başarılı olmaz. Ofsayttan gol atmak yok.'' 
     





</TEXT>
</DOC>
