<DOC>
<DOCNO> 64332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/son/sontur11.html </URL>
<DATE> 2002/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Orhan Pamuk'un son kitabı "Kar" Karsılıları üzdü... 
</HEADLINE>
<TEXT>

     Kars Ardahan Iğdır Vakfı Başkanı İsmail Aytemiz, Orhan Pamuk'un kaleme aldığı ''Kar'' adlı romanın Kars'ı yanlış tanıttığını savundu. 
     Aytemiz, yaptığı yazılı açıklamada, romanda Kars'ın kadın intiharlarının yoğun yaşandığı, köktendincilerin büyük ağırlık taşıdığı, tarihsel anıtlara saygı gösterilmeyen solgun bir kent olarak gösterildiğini iddia etti. Aytemiz, açıklamasında şu görüşlere yer verdi 
     ''Kars, tarihe saygının, hoşgörünün, kültürün ve aydınlığın temsilcisidir. Cumhuriyet'in serhat şehridir, çağdaş uygarlığın kalesidir. Kars'ta çarşaf, kaçgöç yoktur. Balo salonunda, davetlerde, düğünlerde genç kızlar ile delikanlılar beraber eğlenir, dans eder. 
     Kimse de bunu yadırgamaz. İşte böyle bir kenttir Kars. 
     Sayın Orhan Pamuk, Karslıların tepkisine şaşırmasın. Çünkü, o, gerçeği bir roman kurgusu içinde çarpıtmıştır. Pamuk, bu romanıyla Karslıların ruhunda acılı, haksız yaralar bırakmıştır.'' 
     






</TEXT>
</DOC>
