<DOC>
<DOCNO> 79526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/ekonomi/eko06.html </URL>
<DATE> 2002/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF’nin parasına denetim 
</HEADLINE>
<TEXT>

     ANKARA Milliyet 

     IMF’den sağlanan kaynakların nereye kullanıldığının belirlenmesi için Hazine ve Merkez Bankası MB protokol imzalayacak. Hazine’nin bir yıldan kısa vadeli döviz borçlanmaları, Hazine Kontrolörler Kurulu’nca denetlenecek. 
     Hazine ile MB’nin dün yaptığı açıklamada, IMF kredilerinin denetimini öngören taahhüdün sadece Türkiye’ye özgü olmadığı ifade edildi. 
     MB’nin denetim çalışmalarını sürdürdüğü, bu amaçla Hazine ile protokol imzalanacağı kaydedilen açıklamada, stand - by düzenlemesi çerçevesinde, net uluslararası rezerv NUR tanımının genişletildiği ifade edildi. Değişen tanımla, NUR rakamından Hazine’nin IMF’e yükümlülüğü ile ihraç tarihinde vadesi bir yıldan kısa olan dövizli borçlanmalarının düşülmesi yoluyla hesaplandığına dikkat çekildi. Açıklamada borçlanmalara ilişkin kayıtların Hazine Kontrolörleri Kurulu’nca takip edileceği bildirildi. 
     



 EKONOMİ 
















</TEXT>
</DOC>
