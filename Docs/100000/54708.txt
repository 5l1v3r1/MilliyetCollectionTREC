<DOC>
<DOCNO> 54708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/son/sondun20.html </URL>
<DATE> 2001/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus askerleri Afganistan'a geri döndü iddiası 
</HEADLINE>
<TEXT>

     SSCB'nin Afganistan macerasının sona ermesinden sonra ilk kez, Rus askeri varlığının bu ülkeye geri döndüğü ve Afganistan'a tepeden tırnağa silahlı iki Rus paraşüt alayının getirildiği ileri sürüdü. 
     Kommersant gazetesinin haberine göre, dün Özbekistan'ın başkenti Taşkent yakınlarındaki Tuzel havaalanına, yakıt ikmali için ''İlyuşin 76'' tipi 20 Rus askeri nakliye uçağı indi. Bu uçaklar, daha sonra 
     Kabil Bagram havaalanına gitti. 
     Gazete, Özbekistan havacılık yetkililerine dayanarak, uçakların bazılarının yalnızca askerle dolu olduğunu belirtti. Gazete, Özbek askeri yetkililerinin de, ''Rusya'nın bu uçaklarla Afganistan'a tepeden tırnağa silahlı iki Rus paraşüt alayı ve silahlar gönderdiğini düşündüklerini'' belirttiklerini kaydetti. Haberde, Rusya'dan en az 10 askeri nakliye uçağının daha beklendiği bildirildi. 
     Rusya Savunma Bakanı Sergey İvanov ise haberin ''saçma'' olduğunu, başka da ekleyecek bir şeyi olmadığını kaydetti. 
     






</TEXT>
</DOC>
