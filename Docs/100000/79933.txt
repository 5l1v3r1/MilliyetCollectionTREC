<DOC>
<DOCNO> 79933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/23/yazar/okur.html </URL>
<DATE> 2002/04/23/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Tartışılacak rapor 
</HEADLINE>
<TEXT>

     Karış karış dolaşıyorlar. Sakın karıştırmayın Bunlar ne MHP, ne DYP, ne AK Parti, ne de ANAP milletvekilleri. 
     Gezi, "seçim gezisi" değil. 
     Türkiye ile ABD arasında ticaretin artırılmasına yönelik "nitelikli sanayi bölgeleri" projesiyle ilgili. 
     ABD’liler dolaşıyor, "yüksek teknoloji" diye tutturmuşlar, bölgeleri tarıyor. 
     Türk tarafı ise ABD Dışişleri Bakan Yardımcısı Alan Larson’a gönderilecek mektupla ilgili yazılanları tartışıyor. 
     Peki nisan ayında başlayan toplantı trafiğinden çıkan sonuç ne 
     Sonuç belli Türkiye ev ödevini hazırlamada geç kaldı, ABD ise Türkiye’den beklediği raporu almadan "high teknoloji" diye yola çıktı. 
     Dolayısıyla görüntüde şov yapılıyor. İcraatta özel sektör temsilcileri ile Dışişleri temsilcisi arasında soğuk bir rüzgar esiyor. Amaç, her iki ülke arasındaki ticaretin hızla artırılması için ABD ile İsrail’in yaptığı anlaşmaya Türkiye’nin dahil edilmesiydi. 
     
     Emek yoğun sanayii’ 
     Geçen hafta Türkiye Odalar ve Borsalar Birliği’nin TOBB davetlisi olarak Türkiye’ye gelen ABD Ticaret Odası Başkanı Thomas Donohue, gelmeden önce Larson’la görüşmüş, ziyareti esnasında Türkiye’den bir türlü gelemeyen rapor için Türk tarafına gerekli uyarılarda bulunmuştu. 
     Ancak biz bu konuya değil, cuma günü Dış Ticaret Müsteşarlığı’na, çarşamba günü Dışişleri Bakanlığı’na sunulacak ve 25 Nisan’dan sonra detaylarının belli olacağı raporun içeriğine bakacağız. 
     TOBB, Türk Sanayici ve İşadamları Derneği TÜSİAD ve Türkiye İhracatçılar Meclisi TİM başkanlarının iki hafta önce bir araya gelerek çerçevesini çizdikleri rapor çok açık ve net mesaj veriyor, rapordan yansıyanlara bakılırsa "Türkiye, emek yoğun bir sanayiye sahip. Tekstilden ayakkabıcılığa kadar geniş bir sektör yelpazesini size sunabiliriz. Biz, high teknoloji yerine bu sektörlere destek verilmesini ve seçimin buna göre yapılmasını istiyoruz." 
     Çünkü ABD’li yetkililer, "yüksek teknoloji" derken özellikle savunma sanayiindeki yüksek teknolojiyi Türkiye’ye taşımak istediğini sık sık vurguluyorlarmış. 
     
     Bu kez havanda su dövülmesin’ 
     İşte TOBB, TÜSİAD ve TİM "savunma sanayiinde böyle yüksek bir teknoloji olamayacağını, bu tür bir yaklaşımın destek bekleyen KOBi’ler açısından da bir yarar sağlamayacağını" vurguluyorlar. 
     Dolayısıyla ABD’nin "yüksek teknoloji" tavrına karşılık Türkiye, "emek yoğun sanayii" diye düşüncesini ve tavrını ortaya koyuyor. 
     Ve bu tavrın özellikle Dışişleri Bakanlığı’nın bürokrasi çarkları arasında nasıl karşılanacağı da merakla bekleniyor. Sonuçta rapora son şekli Dışişleri Bakanlığı verecek. 
     Hayırlısı olsun ama bu kez havanda su dövülmesin 
     
     







Fransa ve sol 


Hangi CHP 


Yılmaz Öcalan asılmamalı 


23 Nisan Egemenliğin kaynağı gökte değil yerde... 


Altın vuruş 


Kavramlar sözlüğü 


Bağış bayramına gelin siz de katılın 


Fransa'dan seçim dersleri 


Sandıktan mesaj çıktı 


Tartışılacak rapor 


Deprem çocuklarının bayramı 


Fransa'dan Le Pen dersleri 


İlaç devleri, yeni ilaç keşfedemiyor 


Senedin iadesi lazım 


Yirmi milyon çocuğumuzu eğitmek zorundayız 


Gazioğlu Belediye şantaj yapıyor 


</TEXT>
</DOC>
