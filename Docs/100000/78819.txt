<DOC>
<DOCNO> 78819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/yasam/yas03.html </URL>
<DATE> 2002/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İki kilometre dayanamadı 
</HEADLINE>
<TEXT>

Hava açınca, 124 kişiye mezar olan Çin Havayolları uçağının korkunç şanssızlığı ortaya çıktı. İneceği pist, sadece iki kilometre uzaklıktaydı... 
     DIŞ HABERLER SERVİSİ 

     Güney Kore’nin ikinci büyük kenti Pusan yakınlarında önceki gün 166 yolcusu ile birlikte çakılan Çin Havayolları uçağının kara talihi’ dün belli oldu. 
     Sert rüzgar ve görüş measafesini sıfıra düşüren yoğun yağış altında iniş yapmaya çalışırken ormanlık alana çakılan Boeing 767 tipi dev yolcu uçağının, piste sadece 2 kilometre uzaklıkta düştüğü anlaşıldı. Dün ölü sayısının 124’e ulaştığını açıklayan yetkililer ise, kazanın ardındaki esrar perdesi ile ilgili çelişkili açıklamalar yaptılar. 
     
     Tek başına 20 kişi kurtaran kahraman 
     Uçaktan sağ kurtulan Çinli kaptan pilot Wu Xinlu 32 , Güney Koreli müfettişlere kaza öncesi uçakta olağandışı bir şey hissetmediğini söylerken, Güney Kore Ulaştırma Bakanlığı yetkilisi Kim Jong - Hee de, Yer kulesi pilota hatalı talimat verdi’ iddialarını sert bir dille reddetti. İnşa ve Ulaştırma Bakan Yardımcısı Choo Byung - Jik ise, kazayı şiddetli rüzgara bağladı. 
     Bu arada kazadan, bir de kahraman’ çıktı. Uçaktan canlı çıkan 27 yaşındaki Seol Ik - Soo, 20 kişiyi kurtardığı için gerçek kahraman’ ilan edildi. 
     Uçağın orta kısmında oturan Ik - Soo, mavi bir parlama gördüğünü, ardından bilincini kaybettiğini belirtti. Ik - Soo, kendine gelir gelmez enkazdan çıktığını ve şiddetli yağmur altında iki saatte 20 kişiyi kurtardığını anlatarak, "O anda tek düşündüğüm mümkün olduğu kadar çok insanı kurtarmaktı. Bu enerjiyi nereden buldum bilmiyorum, ama taşıdığım kişiler sanki gazete kağıdı kadar hafiftiler" dedi. 
     



 YAŞAM 














</TEXT>
</DOC>
