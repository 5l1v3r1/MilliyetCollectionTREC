<DOC>
<DOCNO> 58031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/guncel/gun09.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yasalar aynı kararlar farklı 
</HEADLINE>
<TEXT>

İstanbul ve Adana DGM, hafıza kaybına uğrayan hasta sanıkları tahliye ederken, Ankara DGM tam tersini yapıyor 
     ERSAN ATAR Ankara 

     Ölüm orucu eyleminde Wernicke Korsakoff’a yakalanan tutuklulara, Ankara, İstanbul ve Adana’da, tahliyeleri konusunda, farklı uygulamalar yapıldı. İstanbul ve Adana Devlet Güvenlik Mahkemeleri hasta tutuklu sanıkları 6 aylığına tahliye ederken, Ankara’daki DGM’ler tam tersini yapıyor. Ankara DGM’nin farklı uygulaması şöyle gelişti 
     Adli Tıp, Ankara 1 No’lu DGM’de tutuklu yargılanan Kemal Yarar hakkında, tutukluluğun 6 ay ertelenmesi gerektiği yönünde rapor verdi. Yarar’ın avukatı tahliye için başvurdu. DGM talebi reddetti. Reddetme gerekçesinde şöyle denildi "Cezaların hastalık nedeniyle 6 aylığına ertelenmesi, cezası kesinleşen hükümlülerin durumunu düzenlemektedir. Tutuklama müessesesine kıyasen uygulanması mümkün değildir." İstanbul 3 No’lu DGM, Muzaffer Acunbay’ın tahliyesine karar verirken, "Sanığın mevcut haliyle tehlikeli kişiliği kalmamıştır. Tahliyesinde yarar görülmüştür" dedi. 
     



 GÜNCEL 

























</TEXT>
</DOC>
