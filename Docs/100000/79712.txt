<DOC>
<DOCNO> 79712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/22/spor/spo17.html </URL>
<DATE> 2002/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Schumi geliyor      FORMULA 1’in şampiyon pilotu Michael Schumacher, Tofaş’ın davetlisi olarak bugün Türkiye’ye gelecek. Ferrari’nin Alman sürücüsü, Çırağan Sarayı’nda Palio Sporting’in reklam filmi premierine katılacak. Ardından Bursa’daki Tofaş fabrikasına geçip, yeni Palio’yu test edecek. 
     
Judoda 7 altın      9. Uluslararası 23 Nisan Nazım Canca Ümitler Judo Turnuvası’nda Türkiye, 7 altın, 6 gümüş ve 11 bronz madalya ile bayanlarda birinci, erkeklerde ise dördüncü sırayı aldı. Son gün bayanlar 44 kiloda Özlem Türedi, 48’de Canan Kastan ve 52’de Kudret Eğilmez altın aldı. 
     
Aktaş beşinci      17. Uluslararası Hamburg Maratonu’nda Serap Aktaş 5. oldu. Milli atletimiz, parkuru 2 saat 34 dakika 15 saniyede tamamladı. 
     
Bravo gençler      20. Avrupa Genç Erkekler Basketbol Şampiyonası Eleme Grubu’ndaki 5. maçında Türkiye, Finlandiya’yı 83-43 yenerek finallere katılmaya hak kazandı. Ay - Yıldızlı gençler 12 Temmuz’da Almanya’daki finallerde ülkemizi temsil edecek. 
     



 SPOR 

































</TEXT>
</DOC>
