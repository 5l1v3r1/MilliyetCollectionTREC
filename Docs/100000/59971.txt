<DOC>
<DOCNO> 59971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/31/yazar/sazak.html </URL>
<DATE> 2002/12/31/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Sarıkamış 2003 
</HEADLINE>
<TEXT>

     ÇamKar 
     Aras Nehri’nin buzla kaplı yüzeyindeki buharlar Dr. Jivago’yu Sibirya steplerine taşıyan kara trenin istasyona yaklaştığının habercisi gibi. Uzaklardaki kasaba, sevgilisi Lara’nın yaşadığı Yuryatin olmasın 
     Bembeyaz vadide ilerliyoruz. Kar yağışı durmuş. Isı eksi 33 derece. Buz tutmuş korulukların gizlediği toprak damlı köylerde tüten bacalar da olmasa, tek bir insanla karşılaşmadan kilometrelerce gitmeniz mümkün. Neyse ki bizim yolculuğumuz dansa eden karlar ülkesi’ Sarıkamış’ta son bulacak 
     Erzurum üzerinden Sarıkamış’a gidiyoruz. 
     Sarıkamış, mevsim boyunca kalkmayan ve dünyada sadece Alpler’de olan kristal kar’ özelliğiyle Türkiye’nin en gözde kayak merkezlerinin başında geliyor. 
     Sarıçam Kayak Tesisleri 2700 metre yüksekliğe çıkan bilgisayar donanımlı telesiyejiyle saatte 2400 kişinin kayak yapabileceği kapasitede. Çamlar arasındaki pistlerin uzunluğu 3500 metreyi buluyor. 
     İstanbul’dan Sarıkamış’a gitmek, ilk anda çılgınca bir fikir gibi geliyor. Oysa Sarıkamış, Kars Havaalanı’na sadece 50 kilometre uzaklıkta. İstanbul’dan Ankara aktarmalı uçak seferleri var. 
     Orhan Pamuk’un Kar’ romanından sonra Kars, Doğu’nun en popüler ili haline geldi. Kentin tarihi ve kültürel dokusuna Sarıkamış’la birlikte doğanın büyüleyici beyazlığı, sessizliğin derin huzuru ekleniyor. 
     Ne Irak savaşı. Ne Kuzey Kore’den yükselen nükleer tehdit. Bush, Saddam, diğerleri... 
     Dünya ve Türkiye açısından yorucu geçen 2002’yi uğurlamak için Sarıkamış’ta yılbaşı tatili’nden daha uygun atmosfer olamaz. 
     Tam bir kaçış 
     ÇamKar Hotel’e kapanıp, spor akademisi mezunu kayakçı Pınar’ın eşliğinde spor yaptıktan sonra başyazarlıktan alternatif tıbba yönelen’ Dr. Güneri Cıvaoğlu’nun Moskova’dan tavsiye ettiği votka karabiber’ testinden de geçince insan yeniden doğmuş gibi oluyor. Hafta boyunca gribe teslim olmuştuk. 
     Uçağımız Palandöken’in kutupları manzara arasında inişe geçtiğinde pilotun Eksi 33 derece’ anonsuyla birlikte iyileşmeye başladık. 
     Sarıkamış yollarında, Enver Paşa’nın soğuktan kırdırdığı 90 bin kişinin trajedisini anımsayınca iyice kendimize geldik. Karayolundan giderek muhteşem doğayı gözlemlemek keyif vericiydi. Nicedir böyle kaçamak yapmamıştık 
     Türkiye’nin gelecekte en önemli kış sporları merkezi olmaya aday bu çevrede turizm altyapısı, hizmetin kalitesi de gelişiyor. Sabahları peynir şöleni’yle başlayan yerel tatları denemelisiniz. Akşam kıl çadırda, kaz tandırı’ yemek için Londra ve Paris’teki kimi restoranlar gibi, saatli rezervasyon’ yaptırmanız şart. 
     Sarıkamış’ta İlker Bey yönetimindeki ÇamKar dışında daha büyük bir otel yapımı bitmek üzere. Kayak tesislerini genişletme çalışmaları var. Yoksulluk kısır döngüsünü turizmle aşmak mümkün. 
     2003’e düşlerin klonlandığı’ Sarıkamış’ta gireceğiz. İYİ YILLAR. 
     
     







Irak nereye 


Ömrün çok olsun 


Siz farkında olun 


Yılın son günü hortlakların dansı... 


Ayıyla dans 


Mutsuz ülkede "limitsiz eğlence" 


Yılbaşı gecesi ne yapıyorsunuz 


Ne kadar Müslümanız 


Sıkıntılı bir yıl... 


İlk aşkım, sevdiğim kadına ilk sarılışım... 


Sarıkamış 2003 


2002’nin her dakikasını gönlümce yaşadım 


İç borç stokunu küçültmedik, büyüttük 


Erdoğan ile Gül’ün stratejik yol ayrımı 


</TEXT>
</DOC>
