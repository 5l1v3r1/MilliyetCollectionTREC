<DOC>
<DOCNO> 55249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/03/guncel/gun06.html </URL>
<DATE> 2001/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu caminin, hem dışı hem içi çok farklı 
</HEADLINE>
<TEXT>
Arapça dua imamdan Türkçesi ekrandan... 
Kapalı devre televizyon sistemi bulunan Mehmet Çavuş Camii'nde, projeksiyon sistemiyle okunan duaların Türkçesi anında ekrana yansıyacak... 
     BURCUM DEVREZ İstanbul 

     Kozyatağı'ndaki Mehmet Çavuş Camii, kaçak cami ve tarikatlara ait külliyelere her gün bir yenisinin eklendiği İstanbul'da, her bakımdan çok farklı bir yere sahip. İlk bakışta modern mimarisiyle dikkat çeken cami, aslında içerideki uygulamalarla da diğer camilerden hemen ayrılıyor. Konferans salonu ve kütüphanesi olan camide, imamın vaazının rahatça izlenebilmesi için kapalı devre televizyon sistemi bulunuyor. 
     Yeniliklere açık olduklarını vurgulayan imam Muhlis Sağsöz, üzerinde çalıştıkları beyaz perde projesi konusunda da şunları söyledi 
     
     Cumhuriyet'i kutlamışlar 
     "Bu proje sayesinde okunan duaların Türkçesi perdeye yansıyacak. Böylece cemaat ettiği duanın anlamını o anda öğrenebilecek." Cumhuriyet Bayramı'nı da camide kutlayarak bir ilk daha gerçekleştirdiklerini anlatan Sağsöz, "Mahalleli toplanıp İstiklal Marşı'nı okuduk, saygı duruşunda bulunduk" diye konuştu. 
     
Proje Vedat Dolakay'ın      Mimari yapısı da uygulamaları kadar, hatta belki daha fazla modern olan caminin projesi, Ankara Belediyesi eski Başkanı Vedat Dalokay tarafından hazırlandı. Pakistan'ın başkenti İslamabad'daki ünlü Kral Faysal Camii'nin projesinde de imzası ulunan Vedat Dalokay'ın ölümünden sonra inşasına başlanan 2 bin 500 kişilik cami, 4 yıl önce açıldı. 
     



 GÜNCEL 
















</TEXT>
</DOC>
