<DOC>
<DOCNO> 55114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/02/ekonomi/eko07.html </URL>
<DATE> 2001/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Enerji Bakanı Çakan da Uzanlar'dan şik yetçi 
</HEADLINE>
<TEXT>

ÇEAŞ, devletten aldığı elektriğin bedeli olan 75.8 trilyon lira ile birlikte, Mersin Termik Santralı'ndaki eksik üretimden kaynaklanan borçlarını da ödemedi. Yatırım taahhütlerinin yüzde 77'sini yerine getirmedi. Berke Barajı'nı, taahhüt edilen sürede bitirmedi 
     Enerji Bakanı Çakan, Uzanlara ait Çukurova Elektrik'in ÇEAŞ devlete olan 75.8 trilyonluk elektrik borcunu ödemediğini, taahhütlerinin de yüzde 77'sini de yerine getirmediğini söyledi. 
     Enerji ve Tabii Kaynaklar Bakanı Zeki Çakan'ın DSP İstanbul Milletvekili İsmail Aydınlı'nın soru önergesine verdiği yanıtlar, Enerji Bakanlığı ile Uzan Grubu'nun kontrolündeki Çukurova Elektrik AŞ ÇEAŞ arasında vadesi gelmiş trilyonluk borçların ödenmemesinden, yatırım taahhütlerinin yerine getirilmemesine kadar pek çok alanda bir dizi ciddi hukuki anlaşmazlığın bulunduğunu ortaya çıkardı. 
     Çakan'ın açıklamasına göre Bakanlık ile Uzan Grubu'nun kontrolündeki ÇEAŞ arasında dört önemli alanda ciddi hukuki sorunlar bulunuyor. ÇEAŞ, 75.8 trilyonluk elektrik borncunu ödemediği gibi, Mersin Termik Santralı'nın eksik üretiminden kaynaklanan borcunu da ödemedi. Bu konu davalık oldu. Yine ÇEAŞ, taahhütlerinin yüzde 77'sini yerine getirmedi ve devlet burada da 'nam - ı hesaplarınıza yaparız' uyarısı yaptı. 
     DSP İstanbul Milletvekili Aydınlı, 7 Ağustos 2001 tarihinde verdiği bir soru önergesi ile Enerji Bakanlığı'nın Uzanlar'ın kontrolündeki Çukurova Elektrik AŞ ile yaşadığı sorunları TBMM gündemine taşıdı. Aydınlı'nın soruları ile Çakan'ın TBMM Başkanlığı'na 23 Ekim 2001 tarihinde gönderdiği yanıtlarda sorunlar şöyle ortaya çıktı 
     
75 trilyon lira alacağımız var’      Milletvekili Uzanlar'ın Çukurova Elektrik olarak TEAŞ'tan alıp abonelere sattığı elektrik bedellerini devlete ödemediği iddia edilmektedir, bu tutar ne kadardır, bakanlığınız ne gibi önlemlere başvurmuştur 
     Bakan Türkiye Elektrik Ticaret ve Taahhüt AŞ Genel Müdürlüğü'nün muhasebe kayıtlarına göre, ÇEAŞ'ın Ağustos 2001 tarihi itibariyle 30.754.204.897.248 TL vadesi geçmiş, 45.040.532.249.019 TL vadesi gelmemiş olmak üzere, toplam 75.794.768.824.060 TL borcu bulunmaktadır. Türkiye Elektrik Ticaret ve Taahhüt AŞ Genel Müdürlüğü ile anılan şirket arasında ESA Enerji Satış Anlaşması sözleşmesi üzerinde anlaşmazlıklar bulunmakta olup, mahkeme davaları halen devam etmektedir. 
     
Yatırımları tamamlamadılar      Milletvekili ÇEAŞ'ın işletilmemesi nedeniyle toplam zarar nedir Yargıya intikal ettirilmiş midir 
     Bakan Şirketin beyan ettiği yatırımların harcama tutarları 1996’da 38.5, 1997’de 57.3, 1998’de 525.6, 1999’da 562.4 milyar liradır. Gerçekleşme oranları 1996’da yüzde 6, 1997’de yüzde 5.2, 1998’de yüzde 8.1, 1999’da yüzde 4.2'dir. 2000 yılı sonuna kadar toplam 34 trilyon 141 milyar lira olan proje tutarının, 7 trilyon 873 milyar liralık kısmı gerçekleşmiş. Gerçekleşme oranı yüzde 23'tür. Geri kalan yatırımların zamanında yapılması için şirket uyarılmış olup, aksi takdirde "nam -ı hesaplarına yaptırılacağı" tebliğ edilmiştir. Yani ÇEAŞ'ın yatırım taahhütlerinin yüzde 77'si yerine getirilmemiş. Bakanlık gerekirse yatırımları kendisi gerçekleştirerek, maliyetini ÇEAŞ'tan tahsil edeceğini duyurmuş. 
     
Berke Barajı’nın inşaatı gecikti      Milletvekili Uzan Ailesi'nin Berke Barajı'nın inşaatını geciktirerek, ülke ekonomisine yıllık 40 milyon dolar zarar verdiği iddiası doğru mudur 
     Bakan ÇEAŞ ile bakanlığım arasında, Berke Santralı ile ilgili 1998’de imzalanandan başka bir sözleşme yoktur. ÇEAŞ yönetiminin Uzan Grubu'nun kontrolüne geçmesinden sonra, ÇEAŞ ile Berke Barajı'nın inşaasını yapmakta olan İtalyan firması arasında çıkan anlaşmazlık nedeniyle anlaşma iptal edilmiş, ayrıca Dünya Bankası ile yapılan kredi sözleşmesi de iptal edilmiştir. Bu nedenle yapım işlerinde gecikme olmuştur. Ayrıca şirket yetkililerince gecikmeye sebep olarak, inşaat esnasında beklemeyen enjeksiyon işlerinin olduğu belirtilmiştir. 
     
Mersin Santralı'nda borçlarını ödemediler      Milletvekili Uzanlar'ın Mersin Termik Santralı'nı 1994 yılından beri çalıştırmadığı, bu yüzden Enerji Bakanlığı'na yılda ödemesi gereken 550 milyon kilovat saatlik enerji bedelini ödemediği, bunun toplam parasal değerinin yaklaşık 35 milyon dolar, yedi yıl içinde ise 245 milyon dolar olduğu doğru mudur Doğruysa, bakanlığınız ne gibi işlem yapmıştır 
     Bakan Çakan'ın bu soruya verdiği yanıt, ÇEAŞ ile Bakanlık arasında Mersin Termik Santralı ile ilgili yaklaşık 10 yıldır süren bir başka alacak anlaşmazlığının bulunduğunu gün ışığına çıkarttı. Çakan'ın açıklamasına göre, TEK ile ÇEAŞ arasında 1988’de imzalanan sözleşmede "ÇEAŞ Mersin Termik Santralı'ndan, mücbir sebepler dışında yılda 550 milyon kWh enerji üretecektir. Üretilmediği takdirde eksik üretilen her bir kWh için TEK'ten alacağı enerjinin fiyatını yüzde 100 zamlı ödeyecektir" şeklinde bir hüküm kondu. Bakanlık, 1993’teki eksik üretim nedeniyle sözleşmeden yola çıkarak, ÇEAŞ'a yüzde 100 zamlı fatura düzenledi. ÇEAŞ itiraz etti ve uyuşmazlık dava konusu edildi. Bakanlık, daha sonra 1994 - 1995 - 1996 yılı üretimsizliği nedeniyle yine sözleşme hükümlerine dayanarak devlet alacağı için dava açtı. Çakan, bu konularda açılan davaların "karşılıklı olarak uzunca bir süreden beri devam edegeldiğini" belirtti. Çakan, "Tarifenin nasıl belirleneceğine ilişkin netlik olmaması, karşılıklı uyuşmazlığın devam etmesine neden olmuştur" diyerek, konunun ihtilaflı olduğunu duyurdu. Çakan'ın netlik olmadığını belirtmesi de, bakanlığın geçmiş dönem itibariyle kusurlu olduğunun bakanın ağzından bir itirafı oldu. 
     
Merkez Bankası canlanmadan endişeli      Merkez Bankası MB , 2002 yılında enflasyon ile ilgili risklerin ekonomideki canlanma ve tarım fiyatları olduğunu açıkladı. 2002 yılında işgücü piyasasındaki gelişmelerin enflasyon üzerinde baskı yaratmasını beklemeyen MB’nin yayımladığı Para Politikası Raporu'nun "Fiyatlar ve Para Politikası" bölümünde tüketici fiyatlarında 2002 sonunda yüzde 35, yıllık ortalamada yüzde 46.4'lük bir artış öngörüldüğü belirtildi. Raporda, bu rakamların sıkı para ve maliye politikaları ile iç talep baskısının kontrol edilmesi, kamu mal ve hizmet fiyatları ile gelirler politikasının öngörülen enflasyon hedefine göre belirlenmesi, aşırı değer kaybeden TL'nin gelecek yıl reel anlamda değer kazanması ve öngörülen dış finansmanın gerçekleşmesi varsayımları çerçevesinde belirlendiği kaydedildi. 
     2002 yılında, 2001'de olduğu gibi işgücü piyasasındaki gelişmelerin enflasyon üzerinde bir baskı yaratması beklenmeyen raporda, enflasyon hedefi ile ilgili riskler şöyle sıralanıyor 

</TEXT>
</DOC>
