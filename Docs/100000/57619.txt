<DOC>
<DOCNO> 57619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/17/son/soneko01.html </URL>
<DATE> 2001/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Tokyo borsası düşüşle kapandı 
</HEADLINE>
<TEXT>

     Japonya Maliye Bakanlığı'ndan üst düzey bir yetkilinin Japon Yeni'nin değer kaybını destekleyici yöndeki resmi açıklaması, doların yen karşısındaki değerini Tokyo döviz borsasının bugünkü kapanışında son üç yılın en yüksek düzeyine çıkarttı. 
     Tokyo borsasının bugünkü kapanışında dolar Cuma gününe göre 0.40 yen değer kazanarak 127.82 yene yükseldi, borsada dolar gün içinde bir ara 128.03 yene dayandı. 
     Japonya Maliye Bakanlığı uluslararası ilişkilerden sorumlu bakan yardımcısı Haruhiko Kuroda, basına açıklamasında, ''Japon Yeni'ndeki aşırı değerlenmenin giderilmesi sürecinin hala davam ettiğini, bu değer kaybınin biraz hızlı olmakla birlikte, bundan endişelenmediklerini'' söyledi. 
     Kuroda, ''ekonomik temel göstergelere bakınca, yen biraz fazlaca değerli ve bu düzeltiliyor'' dedi. 
     Borsada euro 114.81 yenden 115.41 yene yükseldi. 
     Japon ekonomisindeki durgunluk endişeleri nedeniyle, Tokyo menkul kıymetler borsasının bugünkü kapanışında Nikkei Endeksi 188.30 puan yüzde 1.79 oranında kayıpla 10,323.35 puana indi. 
     






</TEXT>
</DOC>
