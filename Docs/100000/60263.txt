<DOC>
<DOCNO> 60263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/son/sontur38.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Annesi ile babası ayrılınca sokakta kalan çocuk donarak öldü 
</HEADLINE>
<TEXT>

     Fatih'te, 14 yaşındaki bir çocuk, soğuktan donarak, Esenler'de de bir kadın, buzlanma nedeniyle düşerek öldü. 
     Alınan bilgiye göre, İskenderpaşa otobüs durağının yakınındaki bir binanın merdivenlerinin altında çocuk cesedi gören vatandaşlar, durumu polise bildirdiler. 
     Olay yerine gelen polisin yaptığı incelemede, cesedin Sefa Göbel'e 14 ait olduğu belirlendi. Göbel'in soğuktan donarak yaşamını yitirdiği tespit edildi. 
     Çocuğun babası Faruk Göbel ile annesi Hatice Göbel'in bundan yaklaşık 1.5 yıl önce ayrı yaşamaya başladıkları öğrenildi. Bunun üzerine öğrenci olduğu ilköğretim okuluna da gitmeyerek, bir oto yıkamacıda çalışan Sefa Göbel'in, babası ile anneannesi Nermin Yeşilkaya'nın Fındıkzade'deki evlerinde dönüşümlü olarak kaldığı belirtildi. 
     Çocuğun yakınları, dün gece anneannesinin yanında kalmak isteyen Sefa Göbel'in evde kimseyi bulamayınca buradan ayrıldığını öğrendiklerini söylediler. 
     Sefa Göbel'in sokakta kaldığı zamanlar buradaki bir kamyonette yattığını ifade eden çevredeki vatandaşlar ise bu kamyonetin kısa bir süre önce satıldığını anlattılar. 
     






</TEXT>
</DOC>
