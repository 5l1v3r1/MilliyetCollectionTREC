<DOC>
<DOCNO> 55255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/03/magazin/amag.html </URL>
<DATE> 2001/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu toplumun kadını değilim’ 
</HEADLINE>
<TEXT>

Sadece sesi ve oyunculuğuyla anılmak isterken fiziğindeki olumlu değişimle bir anda magazin dünyasının alımlı kadını’ rolü biçilen Aşkın Nur Yengi isyanlarda... 
     AHMET TULGAR BULUŞMALAR 

     şkın Nur Yengi bir sürü şeyi istemeden olmuş biri. 12 yaşında istemeden’ sahneye çıkarıldı. 19 yaşında istemeden’ 3.5 milyon satan bir albüm yaptı Sezen Ablası ona. 30 yaşında istemeden’, buna oynamadan Türkiye’nin en güzel kadınlarından bir olarak tanımlanmaya başladı. Magazin gündemine istemeden’ girdi. O isteyerek’ sadece şarkılar söyledi. O muhteşem sesiyle. 
     
     Neler oluyor Yeni bir albüm hazırlıyormuşsunuz. 
     Şu an benim için en önemli gündem maddesi ocak ayında çıkacak olan "Aşkın Nur Yengi 2002" albümü. Bir de Günay’da hiç yapılmamış bir şeyi yapıp Ramazan’da müzik dinlemeyi seven insanlara, dostlara çok güzel bir müzik ziyafeti çekiyoruz. Siz de takdir edersiniz ki hafta yedi gün ve bu işler insanı fazlasıyla meşgul ediyor. 
     
     Nasıl bir albüm beklemeliyiz 
     Tabii ki yine Aşkın Nur Yengi’yi sesiyle ve o Grek sound’uyla birlikte bulacaksınız. Bu benim ses yapımla ilgili bir şey. Bu tarz uyuyor bana. Ama mesela bir şarkım oryantal olacak. Sonra Demet Sağıroğlu’ndan bir beste olacak. Enteresan değil mi Bir tane Theodrakis bestesi olacak. Uzun bir şarkı. Bu da entel, entelektüel hayata hizmet eden bir şarkı. 
     
     Sezen Aksu’dan beste yok mu 
     Hayır, Sezen Hanım’dan yok. Bir süre diğer şarkıcılara o kadar çok beste verdi ki benim dönemime hiçbir bestesi denk gelmedi. "Timing" olarak anlaşamadık yani. 
     
     Geçenlerde iddialı bir laf etmişsiniz. Tarkan’ın tirajını az bulduğunuzu söylemişsiniz. Nedir bu mesele 
     Ben bu topluma ait bir kadın değilim, bunu anladım. Çünkü medyada söylediklerim yanlış intikal ettiriliyor. Ve bu beni çok incitiyor. Ben sadece Türkiye gibi 67 milyonluk bir ülke için bir buçuk milyon tirajın içler acısı bir durum olduğunu söyledim. "En mega dediğimiz sanatçı bile bunu satıyor. Ben ilk albümümü promosyonsuz filan üç buçuk milyon sattım" dedim. Tarkan için yapılan promosyonu unutmamak lazım. Ama tabii onun oynadığı düzen çok farklı. Benim karakteristiğim buna uygun değil. Öyle bir promosyon yapacak ve o kadar sağdan soldan etlendirilecek kadar bir isteğim, arzum da yok. Beni Tarkan gibi değil, Leman Sam gibi düşünün. Ben öyle olmak istiyorum, öyle bir yaşam tarzım, hayata bakışım olsun istiyorum. 
     
     Leman Sam aynı zamanda politize bir şarkıcı ama. 
     Ben o boyutlara girmiyorum tabii. 
     
     Demin, "Ben bu toplumun kadını değilim" dediniz ama Türkiye’nin en beğenilen kadınlarından birisiniz aynı zamanda. 
     Ben böyle bir şeyin mücadelesini asla vermedim. Ben sadece kendimi tanımak, bakımlı olmak istedim ama insan olarak, bir kadın olarak. Nasıl insan kaçık çorap giymemeye özen gösterirse bu da onun gibi bir şey. Özen gösterdim. Beni bir kadın olarak belli bir zamana kadar dikkate almayıp şimdi alıyorlarsa bu onların bileceği bir şey. Ben sadece kilo verdim, saçım uzadı, rengi değişti o kadar. Ama sahnedeki Aşkın aynı Aşkın. Belki biraz gelişmiş olabilirim ama o da sahnede geçen 22 senenin verdiği bir şey. Bir Hülya Avşar, bir Seda Sayan çok daha güzel kadınlar. Güzelliği filan bilmiyorum ama hiçbir insan gelip de bana "Sesin kötü" diyemez. Bunu biliyorum. Ben hiçbir zaman magazin dünyasındaki bir kadın olamam. Yakışmıyor zaten bana. Konsept olarak ben bu çarka uymuyorum. Benim sahip olduğum öğelere sahip kaç tane kadın benimki gibi sıradan bir hayatla mutlu olur 
     
     Promosyon yapmayı, sizin için promosyon yapılmasını sevmiyor musunuz 
     Hiç imaj gördünüz mü bende Benim hiçbir imajım yok. Bana diyorlar ki, "Bilmem nerede saçın çok uzundu. Kessene." Ya, kesmiyorum. Ben gün içerisinde çok mutluyum saçımla. İki saat sahnede mutlu olacağım bu saçla, sonra eve gidip ağlayacağım "Niye kestim " diye. Kesmem. 
     
Özelimi deklare etmem’      Haluk Bilginer’le dizi çekerken çıkan dedikodular neydi 
     Şimdi bazı insanlara dikkat ediyorum başlarına bunun gibi binlercesi, hatta daha kötüleri geldiğinde bile umursamıyorlar. Onlar palazlanmışlar. Çok özgürler bu konularda. Ama ben inciniyorum. Ben özel hayatımı gazeteden takip etmek istemiyorum. O benim özelimdir. Kimseyi ilgilendirmez. Ben hiçbir zaman şöhret için özel hayatımı kullanmadım. Bu gibi konularla yaşayıp beslenen insanlar söz konusu. Buyursunlar onlarla ilgilensinler. 21 senedir hayatımda doğru şeyler olmasına gayret ettim. İlişkilerimin uzun süreli olmasına gayret ettim. Ama kime ne Belki ben yarın biriyle çıkacağım, ertesi gün ayrılacağım. Kime ne Ben bunu deklare etmediğim sürece bunu niye acıtır hale getirmeye çalışıyorlar 
     
     Peki, diziniz niye durduruldu 
     Ne politik gerekçelerle ne de dedikodular nedeniyle. Sadece oyuncu kadrosu masraflı olduğu için durduruldu. 
     
     Oyunculuk devam edecek mi 
     Tabii. Ocak ayında bir "sitcomöda oynayacağım. 
     



 MAGAZİN 










</TEXT>
</DOC>
