<DOC>
<DOCNO> 97411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/23/magazin/mag01.html </URL>
<DATE> 2002/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ne villa aldı ne evi verdi 
</HEADLINE>
<TEXT>

Mehmet Ali Erbil, eşi Sedef Erbil’e bir villa ve bir ev sözü vermişti... İşte bu söz, sadece sözde kaldı 
     MAGAZİN SERVİSİ 

     SEDEF Erbil, şovmen Mehmet Ali Erbil’le evliliklerinin akıbetinin, sağlık kontrolü için Amerika’ya giden eşinin Türkiye’ye dönüşü sonrası netleşeceğini söyledi. "Boşanırsam pek çok hayalim yıkılacak. Oysa birbirimize hiç ayrılmama sözü vermiştik" diyen Sedef Erbil, son günlerde konuşulan, "Mehmet Ali Erbil, Ortaköy’deki daireyi eşine verdi" iddialarının da doğru olmadığını söyledi. 
     
     Yemekte konuşmuştuk ama..’ 
     BİR süre önce Boğaz’da başbaşa yedikleri yemekte, Bodrum Yalıkavak’ta aldığı 130 bin dolarlık villayı da Sedef Erbil’e düğün hediyesi olarak vereceğini açıklayan Erbil’in, bu sözünde durmadığı ortaya çıktı. Sedef Erbil, "Mehmet Ali bana ne villa hediye etti, ne de halen oturduğum evi verdi. Yalıkavak’taki villa, yemekte bir kez konuşuldu ve orada kaldı" dedi. 
     



 MAGAZİN 














</TEXT>
</DOC>
