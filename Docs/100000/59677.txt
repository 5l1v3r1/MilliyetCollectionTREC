<DOC>
<DOCNO> 59677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/30/siyaset/siy02.html </URL>
<DATE> 2001/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek kişilik toplum partisi 
</HEADLINE>
<TEXT>

Sema Pişkinsüt’ün kuracağı partinin program ve tüzüğü hazır, isim ve amblemi üzerinde çalışılıyor 
     SALİHA ÇOLAK Ankara 

     İşkence raporlarının ardından partisiyle arası açılan, Kongre’de Genel Başkanı Bülent Ecevit’e karşı aday olarak ipleri iyice koparan ve ardından da partiden ayrılan Aydın Milletvekili Sema Pişkinsüt, parti kurma hazırlıklarını daha önce açıkladığı gibi yılın ilk ayına yetiştiriyor. 
     Ocak ayı içinde resmen kurulacak olan partinin tüzük ve programı yazıldı. "Cumhuriyetin temel nitelikleri, Kopenhag kriterlerinin de aralarında bulunduğu, AB’nin demokratikleşme ve insan hakları kriterleri ile evrensel sol değerler üzerine oturtulan" programda, "Etnik ve mezhep temelli politikalardan" uzak durulacağı, toplumsal demokratik katılıma ağırlık verileceği, adalet ve eşitlik kavramlarının ön planda tutulacağı" sözü veriliyor. Etnik ve mezhepsel kimlikler "Zenginlik" olarak nitelendirilerek, "Ulusal kimlik" kavramı öne çıkarılıyor. 
     
     Hazine yardımı alacak 
     Partinin ismine ilişkin üç öneri üzerinde çalışılıyor. Bunların her üçünde de vazgeçilmez kelime, "Toplumsal" olarak belirlendi. Partinin ilk etapta üç milletvekiliyle yola çıkması bekleniyor. DSP’den ayrılan bağımsız vekil Nazire Karakuş ile Mehmet Özcan’ın partiye geçmesi bekleniyor. Böylece yeni parti hazine yardımı desteğiyle yola çıkmış olacak. 
     



 SİYASET 












</TEXT>
</DOC>
