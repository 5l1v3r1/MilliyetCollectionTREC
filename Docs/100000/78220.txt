<DOC>
<DOCNO> 78220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/son/sontur11.html </URL>
<DATE> 2002/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Burdur'da deprem olacak korkusu yüzünden halk çadılara taşındı 
</HEADLINE>
<TEXT>

     Burdur'da, geçen hafta yaşanan 4,2 ve 4,1 büyüklüğündeki depremlerden sonra, küçük artçıların devam etmesi ve yeniden deprem olacağı söylentisi, bazı vatandaşları korkuttu. Bazı aileler, kurdukları çadırlara taşındı. Artçı sarsıntıların devam ettiği Burdur'un Atatürk ve Bahçelievler mahallelerinde bazı aileler çadırlara yerleşti. Deprem sonrasında bazı bölgelerde çatlakların oluştuğu, yeni ve daha büyük bir depremin beklendiği söylentilerinin yayılmasıyla evlerine girmekten korkan vatandaşlar, yaşadıkları binaların yakınlarındaki bahçelere ve boş alanlarda çadır kurdular. Söylentiler nedeniyle son 1 haftada çadır satışlarının artması, seyyar çadır satıcılarını da Burdur'a çekti. Sokaklarda kaldırımlara tezgah kuran seyyar çadır satıcıları, 125 milyon liradan sattıkları çadırlara, 10 aya kadar vade imkanı sağlıyor. 
     





</TEXT>
</DOC>
