<DOC>
<DOCNO> 63411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/21/son/soneko09.html </URL>
<DATE> 2002/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Financial Times ''Türkiye yatırımcıların sevgilisi olma yolunda'' 
</HEADLINE>
<TEXT>

     Geçen Şubat ayında yatırımcıların en son olmak istedikleri yerlerden biri olan Türkiye'nin bir yıl geçmeden bir "yükselen piyasa sevgilisi"ne dönüşmekte olduğu bildirildi. 
     Finacial Times gazetesi, IMF'nin büyük bir olasılıkla Türkiye'ye milyarlarca dolar tutarında yeni bir destek paketini sağlayacağını açıkladığına, Bush Yönetiminin tarifeleri indirmeyi ve askeri borçları silmeyi değerlendireceğini söylediğine dikkat çekerken "Terörle savaş, Türkiye'nin cazibesini yeniden kazanmasına yardımcı oldu" dedi. 
     Finacial Times gazetesinde, "ABD'nin Kilit bir Müttefik'in Risk Profili, Ekonomik Reform ve Batı ile Daha İyi İlişkiler Ortamında İyileşiyor" başlıklı bir değerlendirmesi yer aldı. İngiliz gazetenin değerlendirmesinde, geçen Şubat ayında liranın önemli ölçüde devalue edildiği, enflasyon artmakta olduğu ve şirketlerin bir milyon insanı işsiz bırakacak olan işten çıkarmalarına yöneltikleri Türkiye'nin yatırımcıların en son olmak istedikleri yerlerden biri olduğunu anlatıldı. Buna karşın, bir yıl geçmeden Türkiye'nin bir "yükselen piyasa sevgilisi"ne dönüşmekte olduğunu kaydeden gazete, Türkiye'de menkul kıymetler piyasasının 2001 yılının son çeyreğinde yüzde 80 oranında değer kazandığına işaret etti. 
     Başbakan Bülent Ecevit'in ABD gezisi sırasında IMF Başkanı ve ABD Ticaret Bakanı ile görüşmelerin yapıldığı anımsatılan gazetede, "IMF, daha önce taahhüt ettiği 19 milyar dolarlık krediye ek olarak büyük bir olasılıkla Türkiye'ye milyarlarca dolar tutarında bir yeni destek paketini önereceğini açıklarken Bush Yönetimi, tarifeleri düşürmeyi ve ülkenin askeri borçlarını silmeyi değerlendireceğini söyledi" denildi. 
     Financial Times, Orta Doğu'ya bir çıkış yolu ve terörle savaşta ABD'nin önemli bir müttefik olan Türkiye'ye önümüzdeki birkaç yıl içinde ABD askeri yatırımlarının akması beklendiğini belirterek büyük bir olasılıkla buna menkul değerler yatırımcıların izleyeceğini öne sürdü. 
     Savaş'ın Türkiye'ye daha düşük bir risk profili verdiğinin yolundaki görüşlere yer verilen gazetede Türkiye'nin Arjantin'den farklı olarak bir askeri yönü olduğu, iyi şirketlerinin de bulunduğu kaydedildi. 
     Buna karşın, Türk şirketlerinin yeterince dışa açılmadığını öne süren Financial Times, Eylül'den bu yana hisseleri New York borsasında işlem gören Turkcell'in ABD piyasasında kağıtları satılan tek Türk şirketi olduğuna işaret etti. 
     






</TEXT>
</DOC>
