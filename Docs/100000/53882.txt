<DOC>
<DOCNO> 53882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/yazar/sazak.html </URL>
<DATE> 2001/11/24/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Açık Radyo'da 11 Eylül 
</HEADLINE>
<TEXT>

     Ömer Madra'nın Açık Radyo'da dün sabah sunduğu program ikiz kulelerin yıkıldığı 11 Eylül eylemi kadar şok ediciydi. 
     Biri ABD'nin eski Pakistan Büyükelçisi 3 Amerikalı yetkilinin Berlin'de Taliban temsilcileriyle görüşürken, "Ekim ayında Afganistan'a yapılacak büyük bir saldırıdan söz eden" habere takıldım ve Açık Radyo'yu dinlemeye başladım. Ömer Madra saygın İngiliz gazetesi The Guardian'da yer alan haberden alıntılar okuyordu 11 Eylül ertesi yayımlanmış bu dehşet verici iddianın kaynağı Kanada'nın Ottawa Üniversitesi'nde ekonomi profesörü olan Michel Chossudovsky idi. İnternet sitelerinde gazetelerden derlenmiş bu bilgiler epeydir dolaşıyordu. 
     Ömer Madra, Açık Radyo'nun müzikleri gibi ustaca bir seçimle 11 Eylül'le ilgili bir dizi kuşkuyu BBC disipliniyle seslendirmeye başladı 
     Ottawalı profesör, Pakistan Askeri İstihbarat Teşkilatı ISI eski Şefi - sonradan görevden alınıyor - General Mahmud Ahmet'in 11 Eylül saldırılarında rolü olduğuna ilişkin kuşkuları irdeliyordu. Adı geçen kişi 4 Eylül'de ABD'ye gelmişti. Ahmet'in CIA ile temasta olduğu öne sürülüyordu. 
     Afganistan'a saldırının temeli o günlerde mi atılıyordu 
     Kuzey İttifakı lideri Ahmet Şah Mesut'a yönelik suikast da 11 Eylül'ün hemen öncesi, 9 Eylül'de gerçekleştiriliyordu. 
     Suikastın ardında Pakistan askeri istihbaratı olabilirdi. 
     General Mahmud Ahmet, 7 Ekim'de görevinden alınmış, Times of İndia gazetesi ise o günlerde bu kişiyle Dünya Ticaret Merkezi'ne saldırı gerçekleştiren ekibin başındaki Muhammed Atta arasında bağlantı olduğunu öne sürmüş. 
     Atta'ya 100 bin dolar verildiği şeklinde bilgiler de bulunuyor. 
     Profesör Michel Chossudovsky'nin yazısında bu "derin" ilişkiler Usame Bin Ladin ve El Kaide örgütüne dek götürülüyor. 
     O arada Batı basınında çıkan bir dizi haber sıralanmış. 
     The Guardian'da çıkan Berlin'deki buluşma ve Taliban'a yönelik "Ekimde Afganistan'da görüşeceğiz" haberi bunlardan biri. 
     Ömer Madra, Açık Radyo'da dün daha çarpıcı başka bir haber okudu. Frankfurter Allgemeine Zeitung'da 14 Eylül'de Alman Gizli Servisi'nin BND CIA ve MOSSAD'ı, Ortadoğulu teröristlerin "yolcu uçaklarını kaçırarak Amerikan ve İsrail kültürlerinin önemli sembollerine saldırmak için kullanmayı planladıkları" yazılmış. Tüyler ürpertici değil mi 
     11 Eylül ertesi dünya kamuoyu Afganistan operasyonuna yönlendirildiği için "11 Eylül öncesi"yle kimse meşgul değil. ABD'de binlerce kişi tutuklanmış durumda ve ABD Başkanı üzerine aldığı yetkiyle bunların askeri mahkemelerde yargılanacağını bildiriyor. 
     Tanıklar da, kanıtlar da "kapalı kapılar ardında" sorgulanıyor. 
     Açık olan hiçbir şey yok. 
     Açık Radyo'nun "yorumsuz" yayınları dışında 
     
     







Alfabe tartışması 


Nasıl adalet 


Asker işi Powell'ı bekliyor 


Hükümetin ömrü uzadı ama... 


Dansta ayağa basmak 


Sevgili öğretmenim 


Öğretmenlik neden gözden düştü 


Bir şeyler pişiyor ama ne 


Tutkular, acılar, gülümseyen deyişler 


Denizciler "demir attı" 


Öğretmenler Günü "o günler" kutlanırdı... 


Açık Radyo'da 11 Eylül 


Arseven'in boy hedefi medya 


Alın size yasa 


Denktaş ve Baykal ve Kıbrıs ve CHP 


IMF sayesinde herkes milyoner 


</TEXT>
</DOC>
