<DOC>
<DOCNO> 57717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/18/spor/spo05.html </URL>
<DATE> 2001/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
YILDIRAY’IN SIRRI 
</HEADLINE>
<TEXT>

B.Leverkusen’de forma giyen milli futbolcumuz, yönetime haber vermeden, gizlice oruç tutunca başı derde girdi. Form grafiği de düşen Baştürk’e ceza verilmesi gündeme geldi 
     MEHMET DEMİRCAN 

     Yedeğe alındı 
     BAYER Leverkusen’deki futboluyla, Almanya’nın en flaş oyuncularından biri olan Yıldıray Baştürk’ün, Ramazan nedeniyle, başı derde girdi. Sezona fırtına gibi başlayan ve takımın direkt ismi olan Yıldıray, son haftalarda aşırı kilo verip, formunu kaybedince teknik heyetin dikkatini çekti. Teknik Direktör Topmöller, kötü performans gösteren milli futbolcumuzu son karşılaşmada da yedeğe aldı. Bunun üzerine Yönetim Kurulu araştırma başlattı. 
     
     Amatör hata 
     ALMAN yöneticilerin yaptıkları soruşturma sonunda, milli oyuncunun, kimseye haber vermeden oruç tuttuğu ortaya çıktı. Kulüp Menajeri Rainer Calmund, Yıldıray’ı amatörlükle suçladı, "Haber verse sorun kalmazdı. Onun gibi, bir - iki yıl içinde Avrupa’nın en çok istenilen futbolcusu olmaya aday isim, bu hatayı yapmamalıydı" dedi. Bayer Leverkusen yönetiminin de, Yıldıray Baştürk’e ceza verebileceği bildirildi. 
     



 SPOR 
























</TEXT>
</DOC>
