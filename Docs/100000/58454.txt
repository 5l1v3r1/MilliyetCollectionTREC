<DOC>
<DOCNO> 58454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/son/sondun05.html </URL>
<DATE> 2001/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'da yeni hükümet 2 bin kabile liderinin önünde 
</HEADLINE>
<TEXT>

     Afganistan'n başkenti Kabil'de, İçişleri Bakanlığı'nın bir salonunda düzenlenen, geçici yeni hükümetin iktidarı teslim alma törenine, yaklaşık 2 bin kabile lideri, yeni bakanlar ve yabancı diplomatlar katıldı. 
     6 ay süreyle iktidarda kalacak Hamid Karzai başkanlığındaki 
     geçici yönetimin 30 üyesinin ant içme töreni, bir imamın okuduğu duayla başladı. İmam, ABD'de 11 Eylül saldırılarından 2 gün önce öldürülen Kuzey İttifakı lideri Ahmed Şah Mesud için dua okudu. Törenin yapıldığı binaların bulunduğu asfalt alana kırmızı bir halı serildiği, şeref kıtası ve askeri bandonun da hazır bulunduğu görülürken, törene katılan kadınların burka giymediği, sadece ipek başörtüsü taktıkları ve birçoğunun da makyajlı olduğu dikkat çekti. Törene katılanlar arasında BM Afganistan Özel Temsilcisi Lahdar Brahimi, Brahimi'nin yardımcısı Francesc Vendrell, ABD'nin Afganistan özel temsilcisi James Dobbins, ABD'nin Afganistan harekatını yöneten Merkez Komutanlığı Generali Tommy Franks de bulunuyor. Törende geçici hükümette yer alan yetkililerin yanı sıra eski Devlet Başkanı Burhaneddin Rabbani, Özbek komutan Raşid Dostum da hazır bulundu. Konuşmacıların hitap ettiği kürsünün arkasındaki duvarda, 9 Eylül'de suikasta kurban giden Kuzey İttifakı'nın askeri lideri Ahmed Şah Mesud'un resmi yer aldı. 
     






</TEXT>
</DOC>
