<DOC>
<DOCNO> 56287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/09/yazar/guclu.html </URL>
<DATE> 2001/12/09/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Özel okullar da fedakarlık yapsın 
</HEADLINE>
<TEXT>

     Türkiye için seve seve kampanyası, sanki tuttu gibi. Gazetelerde indirim ilanlarından geçilmiyor. Alışveriş merkezleri de tıka basa dolu. 
     Yüzde 70'e varan oranlarda indirim yapanlar demek ki hala kazanabiliyorlar. Son yıllarda öylesine büyük karlara alıştık ki, normal boyutlardaki kazanç zarar gibi algılanmaya başlandı. Şu anda gelinen nokta, anladığım kadarıyla kar oranlarının normal ölçülere çekilmesi. Yani ortada zarar eden birileri yok. Hemen herkes daha az kazanmaya mecbur kaldığı için, esnaf da bu gidişata ayak uydurdu... 
     Toplu ilan verenlere sektörel bazda bakıldığında yok, yok. Hemen herkes taşın altına elini koymuş. Ya da bir başka deyişle genel çoğunluk ekonominin kurallarına uymuş. Ama nedense dersaneler, kolejler ve özel üniversitelerden çıt yok. Sanki onlar Türkiye'yi, velileri, öğrencileri sevmiyor. Sevseler, onlar da çorbada bizim de katkımız olsun derlerdi. Velilerden gelen mesajlar bu yönde. Haksız da sayılmazlar. Hayat pahalılığı aldı başını gidiyor. Velilerin kazançları azaldıkça azaldı. Bir çoğu da işsiz kaldığı için hazırı tüketiyor. İşte böyle bir ortamda, onlar da tatlı karlarından biraz olsun fedakarlık edip de ücretler de indirime gidemezler mi Bunu kalan taksitlere yansıtamazlar mı 
     İsterlerse bal gibi olur. Krizde olanlar bir yana kazanlar çok, hem de çok kazanıyor. Kriz falan da hiç umurlarında değil. Hala dolarlı ücretlerde ısrarlılar. 
     Eğr bugün onlar veliler sahip çıkmazsa, eğer onlar bugün taşın altına ellerini koymazsa, gün gelip kendileri krize girdiklerinde tutunacak bir dal zor bulurlar. Bizden söylemesi .. 
     
Fen liseleri      Orta öğretim kurumları giriş sınavı için başvurular sona ermek üzere. Ama velilerin kafası hala karışık. Özellikle fen liseleri için istenilen not ortalaması yüzünden umutları kırılmış durumda. 
     Başvuru koşullarına göre fen liselerini tercih edecek öğrencilerin 6 ve 7'inci sınıftaki Türkçe, Matematik ve Fen Bilgisi derslerinden en az dört almaları gerekiyor. Yani diğer tüm dersleriniz 5 üzerinden 5 olsa da, bu derslerden birinden geçen yıl ya da önceki yıl 3 aldıysanız yandınız. Çünkü başvurunuz kabul edilmiyor. 
     Eskiden üç dersin ortalamasının 12 olması isteniyordu. Yani birinden 3 aydıysanız, diğerinden alacağınız 5, şansınızı yitirmemenize olanak sağlıyordu. Geçen yıl kaldırıldı. Ancak velilerden gelen tepki üzerine yeni uygulama bu yıla ertelendi. Veliler de şimdi haklı olarak diyorlar ki, çocuklarımız 6. sınıftayken böyle bir kural yoktu. Şimdi böyle bir dayatma içine girilmesi haksızlık diyorlar... 
     Bu konuda yoğun bir şekilde gelen bir başka soru ise onlarca çeşidi olan liselerden hangisinin seçilmesi gerektiği yönünde. Onlara tavsiyem, çocuğu hangi okulda, okul ortalamasının üzerinde olabilecekse ona göndermeleri. 
     Üniversiteye girişte okul ortalaması 50 kabul ediliyor. Birinde 2, bir diğerinde 4, 50 olarak kabul ediliyor. Dolayısıyla orta öğretim başarı puanı çok önemli. Bu yüzden hala fen liselerinden kaçış devam ediyor... 
     Bu nedenle tercih edilecek okulların öğrenci ve velileriyle görüşülmesinde sonsuz yarar var... 
     
     







Kadın argosu... 


Başka kimler var 


Hayatı sevebilmek, tabii bütün renkleri ile 


Benim spor sayfalarım 


İnsan Hakları günü - 2010 


Özel okullar da fedakarlık yapsın 


Tavır neden değişti 


Yanılmışım, sebepsiz sevgi’ yokmuş 


Mavi Akım’dan korkmuş, ANAP’a sığınmış .. 


"Gidemediğin yer senin değildir" 


Havadan sudan bir yazı 


1 Trilyon dolarlık özelleştirme 


Hayal müptelası diyorlar sana, oğru mu 


"Kapalı Kapılar"ın erdemi 


Sürpriz sonuç Türkiye 3, Arjantin 0 


Şakir Eczacıbaşı Oscar Wilde’ı yazdı 


</TEXT>
</DOC>
