<DOC>
<DOCNO> 68157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/17/son/sonspo15.html </URL>
<DATE> 2002/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakan'lı Parma son dakika golüne boyun eğdi 
</HEADLINE>
<TEXT>

     İtalya Birinci Futbol Ligi'nde, 23. hafta maçları sonrasında, deplasmanda Brescia ile 0-0 berabere kalan AS Roma, liderliği FC Juventus'a kaptırdı. 
     Bu sezon ilk kez liderlik koltuğuna oturan FC Juventus, dün yapılan maçta, AC Fiorentina'yı 2-1 yenerek, geçen hafta AS Roma deplasmanında ara verdiği galibiyetler serisini sürdürdü. 
     Son 3 haftadır galip gelemeyen FC Inter ise, Verona deplasmanında 3 puanı 3 golle buldu. FC Inter'de, Emre ve Okan sakatlıklarının 
     sürmesi dolayısıyla kadroda yer almadı. 
     Bu arada Hakan Şükür'ün ilk 11'de oynadığı maçta AC Parma, Torino'ya 1-0 yenildi. Karşılaşmanın 88. dakikasında kaleci Frey'den dönen topu tamamlayan Comotto, Torino'ya deplasmanda 3 puanı kazandırdı. Hakan Şükür, eski takımına karşı 75 dakika forma giyerken, 8. dakikada kaleciyle karşı karşıya bir gol pozisyonundan 
     yararlanamadı. Teknik direktör Carmignani, son 15 dakikada Hakan'ın yerine Bonazzoli'ye şans verdi. Ligde 23. haftanın sonuçları FC Juventus-AC Fiorentina 2-1, AC Milan-Atalanta Bergamo 0-0, Brescia-AS Roma 0-0, Parma-Torino 0-1, Perugia-Lecce 2-1, Piacenza-Venezia 5-0, Udinese-FC Bologna 0-1, Verona-FC Inter 0-3, SS Lazio-Chievo Bu akşam TSİ 21.30'da başlayacak. Puan durumu FC Juventus 47, FC Inter 46, AS Roma 46, FC Bologna 38, Chievo 37 1 maçı eksik , AC Milan 36, Verona 32, Torino 31, Perugia 30, SS Lazio 29 1 maçı eksik , Udinese 29, Piacenza 27, AC Parma 27, Atalanta Bergamo 27, Brescia 24, Lecce 20, AC Fiorentina 17, Venezia 15. 
     






</TEXT>
</DOC>
