<DOC>
<DOCNO> 65151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/yazar/akyol.html </URL>
<DATE> 2002/01/31/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
312 ve 159 
</HEADLINE>
<TEXT>

     'MİNİ Demokrasi' paketi ile, 312. madde daha muğlak, dolayısıyla hakimlerin sübjektif duygularına ve siyasi konjonktüre göre daha kolay yorumlanabilir hale geliyor... 
     159. madde ise, açıkça suç alanını genişletiyor 
     Biliyorum ki, Başbakan'ın içine sinmiyor. CNN TÜRK'te yayımlanan mülakatımızda bunu belitti, "eleştirileri dikkate alacağını ve liderlerle görüşeceğini" söyledi. Yayın dışında söylediklerini yazmam doğru olmaz. 
     Liderler konuyu görüştüler, anlaşamadılar. Şimdi her parti kendi 'paketi'ni yeniden hazırlayacak. 
     Ecevit'i rejim ve ülke bütünlüğü konusunda duyarsız saymak mümkün mü 
     
     ŞİMDİ MHP'ye bir soru Türban yasağının kaldırılmasını istemek için trafik düzenini bile bozmadan "el ele yürüyüş" yapmak, 312. maddedeki "halkı açıkça kin ve husumeti tahrik" suçunu işlemek midir 
     'Toplantı ve Gösteri Yürüyüşleri Yasası'na muhalefet suçu' denilse, anlarım. 
     Halbuki, bazı mahkemeler 312. maddeden mahrumiyetler verdi 2 buçuk sene 
     Kimseye ve kamu malına zerrece zarar vermemiş bu öğrencilerin hayatı söndü 
     Aynı şeyleri, Meclis dinleyici locasında pankart açan solcu öğrenciler için de söylerim... Onların da hayatı yandı 
     Sanki insanlar hep delikanlılık yıllarında kalırmış gibi, şiddete başvurmayan gençlerin hayat içinde gelişip olgunlaşmalarına şans tanımak gerekmez mi 
     Gençlikten olgunluğa geçiş süreci konusunda ciddi bir tecrübe birikimine sahip MHP bu konuda ne diyor 
     312'nin 28 Şubat'tan sonra, Adalet Bakanı Hikmet Sami Türk'ün deyişiyle "biraz da zorlama ile" uygulanmasını haklı buluyor mu 
     Hukuk devletinde suç tarifini yargı yapmaz, yasama organı yapar, tarifi düzeltmek de yargı organının işidir. 
     
     312. maddeye, "kamu düzenini bozma ihtimali" şartının getirilmesi bir ileri adımdır ama muğlaktır. Gerekçedeki "tehlike" kavramını yasa metnine almak gerekiyor. 
     159. maddeye gelince... "Cumhuriyet"e hakaret suçtu, açık, net, hukuka uygun bir tarifti bu... Şimdi "Cumhuriyet" çıkarıldı, "Türkiye devleti" gibi hukuki içeriği muğlak, günlük hayatımızdaki kullanım anlamları çok farklı bir kavram getirilerek suç tarifi genişletildi 
     "Derin devlet"i eleştirmek artık cesaret gerektirecektir 
     Askeri ve emniyet kuvvetlerine bir bütün olarak hakaret suçtu, şimdi "temsil edenler" kavramı da eklendi ve yine suç tarifi genişletildi. 
     MGK'yı eleştirmek, artık cesaret gerektirecektir 
     Batı ülkelerinde de benzer maddelerin olduğunu söylemek, çözüm değildir. 312. ve 159. maddeler, Batılı bir anlayışla uygulansaydı, zaten problem olmazdı. 
     Batı'da "biraz da zorlamayla" uygulamalar yaptırılıyor mu Ona bakmak lazım 
     Doç. Dr. Ahmet Gökcen, "Halkı Kin ve Düşmanlığa Açıkça Tahrik Cürmü" adlı 360 sayfalık kitabında, 312. maddenin bizde nasıl değişik ve çelişik uygulamalara konu olduğunu, adeta "suçların kanuniliği" yerine, fiiliyatta "suçların yorumsallığı" ilkesinin uygulandığını gösteriyor. 
     Düzeltmek, Meclis'in görevi... 
     
     







312 ve 159 


TRT Televizyonu 


Özkan'dan Kayseri dersi 


Davos nire, New York nire .. 


Arap'ın dişleri 


Neden gelmiyorlar 


Ege masaya yatırılıyor 


Değişimin adını koyalım 


312 ve 159 açmazı 


Tombalak'larla Tosuncuk'lar... 


Karzai ve Erdoğan'ın rol modeli 


Derviş'e alkış tufanı 


Dolar habere endekslendi 


Doğalgaz talipleri ortaya çıkıyor 


</TEXT>
</DOC>
