<DOC>
<DOCNO> 71330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/son/sonspo05.html </URL>
<DATE> 2002/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Lakers yenildi Hido'nun takımı Kings yeniden lider 
</HEADLINE>
<TEXT>

     ABD Profesyonel Basketbol Ligi'nde NBA , 18. hafta mücadelesine, bu sabaha karşı yapılan 7 maçla devam edildi. 
     Pasifik Grubu'nda uzun bir aradan sonra dün yeniden liderliği ele geçiren son 2 sezonun şampiyonu Los Angeles Lakers, deplasmanda Utah Jazz'a yenilerek, zirveyi yine Sacramento Kings'e bıraktı. 
     60. maçında 18. yenilgisini alan Lakers'da, ünlü pivot Shaquille O'Neal, 28 sayı, 12 ribaunt ve 4 blok, Kobe Bryant da 26 sayı, 5 ribaunt ve 4 asistle oynamalarına karşın yenilgiyi önleyemediler. 
     Ev sahibi ekipte ise ''postacı'' lakaplı ünlü forvet Karl Malone, 23 sayı, 8 ribaunt ve 5 asist, John Stockton, 19 sayı, 5 ribaunt ve 6 asist, Rus oyuncu Andrei Kirilenko da 11 sayı ve 5 ribauntluk performanslarıyla takımlarını galibiyete taşıdılar. 
     Atlantik Grubu lideri New Jersey Nets de deplasmanda Phoenix Suns'a yenilerek, 60. maçında 21. yenilgisini aldı. 
     Suns'da Shawn Marion, 24 sayı ve 10 ribaunt, Stephon Marbury, 20 sayı, 5 ribaunt ve 4 asist, Yunanlı oyuncu Jake Tsakalidis de 12 sayı ve 12 ribauntla galibiyette başrolü oynadı. 
     Konuk ekipte ise Aaron Williams, 18 sayı ve 8 ribaunt, Kenyon Martin, 17 sayı, 8 ribaunt ve 4 asist, Kerry Kittles, 13 sayı ve 5 asist, Jason Collins de 12 sayı, 6 ribaunt ve 4 asistle oynadı. 
     Öte yandan geçen sezonun finalisti Philadelphia 76ers'ın kendi sahasında Cleveland Cavaliers'ı yendiği maçta, ev sahibi ekipte Allen Iverson, bu sezon 8., son 4 maçta da 3. kez 40 sayı barajını aşmayı başararak 46 sayı kaydetti. 
     Lige, yarın sabaha karşı yapılacak 6 maçla devam edilecek. 
     
     
NBA'de, günün sonuçları Utah Jazz Los Angeles Lakers 92-84 Boston Celtics Orlando Magic 130-110 Philadelphia 76'ers Cleveland Cavaliers 85-76 Milwaukee Bucks Los Angeles Clippers 92-86 Phoenix Suns New Jersey Nets 89-87 Chicago Bulls Miami Heat 92-87 Portland Trail Blazers Minnesota Timberwolves 85-78 
     






</TEXT>
</DOC>
