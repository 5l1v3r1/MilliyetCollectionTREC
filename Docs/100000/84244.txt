<DOC>
<DOCNO> 84244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/16/magazin/amag.html </URL>
<DATE> 2002/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağustos’ta düğün var 
</HEADLINE>
<TEXT>
Ve Ebru nişanlandı 
Harun Tan’la nişanlanan ünlü manken Ebru Şallı, evlendikten sonra kız çocuk sahibi olmak istiyor 
     FERİDE ÇIKIT 

     ÜNLÜ manken Ebru Şallı, YKM mağazalarının veliahtı Harun Tan’la nihayet nişan yüzüğünü parmağına taktı. Tan’ın doğru insan olduğuna emin olduğunu söyleyen Şallı, "Ağustos ayında şatafatlı olmayan bir kır düğünü ile dünyaevine gireceğiz" dedi. 
     TAN’IN nişan nedeniyle sevgilisine hediye ettiği yüzüğün Bulgari marka ve 15 bin dolar değer taşıdığı öğrenildi. Evlendikten sonra bir kız çocuğu sahibi olmayı dilediğini belirten Şallı "Kesinlikle işime devam edeceğim" diye konuştu. 
     EVLENDİKTEN sonra kızının olmasını dilediğini belirten Şallı bunun nedenini "Kız çocukları daha uslu oluyorlar. Hem onu bir prenses gibi süslerim" diye açıkladı. Şallı, evlilikle ilgili korku sendromu yaşamadığını da belirtti. 
     



 MAGAZİN 
















</TEXT>
</DOC>
