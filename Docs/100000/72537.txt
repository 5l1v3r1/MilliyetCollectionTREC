<DOC>
<DOCNO> 72537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/son/sondun23.html </URL>
<DATE> 2002/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Roma Büyükelçimiz İtalya Dışişleri'ne nota verdi 
</HEADLINE>
<TEXT>

     Türkiye'nin Roma Büyükelçiliği, Galatasaray-Roma maçında yaşanan olaylardan dolayı İtalyan Dışişleri Bakanlığı'na protesto notası verdi. 
     Edinilen bilgiye göre, nota, Büyükelçilik tarafından Dışişleri Bakanlığı'nın en üst makamlarına fakslandı. 
     Büyükelçi Necati Utkan'ın da olaylarla ilgili olarak Dışişleri Bakanlığı yetkilileriyle bir telefon görüşmesi yaptığı öğrenildi. 
     Notada Olimpiyat Stadı'nda meydana gelen olayların araştırılması istenirken, güvenlik önemlerinin neden yetersiz olduğu, polisin neden Galatasaraylı sporculara karşı güç kullandığı ve Galatasaray kafilesi, Türk basını ve Galatasaraylı taraftarların neden iki saate yakın bir süre statta bekletildiği soruldu. 
     






</TEXT>
</DOC>
