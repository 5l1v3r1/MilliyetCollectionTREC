<DOC>
<DOCNO> 86715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/son/sondun02.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat'ın resmi cips paketinde... 
</HEADLINE>
<TEXT>

     Mısır'da peynirli bir patates cipsinin paketlerine, Filistin lideri Yaser Arafat'ın resmi koyuldu. 
     Filistin bayrağının renkleri olan yeşil, kırmızı, siyah ve beyazın hakim olduğu cips paketlerinde, üniformalı Arafat bir eliyle selam veriyor bir eliyle de Filistin bayrağını tutuyor. 
     Cipslerin Arafat'ın takma adı ''Ebu Ammar'' ile satışa sunulduğu, marketlerde ''Kahraman'' adıyla satılan bir başka patates cipsinin paketinde de, İsrail tankına karşı koyan, bir elinde taş diğer elinde kitaplar olan bir öğrenci görülüyor. 
     Paketi 5 cent olan cipslerin yaratıcısı, satılan her 50 pakette 5 centin Filistinlilere bağışlandığını söyledi. 
     İman Muhammed Derviş adlı 12 yaşında bir kız çocuğu, ''Ebu Ammar sevmeyen yok. Tadını seviyorum ve Filistinlilere yardım etmek istiyorum'' derken, başkent Kahire'de dükkan sahibi Fatma Abdülgani, ''Günde en az 3 paket satıyorum'' diye konuştu. 
     El Cevheri şirketi tarafından üretilen cipslerin paketinde, ''Daha çok alırsanız, daha çok inşa edersiniz'' yazıyor. Şirket konuyla ilgili açıklama yapmadı. 
     





</TEXT>
</DOC>
