<DOC>
<DOCNO> 78567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/siyaset/siy01.html </URL>
<DATE> 2002/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ş ra skandalı 
</HEADLINE>
<TEXT>

Diyanet İşleri’nin öncülügünde gerçekleştirilen 5. Avrasya İslam Ş rası’na, Rusya KKTC’yi tanımadığı gerekçesiyle Türk cumhuriyetlerinin temsilcileri katılmadı 
     EZELHAN ÜSTÜNKAYA Ankara 

     KKTC’nin Gazimagosa kentinde dün başlayan 5. Avrasya İslam Ş rası, "diplomatik skandalla" açıldı. Her yıl düzenlenen ve sekreteryasını Diyanet İşleri Başkanlığı’nın üstlendiği ş raya, Rusya Federasyonu’nun KKTC’yi tanımaması nedeniyle Türk cumhuriyetlerinin temsilcileri katılmadı. Diyanet’in üye ülkeleri önce İstanbul’a davet ettiği, ardından İstanbul’dan KKTC’ye götürmeyi planladığı öğrenildi. Ancak, üye ülkeler ş ranın İstanbul’da değil de KKTC’de düzenlendiğini öğrenince, katılmaktan vazgeçti. Diyanet yetkilileri, Rusya Federasyonu’nun ülkeleri olumsuz yönde etkilediğini belirtirken Diyanet İşleri Başkanlığı, Rusya’yı kınadığını açıkladı. 
     
     Başkan Yılmaz tepki gösterdi 
     Rusya tarafından engellenen Rusya Şeyhülislamı Talat Tacettin’in, İstanbul’a geldiği halde, KKTC’ye geçemediği için katılamadığı ş ranın açılışına, KKTC Cumhurbaşkanı Rauf Denktaş, Başbakan Derviş Eroğlu ile çok sayıda davetli katıldı. Diyanet İşleri Başkanı Mehmet Nuri Yılmaz, Kıbrıs’ta yaşayan soydaşların çektiği sıkıntılara değinerek, Rusya’nın engellemesiyle Türk cumhuriyetlerinden temsilcilerin KKTC’ye gelememelerine tepki gösterdi. 
     Yılmaz, "KKTC, Müslüman ve Türk kimliği taşıyan bağımsız bir devlettir. Bu ülkeye azınlıkmış gibi davranmak yanlıştır. Herkesin KKTC’nin bağımsız bir devlet olduğunu gözeterek, ona göre davranması gerekir" diye konuştu. 
     
İşte katılmayanlar      Tacettin’le beraber, Dağıstan Müftüsü Ahmet Hacı Abdullayev, Belgrad Müftüsü Hamdiya Yusufsipahiç, Türkmenistan temsilcisi Ahmet Cemal İlktaç, Kırgızistan Din Komisyonu Başkanı Mamayusupov Ömürzag Şeranaviç, Rusya Federasyonu Asya Kısmı Dini İdaresi Başkanı Nafiullah Aşirov, Özbekistan Din İşleri Komite Başkanı Fadıl Sabırov, Rusya Federasyonu St. Petersburg Müftüsü Cafer Pançayev, Çuvaşistan Müftüsü Albir Krganov, Rusya Federasyonu Omsk Eyaleti Müftüsü Zülkarneyn Şakircanov ve Moskova Müftüsü Mahmut Velitov, Rusya’nın izin vermemesi üzerine ş raya katılamadı. 
     



 SİYASET 














</TEXT>
</DOC>
