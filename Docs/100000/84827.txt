<DOC>
<DOCNO> 84827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/19/ekonomi/eko09.html </URL>
<DATE> 2002/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Emekli edilecek 30 bin memur yerine 24 bin kişi alınacak 
</HEADLINE>
<TEXT>

     HARUN GÜREK Ankara 

     Memur sayısının gözden geçirilmesi için Başbakanlık, Maliye Bakanlığı ve Hazine Müsteşarlığı’nda başlatılan taslak hazırlığı sürüyor. Taslakta 30 yılını dolduran memurların emekli edilmesi kesinleşti. 
     Genel bir uygulamanın nitelikli ve yetişmiş teknik kadrolarda varolan açığın büyümesine neden olacağı dikkate alınarak, kapsamın kamu kuruluşlarına bırakılmasına karar verildi. 
     Uygulamayla devlet, işyerine hiç uğramadan maaş almayı sürdürdüğü için "bankamatik memuru" diye tanımlanan kadrolardan da kurtulacak. 
     Emekli edilecek bu memurların yerine yeni nitelikli memur alınması planlanıyor. Bu amaçla taslağa "emekli edileceklerin yüzde 80’i kadar memur alınması" hükmünün konulması benimsendi. 30 yılını doldurduğu tahmin edilen 30 bin memurun emekli edilmesi halinde 24 bin kişiye iş olanağı açılmış olacak. 
     



 EKONOMİ 
















</TEXT>
</DOC>
