<DOC>
<DOCNO> 54744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/son/soneko30.html </URL>
<DATE> 2001/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... Borsa, döviz, faiz... 
</HEADLINE>
<TEXT>

     İstanbul Menkul Kıymetler Borsası İMKB Ulusal 100 Endeksi, üstüste üçüncü günü de düşüşle tamamladı. 
     İlk seansta 279.01 puanlık kayıpla 10,800 ara destek seviyesinin biraz üzerinde tutunabilen endeks, ikinci seansta özellikle eski Bayındırlık ve İskan Bakanı Koray Aydın hakkındaki Meclis soruşturması önergesinin kabulünün ardından, keskin düşüşlerle 10,550 puan dolayındaki ana destek noktasına kadar geriledi. 
     Daha sonra gelen alımlarla toparlanan endeks 10,961.03 puandan kapandı. Seans bazındaki artış yüzde 1.02 olurken, günlük değer kaybı yüzde 1.51'i buldu. 
     Borsa'da bugün Garanti Bankası ile Yapı ve Kredi Bankası'ndaki işlem hacmi de dikkat çekiciydi. Bu iki hissenin toplam işlem hacmi 156 trilyon liranın üstüne çıkarken, Borsa'daki toplam hacim 585 
     trilyon 888 milyar lira düzeyinde gerçekleşti. 
     
     Son üç gün 
     Borsada Pazartesi günü gerçekleşen yüzde 2.93'lük artışın ardından 12,062.84 puandan kapanan endeks, Salı günü ortalama yüzde 2.83, 
     Çarşamba günü ortalama yüzde 5.06 ve bugün de ortalama yüzde 1.51'lik düşüşler sonucunda toplam 1,101.81 puan geriledi. Son 3 günün ortalama değer kaybı yüzde 9.13'ü buldu. 
     Dolar ve markın satış fiyatlarında da artışlar oldu. 
     Merkez Bankası doların bugünkü efektif kurunu alışta 1 milyon 483 bin 506 lira, satışta ise 1 milyon 493 bin 943 lira olarak açıkladı. 
     Böylece, düne oranla dolarda alışta 9 bin 663 lira, satışta ise 9 bin 731 lira artış kaydedildi. 
     Kapalıçarşı'da dün 1 milyon 485 bin liradan kapanan dolar, güne 1 milyon 495 bin liralık satış fiyatıyla başladı. Dün 670 bin lira olan mark ise 680 bin liradan açıldı. Kapanışta doların satış fiyatı düne göre 8 bin lira artışla 1 milyon 493 bin lira, markın satış fiyatı da 10 bin lira artışla 680 bin lira olarak belirlendi. 
     
     Bono ve repo faizleri 
     İstanbul Menkul Kıymetler Borsası İMKB Tahvil ve Bono Piyasası Repo Pazarı'nda gecelik faiz oranı ortalama yüzde 58.94'ten kapandı. 
     İMKB Tahvil ve Bono Piyasası verilerine göre, gecelik faizde en düşük oran yüzde 55.60, en yüksek oran ise yüzde 59.10 oldu. 
     Bankalararası TL İnterbank'ında da, gecelik faiz oranı yüzde 59.00'dan gerçekleşti. 
     Tahvil ve Bono Piyasası Kesin Alım Satım Pazarı'nda ise en fazla işlem gören 26 Haziran 2002 vadeli bugün valörlü bononun basit getirisi yüzde 66.70, bileşik getirisi ise yüzde 75.93 oldu. 
     Aynı bononun dünkü piyasa kapanışında basit getirisi yüzde 66.43, bileşik getirisi ise yüzde 75.52 olmuştu. 
     
     Borsa 
     İstanbul Menkul Kıymetler Borsası İMKB Ulusal 100 Endeksi, üstü üste üçüncü günü de düşüşle kapadı. 
     Borsa'da ilk seans 279.01 puanlık düşüşle, 10,850.26 puandan kapandı. İkinci seansta ana destek seviyesi olan 10,500 puandan dönen endeks, son dakika alımlarıyla 110.77 puan yükseldi ve günü 10,961.03 puandan tamamladı. 
     Günlük işlem hacmi ise 585 trilyon 888 milyar 934 milyon lira olarak gerçekleşti. 
     






</TEXT>
</DOC>
