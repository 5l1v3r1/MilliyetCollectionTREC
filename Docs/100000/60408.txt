<DOC>
<DOCNO> 60408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/son/sonspo09.html </URL>
<DATE> 2002/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidayet'li Sacramento kendi sahasında canavar 
</HEADLINE>
<TEXT>

     ABD Profesyonel Basketbol Ligi'nde NBA , 9. hafta mücadelesine, bu sabaha karşı yapılan 10 maçla devam edildi. 
     Pasifik Grubu'nda 2. sırada bulunan Sacramento Kings, kendi sahasında Los Angeles Clippers'ı da farklı skorla yenerek zirve iddiasını sürdürdü. 
     Bu maçta 22 dakika sahada kalan Hidayet Türkoğlu, Kings adına 6 sayı kaydedip, 2 hücum ve 5 savunma ribaundu aldı, 1 asist yaptı ve 1 de top çaldı. Türkoğlu, 2 ve 3 sayılık atışlarda 3'de 1, serbest atışlarda da 2'de 1 isabetle oynadı. Kings'de en skorer isim ise 21 sayı, 10 ribaunt ve 6 asistle oynayan Chris Webber oldu. Webber'ın yanı sıra Doug Christie, 17 sayı, 6 ribaunt ve 4 asist, Mike Bibby, 16 sayı ve 9 asist, Vlade Divaç da 16 sayı ve 9 ribauntla galibiyete katkıda bulundu. 
     Konuk ekipte ise Jeff McInnis, 20 sayı, 4 ribaunt ve 4 asist, Michael Olowokandi, 13 sayı ve 12 ribaunt, Lamar Odom da 13 sayı, 7 ribaunt ve 4 asistle oynadı. 
     Ligin en iyi galibiyet yüzdesine sahip ekibi konumundaki son 2 sezonun şampiyonu ve Pasifik Grubu lideri Los Angeles Lakers, deplasmanda Denver Nuggets engelini tek sayılık galibiyetle geçerek, 28. maçında 22. galibiyetini aldı. 
     Ünlü pivotu Shaquille O'Neal'ın yokluğunda Lakers'ı taşıyan isim, 28 sayı, 8 ribaunt ve 4 top çalmayla yine Kobe Bryant olurken, Rick Fox, 17 sayı, 7 ribaunt ve 6 asist, Samaki Walker da 14 sayı ve 11 ribauntla Bryant'a eşlik etti. Nuggets'da ise Nick Van Exel'ın 25 sayı ve 8 asist, Voshon Lenard'ın da 22 sayı ve 6 asistlik performansları, galibiyet için yeterli olmadı. 
     Lakers'dan sonra galibiyet yüzdesinde 2. sırada bulunan Ortabatı Grubu lideri San Antonio Spurs'ın, kendi sahasında Detroit Pistons'a üstünlük sağladığı maçta Spurs'da, ''ikiz kuleler'' olarak adlandırılan oyunculardan Tim Duncan, 20 sayı, 15 ribaunt, 4 asist ve 4 blokla yine sahanın yıldızı oldu. 
     29. maçında 22. galibiyetini elde eden Spurs'da, Steve Smith 15 
     sayı, Malik Rose da 13 sayı ve 5 ribauntla galibiyete katkı yaptı. 
     Detroit Pistons'da ise Yugoslav pivot Zeljko Rebraca, 17 sayı ve 7 ribaunt, Chuky Atkins, 16 sayı ve 4 asist, Jerry Stackhouse, 13 sayı, 4 ribaunt ve 4 asist, Ben Wallace da 12 sayı ve 12 ribauntla oynamalarına karşın, takımlarını yenilgiden kurtaramadı. 
     Lige, yarın sabaha karşı yapılacak 3 maçla devam edilecek. 
     NBA'de, günün maçlarında alınan sonuçlar şöyle 
     

Boston Celtics-Orlando Magic 110-94 Cleveland Cavaliers-Golden State Warriors 113-98 New Jersey Nets-Memphis Grizzlies 92-74 Minnesota Timberwolves-Milwaukee Bucks 95-77 Chicago Bulls-Dallas Mavericks 97-107 San Antonio Spurs-Detroit Pistons 97-85 Denver Nuggets-Los Angeles Lakers 86-87 Philadelphia 76'ers-Phoenix Suns 102-81 Portland Trail Blazers-Toronto Raptors 84-95 Sacramento Kings-Los Angeles Clippers 105-91      






</TEXT>
</DOC>
