<DOC>
<DOCNO> 67228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/yazar/uras.html </URL>
<DATE> 2002/02/12/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Bankaları yasa’ değil formül’ kurtarıyor 
</HEADLINE>
<TEXT>

     Yasa çıktı ama yasaya gerek kalmadı. Bankaların sorunlarını "Con Ahmet Formülü" ile çözmüş bulunuyoruz. Ne hissedarların para koymalarına ne de devletin oluk oluk para akıtmasına lüzum kalmadı... 
     Kurtarma yasası diye adlandırılan ve "zar-zor" Meclis’ten geçirilebilen yasanın amacı, bankaların özkaynaklarını güçlendirmek, özkaynaklarıyla yükümlülükleri arasındaki dengeyi kurabilmekti. Sorun bankaların batan kredilerinin, özkaynakları eritmesinden kaynaklanıyordu. Batan kredi özkaynaktan düşülünce, özkaynak önce sınıflanıyor, sonra sıfırın altına iniyordu. Bu duruma düşen bankalara mali yükümlülüklerini karşılayamaz duruma düştükleri için devlet el koyuyordu. 
     Bakıldı ki, özkaynağı erimiş bankaların sonu gelmiyor, her el konulan banka devletin başına bela getiriyor. Değişik kesimlerin tepkisine rağmen yasa Resmi Gazete’de yayımlanarak yürürlüğe girdi ama... Dikkat buyurunuz şu günlerde bankaların özkaynaklarının artırılması için pay sahiplerinin para koymasından, devletin bankalara para akıtmasından söz edilmiyor. Çünkü sorunun "yasa ile ve kasa ile" çözümü yerine "formül" ile çözümü uygun görüldü. Bu ilginç gelişmelerin özeti şu 
     
     Hesap baştan yanlıştı 

</TEXT>
</DOC>
