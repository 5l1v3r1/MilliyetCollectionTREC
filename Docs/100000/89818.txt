<DOC>
<DOCNO> 89818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/son/sondun11.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz yerel seçimlerinde seçmen yaşının 16'a düşürülmesi önerisi 
</HEADLINE>
<TEXT>

     İngiltere'de faaliyet gösteren bir düşünce kuruluşu, ülkedeki yerel seçimlerde oy kullanma yaşının 16'ya, yerel yönetimlerde görev alma yaşının da 21'den 18'e düşürülmesini önerdi. 
     Yerel Yönetimler Komisyonu adlı kuruluş, belediyelerin kendi bölgelerinde yerel vergilendirmeye gitmeleri ve yaratacakları fonlarla kendi kendilerine yetmeleri önerisinde de bulundu. 
     Konuyla ilgili raporda, hükümetin de yerel yönetimlere daha çok özerklik vermek üzere bir tasarı hazırladığına işaret edililerek, bu yöndeki çabaların sonuna kadar destekleneceği belirtildi. 
     Seçme ve seçilme yaşının düşürülmesiyle yerel yönetim seçimlerine gençelerin ilgi duymasının sağlanabileceğini, böylece demokratik katılım oranının yükseltileceğini savunan kuruluş, politikanın gençler için çekici hale getirilmesini önerdi. 
     Yerel Yönetimler Komisyonu, hükümetin son yerel seçimlere katılım oranını artırmak için denediği internet üzerinden oy kullanılması, süpermarketlere oy sandığı konulması gibi metodlarınsa sistem üzerinde denenen üstünkörü bir reform olduğunu savundu. 
     Raporda ayrıca, yerel yönetimlerle ilgili konularda referandumun alışkanlık haline getirilmesi ve nisbi temsil sisteminin benimsenmesi önerilirken, yerel yönetimlerde orta yaşlıların ve beyazların hakimiyetine son verilmesinin yolunun bundan geçtiği bildirildi. 
     





</TEXT>
</DOC>
