<DOC>
<DOCNO> 66284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/ekonomi/eko01.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizciler, DİTAŞ için de devrede 
</HEADLINE>
<TEXT>

Özelleştirmeden aldıkları Deniz Nakliyat’ın parasını ödemeyen denizciler, koalisyon liderlerine mektup yazarak DİTAŞ’ı da istediler 
     TARIK YILMAZ 

     Deniz Nakliyat’tan kalan borçlarını ödemeyen, ve kendilerine pahalı satıldığı iddiasıyla Özelleştirme İdaresi’ne ÖİB dava açan denizciler, Deniz İşletmeciliği ve Tankerciliği AŞ’ye de DİTAŞ talip oldu. Emlakbank kefaletiyle Landesbank’tan aldıkları 200 milyon dolarlık kredi borçlarını da Emlakbank’a ödeten denizcilerin, koalisyon liderlerine ve MGK Genel Sekreterliği’ne mektup yazarak, DİTAŞ’a talip oldukları öğrenildi. 
     Deniz Ticaret Odası DTO Başkanı Cengiz Kaptanoğlu imzasıyla 6 Aralık 2001’de Başbakan Ecevit’e ve üç başbakan yardımcısına, bazı bakanların yanı sıra MGK Genel Sekreteri Orgeneral Tuncer Kılınç ile ÖİB Başkanı Uğur Bayar’a gönderdiği mektupta, DİTAŞ’ın mutlaka özelleştirmesi, Tüpraş’la kesinlikle birleştirilmemesi istendi. 
     
     Hazine’yi zarara uğratıyor’ 
     DİTAŞ’ın hampetrolü yabancı bayraklı gemilerle taşıttığı, gemi satın alarak Hazine’yi zarara uğrattığı belirtilerek, bu tutumunun sektörün gelişmesini engellediği belirtilen mektubun sonuç bölümünde, şirketin, özelleştirmesine karar verilmesi halinde sektörün talip olduğu kaydedildi. 1974’te yüzde 51 TPAO, yüzde 29.99 Tüpraş, yüzde 19.99 TSKGV tarafından kurulan DİTAŞ’ın yüzde 51 hissesi Özelleştirme İdaresi’ne devredilmiş durumda. 
     DİTAŞ yetkilileri Kaptanoğlu’nun mektubundaki iddialarının gerçeği yansıtmadığını belirterek, "DİTAŞ’a talip olacaklarına önce Emlakbank’a borçlarını ödesinler" diye konuştular. DİTAŞ’ın özelleştirilmesine çalışanları da karşı çıktı. Yazılı açıklama yapan DİTAŞ işçileri, kuruluşun,, DTO Başkanı kimliğini kullanmayı tercih eden Cengiz Kaptanoğlu’nun bir yazısı üzerine apar topar özelleştirilmeye çalışıldığı, Kaptanoğlu’nun Tüpraş’ın karşısına kartel olarak çıkıp, fiyat dikte ettirmek istediği’ iddia edildi. 
     



 EKONOMİ 





















</TEXT>
</DOC>
