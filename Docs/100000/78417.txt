<DOC>
<DOCNO> 78417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/15/spor/ymese.html </URL>
<DATE> 2002/04/15/ </DATE>
<TIME>  </TIME>
<AUTHOR> BİLAL MEŞE  </AUTHOR>
<HEADLINE>
Tahrik ve Ali Eren 
</HEADLINE>
<TEXT>

     Profesyonel futbolcu, doksan dakika sahada kalandır... Profesyonel futbolcu rakip tahriklere kapılmayandır... Profesyonel futbolcu, hırsını rakibe, ya da hakeme değil, sahaya yansıtandır... Ali Eren kardeşimiz şimdi otursun, ellerini kafasının arasına koysun, düşünsün, "Ben ne yaptım " diye... 
     Sadece Ali Eren mi İlhan Mansız’a ne demeli Sezon başından bu yana hep kendisini uyardık, aman eline diline sahip ol, hırsını sadece sahaya yansıt dedik. O yine bildiğini okudu... İlhan Mansız’ı, izlerken Pascal Nouma’yı hatırlıyoruz... O da yetenekli bir oyuncuydu... Ne var ki, agresifliği hep Kartal’ın başına bela oldu... 
     Gelelim 35.dakikaya. Hava topunda Serhat, Ali Eren’in çenesine dokundu veya vurdu. Ali Eren sinirlendi, tahrike kapıldı, yerdeki Serhat’a, o da diziyle vurdu. Fotoğrafın detayları bu... Peki, Ali Eren atılmalı mıydı Bunu sabaha kadar tartışırız... Üçüncü hakem Evren Dölek, Muhittin Boşat’ı yakan isimdi. Dölek’e sormak gerekir, Ali Eren’in pozisyonunu süzerken, Serhat’ın dirseğini görmedin mi Boşat, ikinci yarının sonlarına doğru oyun kontrolünü elinden kaçırdı, her iki takım oyuncularının kavgalarına "seyirci" kaldı. Olan Beşiktaş’a oldu, Şampiyonlar Ligi hayalleri kuş misali şimdilik uçup, gidiverdi 
     
     Beşiktaş, on kişi kalana kadar Fenerbahçe’ye oranla daha iyi top yapan, pozisyon üreten, kolektif oynayan taraftı. Baya ve Tümer bu yarıda iki net pozisyon yakaladı, ikisi de topu kaleciye teslim etti. Fenerbahçe saldırmaktan çok, savunma ağırlıklı çıktı sahaya. Beşiktaş’ın ilk dakikalardaki yoğun baskısını akıllı taktikle önleyen Fenerbahçe, Kartal’ın on kişi kalmasından sonra oyun üstünlüğünü ele aldı ve ilk yarıyı önde kapadı. On kişi kalmanın verdiği dezavantajla ikinci yarıya çıkan Beşiktaş, Serhat’ın ikinci golüyle yıkıldı, adeta "teslim" oldu. 
     Beşiktaş’ta "işsizler" ön plandaydı. Savunmada Ronaldo’ya nazar değdi, Tümer’i oyunda kaldığı süre içinde mumla aradık. Baya başka bir alem. İlhan Mansız, sahada kabadayı gibi dolaştı, sürekli yan hakemle didişti. Ahmet Dursun, rakip savunmayla boğuştu, hepsi o kadar. Beşiktaş’ta elle tutulur, derbi de öne çıkaracağımız bir isim yok, biraz Kaptan Tayfur. 
     



 SPOR 
































</TEXT>
</DOC>
