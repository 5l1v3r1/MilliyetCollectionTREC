<DOC>
<DOCNO> 89046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/son/sonspo16.html </URL>
<DATE> 2002/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Kupası resmi internet sitesi "tıklama" rekoru kırdı 
</HEADLINE>
<TEXT>

     17. Dünya Kupası finallerinin resmi 
     internet sitesi ''fifaworldcup.com'', dünyadaki spor siteleri arasında bir günde 106 milyon 736 bin 781 adede ulaşarak ''tıklama'' rekoru kırdı. Resmi internet sitesi, bu rekoruna, İngiltere'nin Arjantin'i yendiği 7 Haziran Cuma günü ulaştı. Yetkililer, 30 Mayıs gününden bu yana siteye 464 milyon 183 bin 919 adet ziyaret gerçekleştiğini ve bu rakamın daha önce Salt Lake City Kış Olimpiyat Oyunları sırasında ulaşılan miktarı da geçerek spor siteleri arasında bir başka rekora ulaştığını söylediler. Yetkililer, bu rakamların siteyi, ''şimdiye dek yapılmış en iyi spor sitesi'' durumuna getirdiğini savundular. FIFA, ''NBCOlympics.com'' ve ''olympics.com''un 350 milyon toplam ''tık''la daha önceki dünya rekorunu birlikte kırdıklarını, FIFA'nın ise bunu 6 Haziran'da, yani kupanın ilk haftası geride kaldığında geçtiğini açıkladı. Sayfanın izlenme sayısında yarıdan fazla oranda İngilizce'nin görüldüğünü, bunu da Japonco'nın izlediğini ifade eden yetkililer, Japonca sayfasının, Japonya'nın Belçika ile 2-2 berabere kaldığı gün zirveye ulaştığı ve yüzde 13'lük orana yükseldiğini bildirdiler. Sayfadaki diğer diller, Çince, İspanyolca, Almanca, Korece ve Fransızca bölümlerinin oranları ise yüzde 5 ila 8 arasında değişiyor. 
     





</TEXT>
</DOC>
