<DOC>
<DOCNO> 64068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/guncel/gun15.html </URL>
<DATE> 2002/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Kürt İdris’in oğluna gözaltı 
     Kürt İdris olarak tanınan İdris Özbir’in oğlu Ali Özbir ve arkadaşı Hüseyin Kantarcı, Çağlayan’da asayiş uygulaması yapan polislere fiili mukavemette bulundukları gerekçesiyle gözaltına alındı. Savcılığa sevk edilen Kantarcı serbest bırakılırken, Özbir tutuklanması istemiyle mahkemeye gönderildi. Mahkeme, Özbir’i tutuksuz yargılanmak üzere serbest bıraktı. 
     
     Fevzi’ye tedbir nafakası 
     Beşiktaş’ın kalecisi Fevzi Tunçay’ın eşi Yeşim Tunçay aleyhine açtığı boşanma davasına Üsküdar 4. Asliye Hukuk Mahkemesi’nde devam edildi. Yeşim Tunçay için 500 milyon, kızı Eylül için de 100 milyon lira tedbir nafakası ödenmesine karar veren mahkeme, duruşmayı erteledi. 
     
     Kaçak operasyonu 
     Bağcılar’da kaçak avı... TIR’a yüklenen patates çuvalları içerisinde Bosna Hersek’e adam kaçırılacağı ihbarını alan polis, Bağcılar’da operasyon düzenledi. İhbarda bulunan TIR sürücüsüyle irtibat kuran Bünyamin Özdemir ile Şemsettin Çakır’ı polis kıskıvrak yakaladı. Türk vatandaşı oldukları bildirilen çuval içindeki kişiler ise dorsenin kapağını açarak kaçtılar... 
     
     Soba faciası 3 kişi öldü 
     Ankara’nın Etimesgut ilçesinin Elvan Mahallesi Dokar Sitesi’nde oturan uzman çavuş Kasım Deprem, eşi Havana Deprem ve kayınvalidesi Ukriye Çalışkan evlerindeki kömür sobasından sızan gazdan zehirlenerek öldü. Uzman çavuşun bir yaşındaki kızı ise, hastaneye kaldırıldı. 
     
     Pertevniyal için yardım çağrısı 
     Pertevniyal Lisesi, devam eden çalışmaların tamamlanması ve yeni projelerin hayata geçirilmesi için yardım bekliyor. Genel giderle-rin yanında harabe haldeki okul binasının onarımını üstlenen Pertevniyal Eğitim Vakfı yöneticileri, "Destek olmak isteyenler yardım-larını Yapı Kredi Bankası Aksaray Şubesi’ndeki 4297-8 nolu hasaba yatırabilir veya 0212 533 46 40 nolu telefondan bizlere ulaşabilir" dedi. 
     



 GÜNCEL 

























</TEXT>
</DOC>
