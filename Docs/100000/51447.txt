<DOC>
<DOCNO> 51447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/son/sondun19.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Prrens Charles'a çiçekle vuran kıza 15 yıl hapis istemi... 
</HEADLINE>
<TEXT>

     Letonya'da, Afganistan'daki savaşı protesto için İngiltere Veliahtı Prens Charles'ın yüzüne kırmızı karanfille vuran 16 yaşındaki genç kız, ''üst düzey bir yetkilinin hayatını tehlikeye atmakla'' suçlandı. 
     Letonya yasalarına göre, Alina Lebedeva, suçluluğunun kanıtlanması halinde 15 yıl hapis cezasına mahkum olabilecek. 
     Polis sözcüsü Kristina Apse, başkent Riga'daki Merkez Polis Karakolu'nda gözaltında tutulan genç kızın ne zaman serbest bırakılacağını açıklayamayacağını söyledi. 
     Sözcü, mahkemenin, yaşının küçük olması nedeniyle genç kızı şartlı salıvermesinin mümkün olduğunu belirtti. 
     Prens Charles, dün başkentin merkezinde yürürken ellerinde İngiliz bayrağı olan çocuklarla konuşmak için durduğu sırada saldırıya uğramıştı. Elindeki bir demet karanfille prensin yüzüne vuran genç kız, polisler tarafından götürülürken, ''Afganistan'daki savaşa karşıyım'' ve ''İngiltere dünyanın düşmanı'' gibi sözler söylemişti. 
     Devlet Başkanı Vaira Vike-Freiberga, daha sonra ülkesi adına Prens Charles'tan özür dilemişti. 
     Prens Charles, bugün başkentin yaklaşık 200 kilometre güneydoğusundaki Daugavpils kentini ziyaret etti. 
     






</TEXT>
</DOC>
