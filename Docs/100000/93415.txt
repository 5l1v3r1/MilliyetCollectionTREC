<DOC>
<DOCNO> 93415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/spor/spo30.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Diyarbakır’da 13 imza      YENİ sezon hazırlıklarına Bolu’da başlayan Diyarbakırspor, dün 13 futbolcu ile mukavele imzaladı. Antalya’dan Nuri, Kamil, Saffet, Bursaspor’dan Murat Hacıoğlu, Yozgat’dan Diallo, Cengizhan, Konyaspor’dan Serdar, Yunus, Kocaelispor’dan Hasan Yiğit, Borussia Dortmund’dan Kurtuluş, Samsun’dan Serkan Karababa, Manisa Vestelspor’dan Abdullah ve Adana Demirspor’dan Savaş, 2 yıllık sözleşmeye imza attılar. 
     
Ankaragücü’nde Ganalılar tamam      DIŞ transfer çalışmalarını sürdüren Ankaragücü, Augustine ile bir yıllık sözleşme yenilerken, eski futbolcusu Baidoo ile bir, Gana Milli Takımı’nın genç santrforu Iseac Boakye ile de iki yıllık sözleşme imzaladı. İkinci Başkan Kemal Ünsal, Gökçe Tesisleri’nde yapılan imza töreninde, "Hami ile görüşüyoruz. Yaptığımız temaslarda büyük sorunlar yaşamadık" diye konuştu. 
     
Udinese, Bursalı Okan’ın peşinde      BURSASPORLU Okan’a Avrupa’dan talip var. Yeşil-Beyazlı takımın, başarılı golcüsü için İtalya’nın Udinese takımının devreye girdiği öğrenildi. Bursaspor Kulübü’ne resmi teklifi ileten İtalyanlar, bonservis bedeli hakkında fiyat istediler. Öte yandan Yeşil-Beyazlılar, ikinci etap kamp çalışmaları için bugün Avusturya’ya gidiyor. Kamp 23 Temmuz’a kadar devam edecek. 
     
Denizlili Coşkun Samsunspor’da      SAMSUNSPOR, Denizlispor’un başarılı futbolcusu Coşkun’u renklerine kattı. Dün Kırmızı - Beyazlı yöneticilerle görüşen Coşkun’un cuma günü imza atacağı açıklandı. Bu arada Samsunspor’un anlaşmaya vardığı Makedon futbolcuları Jovanovski ve Bekiri dün İstanbul’a geldi. Spartak Moskova kampında olan Maznov ile Sloga kampında bulunan Nikolovski önümüzdeki günlerde gelecek. 
     
Gaziantep’te Metsu sevinci      GAZİANTEPSPOR’UN prensipte anlaştığı Senegal Milli Takımı Teknik Direktörü Bruno Metsu’nun perşembe günü geleceğini bildirmesi yüzleri güldürdü. Başkan Celal Doğan, "Metsu, şu anda Fransa’da. Babasını ziyarete gitti. Perşembe gecesi Gaziantep’e gelecek ve tesislerimizi gezecek. Hagi ile de görüşüyoruz. Metsu ile anlaşamazsak, Hagi’yi takımın başına getireceğiz" dedi. 
     
Murat Didin Bologna’ya doğru      ÜLKER’DEN ayrılan Murat Didin’in İtalyan Kinder Bologna ile görüştüğü belirtildi. Çizme temsilcisinin coach konusunda kesin kararını bugün ya da yarın vereceği, Didin olmazsa Tanjeviç’i takımın başına getireceği ifade edildi. Didin, Bologna ile anlaşırsa Siena’yı çalıştıran Ergin Ataman’dan sonra İtalya’da görev yapan ikinci Türk coach olacak. 
     
Bravo Sertoğlu      AVRUPA Atış Birliği Asbaşkanlığı’nı yürüten Atıcılık Federasyonu Başkanı Metin Sertoğlu, Dünya Atış Birliği’nin de yönetim kurulu üyeliğine seçildi. Finlandiya’nın Lahti kentindeki genel kurulda 133 oy alarak yönetici konseyine giren Sertoğlu, yönetim kurulu üyeliği seçiminde de başarılı oldu. 
     
Merkez tamam      IOC tarafından uluslararası akreditasyonu yapılan ve ISO belgesi için şartlarını yerine getiren Türkiye Doping Kontrol Merkezi, Uluslararası Kalite Kuruluşu UCAS’ın denetiminden de "eksiksiz" geçti. Merkez eylül ayında 28. kontrol merkezi olarak resmen açılacak. 
     
Bakan’dan davet      ULAŞTIRMA Bakanı Oktay Vural, şampiyon güreşçilere transfer teklif etti. Kırkpınar Başpehlivanlığı’nı kazanan Savaş Yıldırım ile Dünya Tekvando Şampiyonası’nda altın alan Kadriye Selimoğlu’nu ödüllendiren Bakan Vural, Hamza Yerlikaya, Şeref Eroğlu ve Ercan Yıldız’ı, takıma kazandırmak istediklerini açıkladı. 
     



 SPOR 




























</TEXT>
</DOC>
