<DOC>
<DOCNO> 53542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/22/yazar/asik.html </URL>
<DATE> 2001/11/22/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Bomba fosladı... 
</HEADLINE>
<TEXT>

     BBC'si, Fox TV'si, CNN'i ve de bir sürü anlı şanlı gazete, "Usema Bin Laden'in elindeki atom bombalarını" günlerdir ballandıra ballandıra bitiremedi... 
     İyi de bütün dünyanın yüreğine oturan bu haber de nereden çıktı .. 
     İnternetteki "The Daily Rotten" editörlerinin farkedip ortaya çıkardığı traji-komik gerçek 
     "...Bin Laden'in elinde atom bombası bulunduğu haberi, Kabil'de terkedilmiş bir El Kayda sığınağını gezen muhabirlerin orada bulduğu "Dünyayı tahrip edecek termonükleer bir alet yapalım " başlıklı İngilizce makaleye dayanıyor. İşin komik tarafı.. Bu makale 1979'da bir bilim dergisinde "Weekend Scientist" başlığıyla çıkan mizah yazılarından biri... Yazıyı kaleme alan arkadaşımız, şaka olduğu açıkça anlaşılan ifadelerle "mahalledeki imkanları kullanarak 10 aşamada atom bombası yapma" ve "tamamlanmış aleti çoluk çocuktan gizleme" yollarını anlatıyor.. 
     Şaka olduğunu çoluk çocuğun bile anlayabileceği bu notları Kabil'deki sığınakta bulan İngiliz muhabirler, "Bin Laden'in nükleer dokümanları" deyip üstüne atlıyorlar ve hemen haber haline getirip merkeze bildiriyorlar. Sonrası malum... 
     
     Derin olan kuyu değil, kısa olan iptir. 
     Konfüçyüs 
     
     
Hemingway anlatıyor...      Kimileri Atatürk'ün Afganistan'a desteğini bugünkü ABD yanlısı politikaları doğrulamak için örnek gösteriyor. Acaba ilgisi var mı 
     Yanıt eski bir bir kitapta göz kırpıyor. 
     Vaktiyle Milliyet Yayınları'ndan çıkmış... Adı "İşgal İstanbulu ve İki Dünya Savaşından İzlenimler"... Ünlü yazar Ernest Hemingway'in 31 Ekim 1922 günü Toronto Daily Star gazetesinde yayımlanan bu yazısı Mustafa Kemal'in Afganistan politikasını da irdeliyor. 
     Hayatını İngilizlere karşı mücadeleyle geçiren Afgan Kralı Emanullah Han'ın hikayesinin anlatıldığı bölümde deniyor ki 
     ... Bugün Mustafa Kemal'le aralarında imzaladıkları bir anlaşma var. Mustafa Kemal'in başarılarından esinleniyorlar ve varoluşları da, Hindistan'daki İngiliz egemenliğine karşı sürekli bir mücadeleye bağlı... ... Afgan askerlerini de Mustafa Kemal'ci subaylar yetiştiriyor. ... Afganistan, Mustafa Kemal ve Doğu taraftarı dostları tarafından İngiliz İmparatorluğu'na karşı tezgahlanan bir diğer silahtır. Bir yıldan fazla bir süreden beri Mustafa Kemal ci subaylar, Afgan ordusunu darbeyi indirecekleri zamana hazır etmek için çalışmaktaydılar... ... Atatürk görüldüğü gibi emperyalizme karşı savaşta destekliyor Afganistan’ı... Emperyalist niyetlere destek için değil... 
     Hayli fark var arada 
     
Laforizma      OECD raporuna göre TL gelecek yıl kazandıracakmış. Ölüm döşeğindeki sanatçıya "Gelecek yıl tabloların çok satacak" müjdesi... 
     Cihan Demirci 

Naneler      - En gelişmiş ülke hangisi 
     - Amerika. 
     - Neden 
     - Çünkü kişi başına düşen uçak sayısı en fazla Amerika’da... 
     
     Çin Başbakanı 12 Eylül’de Başkan Bush’u arayarak 11 Eylül saldırısından duyduğu üzüntüyü bildirmiş. Peşinden de eklemiş 
     - Eğer Pentagon’daki kayıp belgelere üzülüyorsanız ona sakın üzülmeyin. Bizde kopyaları var... 
     
     







'Millet' olmak 


Bomba fosladı... 


Köy - kent ile tatil köyü 


İstikrar yakalamak için yenilenmek 


Bakanlık skoru 


Cimbom'un otobüsünü kim çaldı 


Döviz kuru ne olacak 


Terörle savaşın bedeli 


Ben değilsem kim, şimdi değilse ne zaman 


Uyuşturucu Türkiye'nin en büyük sorunu 


Demokrasinin ilk yılları "ŞELLALE " 


Afgan hattı 2015'e 


Bakanların tane ile azaltılması 


Piyasa için bayram ve yılbaşı fırsatı 


Türkiye’ye rağmen Mersin kalkınır mı 


</TEXT>
</DOC>
