<DOC>
<DOCNO> 53441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/son/sontur06.html </URL>
<DATE> 2001/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Enis Sülün DYP'ye katıldı 
</HEADLINE>
<TEXT>

     Tekirdağ Bağımsız Milletvekili Enis Sülün, DYP'ye katıldı. 
     Sülün, DYP Grup toplantısında gerçekleşen katılım töreninde yaptığı konuşmada, ülkenin içinde bulunduğu kaos ortamında Hükümet'in büyük sorumluluğu olduğunu ileri sürdü. 
     Başbakan Bülent Ecevit'in, geçmişte ve bugün ülkeyi düşürdüğü durumu herkesin gördüğünü kaydeden Sülün, ''1980 öncesi ülkeyi yokluğa, kuyruklara sevkeden zihniyetin peşine takılanlar, 2000'li yıllarda aynı koşullarda yaşamayı millete reva görmüşlerdir. Birileri vicdanı hür, fikri hür seçilmişlerin iradesine kelepçe vurmaya kalkıyor. İşte ben bu kelepçeyi kırmak için buradayım. Merkez sağın şaha kalkması için aranızdayım'' dedi. 
     DYP Genel Başkanı Tansu Çiller, ''Genç yaşta siyasete başladığım baba ocağındayım'' sözleriyle konuşmasını tamamlayan Sülün'e parti rozeti taktı. 
     ANAP'tan istifa ettikten sonra bağımsız kalan Sülün'ün DYP'ye katılımından sonra Parlamento'daki son sandalye dağılımı şöyle 
     DSP 130 MHP 127 ANAP 79 DYP 84 AK Parti 53 SP 48 BAĞ. 19 BOŞ 10 TOPLAM 550 
     






</TEXT>
</DOC>
