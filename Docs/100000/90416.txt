<DOC>
<DOCNO> 90416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/ekonomi/eko05.html </URL>
<DATE> 2002/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Belirsizlik, piyasadaki göstergeleri kötüleştirdi 
</HEADLINE>
<TEXT>

     REUTERS 

     IMF Türkiye Temsilcisi Odd Per Brekk, enflasyonun düştüğünü, büyümenin başladığını ve yıl sonu büyüme hedefi yüzde 3’e ulaşılabileceğini belirterek, "Finansal piyasaya ilişkin göstergeler siyasi belirsizlik nedeniyle biraz kötüleşti, ama önümüzdeki birkaç gün içinde her şeyin düzeleceğini umuyoruz" dedi. 
     
     Mektup gitmedi 
     Brekk, IMF İcra Direktörleri Kurulu’nun ekonomik programın ikinci gözden geçirmesini görüşmek için, yakında toplanmasını beklediklerini, ancak toplantı tarihinin henüz kesinleşmediğini bildirdi. Türkiye’nin henüz niyet mektubunu göndermediğini de ifade eden Brekk, mektubun yakında gönderilmesini beklendiğini söyledi. 
     
     Programın geleceği kuşkulu’ 
     Bu arada yatırım bankası JP Morgan, ekonomik programın geleceğinin kuşkulu olduğunu bildirdi. JP Morgan’ın 14 Haziran tarihli raporunda, makroekonomik göstergelerdeki olumlu gelişmelerin siyasi belirsizler nedeniyle gölgede kaldığı belirtildi. 
     Morgan Stanley’in İstanbul Borsası’ndaki yatırımcılara yönelik olarak hazırladığı raporda da siyasette görüntü netleşince piyasaya girme önerisi yapıldı. Borsada halen 60 cent seviyesinde dalgalanmanın sürdüğü kaydedilen raporda düşüşün makroekonomik göstergeler değil, tamamıyla siyasete dayalı olduğu vurgulandı. 
     



 EKONOMİ 



















</TEXT>
</DOC>
