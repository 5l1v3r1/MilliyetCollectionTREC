<DOC>
<DOCNO> 98965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/son/sontur24.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayar ve Gül de TİM toplantısında birer konuşma yaptılar... 
</HEADLINE>
<TEXT>

     Demokrat Türkiye Partisi Genel Başkanı Mehmet Ali Bayar, ''Bu seçimde, Türkiye'nin bugünü ile yarını arasında bir irade sergilemek zorundayız'' dedi. 
     TİM Olağan Genel Kurulu'nda konuşan Mehmet Ali Bayar, erken seçimlerin Türkiye'de eskinin son, yeninin ilk seçimi olacağını belirterek, ''Senin krizin, benim krizim'' söyleminin dünün siyaset söylemi olduğunu belirtti. 
     Türkiye'nin gençlerinin yüzde 79'unun ''Ben bu ülkede yaşamak istemiyorum'' dediği bir durumda başka bir şeyi tartışmaya gerek olmadığını dile getiren Bayar, ''Bu ülkenin vatandaşlığı, bölgede ve dünyada imrenilen standartlara ulaştırılmalı'' diye konuştu. 
     Türkiye'nin, kamunun ekonomiye hakimiyetinden kurtulması gerektiğine de dikkat çeken Bayar, şunları kaydetti 
     ''Bu seçimde, Türkiye'nin bugünü ile yarını arasında bir karar, bir irade sergilemek zorundayız. Yepyeni bir dünya var önümüzde. Ve biz bu dünyaya 20 yıl geçikme ile giriyoruz. Yepyeni bir seferberliğe doğru gidiyoruz. Küreselleşmenin gerçek aktörü ve AB üyesi olmalıyız. Türkiye'nin süratle Avrupa ve dünya ile entegresyona gitmesi gerekiyor.'' 
     
     ABDULLAH GÜL DE KATILDI 

     Adalet ve Kalkınma Partisi Genel Başkan Yardımcısı Abdullah Gül de, Genel Kurul'da yaptığı konuşmada, Türkiye'nin son yıllarda kaos ve perişanlığın içine girdiğini savundu. 
     Seçimden ne çıkacağının hep beraber görüleceğini belirten Gül, ''Bu şekliyle, bu ülke bu bataklıktan çıkabilir mi Olmaz'' diye konuşti. 
     AK Parti olarak seçim kanunu ve AB konusunda çalışmaları olduğunu belirten Abdullah Gül, şunları kaydetti 
     ''Bu bataklıktan kurtulmak için, büyük bir seferberlik, olağanüstü bir hamle gerekir. Bu hamlenin de, ihracat olduğuna inanıyoruz. Türkiye'nin geleceğini burda görüyoruz. Siz işadamları olarak çıkmaz sokakta dükkan açar mısınız İşte, şimdi Türkiye de çıkmaz sokağa dönmüştür.'' Saadet Partisi Genel Başkan Yardımcısı Numan Kurtulmuş ise, Türkiye'nin son 5 yılda tüm üretim kabiliyetini kaybettiğini öne sürdü. 
     Erken seçimin, 1960 ihtilalinin ardından yapılan seçimlere benzetilebeceğini kaydeden Kurtulmuş, yeniden yapılanmanın başladığını ve seçimlerin ''normalleşme sürecinin'' başlangıcı için fırsat olması gerektiğini söyledi. Kurtulmuş, şöyle konuştu 
     ''Bu seçim Türkiye için bir fırsat olsun. Demokratik restorasyonun başlangıcı olsun. Ekonomik krizler yaşanmak istenmiyorsa, ihracata ağırlık verilmeli.'' Genel Kurul'da konuşan İstanbul Hazırgiyim ve Konfeksiyon İhracatçıları Birliği Başkanı Nuri Artok da, seçim sürecine karışık ve dağınık bir tabloyla girildiğini belirterek, ''Seçim, güçlü hükümet modelini ortaya çıkaracak Meclis aritmetiğini sağlayamazsa, korkarım ki ekonominin önündeki yeni sendrom 4 Kasım sendromu olacaktır'' diye konuştu. 
     





</TEXT>
</DOC>
