<DOC>
<DOCNO> 55479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/04/son/sondun04.html </URL>
<DATE> 2001/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir dolar milyoneri daha uzaya turistik gezi yapacak 
</HEADLINE>
<TEXT>

     Ruslar, Güney Afrikalı genç bir milyoneri, ''turist'' olarak Nisan ayında uzaya götürecekler. 
     Rus Uzay ve Havacılık Ajansı yetkililerince AFP'ye verilen bilgiye göre, 28 yaşındaki Mark Shuttleworth adlı G.Afrikalı zengin işadamı, Nisan'da Soyuz gemisiyle Uluslararası Uzay İstasyonu'na UUİ 
     götürülecek. 
     UUİ'yi ziyaret eden ''ikinci turist'' olacak genç işadamı, Çarşamba günü bu amaçla Rus yetkilileriyle sözleşme yapacak. 
     Bunun için Ruslara kaç para ödeyeceği belirtilmeyen ''uzay turisti'', UUİ'de 10 gün ''keyif çatacak.'' Ruslar, 64 yaşındaki Amerikalı işadamı Denis Tito'yu geçen Nisan'da 20 milyon dolara UUİ'ye götürüp ''gezdirmişlerdi.'' Tito, böylece tarihin ilk ''uzay turisti'' unvanını kazanmıştı. 
     Bu turizm yolculuğu, Ruslarla Amerikalılar arasında tartışmaya da yol açmıştı, çünkü NASA yetkilileri bu tür yolculuklara sıcak bakmıyor. İkinci ''turist'' de anlaşmazlığa yol açabilir. 
     






</TEXT>
</DOC>
