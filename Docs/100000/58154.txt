<DOC>
<DOCNO> 58154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/son/sonspo15.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin Milli Takımı'nın kartpostalları kapışılıyor 
</HEADLINE>
<TEXT>

     Dünya Kupası finallerinde Türkiye'nin aynı grupta mücadele edeceği Çin'de, Çinli futbolcuların kartpostalları satış rekorları kırıyor. 
     Yeni yılın yaklaşması dolayısıyla takvim ve kartpostal satışı yapılan mağazalarda futbolla ilgili ürünler standlarda en geniş yeri kaplıyor. Pekin Akşam Gazatesi'nin haberine göre, futbolla ilgili takvim ve kartpostalları alanların çoğunluğunu öğrenciler oluşturuyor. 
     Li Weifen, Wu Chengyin ve Li Tiye ise kartpostalları en çok satılan furbolcular. 
     Çin Milli Futbol Takımı'nın Dünya Kupası'na katılmasından sonra Yugoslav teknik direktör Bora Milutinoviç'e reklam teklifleri yağıyor. 
     Yugoslav teknik direktör, önceki ay rol aldığı bir içki reklamından 3 milyon yuan 540 milyar TL kazandı. Geçen ay ise güneydeki Guangdong'dan bir DVD firmasının reklamında 400 bin dolar 600 milyar TL karşılığında rol aldı. Bora Milutinoviç, Noel tatilini geçirmek için Meksika'ya gitti. 
     Bazı Çinli spor yazarları, futbol yerine reklamlara daha çok zaman ayırdığı gerekçesiyle Yugoslav teknik adamı eleştiriyorlar. 
     Bu arada, Çin Milli Takımı'nı izleyen bayan gazetecilerden Li Xiang'ın Milutinoviç'le ilgili yazdığı ''Sıfır Mesafede Temas'' adlı kitap en çok satan kitaplar arasında bulunuyor. 
     






</TEXT>
</DOC>
