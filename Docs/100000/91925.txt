<DOC>
<DOCNO> 91925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/yasam/yas04.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Her eve bir Panik Odası’ 
</HEADLINE>
<TEXT>

Saldırılar sonrası rahat uyku uyuyamaz hale gelen Amerikalılar, evlerini dış etkenlerden koruyan panik odaları’ yaptırmaya başladı 
     DIŞ HABERLER SERVİSİ 

     11 Eylül’de tüm dünyayı sarsan terör saldırıları, insanların yaşam anlayışını kökünden değiştiriyor tabii özellikle de çok parası olanların... Yeni yaşam anlayışının temelinde güvenlik duygusu yatıyor. 
     Amerika ve İngiltere’de zenginler için inşa edilen evlerin çoğunda panik odaları’ ya da sığınak standart hale geliyor. Bu panik odalarının en büyük özelliği, kimyasal, biyolojik ya da nükleer sızıntı yapmaması, yani hiçbir saldırıya geçit vermemesi... Buna soyguncular, olası bir kaos durumunda yağmacılar ve güvenliği tehdit eden her şey dahil... 
     
     Film etkisi büyük... 
     İngiliz güvenlik uzmanları, 11 Eylül saldırılarının ardından İngiltere’de panik odası taleplerinde patlama yaşandığını söylüyor. Ancak yüksek teknoloji imk nlarına sahip panik odalarının 150 bin sterlinlik maliyetleri, bu odaları sadece zengin insanların erişim alanına sokuyor. Madonna ve Paul McCartney de, evlerine panik odası yaptıran zenginler arasında yer alıyor. 
     Türkiye sinemalarında h l gösterimde olan Panik Odası’nın başrolündeki Jodie Foster, kızıyla yeni taşındığı evinde soygunculardan kurtulmak için Panik Odası’na sığınan bir karakteri canlandırıyor. Filmin, panik odalarına talebin artmasında büyük rol oynadığı da belirtiliyor. Standart bir panik odası şu özellikleri taşıyor Kurşun geçirmeyen, nükleer, biyolojik ve kimyasal saldırılara dayanıklı çelik duvarlar. Dışarıda neler olup bittiğini takip edebilmek için kameralar, gaz alarmı ve oksijen tankları... 
     



 YAŞAM 



















</TEXT>
</DOC>
