<DOC>
<DOCNO> 62133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/siyaset/siy05.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş sahnede 
</HEADLINE>
<TEXT>

Ankara Devlet Tiyatrosu’nun Geçmiş Zaman Olur ki’ oyununda Derviş K mil karakteriyle Kemal Derviş’in Türkiye’ye gelişi işleniyor 
     Kemal Derviş’in ABD’den gelişi ve beraberinde yaşananlar bir tiyatro oyununa konu oldu. Ankara Devlet Tiyatrosu’nun ADT "Geçmiş Zaman Olur ki" adlı yapıtına güncel motifler eklenirken, Kemal Derviş, sahneye "Derviş Kamil" tiplemesiyle getiriliyor. Oyunun yazarı ve yönetmeni Münir Canar. "Derviş K mil"i Oğuz Tunç’un canlandırdığı oyunda Münir Canar, "Kavuklu", Sabri Özmener "Pişek r" rolünde seyirci karşısına çıkıyor. 
     
     Özel şarkısı da var 
     Geleneksel Türk tiyatrosunu yaşatmayı amaçlayan ortaoyununda güncel olaylara göndermeler yapılıyor. Oyunun yönetmeni Canar, yeni bölümlerle 1 saat 55 dakika süren oyunun büyük ilgi gördüğünü söyledi. Oyunda her tiplemenin olduğu gibi Derviş K mil’e ait bir şarkı da bulunduğunu anlatan Canar, "Derviş Kamil, ABD’den gelişiyle birlikte gördüğü ilgiye şaşırıyor ve şarkısında, Ben kimim, nereden geliyorum’ diye soruyor" dedi. 
     
     Milletvekilleri gülüyor 
     Canar, eserin gördüğü ilgiyi de şu sözlerle özetledi "Topladığımız alkışlar ne kadar doğru, hoş bir şey yaşadığımızı gösteriyor. Yeni eklediğimiz kısımlar da oyuna ilgiyi artırdı. Özellikle Derviş’in geldiği kısımdan itibaren Türkiye’nin ekonomik, politik ve sosyal haritasını gözler önüne seriyoruz. Bize, Nasıl bu oyunu oynayabiliyorsunuz ’ diye soruyorlar. Ama, sivri, kişiyi kıran bir tarafı yok bu oyunun. Milletvekilleri de gelip seyretti, çok güldüler." 
     



 SİYASET 














</TEXT>
</DOC>
