<DOC>
<DOCNO> 61167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/yazar/sazak.html </URL>
<DATE> 2002/01/08/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Sağlar’dan son çağrı 
</HEADLINE>
<TEXT>

     Yeni oluşumcuların solda partileşme girişimleri Ercan Karakaş'ın "SHP'ye itirazı" üzerine yeni bir tartışma zeminine kaydı. 
     İsimler mi, ilkeler mi derken aslan sosyal demokratlar yine "tek çatı" altında buluşamayacaklar. 
     Dün Fikri Sağlar aradı "Artık kim genel başkan olacak tartışmasını bırakarak tek bir parti üzerinde anlaşmalıyız" diyerek son bir çağrıda bulundu. 
     Sağlar'ın önerisi şöyle 
     "Erdal Bey'in parti kurma çalışmalarından çekilmesi üzerine bir kısmı daha önce hazırlıklara başlamış olanlar da dahil bir masa etrafında buluşarak önce ilkeler etrafında birleşmeliyiz. Bu isimlerin kimler olduğu belli Mümtaz Soysal, Murat Karayalçın, Aydın Güven Gürkan, Ercan Karakaş, Tarhan Erdem, Yiğit Gülöksüz, Altan Öymen, Zekeriya Temizel, Sema Pişkinsüt. 
     Nasıl bir sol parti kurulacağı üzerinde uzlaşma sağlandıktan sonra tüzük ve program hedefleri tartışılır. Farklılaşılan noktalar varsa onlar tespit edilir. Örneğin Avrupa Birliği, demokratikleşme, egemenlik, ekonomik politikalar gibi temel sorunlarda görüş birliği aranır. Temelde ayrılık olmazsa bu isimlerden birinin genel başkanlığında anlaşılır. Olmazsa herkes kendi yoluna gider." 
     Sağlar'ın sözlerinden "Ne yapalım ortak bir isimde uzlaşamazsak ben de kendi partimi kurarım" gibi bir anlam çıkıyorsa da kendisi bu noktaya sürüklenmekten son aşamaya kadar kaçınacağını belirtiyor. 
     Uzlaşma turlarında Mümtaz Sosyal'dan sonra Murat Karayalçın'la görüşeceğini söyledi. 
     Karakaş'ın SHP'ye ilişkin sözleri ise 1983'ten bu yana Halkçı Parti SHP CHP saflarında politika yapmış olan Sağlar'ı yaralamış. Özellikle Sivas katliamı, 5 Nisan gibi örneklere yapılan olumsuz göndermeler karşısında şu tepkiyi gösterdi 
     "Unutmayalım, Kahramanmaraş olayları da 1980 öncesi CHP döneminde yaşanmıştı o nedenle Ecevit'i eleştirebilir miyiz Sivas katliamının yaşanmasına hangimiz engel olmak istemezdik İnönü o zaman çok haksız suçlandı, Ercan Karakaş o zaman SHP'nin Grup başkanvekili değil miydi Sonradan SHP hükümetinde Aydın Hoca'yla birlikte bakanlık yaptılar. SHP'nin hiç mi iyi icraatı yok Faili meçhul cinayetler, hayali ihracat olaylarıyla kimler mücadele etti. Geçmişe dönmek istemiyorum ama bazı arkadaşlarımız Karayalçın döneminde bakanlık koltuklarından ayrıldıktan sonra SHP'nin CHP içinde yok olmasına zemin hazırladılar. Yeni partinin adı SHP olmasın tamam ama bu anlayış bir dönemin tarihten silinmesi anlamına gelmemeli. Sola katkı yapmış herkesi kucaklayabilemeyiz." 
     Sağlar, solda yeni partinin 2020'lerin Türkiyesini hedef alarak gençlerden oluşmasını, toplumun her kesimden yeni isimlere açılmasını isterken "bilgi çağı" çocuklarından yola çıkıyor 
     "10 yaşındaki Erdal Yankı oğlu bilgisayarda sims oyunuyla kentler kuruyor. Geleceğin dünyasını yakalamak istiyorsak, genç kuşakları yeni oluşuma çekebilmeliyiz." 
     
     







'Bedevi'nin kültür düşmanlığı 


Çocuk ve bilim 


Ödeme gücü... 


Ecevit tarihe nasıl geçebilir 


Köprüde hüzün 


Solda yüzük kardeşliği 


Üniversitenin huzurunu kaçıranlar 


Irak seçenekleri 


Gökçek’lere layık olan toplum 


Poyraz sert esti 


Çankaya’nın ilk yolsuzluk operasyonu 


Sağlar’dan son çağrı 


27 bankadan 9 bankaya inen denetçi 


Kılıç bazı kafaları kesebilir 


Amerika’ya gitmeden mönü belirdi Kılıç Balığı’ 


</TEXT>
</DOC>
