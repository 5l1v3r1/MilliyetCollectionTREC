<DOC>
<DOCNO> 59127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/son/sonspo01.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Birinci Süper Lig'i Gençlerbirliği taşıyor... 
</HEADLINE>
<TEXT>

     Ligde bu sezon hedeflerinden oldukça uzak bulunan ve ilk yarı boyunca yalnızca 3 galibiyet alarak, puan cetvelinde 17. sırada yer alan Gençlerbirliği'nde, daha önce forma giymiş 18 futbolcu, halen diğer ekipler için mücadelesini sürdürüyor. 
     Geçen sezonun Türkiye Kupası sahibi Gençlerbirliği, başarılı transfer politikasıyla diğer kulüplere örnek olurken, bu yıl bu konuda başarısız kaldığı görülüyor. 
     Tüm bu olumsuzluklara karşın, başkentin kırmızı-siyahlı ekibinde daha önce forma giymiş 18 futbolcu, şu anda yapılan Birinci Süper Lig'de yer alan bazı takımlarda top koşturuyor. 
     Başta Galatasaray, Beşiktaş ve Fenerbahçe olmak üzere toplam 11 kulüpte futbol yaşamlarını sürdüren oyuncular, lige Gençlerbirliği damgasını vuruyor. 
     Kırmızı-siyahlılarda, daha önce mücadele etmiş ve Galatasaray'da Ümit Karan, Ergün Penbe, Bülent Akın, Beşiktaş'ta Ali Eren ve İlhan Mansız, Fenerbahçe'de ise Ümit Özat, halen futbol yaşamlarını ''3 büyükler''de sürdüren futbolcular arasında yer alıyor. 
     Gençlerbirliği'nde, daha önce forma giymiş futbolcular ve halen oynadıkları kulüpler ise şöyle 
     
     
Kulüp Futbolcular Galatasaray Ümit Karan, Ergün Penbe, Bülent Akın Fenerbahçe Ümit Özat Beşiktaş Ali Eren, İlhan Mansız Samsunspor Phiri Bursaspor Hakan Demir, Moshoeu Yimpaş Yozgatspor İlker, Mehmet Şimşek Göztepe Erkan, Metin Diyadin Gaziantepspor Hasan Gültang Antalyaspor Engin Özdemir Denizlispor İsmail Doğan Diyarbakırspor Rahim Zafer, Andre Kona 
     






</TEXT>
</DOC>
