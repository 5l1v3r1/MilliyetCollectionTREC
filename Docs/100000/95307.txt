<DOC>
<DOCNO> 95307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/son/sondun36.html </URL>
<DATE> 2002/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Türkiye'deki siyasi krizden endişeli 
</HEADLINE>
<TEXT>

     Avrupa Birliği AB , Türkiye'deki siyasi krizden duyduğu endişeyi dile getirdi. 
     Avrupa Komisyonu Dışilişkiler Sözcüsü Gunnar Weigand, düzenlediği basın toplantısında, ''Türkiye'deki durum çok ciddi. Ankara'daki heyetimiz durumu yakından takip ediyor'' dedi. 
     Türkiye'deki siyaset hakkında yorum yapmaktan kaçınan Weigand, Brüksel'in son krize çözüm bulunması ve siyasi istikrarın artmasını umduğunu söyledi. 
     Bu arada, Avrupalı diplomatlar, Dışişleri Bakanlığı görevinden istifa ederek yeni parti kuracağını açıklayan İsmail Cem'i bakan olarak överken, Cem'in Avrupa'nın iyi bir ortağı olduğunu belirtiyorlar. 
     Bir diplomat, ''Cem, çok önemli bir ülkede, son derece önemli bir bakandı. Türkiye'nin komşuları ve AB ile kalıcı ilişkiler kurmasına yardımcı oldu'' dedi. 
     





</TEXT>
</DOC>
