<DOC>
<DOCNO> 68989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/22/son/sondun04.html </URL>
<DATE> 2002/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya'da askeri kargo uçağı düştü 17 ölü 
</HEADLINE>
<TEXT>

     Rusya'nın kuzeyinde deniz kuvvetleri mensuplarını taşıyan bir askeri kargo uçağının düştüğü, kazada 17 kişinin öldüğü, 3 kişinin de yaralandığı bildirildi. 
     Acil Durumlar Bakanlığı'ndan yapılan açıklamada, AN-26 tipindeki uçağın, başkent Moskova'nın 960 kilometre kuzeyinde, Beyaz Deniz kıyılarındaki Arkhangelsk limanı yakınlarında Lakhta havaalanına acil iniş yapmaya çalışırken düştüğü belirtildi. 
     Uçakta 8 kişilik mürettebat ile aralarında 11 yaşındaki bir kızın da olduğu 12 yolcunun bulunduğu, yolcuların çoğunun Murmansk bölgesindeki Kuzey Filosu'nda yapılan bir toplantıdan dönen deniz kuvvetleri mensupları olduğu kaydedildi. 
     Itar-Tass ajansı, Savunma Bakanlığı'ndan bir ekibin kazayı araştırmak için bölgeye gittiğini ve uçağın kara kutularının bulunduğunu bildirdi. 
     






</TEXT>
</DOC>
