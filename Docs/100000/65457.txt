<DOC>
<DOCNO> 65457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/ekonomi/aeko.html </URL>
<DATE> 2002/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir numaralı işsiz Vakko yöneticisi 
</HEADLINE>
<TEXT>

İşsizlik sigortasında ilk başvuruyu Vakko’dan çıkartılan birim yöneticisi Taylan Yaman yaptı. Çalışırken 540 milyon lira maaşı olan Yaman artık 162.5 milyon lira işsizlik parası alacak 
     NEDİM ŞENER 

     Önceki günden itibaren uygulamaya başlanan işsizlik sigortası’na Türkiye genelinde ilk başvuru dün İstanbul’da yapıldı. Yedi yıldır Vakko’da Dış Atölye Birim Yöneticisi olarak görev yapan ve 31 Ocak 2002’de iş akdi feshedilen Taylan Yaman, dün Türkiye İş Kurumu İŞKUR Bakırköy Şube Müdürlüğü’ne işsizlik sigortasından yararlanmak için başvurdu. 
     Türkiye İş Kurumu’nun 154 numaralı şubesi olan Bakırköy Şubesi Müdürü Kadriye Hoşafçı tarafından kaydı yapılan Yaman’a 1540001’ dosya numarası verildi. Yaman, işyerinden aldığı çıkış k ğıtları ve nüfus k ğıdı fotokopisiyle kaydını yaptırdı. 
     Böylece bir ay sonra asgari ücret kadar maaş alacak olan Yaman için yeni bir işyeri aranmaya başlandı. İŞKUR, Yaman’a niteliklerine göre iş bulunmaması halinde, kurs vererek branş değiştirmesi için de yardımcı olacak. 
     Vakko’da aylık 540 milyon lira maaş alan Yaman’a altı ay boyunca 162 miyon 582 bin lira işsizlik parası ödenecek. Taylan Yaman, devletten alacağı asgari ücret ile geçinmesinin mümkün olmadığını belirterek, iş aradığını söyledi. 
     
     Eski şirketi bekletti 
     İŞKUR da Yaman için asgari ücretten yeni bir iş arayacak. Genelge gereği işsiz kalanların bulunacak işyerinde verilecek asgari ücrete itiraz hakları bulunmuyor. 1968 doğumlu ve iki çocuk babası olan Yaman, bir yandan işini kaybetmenin üzüntüsünü, diğer yandan işsizlik maaşı almanın sevincini yaşarken, bu kadar kısa süre içinde başvuru yapmasını ayrıldığı şirkete borçlu olduğunu söyledi. Yaman şöyle konuştu 
     "Benim iş sözleşmem ocak ayının yarısında sona erdirilecekti. İşsizlik sigortasından yararlanmak için sözleşmemin ocak ayı sonunda sona erdirilmesini talep ettim. Talebim de kabul edildi böylece evrakını alır almaz da İŞKUR’a başvuruda bulundum" dedi. 
     
İşsizlik sigortası yardım değildir’      Çalışma ve Sosyal Güvenlik Bakanı Yaşar Okuyan, işsizlik sigortası ile ilgili eleştirileri yanıtlarken, "Bu bir sosyal yardım değildir" dedi. 
     Bağ - Kur ve işsizlik sigortası ile ilgili görüşlerini dün bir basın toplantısıyla açıklayan Okuyan, konuyla ilgili olarak milyonlarca insan işsiz, 31 Ocak geldi, hemen gidip paramızı alalım’ şeklinde bir keyfiyet olduğunu söyledi. İşsizlik sigortası uygulamasının 1999’da çıkartılan 4447 Sayılı Sosyal Güvenlik Reform Yasası çerçevesinde başlatıldığını belirten Okuyan, "İşsizlik sigortası bir sigorta dalıdır. Yani, Sosyal Yardımlaşma Vakfı’nın dağıttığı para değildir, sosyal yardım değildir" dedi. 
     



 EKONOMİ 




















</TEXT>
</DOC>
