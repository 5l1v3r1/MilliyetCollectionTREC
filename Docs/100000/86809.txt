<DOC>
<DOCNO> 86809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/son/sonspo15.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Çantasında 200 maç bileti bulunan İngiliz, Japonya'ya sokulmadı 
</HEADLINE>
<TEXT>

     Çantasında Dünya Kupası maçlarına ait 200 bilet bulunan bir İngiliz'in, Japonya'ya girmesine izin verilmedi. 
     Japonya göçmenlik bürosundan bir yetkili, İngiliz taraftarlarla birlikte Londra'dan Tokyo'nun uluslararası Narita Havaalanı'na gelen 30 yaşlarındaki bu kişinin karaborsada bilet satmak niyetinde olduğu için ülkeye girişine izin verilmediğini belirtti. 
     İngiliz vatandaşının biletleriyle birlikte uçakla Londra'ya geri gönderildiğini bildiren yetkili, pazar günü İstanbul üzerinden gelen 2 İngiliz'in de ülkeye girilmesine izin verilmediğini ve dün sınırdışı edildiğini açıkladı. 
     Japon yetkililer, Dünya Kupası sırasında çıkabilecek olaylara engel olmak için ülkeye giriş çıkışları çok sıkı denetliyor ve yabancı ülkelerin yetkilileriyle sıkı görüş alışverişinde bulunuyorlar. 
     





</TEXT>
</DOC>
