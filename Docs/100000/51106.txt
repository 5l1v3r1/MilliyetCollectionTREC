<DOC>
<DOCNO> 51106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/son/soneko18.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ali Koç "Bilişim teknolojilerine olan öncülüğümüz sürecek" 
</HEADLINE>
<TEXT>

     Koç Holding Bilgi Grubu Başkanı Ali Koç, holding olarak sanayide yaptıkları öncülüğü, ülkenin geleceği için olmazsa olmaz şartı olarak gördükleri bilişim teknolojilerinde de sürdüreceklerini söyledi. 
     Koç, holdingin bu doğrultuda yatırımlarının aynı boyutlarda olmazsa bile aynı yerlere kriz süresince de devam ettiğini kaydetti. 
     ''Bu doğrultuda, yatırımlarınızdan ne kadar karlılık alıyorsunuz diye sorarsanız bu işin doğası gerekeği, 1-2 sene, eksi, nefatif akışı ile gider'' diyen Koç, şöyle devam etti 
     ''Ama ona rağmen bazı şirketlerimizde operasyonel karlara bile geçebildik. Bu yüzden yatırımlarımıza devam ediyoruz. Yalnız bizim bilgi grubundan daha çok, Arçelik, Tofaş, Ford ve Migros'a yatırımlarımız var. 
     Koç Grubu olarak bilişim sistemine iki açıdan yatırım yapıyoruz. 
     Ana iş süreçlerimizde Cisco sistemi kullanıyoruz. Cisco sistem bizi eğitiyor. Öbür taraftan, Kobiline, Koç.net, Koç Sistem gibi değişik oluşumları da hayata geçirmeye çalışıyoruz.'' -''YENİ YILDAN UMUTLUYUZ''- Koç, kötü geçen 2001 yılının aksine 2002'ye daha umutla baktıklarını, piyasaların açalacağı, dünya piyasalarının daralmayacağı ve açalıcağı şeklinde temennilerde bulunduklarını vurgulayarak, sözlerini şöyle sürdürdü 
     ''Öncelikle piyasalara güvenin gelmesi lazım. Güven gelmeden bir şey olmaz. Piyasaların açılması lazım. Ülkemizde ciddi şekilde aksi rekabet var. Bu sorunların çözülmesi lazım. 2002 yılı için umutluyuz. 
     Türkiye'nin performansı kötü geçiyor ama yukarı doğru da bir tırmanış var. Tarihimizin bu en kötü bunalımı umarım çok uzun sürmez. 
     Öncelikle yaşananlardan dersler çıkarıp, çıkışa geçtiğimiz zaman aynı hataları tekrarlayamayacak bir sistem, yapı oluşturabiliriz. 
     Çünkü hatalar aynı, senaryo aynı, halk aynı. Cezası da git gide büyüyor. Sistemi oturtursak bir daha bu sorunları yaşamayız.'' Koç, Türkiye'nin güçlü ekonomiye kavuşması için sağlıklı KOBİ'lere ihtiyacı olduğunu, bu nedenle kobiline sisteminin yakından izlenmesi gerektiğine dikkati çekerek, sözlerini şöyle tamamladı 
     ''Türkiye'nin dünya ile rekabet edebilmesi için sağlıklı KOBİ'lere ihtiyacı var. Bilhassa Balkanlar'da Avrupa Birliği'ne AB aday ülkeler, AB'nin yapacağı yatırımlarla bizden bir adım daha önde olacaklar. Bu durumda bizim işimiz daha da zorlaşıyor. Bu nedenle ülkenin bel kemiği durumunda olan KOBİ'lerin kalkınmasında katkıda bulunacağız.'' 
     






</TEXT>
</DOC>
