<DOC>
<DOCNO> 57742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/18/yazar/tamer.html </URL>
<DATE> 2001/12/18/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Köyde BBG benzeri yarışma, TRT’ye reyting getirir 
</HEADLINE>
<TEXT>

     Show TV’de yayınlanan Biri Bizi Gözetliyor’a benzer bir yarışmanın köylerde yapılmasına ilişkin yazım öylesine ilgi gördü ki... 
     Bugün köşemi tümüyle bakınız alttaki yazılar bu konuda görüş belirten okurlarıma bırakırken, böylesi bir yarışmanın TRT’ye hem çok yakışacağını hem de bugünden öngörülemeyecek boyutta reyting getirebileceğini düşünüyorum 
     "Ben 60’lı yılların başlarında Antalya’nın Bademağacı köyünde, büyük kentten gelmiş üniversiteli gençlerin köyün okulunda kalıp okula duvar ördüklerini, köylülerle sohbet edip, beraber kitap okuyup onları aydınlatmaya çalıştıklarını hatırlıyorum. O zaman 7 - 8 yaşlarındaydın. Ne kadar gıpta etmiştim o abilere - ablalara. 
     Ayrıca köyde demircilik, fırıncılık, marangozluk kursu da açılmıştı. Çok saygın, bilgili öğretmenler vardı yetişkinler için. Hem meslek öğretir, hem köylülerle iç içe yaşarlardı. Bunlar rüya değildi ben yaşadım, gördüm. 
     Biz gerçek halkı, köylüyü, kenar mahalledekini, aydını unuttuk. Bize unutturulmaya çalışılıyor. Gece hayatı, mankenlerin - dönmelerin yaşamları, showları, birkaç sonradan görme zenginin aşkları, adı sanatçı olan bazı ne idüğü belirsizlerin günlük yaşamları her gün, her saat gözümüze sokuluyor. 
     Bizlere dürüst, çalışan, başaran insanların öyküleri anlatılmıyor hiç. Kimi örnek alacak bu insanlar 
     Biri Bizi Gözetliyor benzeri, ama köyde geçecek bir yarışmayı özel kanallar yapmaz. Keşke TRT yapabilse... Ekonomide gösterilen çabayı biraz bu manevi konularda göstersek, "Ne yapmalıyız"ı tartışsak, konuşsak... 
     Ben Gaziantep’te yaşayan, 47 yaşında üniversite mezunu bir ev kadınıyım. Çocuklarım üniversitede okuyor. Vaktim var biraz da birikimim. 
     Ne yapabiliriz İlgilenirseniz sevinirim." Emel Nakiboğlu 
     
Türk genci çok şey öğrenir ve öğretir      Öğretmenim. Mecburi hizmetimin 4 yılını Sivas’ta bir köyde geçirdim. Ben halka ve çocuklara bir İstanbul çocuğu olarak çok şey öğrettim. Ama inanın, onlardan da çok şey öğrendim. 
     Yemek yapmayı, koyun sağmayı onlar bana öğretti. Ben de onlara tek tabakta yemek yemeyi, çeşitli oyunları, dansları, Atatürkçülük’ü öğrettim. 
     Karşılıklı bilgi alışverişinde bulunduk. Eskiden Halk Evleri öğretmenleri gibi hem yaptık, hem öğrendik. 
     Böyle bir yarışma olsa Türk genci çok şey öğrenir ve öğretir. Gidemediğin yer senin değildir’ sözü doğru bir sözdür. Bu yarışmayı kamuoyuna yayalım ve yapalım. İnanın çok faydalı olur. Murat Balta - İstanbul 
     
BBG evi köyde olsa ilgiyle izlerdim      Şehirli insanlarla köyde yaşayanlar arasındaki uçurum çok fazla. BBG benzeri bir program köyde yapılırsa, en azından sadece gidenler değil, ekranda izleyenler de oradaki birlikte yaşayabilme mücadelesini görürler. 
     Ayrıca gençlerdeki dinamizm, ateşleme gücü, medya ve sponsorlar da işin içine girerse, bugünden öngöremediğimiz güzel sonuçlar çıkabilir diye düşünüyorum. 
     Ben BBG evini aslında hiç benimseyemedim, ama böyle bir yapım çok ilgimi çekerdi doğrusu. Hülya Polatcan 
     
Köy-kent projesine yardımcı olurdu      BBG programını en çok eleştirenlerden birisiyim ve izlemiyorum bile. Buna karşılık yazınızda gündeme getirdiğimiz köy yarışması, beni derinden etkiledi. 
     Herhangi bir kanal bu programı yapsa, TV izlemediğim halde program saatini iple çekerdim. Köylerdeki BBG, reyting rekorları kırar gibi geliyor bana. Ayrıca bu program yapılsa, köy - kent projesine de yardımcı olurdu. Yalçın Yılmaz 
     
Yılda 4 köyün kaderi değişir      Okurunuz Hacer Selamoğlu’nun TV’de köy yarışması önerisini iyi ki yayınladınız. Büyük ilgi ve heyecanla okudum. 
     Buzlar Çözülmeden adlı oyunda da gördüğümüz gibi, böyle bir yarışma yapılacak olsa, her 3 ayda bir farklı bir köyün kaderi iyi yönde değişebilir. 
     Umarım televizyoncular bu fikri benimserler ve kısa sürede uygulamaya koyarlar. Mustafa Uzelli-İstanbul 
     
     







Yaşama sevinci 


O da polis... 


"Tora Bora'da çevirmişler Bin Ladin'in yolunu..." 


Muhtarlar ne iş yapar 


Bayram ekonomisi 


Cumhurbaşkanı neden hayır’ dedi 


Gazeteci Cüneyt Arcayürek'i tanır mısınız 


Bizim Afganistan fotoğrafı 


Köyde BBG benzeri yarışma, TRT’ye reyting getirir 


Halkımız tavuk eti de yemez oldu 


</TEXT>
</DOC>
