<DOC>
<DOCNO> 57912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/19/son/sondun11.html </URL>
<DATE> 2001/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere, yabancı şüphelilere karşı operasyon başlattı 
</HEADLINE>
<TEXT>

     İngiliz BBC televizyonu, İngiltere'de güvenlik güçlerinin, yeni Terörle Mücadele Yasası uyarınca, terör zanlıları listesinde bulunan yabancı isimleri gözaltına almak için harekete geçtiğini bildirdi. 
     İngiltere'de 14 Aralık'ta kabul edilen yasanın yabancı uyruklu terör zanlılarının mahkemeye çıkarılmadan istendiği kadar gözaltında tutulabilmelerine olanak sağlayan hükmü uyarınca harekete geçen polisin, bugün operasyon başlattığı belirtiliyor. Polisin kaç kişiyi gözaltına aldığı bildirilmedi. 
     BBC, polisin bu amaçla MI5 tarafından yabancı istihbarat servislerinin de yardımıyla hazırladığı bir listeyi esas aldığını kaydederken, listede El Kaide ve benzeri terör örgütleriyle ilişkileri olduğu düşünülen 15 kişinin isimlerinin bulunduğuna dikkat çekti. 
     






</TEXT>
</DOC>
