<DOC>
<DOCNO> 65867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/04/son/sonspo01.html </URL>
<DATE> 2002/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu "İnsan avı gibi maç oldu" 
</HEADLINE>
<TEXT>

     Galatasaray Teknik Direktörü Mircea Lucescu maç sonrası yaptığı değerlendirmede, iki puanı kaybeden takımın kendileri olduğunu söyledi. 
     Lucescu, şöyle konuştu 
     '' Maç 1-0 bizim lehimize iken 3 net gol pozisyonunu değerlendiremedik. Futbol böyledir. Hata yaparsanız sonucu ağır olur. 
     Antalyaspor kalecisi Kingston çok iyi oynadı. Kiralık verilen futbolcular bize karşı iyi oynuyor. Kiralık verilen futbolcuların bize karşı oynamamasını sağlamak lazım. Maç futboldan çok insan avı gibiydi.'' Antalyaspor karşılaşmasının çok sert geçtiğini ifade eden Sarı kırmızılı takımın teknik direktörü Lucescu, konuşmasına şöyle devam etti 
     ''Maç çok sert geçti. 2 milli oyuncumuzu kaybettik. Kümede kalma savaşı veren takımlarla şampiyonluğa oynayan takımlar arasındaki maçlar çok sert geçiyor. Hakemler sanıyorum daha dikkatli olmalı.'' Gazetecilerin ''Galatasaray'da santrafor sorunu var mı '' şeklinde yönelttiği soruya Lucescu, şöyle yanıt verdi 
     ''Eğer 3 kişi kaleciyle karşı karşıya kalıp gol atamıyorsa çözülmesi gereken bir sorun var demektir. Bu sadece golcü sorun değil. 
     Takımın sorunu aslında.'' Maçın hakemini eleştiren Lucescu, hakem Çulçu'nun sertliklere prim verdiğini öne sürerek ''Hücumda çaldığı inanılmaz faul düdükleri vardı. Özellikle bizim attığımız golden sonra düdükleri hep aleyhimize çaldı. Verdiği gole inanmıyorsa, iptal edebilirdi. Arif sarı kart görecek hakedecek bir hareket yapmadığı halde kart gördü ve önümüzdeki haftaki maç için cezalı duruma düştü'' dedi. 
     Lucescu, herşeye rağmen maçı kazanmaları gerektiğini sözlerine ekledi. 
     






</TEXT>
</DOC>
