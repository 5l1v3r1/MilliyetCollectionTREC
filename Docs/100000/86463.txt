<DOC>
<DOCNO> 86463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/siyaset/asiy.html </URL>
<DATE> 2002/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayar için hayırlısı bize katılmasıdır 
</HEADLINE>
<TEXT>

Yenileşme olacak ama işi ehline vermek gerekiyor’ diyen DYP lideri Çiller, Mehmet Ali Bayar’a partisini feshedip kendilerine katılmasını tavsiye ediyor 
     SOHBET ODASI 
DERYA SAZAK 

Siyasete yeni aktörler giriyor, Mehmet Ali Bayar DTP’nin başına geçti, Kemal Derviş sırada... 
     Türkiye’yi bu hale getiren biraz da yeniyi deneme meselesidir. Önce Refah denendi, sonra Bahçeli’yi denediler. Yeni diye Derviş geldi, ona başbakan dediler. Çocukluğumdan beri 40, 50 yıldır var olan liderler var. Elbette bir liderin tecrübe edinmesi 5, 6 yıl alıyor. Yenileşme olacak ama işi ehline vermek gerekiyor. Önemli olan vizyon koyabilmek. Siyaset o vizyonla tecrübeyi birleştirme sanatı. 
     
Bayar sizin için bir tehdit oluşturur mu 
     Basın böyle şeyleri yazmayı seviyor ama DYP’ye rakip olmaz. En hayırlısı kendilerini feshetmeleri ve DYP’ye katılmaları olur. 
     
     Demirel isterse gelir 
Bu bir davet mi 
     Kapılarımızı açıyoruz ama bu yolla bir yere gidilmez. 50 küsur parti var, 55 olsa ne olur 
     
Demirel’e bir teklifte bulunacak mısınız Seçimde yeniden Meclis’e girmesi yönünde. 
     Partinizin genel başkanlığını yapmış, yıllarca başbakanlık sonra cumhurbaşkanlığı yapmış birisine tekrar milletvekili ol demek haddi aşmak olur. Sayın Demirel’in böyle bir düşüncesi varsa bize açar. Kendisiyle sık sık görüşüyoruz, kurtuluşu seçimde görüyor. Yaptığımız hesaplara göre bu hükümetin devamı Türkiye’ye her ay 8.5 milyar dolara mal oluyor. 
     
     Seçim sohbarda olmalı 
Derviş de ekonomik gerekçelerle mi seçim istiyor 
     Borçları ödeme zamanı geliyor. Ekonominin başındaki insan olarak konuşuyor ve diyor ki seçim olursa göreceksiniz herkes rahatlayacak. 
     
Seçim takviminiz nedir 
     Sonbahar. 
     
Bahçeli’nin başbakanlığında DYP destekli MHP’li hükümet formülüne destek verir misiniz 
     Artık bu Meclis işini bitirmiştir. Öyle bir şey yapma imkanı yok. Bu Meclis’in yapacağı en hayırlı şey seçim tarihini belirlemektir. Seçime gidilirken tabii hükümet başsız kalmayacaktır. Bugünkünden de çok iyi olacaktır. Bugünkü durumun sorumlusu olarak Ecevit’i görmüyorum. Asıl sorumlu, onun resminin arkasına saklananlardır. Sonbaharda yeni bir kriz dalgası gelebilir. Seçim şart. 
     
     Partiler şeffaflaşmalı 
Seçim harcamalarında şeffaflaşma istiyorsunuz. Neden 
     İlk defa Türkiye dışında dünyanın bir numaralı bağımsız denetim kuruluşu Price Waterhouse bir tespit yaptı. Yolsuzlukta dünya dördüncüsüyüz. Türkiye’nin vergi kaynaklarının yüzde 36’sı yolsuzluğa gidiyor. 
     
Ne yapılmalı 
     Milletvekili dokunulmazlığı sınırlandırılmalı, yolsuzluk iddiaları yargıya havale edilmeli. Partiler şeffaflaşmalı, büyük harcamalarda nereden buldun denilmeli. 
     Üç yılda 286 bin yeni kadro açıldı. Nerdeyse bir il büyüklüğünde şişkinlik gözüküyor. Özelleştirmeyi durdurdular. Ankara, Yeltsin döneminin Moskova’sı gibi. Başbakan’ın sağlığı ve siyasetteki boşluk açısından değil, kamudaki hantallık açısından da Rusya’ya benziyor. Son sosyalist devlet oldu Türkiye. İktidara gelirsek Kurtuluş Savaşı vereceğiz. Ya kazanacağız, ya kazanacağız 
Başbakan iradesi şart      AB için güçlü bir başbakan iradesinin şart olduğunun altını çizen Çiller, çok iddialı "Ben 2003’te AB müzakarelerini başlatabilirim " 
Ekonomi düzelmeden AB müzakerelerine başlanamaz mı 
     Seçim bir an önce olursa taahhüt ediyorum, 2003’ün ikinci yarısında İrlanda’nın dönem başkanlığında ben bu müzakereyi başlatırım. Bunun için güçlü bir başbakan iradesi gerekli... 
     
O irade bugün yok mu Sayın Başbakan taburcu oldular. Bahçeli dışında itiraz gözükmüyor... Sezer de devreye girdi. 
     Başbakan iradesi gerekiyor, başbakan yardımcısı da yok ortada çünkü istismar var AB bugün Türkiye’nin ulusal hedefi. AB meselesi yüzde 10 barajı aşmak için iç politikada basamak haline geldi. Fakat marjinalleşen bir parti AB konusunu kendine mal etmek için bir duruş benimserse ulusal bir hedefi de marjinalleştirmiş olur. 
     
     İktidarsın, yaptırma 
Bunu Kürtçe dil eğitimi açısından mı söylüyorsunuz 
     Mesela AB yolu Diyarbakır’dan geçer denildi. Millete başörtü konusunu AB’ye girersek hallederiz diye mesajlar verildi. AB için bu tür istismarlara gerek yok. Türkiye’nin ekonomik meselelerini, işsizliği çözmesi daha acil. Hukukta bir terim var azmettirmek diye. Ecevit’in resminin arkasına saklanmışlar. İktidarın diğer partileri resmin arkasına tutunmuşlar seçime gitmemek için o resmi milletin elinde dolaştırıyorlar. İktidar isterse 250 milletvekiliyle istediğini çıkarır yani ne liderler zirvesine gerek var ne bir şeye azmettirmek gerekir. MHP diyor ki ben bunları yapmam, çekileyim. Bu yanlışı azmettirmedir. Yanlışsa iradeni koy, yaptırma. 
     
Baraj kaldırılmamalıİdamda MHP’yi Apo meselesi zorluyor. 
     Yanlış yaptılar. Apo’yla ilgili karar Meclis’e ertesi gün gelebilmiş olsaydı Türkiye’nin önündeki bu engeller biter ve Türkiye demokratikleşmede çok güçlü adımlar atardı. Bugün belki yapılabilir ama yarın yapamayız. 
     
Bu yıl geçerse Apo gündemden çıkar mı 
     Müzakere sürecinde bunu yapamazsınız. 
     
İdam meselesinde ısrarcı olacak mısınız 
     Bugün bunun parçası olmayız. 
     
Apo mu, AB mi 
     AB hiç şüphesiz... Ama Kıbrıs duruyor, ekonomi duruyor, nasıl olacak 
     
Önce koalisyon uzlaşsın istiyorsunuz 
     Uzlaşsın, gelsinler. MHP, bunu yaparsan ihanettir diyor. Sonra da Meclis isterse bizim dışımızda çözer mesajı veriyor. Böyle bir tavır olmaz. Bence Cumhurbaşkanı belli seçim yasalarını ve siyasi partiler yasalarını ele almalı. 
     
Sezer, 104. maddeyi işletilmeli diyorsunuz. Ancak zirvenin gündemi AB, siz biraz iç politikadaki gelişmeleri de gündeme getireceğe benziyorsunuz... 
     Zaten iç politikada bir boşluk olmasa bu dış politika meselesi oraya gelmezdi, yani Sezer o boşluğu doldurmaya çalışıyor... Gündemde kurumsal istikrarın sağlanması var, Kıbrıs var. 
     
Boşluk diyorsunuz, Ecevit taburcu oldu. 
     Bir defa daha olmuştu biliyorsunuz. 
     
Çözüm öneriniz nedir 
     Sonbaharda seçime gidilmeli... Biz azınlık hükümetine talibiz. İstikrarı kurumlaştırmak için bir siyasi irade lazım. Bunun anahtarı iki turlu seçim. Milletvekili tercih sistemini getirelim. Demokrasiyle Meclis’in barışması gerekiyor. Türkiye seçimden korkuyor. Yüzde 20’nin parçalanmış yüzde 80 üzerinde otorite kurmasından korkuluyor. Fransa’da gördük, bunun için illa darbeye gerek yok. Sol partiler diyorlar ki 3 parti olursa biz eleniriz. Biz yüzde 10 barajının kaldırılmasına karşıyız. 
     
Cumhurbaşkanı artık yetkisini kullanmalıSayın Sezer, liderleri AB zirvesine çağırdı, 7 Haziran toplantısında Çankaya’ya hangi öneriyle çıkacaksınız 
     Anayasa’nın 104’üncü maddesine göre yetkisini kullanmasını önereceğim. Siyasi partiler ve seçim yasalarının çıkması konusunda öncülük yapmalı. Bunun için de Bakanlar Kurulu’na başkanlık etmeli. Liderler zirvesi manevi bir baskıdır ama Türkiye’nin sorunu sadece AB değil. Zaten Türkiye sorunlarını halledemediği için AB’ye giremiyor. İdam ve Kürtçe meselelerinin yanısıra ekonomik zorluklar var. Kıbrıs meselesi var. 
     
Türk göçü olasılığı Avrupa’yı ürkütüyorHastane zirvesinde liderlere AB müzakerelerine başlamak için olmazsa olmaz’ koşul için 3 madde sayıldı. 
     Bunlar yetmez. Ben söylemiştim deyip faturayı başkasına aktarmak istiyorlar. Maastrich kararlarına göre iktisaden hiçbir üye, kamu borçlarının milli gelirinin yüzde 60’ının üzerine geçtiği bir ortamda AB’ye giremez. Türkiye ekonomisi yüzde 11.5 küçüldü. Tony Blair’in uyarısıyla yakalanan botta Türkler de vardı. Kaçıyorlar. Polisimize Türk vatandaşlarını yakalatıyorlar. Avrupa, bu Türkiye’nin kültür şokuyla orayı basmasından korkuyor. 
     



 SİYASET 












</TEXT>
</DOC>
