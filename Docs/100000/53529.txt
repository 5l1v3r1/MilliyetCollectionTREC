<DOC>
<DOCNO> 53529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/22/yasam/yas02.html </URL>
<DATE> 2001/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşk böyle yelken açar 
</HEADLINE>
<TEXT>

Eros'un okları, foto muhabirimiz Oktay Ankın ile İngiliz Janice'i Midilli Adası'nda vurdu. Ege Yat Rallisi sırasında tanışan çift, 'Evet' demek üzere 
     NURDAN AKINER 

     İnançlarımızın sağlamasını yapan hayat, insanların kaderinin işleri olduğuna inanan gazetemizin foto muhabirlerinden Oktay Ankın'a öyle bir sürpriz yaptı ki, bu onun yaşamının rotasını da değiştirdi. 
     Ülkelerinden çok uzakta Eros'un oklarıyla aşka vurulan iki genci şimdi evliliğe götüren büyük aşkın öyküsü, Oktay'ın, Fotoğraf Servisi Şefimiz Yalçın Çınar tarafından geçen yıl Ege Yat Rallisi'ni izlemekle görevlendirilmesiyle başladı. Oktay bir süre sonra hayatın, inancının sağlamasını yaptığını görecekti. 
     
Evliliğe götüren konuşma      Çiftin kader çizgileri, Ege'nin cennet adalarını kapsayan ve 15 gün süren yat rallisinin son durağı Midilli Adası'nda kesişti. 
     Liverpool'lu Janice Elizabeth Hannan'ın, kız arkadaşıyla tatil için geldiği Midilli'deki son günüydü. Oktay, işte o anı şöyle anlatıyor 
     "Akşam işim bittikten sonra canım sıkılmıştı. Bir 'pub'a gitmek istedim. İçeri girer girmez Janice'i gördüm ve hemen ona merhaba deyip konuşmaya başladım.." O akşam sadece 1.5 saat konuşma fırsatı bulan çiftin oracıkta doğan aşkları, iki yıl sonra evliliğe gidecekti. 
     
İlk 'sınav'ı nasıl aştılar      Kendi ülkelerine döndükten sonra birbirlerini unutamayan çift, bu kez telefonla iletişim kurmaya başladı. Ve hayatın gerçekleri burada da telefon parası rolüyle devreye girdi. Ama aşk bu kısa süre buldukları çözümü, İngiltere'de hükümetle halk arasında iletişim kuran resmi bir kurumda sekreter olarak çalışan Janice, şu sözlerle anlatıyor 
     "Hemen bir bilgisayar satın aldım. Mail ve ICQ bilgisayar aracılığı ile sohbet imk nı tanıyan bir ağ ile haberleşmeye başladık. Artık iki haftada bir telefonlaşıyorduk. Ama Oktay'ın en beğendiğim davranışı her gün gönderdiği 'Günaydın' mesajları ve sevgisini ifade eden muhteşem cep telefonu mesajlarıydı. Gönderdiği mesajların hepsini yazdım ve iki defter doldurdu." 
     Oktay'ın fotoğraf makinesinin flaşı şimdi mutluluktan kendi gözlerinde parlıyor. 'Aşk cesaret ister' diyen Oktay ve Janice, ilk kez mayıs ayında İstanbul'da bir araya gelme fırsatı buldu. Şimdi her ikisi de pazartesi günü nik h defterine atacakları imzanın telaş ve heyecanı içinde. 
     



 YAŞAM 























</TEXT>
</DOC>
