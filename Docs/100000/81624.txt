<DOC>
<DOCNO> 81624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/son/sondun04.html </URL>
<DATE> 2002/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Şampiyonlar Ligi maçı öncesinde, stadyum yakınında iki patlama 
</HEADLINE>
<TEXT>

     Şampiyonlar ligi yarı final karşılaşmasında bu akşam biraraya gelen Real Madrid ile Barcelona maçı öncesinde Madrid'de meydana gelen patlamalardan, Bask bölgesinin bağımsızlığı için mücadele veren ETA örgütü sorumlu tutuldu. 
     Real Madrid'in Bernabeu Stadyumu'na 50 metre mesafede, patlayıcı yüklü bir aracın infilak etmesi sonucu meydana gelen ilk patlamada 17 kişinin yaralandığı, kentin diğer kesimindeki Embajaderes sokağında meydana gelen ikinci patlamadan ise kimsenin yara almadan kurtulduğu bildirildi. 
     Stadyum yakınlarındaki patlama öncesinde, ihbar alan polisin stadyumu kordon altına aldığı ve büyük bir facianın önüne geçtiği belirtildi. 
     İhbarın, ETA örgütü tarafından telefonla, Bask bölgesinin bağımsızlığını destekleyen Gara gazetesine yapıldığı ifade edildi. 
     Bernabeu yakınlarındaki patlamada 20 kilogram, Embajadores sokağındaki patlamada ise az miktarda patlayıcı kullanıldığı kaydedildi. 
     





</TEXT>
</DOC>
