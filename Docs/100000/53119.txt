<DOC>
<DOCNO> 53119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/20/dunya/dun04.html </URL>
<DATE> 2001/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Molla rüya gördü, Kandahar’ı vermedi 
</HEADLINE>
<TEXT>

Taliban’ın lideri Molla Ömer, gördüğü bir rüya üzerine Kandahar’ı teslim etmekten caymış. Molla, rüyayı açıklamıyor 
     DIŞ HABERLER SERVİSİ 

     Taliban’ın kalesi olarak nitelenen Afganistan’ın güneyindeki Kandahar kentinin, Taliban lideri Molla Muhammed Ömer’in gördüğü bir rüya üzerine Kuzey İttifakı güçlerine teslim edilmediği ileri sürüldü. 
     Kuzeydeki Kunduz kentiyle birlikte Taliban’ın son direniş noktalarından olan Kandahar’daki Taliban güçlerine Molla Ömer’in önce "çekilin talimatı verdiği" ancak gördüğü "gelecekten haber veren" bir rüya üzerine bu kararından vazgeçerek kenti teslim etmekten vazgeçtiği iddia edildi. 
     Afgan muhalefetinin önde gelen komutanlarından, eski Kral Zahir Şah’a yakınlığıyla bilinen Hamid Karzai’in kardeşi Ahmed Karzai’nin, İngiliz Reuters ajansına yaptığı açıklamaya göre, Kandahar’ın kan dökülmeden Kuzey İttifakı’na teslim edilmesi için Taliban yetkilileriyle görüşen müzakere heyeti, kentin eski komutanlardan Hacı Başar’a verilmesi konusunda anlaşma sağladı. Ancak bu anlaşma son anda Molla Ömer’in ’Yaşadığım sürece sorumlu olacağım bir rüya gördüm’’ demesi üzerine bozuldu. 
     Karzai, Molla Ömer’in gördüğü rüya konusunda ayrıntı vermedi. 
     Bu arada, Taliban, kuzeyde sıkıştığı son üssü Kunduz kentinden BM’nin emniyetli yol açışıyla çekilmek istediğini bildirdi. Taliban komutanları, BM’ye çağrıda bulunarak, çekilmelerinin emniyetinin sağlanmasını talep etti. 
     



 DÜNYA 













</TEXT>
</DOC>
