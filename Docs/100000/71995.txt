<DOC>
<DOCNO> 71995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/11/son/sonspo11.html </URL>
<DATE> 2002/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de neşeli günler... 
</HEADLINE>
<TEXT>

     Antalyaspor'u deplasmanda 1-0 yenerek, ligde 2. sıraya yükselen Fenerbahçe, Malatyaspor ile yapacağı maçın hazırlıklarına ara vermeden başladı. 
     Teknik direktör Werner Lorant yönetiminde, Samandıra Tesisleri'nde 1 saat 15 dakika süren idmanda sarı-lacivertli futbolcuların oldukça 
     neşeli oldukları gözlendi. 
     İdmanda, dünkü maçta 90 dakika forma giyen oyuncular ve ikinci 45 dakika oynayan Yusuf, koşunun ardından tesislere giderken, diğerleri ise 3 grup halinde ayak tenisi ve koşu ile çalışmayı tamamladılar. 
     Dünkü maçta ilk 45 dakika oynayan Simao ile sonradan oyuna dahil olan Hakan ve Lazetiç ise idmanın tamamında yer aldı. 
     Çalışmaya, Ümit Milli Takım kampına katılan Serhat ile hafif sakatlığı bulunan Fatih katılmadı. Fatih, tesislerde tedavi oldu. 
     Bu arada, sakatlığı nedeniyle Antalyaspor maçında takımındaki yerini alamayan Revivo ise takımla birlikte çalıştı. 
     Fenerbahçe, Malatyaspor maçının hazırlıklarını yarın yapacağı çift idmanla sürdürecek. 
     






</TEXT>
</DOC>
