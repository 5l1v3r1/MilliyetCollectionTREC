<DOC>
<DOCNO> 63812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/son/sonspo17.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalyaspor 2 - Kocaelispor 0 maç bitti 
</HEADLINE>
<TEXT>

     Antalyaspor, Kocaelispor karşısında ilk yarıda attığı 2 golle üç puan aldı. 
     Birinci Süper Lig'de kalma mücadelesi veren Antalyaspor, Kocaelispor ile yaptığı karşılaşmanın ilk yarısını 2-0 önde tamamladı. 
     16. dakikada Saffet'in ceza alanına ortaladığı topu iyi izleyen 
     Mustafa Gürsel, topa sert vurdu. Top, az farkla yandan auta çıktı. 
     24. dakikada kazanılan serbest vuruşu kullanan Guinchev'in 
     Kocaelispor ceza alanına gönderdiği topu iyi izleyen Hüseyin, kalecinin yanından plase bir vuruşla takımını 1-0 öne geçiren golü attı. 
     45. dakikada Kamil'in Kocaelispor ceza alanına gönderdiği topla 
     buluşan Mustafa Gürsel, savunmanın bir an duraklamasından da yararlanarak, topu kaleci Metin'in solundan filelere gönderdi. Karşılaşmanın ilk yarısında başka gol olmadı ve Antalyaspor ilk yarıyı 2-0 üstün kapadı. 
     İkinci yarı... 
     Genellikle orta saha mücadelesi şeklinde geçen ikinci yarıda birbirlerine üstünlük sağlayamayan taraflar, gol de kaydedemeyince, Antalyaspor karşılaşmadan 2-0 galip ayrıldı. 
     Kocaelispor, ikinci yarıya Hasan'ın yerine Yordanov'u xx , Lazarow'un yerine ise Nuri'yi xx alarak başladı. 
     54. dakikada Antalyasporlu Hüseyin sarı kart gördü. 
     56. dakikada Antalyasporlu Saffet, Kocaelispor ceza alanının sağ 
     köşesinden çok sert bir şut attı. Top, az farkla yandan auta çıktı. 
     62. dakikada Kocaelispor'da Timko oyundan alındı, yerine Engin x 
     girdi. 
     64. dakikada Kocaelisporlu Nuri'nin pasını iyi takip eden Faruk'un 
     kafa ile vurduğu topa Antalyaspor kalecisi Kingstom uçarak sahip oldu. 
     65. dakikada Antalyaspor'da Saffet sarı kart gördü. 
     68. dakikada Gürçay oyundan çıktı, yerine Mustafa Yalçınkaya xx 
     dahil oldu. 
     69. dakikada Antalyasporlu Mustafa Gürsel'in ceza alanı dışından 
     sert vuruşunda Kocaelispor kalecisi Metin, topu tokatlayarak tehlikeyi önledi. 
     79. dakikada Antalyaspor'da Saffet oyundan çıktı, yerine Mehmet 
     xx girdi. 
     84. dakikada Antalyasporlu Burhan sarı kart gördü. 
     87. dakikada Antalyaspor'da Atilla oyundan çıktı, yerine Şenol x 
     girdi. 
     






</TEXT>
</DOC>
