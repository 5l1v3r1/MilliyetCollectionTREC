<DOC>
<DOCNO> 84987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/spor/spo01.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
"Lucescu'ya teslimiz" 
</HEADLINE>
<TEXT>

Beşiktaş 2. Başkanı Hüsnü Güreli, bu yıl mutlaka şampiyon olmaları gerektiğini, aksi taktirde koltuklarını bırakmak zorunda kalacaklarını söyledi, "Hocamıza güveniyoruz" diye konuştu 
     ORHAN YILDIRIM 

     Kariyeri müthiş’ 
     100. kuruluş yılında şampiyonluğu hedefleyen Beşiktaş’ta 2. Başkan Hüsnü Güreli, yeni sezon öncesi "Ya başarı, ya da elveda" mesajını gönderdi. Güçlü bir kadro kurmak için transferde ince eleyip, sık dokuduklarını belirten Güreli, "Hayatımızı Lucescu’ya teslim ettik. O, kapı önüne konulan bir teknik direktör değil. Kariyeri müthiş, şampiyon bir hoca. Kendisine güveniyoruz" açıklamasını yaptı. 
     
     Çatlak yok’ 
     GELECEK yıl şampiyon olmaktan başka çareleri bulunmadığını söyleyen Hüsnü Güreli, "Eğer bu başarıyı yakalayamazsak, 3. yılın sonunda bu koltukları işgal etmememiz lazım. Yine ligi 3 veya 4. bitirirsek, o zaman bizde bir eksiklik olduğu ortaya çıkar" dedi. Yönetim içinde çatlak bulunmadığını da sözlerine ekleyen Güreli, "Hepimiz kardeş gibiyiz. Birbirimizi çok seviyoruz" ifadelerini kullandı. 
     
     Nouma’yı almam’ 
     TRANSFER çalışmalarına değinen Beşiktaş’ın 2. Başkanı şöyle konuştu "Bütçemizi ikiye katladık. Fenerbahçe ve Galatasaray ile aynı seviyede transfer yapacağız. Hocamızın raporuna göre yıldızları toplayacağız. Mondragon’u tabii ki istiyoruz. Nihat’a da kapımız açık." Hüsnü Güreli, Nouma için ise "Ben teknik direktör olsam onu kesinlikle almam" yorumunu yaptı. 
     
Kolej’in hızı kesildi      23 Nisan Ulusal Egemenlik ve Çocuk Bayramı’nda ünlüler karmasını 11-1 mağlup eden Beşiktaş Koleji, 19 Mayıs Gençlik ve Spor Bayramı’nda rakibi karşısında beraberliği zor kurtardı. İnönü Stadı’nda oynanan karşılaşmada ünlülerin gollerini Yılmaz Erdoğan 4 , Demir Demirkan, Toprak Sergen ve Mithat Bereket, Beşiktaş Koleji’nin gollerini ise Oğulcan 3 , Mert 2 , Ege ve Salih attı. 
     
Serdar imzalıyor      BEŞİKTAŞ’IN eski futbolcusu Serdar Topraktepe bugün yuvaya geri dönecek. Uzun yıllar Kocaelispor formasını giyen tecrübeli oyuncu saat 11.30’da Siyah - Beyazlı kulüp ile yeniden sözleşme imzalayacak. Bu arada Sergen de bugün düz koşulara başlayacak. Beşiktaş ile anlaştığı günden bu yana düzenli olarak tedavi gören yıldız futbolcu, kısa sürede iyileşerek doktorları şaşırtacağını söyledi. 
     
Operasyon başlıyor      YÖNETİCİ Yıldırım Demirören kaleci Mondragon ile Pascal Nouma’nın transferleri için yarın Fransa’ya gidecek. Bu konuda bugün yönetime bilgi verecek olan Demirören’in hafta içinde Nouma ile birlikte İstanbul’a dönmesi bekleniyor. Siyah - Beyazlı yöneticiler ayrıca prensip anlaşmasına vardıkları Kocaelisporlu Kaan Dobra, Trabzonsporlu Zafer ve Denizlisporlu Ali Tandoğan’a da önümüzdeki hafta imza attıracaklar. 
     
Yatlar barışa açıldı      Beşiktaş Kulübü ile Ataköy Marina Yatch Kulüp tarafından 19 Mayıs Gençlik ve Spor Bayramı çerçevesinde ortaklaşa düzenlenen yat yarışları dün yapıldı. Olaylı kongre sonrası ilk kez yöneticiler ve muhalefetin önde gelen isimleri bir araya geldiler, barış rüzgarları estirdiler. Yarışlarda dereceye giren sporcuların ödülleri törenle verildi. 
     



 SPOR 

























</TEXT>
</DOC>
