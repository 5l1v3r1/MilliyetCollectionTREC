<DOC>
<DOCNO> 75999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/son/soneko17.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
OPEC "İsrail'e petrol ambargosu uygulanamaz" 
</HEADLINE>
<TEXT>

     Petrol İhraç Eden Ülkeler Teşkilatı OPEC , İsrail'in işgal ettiği Filistin bölgelerinden geri çekilmesi için Irak ve İran tarafından yapılan ''ABD ve İsrail'e petrol ambargosu uygulansın'' çağrısını ''kabul edilemez'' olarak niteledi. 
     OPEC'in Viyana'daki genel merkezinden yapılan bir açıklamada, ''İsrail-Filistin sorununda petrolün silah olarak kullanılmasının düşünülemeyeceği'' bildirildi. 
     Irak'ta iktidardaki Baas Partisi tüm Arap ülkelerine dün yaptığı bir çağrıda, Petrol gücünü ABD ve İsrail'e karşı kullanmalarını istemiş ve İsrail'in işgal ettiği Filistin topraklarından geri çekilmesini sağlamak üzere ABD ve İsrail'e petrol ambargosu uygulanması önerisinde bulunmuştu. 
     Aynı şekilde İran Dışişleri Bakanı Kemlal Karasi de ABD'nin İsrail'e siyasi baskı yapabilmesi için petrolün güçlü bir silah olarak kullanılması önerisinde bulunmuş ve tüm İslam ülkelerinin petrol ambargosuna uymaları çağrısında bulunmuştu. 
     Petrol İhraç Eden Ülkeler Teşkilatı OPEC ilk kez 1973 yılında yine İsrail- Filistin sorunu nedeniyle batılı ülkelere karşı petrol ambargosu uygulamıştı. 
     Burada, İsrail-Filistin çatışması nedeniyle ham petrol satış fiyatının da son altı aydan buyana ilk kez rekor düzeye ulaştı. ABD piyasasında ham petrolün varil başına 159 litre , dünden itibaren 27 dolara yükseldiği, New York borsasında fuel-oil ve benzin fiyatlarının da artmaya başladığı bildiriliyor. 
     OPEC petrol bakanları geçtiğimiz Şubay ayı başında yaptıkları toplantıda ham petrol fiyatının varil başına 22 dolara yükselmesini tatmin edici buldukları için günlük üretimi kısmama kararı almışlardı. 
     






</TEXT>
</DOC>
