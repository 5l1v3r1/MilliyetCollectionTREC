<DOC>
<DOCNO> 53107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/19/son/sontur16.html </URL>
<DATE> 2001/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle hırsız görülmedi...Muhabbet kuşlarını bile çaldı... 
</HEADLINE>
<TEXT>

     Gaziantep'te, değişik tarihlerde 19 ayrı ev ve işyerine girerek, eline geçeni çalan bir kişi yakalandı. 
     Ev ve işyeri sahiplerine aylardan beri korkulu anlar yaşatan Fahrettin Yılmaz'ın 25 çaldığı eşyalar arasında, muhabbet kuşundan, gitara, ziynet eşyasından elektronik eşyaya kadar her şey var. 
     Emniyet Müdürlüğü'nden yapılan açıklamaya göre, aylardır polisin izini sürdüğü Fahrettin Yılmaz, bir ihbar üzerine ele geçirildi. 
     Kolejtepe Mahallesi'ndeki bir evden 15 Kasım'da çalınan eşyaların, Süleymanşah Mahallesi'nde bir kebap salonunda bulunduğu ihbarını alan polis, kaçmaya çalışan Yılmaz'ı, çalıntı olduğu anlaşılan bir müzik seti ile yakaladı. 
     Yılmaz'ın evinde yapılan aramada da çalıntı olduğu belirlenen 18 bin dolar, bin 500 mark, çok miktarda altın, müzik seti, radyo, teyp, değişik tipte masa ve duvar saati, televizyon, gitar ve muhabbet kuşları bulundu. 
     Bu arada, Fahrettin Yılmaz ile birlikte Ferya B.'nin de gözaltına alındığı bilidirildi. 
     






</TEXT>
</DOC>
