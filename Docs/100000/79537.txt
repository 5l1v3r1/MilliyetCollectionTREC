<DOC>
<DOCNO> 79537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/guncel/gun07.html </URL>
<DATE> 2002/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
LABORANT SKANDALI 
</HEADLINE>
<TEXT>

     HAKKI ÖZBAYIR Manisa DHA 

     Manisa Celal Bayar Üniversitesi CBÜ Tıp Fakültesi Hastanesi’nde, kan şekerini ölçtürmeye gelen biri hamile iki kadına, glikoz yerine yanıcı bir madde içirildi. 
     Kan şekerlerini ölçtürmek için hastaneye giden 7.5 aylık hamile Aysel Kınay 27 ve 72 yaşındaki Nimet Ardıç, Laborant Ramazan Akgün’ün glikoz diye verdiği maddeleri içer içmez kıvranmaya başladı. Hemen acil servise kaldırılan iki kadının boğaz ve yemek borularının tahriş olduğu belirlendi. Ardıç ın yemek borusu kesilirken, Kınay’ın bebeğinin şans eseri olaydan etkilenmediği belirtildi. 
     
     Eşleri suç duyurusunda bulundu 
     Kınay’ın eşi uzman çavuş Hidayet Kınay ve Nimet Ardıç’ın eşi Mustafa Ardıç, CBÜ Tıp Fakültesi Hastanesi Başhekimliği hakkında savcılığa suç duyurusunda bulundu. CBÜ Rektörü Prof. Dr. Tuna Taner de, "Hastane yönetimine inceleme yaptırdım. Soruşturma başlatıldı. Hatası olan cezalandırılacak" dedi. 
     



 GÜNCEL 





















</TEXT>
</DOC>
