<DOC>
<DOCNO> 81393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/01/spor/ycil.html </URL>
<DATE> 2002/05/01/ </DATE>
<TIME>  </TIME>
<AUTHOR> HÜSNÜ ÇİL  </AUTHOR>
<HEADLINE>
Tanrı’nın adaleti 
</HEADLINE>
<TEXT>

     1979 yılından beri yazı yazdığım Yeni Asır ile Sabah Grubu’ndan üzülerek ayrıldım. Ayrılmamın sebebi yazdığım günlük bir yazının kullanılmamasıdır. Yazıya muhattap olan kişi beni aradı ve "Bu yazıda hiçbir hakaret yok. Yönetime isterseniz ben kendi köşemde kullanayım" demesine rağmen bu yazı yine de kullanılmadı. 
     23 yıl sonra ben de istifa ettim. Kişiliği olan kendine güvenen her insan gibi. Hayatta kimseye kin tutmadım, Sabah’ta da kimseye kırgın değilim. Ama bana yanlış yapanlar Tanrı’nın Adaleti ile hiç ayakta kalamamışlardır. Yaşadığım yüzlerce olaydan kulağıma küpe olan tek şey var 
     "İnsan oğlu hilebazdır, kimse bilmez fendini, 
     Her kime iyilik yaparsan, sakın ondan kendini.." 
     Ben bütün olaylardan ders alamadım, çünkü insanları seviyorum. 
     Gelelim Fenerbahçe’nin transferlerine. Fenerbahçe Kulübü şimdiye kadar bazı oyuncular ile anlaştığını iddia etti. Bu oyuncuları inceleyelim 
     Ortega 3. Dünya Kupası’nı oynuyor. Milli Takımın gediklisi. Oyun tarzı Maradona’yı hatırlatıyor. Bunun sonucu olarak da çok sıkı markaj altında oynuyor. Dolayısıyla da sürekli olarak yerde. Sıkı markajda sinirli tepki verdiği için çok kart görüyor. Jumbia adlı Güney Amerika müziğini çok seviyor. Her yere radyosuyla birlikte gidiyor. Dans etmeyi de çok sevdiği için gece kulüplerinde biraz fazla takılıyor. 80 kez milli, 17 golü var, 4 Mart 1974 doğumlu. Arjantin’in River Plate takımında oynuyor. 
     Fenerbahçe’nin düşündüğü Washington seyyar Brezilya Milli Takımı’nın kadrosunda yok. Edilson, Elber, Luzao, Paralha, Romario, Ronaldo ve Ronaldinho kadrodalar. Ama 37 gol atan Jardel ile Washington da bu genişletilmiş kadroda yok. 
     İsmail Güldüren Bu oyuncu esasında bir stoper. Sol kanat için oynamasını gerektirecek hünerleri yok. Ancak oynanacak oyuna göre tamamlayıcı özellikleri olan bir oyuncudur. Alınırken dikkat etmek gerekir. 
     Cem Karaca Yine sol dış oyuncusu. Ofansif gücü iyi, defansif yönü ise eksik. Almanya alt yapılı. Özellikle hücuma çabuk çıkan takımlarda parlayan bir oyuncu. Karakteri son derece düzgün. 
     Fenerbahçe’ye baktığımızda gazetelerde Abdullah’ın satılacağı söyleniyor. Bence Fenerbahçe hayatının hatasını yapar. Abdullah 3 - 5 - 2’de sol dışta oynadığı zaman ikiye birlerde zayıf kalabilir. Ama Fenerbahçe’nin oynayacağı sistem 4 - 4 - 2 ise Abdullah sol dışta önde ve özellikle sol dışta içerde mükemmel bir oyuncudur. Satılması kadar büyük bir hata asla olamaz. Abdullah aynı zamanda libero da oynayabilir. Ama Fenerbahçe transferleri yaparken hangi oyun sistemine göre yaptığını görmek lazım. Mesela Ümit Özat sarkık libero oynuyor. Buna göre sistem 3 - 5 - 2’dir. Ama Ümit’siz bir takım 4 - 4- 2’yi , yani Dünya’nın oynadığı sistemi Fenerbahçe’ye getirir. 
     Fenerbahçe’da forvet konusunda da ben olsam Mallorca’da oynayan zamanında Selim Soydan’ın da istediği 10 Mart 1981 doğumlu, Kamerunlu Eto’o’nun alınması, büyük iş olur. Yine Kamerunlu Parma’da oynayan M’boma 15 Aralık 1970 doğumlu müthiş golcü. Milli takımında 42 maçta 23 gol attı. 
     Benim Fenerbahçe ile ilgili transfer düşüncelerim şu anda bunlar. Böyle bunalımlı bir dönemimde bana kucak uçan Sayın Mehmet Yılmaz ve Sabah’ta yıllarca birlikte çalıştığım genç neslin örnek spor müdürü Necil Ülgen’e her zaman minnetarım. Bundan sonra Milliyet, Fanatik ve Posta’da sizlerle birlikte olacağım. 
     



 SPOR 
































</TEXT>
</DOC>
