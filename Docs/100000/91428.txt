<DOC>
<DOCNO> 91428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/son/soneko08.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
AB genişlemede gecikme olmayacağının sinyalini verdi 
</HEADLINE>
<TEXT>

     AB Konseyi, 2 gün süren Sevilla zirvesinin sonunda açıkladığı sonuç bildirisinde, AB genişleme sürecinin planlandığı üzere uygulanacağının altı çizildi. 
     Bildiride, birliğin genişlemesine yönelik planlanan takvime sadık kalınacağı kaydedilirken, aday 10 ülkenin 2004 yılında birliğe tam olarak katılması hedefinden sapma olmadığı vurgulandı. 
     AB Konseyi'nin Brüksel'de sonbaharda yapacağı toplantıda, 2002 yılı sonunda hangi ülkelerle katılım müzakerelerinin sonçlandırılacağına karar verildiğinin belirtildiği bildiride, Malta, Macaristan, Polonya, Slovakya, Litvanya, Letonya, Estonya, Çek Cumhuriyeti, Kıbrıs Rum kesimi ve Slovenya'yla görüşmelerin 2002 yılı sonunda tamamlanmasının hedeflendiği belirtiliyor. 
     Bildiride, bu ülkelerin 2003 yılının ilk baharında katılım anlaşmalarının imzalanması ve bu ülkelerin 2004 yılında parlamento seçimlerine tam üye olarak katılmaları hedefinin hala sabit olduğu da ifade edildi. 
     Bulgaristan ve Romanya'ya ilişkin olarak da bildiride, bu iki ülkenin son birkaç ay içerisinde gözle görülür gelişmeler kaydettikleri belirtildi ve Komisyon'un onların katılım hazırlıklarına tam destek verdiği belirtildi. Bu ülkelere Kopenhag zirvesinde bir yol haritası sunulacağı belirtildi. 
     
     AGSP 
     Avrupa Güvenlik ve Savunma Politikası AGSP konusunda ise Laaken bildirisinden çok farlı ifadeler yer almayan bildiride, Yunanistan ile AB arasındaki anlaşmazlıkların çözülmesi için Kophenhag zirvesine kadar görüşmelerin devam edeceği anlaşılıyor. 
     Diplomatik kaynaklar, Türkiye'nin AGSP konusundaki tavrının son derece net olduğunu, Ankara Metni'nde bir değişikliğin söz konusu olamayacağını, bunun AB'nin bir iç meselesi olduğunu ve kendi aralarındaki görüşmelerle bu soruna çözebileceklerini kaydettiler. 
     AB yetkilileri ise AB'nin sorunu Türkiye ile Yunanistan arasında bir sorun olarak ele almadıklarını, soruna 15 üyesi bulunan AB ile 19 üyeli NATO arasında çözüm bulunması gerektiğini işaret ettiler. 
     Yetkililer, bu nedenle bu kadar çok adayı tatmin edecek bir ortak çözüm formülüne ulaşmanın güç olduğunu, ancak bu konudaki çalışmaların devam edeceğini belirttiler. 
     
     TERÖRİZMLE MÜCADELE 
     AB, bildiride terörizm ve terörizmle mücadele konusuna oldukça geniş yer ayırdı. 
     Bildiride, özellike 11 Eylül'den sonra AB'nin terörizmle mücacadelede ortak koordinasyon halinde ve disiplinler arası bir yaklaşımı geliştirmek için hareket etmesi gerektiğinin altı çizildi. 
     AB'nin ABD ve diğer ortaklarıyla terörizmle mücadele konusunda sonuna kadar işbirliğini sürüdüreceği belirtilen bildiride, AB'nin terörizmle mücadele konusunda ve AB'nin dış ilişkileri boyutunda bazı somut önlemlerin alınmasına karar verildiği kaydedildi. 
     Bu önlemler arasında, çatışmaların engellenmesi için AB entrümanlarının güçlendirilmesi, 3. ülkelerle terörizmle mücadele ve silahsızlanma konusunda siyasi diyaloğun geliştirilmesi, AB'nin bundan sonra 3. ülkelerde yapacağı anlaşmalara terörizm karşıtı ifadelerin eklenmesi, 3. ülkelerle olan ilişkileri bu ülkelerin terörizme karşı aldıkları tavır doğrultusunda tekrar gözden geçirmek ve terörle mücadele karşısında olumlu tutum sergilemeyen ülkelere bazı gerekli önlemlerin alınması bulunuyor. 
     





</TEXT>
</DOC>
