<DOC>
<DOCNO> 83061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/son/soneko26.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
TMSF 2001 yılı faaliyet raporu... 
</HEADLINE>
<TEXT>

     Tasarruf Mevduatı Sigorta Fonu TMSF , geçen yıl 23.6 katrilyon lira kaynak kullanırken, 8.5 katrilyon lira zarar etti. 
     TMSF, 2001 yılı faaliyet raporuna göre, 2000 yılı sonu itibarıyla 6 katrilyon 107.4 trilyon lira olan TMSF toplam aktifleri, 31 Aralık 2001 tarihi itibarıyla yüzde 237.7 artışla 20 katrilyon 603.7 trilyon liraya yükseldi. 
     Toplam aktiflerin yüzde 93'ü olan 19 katrilyon 202.6 trilyon lirası duran varlıklardan bankalardaki uzun vadeli mevduat ve kredi alacakları, Fonun esas faaliyetine ilişkin alacaklar, mali duran varlıklar, maddi duran varlıklar, elden çıkarılacak varlıklar, görev zararları hesabı, gelecek yıllara ait giderler, gelir tahakkuku ve reeskontları, diğer duran varlıklar oluşuyor. 
     Duran varlıkların yüzde 80'i olan 15 katrilyon 330.5 trilyon lira görev zararı hesaplarını içeriyor. 
     2001 yılı sonu itibarıyla 1 katrilyon 401.1 trilyon lira olan dönen varlıkların kısa vadeli yabancı kaynakları karşılama oranı yüzde 104 olarak belirlendi. 
     2001 yılı içinde, 21 katrilyon 574.1 trilyon lirası Hazine'den uzun vadeli kredi kullanımı olmak üzere, toplam fon kaynak kullanımı 23.6 katrilyon lira olarak gerçekleşti. 
     Kaynakların yüzde 79'u kullanılan avans ve kredilerin kısa ve uzun vadeli , yüzde 17'si kullanılan avans ve kredilerin henüz ödenmemiş birikmiş faizlerden sağlandı. 
     
     Kaynakların kullanımı 
     Sağlanan kaynakların yüzde 50'si görev zararı hesaplarının, yüzde 6'sı mali duran varlıkların, yüzde 4'ü hazır değerlerin, yüzde 2'si takipli alacakların fonlamasında kullanıldı. 
     2001 yılında sağlanan kaynak artışının yüzde 36'sı ile 8 katrilyon 499 trilyon lira seviyesine ulaşan dönem zararı nedeniyle negatif seviyesine düşen özkaynak açığı finanse edildi. 
     Geçen yıl oluşan negatif gelir-gider farkının sebebi 5.6 katrilyon lira seviyesindeki finansman gideri ile yıl sonu itibarıyla 9 milyar dolar seviyesinde olan döviz açık pozisyonu nedeni ile maruz kalınan 3.7 katrilyon lira düzeyindeki devalüasyon zararından oluştu. 
     TMSF'nin toplam gelirleri 2000 yılında 8.5 trilyon lira iken geçen yıl yüzde 138 artışla 1 katrilyon 279.5 trilyon liraya yükseldi. 
     Öte yandan, Bankalar Kanunu'nun ilgili maddesi uyarınca sahipleri tarafından 10 yıl süreyle aranmaması sebebiyle Fon lehine zaman aşımına uğrayan mevduat, emanet ve alacaklar, geçen yıl bir önceki yıla göre, yüzde 457 oranında artarak 3 trilyon 828.7 milyar liraya yükseldi. 
     





</TEXT>
</DOC>
