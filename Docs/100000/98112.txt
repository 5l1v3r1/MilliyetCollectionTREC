<DOC>
<DOCNO> 98112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/yazar/tamer.html </URL>
<DATE> 2002/07/26/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Halk Ekmek, İSO 500’e nasıl girdi 
</HEADLINE>
<TEXT>

     İstanbul Sanayi Odası İSO’nun 500 büyük firma 2001 araştırmasının sayfalarını çevirirken karşıma Halk Ekmek çıkıverince ilk tepkim, "Nasıl yoksullaştığımızın resmidir" oldu her nedense. Geçen yılki sırasına baktım, yanında tire var. Yani ilk kez girmiş ve girer girmez de 400 barajını aşıp 389. sıraya oturmuş. 
     Genel Müdür Vekili Kamil Kolabaş’ın bilgilerine başvurduğumda durum biraz değişti. Halk Ekmek’in Türkiye’nin en büyük 500 sanayi kuruluşu arasına katılmasında sadece halkın yoksullaşması, ekmeğin vazgeçilmez gıda maddesi oluşu ya da krizin vurduğu diğer sanayi kuruluşlarının tepetaklak gidişleri değil, 2001 başında devreye giren ciddi bir kapasite artışının da etkili olduğunu öğrendim. Ancak bu kapasite artışında, Halk Ekmek önündeki kuyrukların giderek artmasının da payı var kuşkusuz. 
     Fabrika sayısı 1’den 3’e çıkarılarak 1 milyon adet olan günlük üretim kapasitesi 1 milyon 850 bin adede yükseltilmiş. 2001’de toplam 550 milyon ekmek satmışlar. 310 güne pazarları kapalı böldüğümüzde günlük ortalama 1 milyon 774 bin adete geliyor. 40 trilyon liralık ciroya, ortalama 90 bin liralık ekmek fiyatıyla ulaşmışlar. 
     Kolabaş’tan aldığım bilgiye göre İstanbul’da günde 10 milyon adet etmek satılıyor. Ve piyasanın yüzde 20’ye yakın bölümüne hakim olan Halk Ekmek, ciddi bir fiyat terbiyecisi olarak İstanbulluları ekmekte fahiş fiyata mahkum olmaktan kurtarıyor. Kolabaş, "Biz piyasada olmasaydık, İstanbul’da ekmeğin fiyatı bugün 500 bin lirayı bulurdu" diyor. Sektörün oligopol yapısı, hepimizin malumu. Fırıncılar yıllar yılı ortak hareket ederek fiyat dikte ettiler. Ekmek bugün 500 bin liraya çıkar mıydı bilemem ama, gramla oynayarak da olsa 100 - 175 bin lira arasında değişen fiyatlara ekmek satıyorlarsa, bunun Halk Ekmek’in piyasa düzenleyiciliği sayesinde olduğundan kuşkum yok. 
     1971’de kurulan Halk Ekmek, Refah Partisi İstanbul Anakent Belediye Başkanlığı’nı kazanıncaya kadar etkisiz bir konumdaydı. 1994’te atağa kalkan kurum, Ali Müfit Gürtuna’nın belediye başkanlığıyla birlikte kapasite artışıyla hem daha geniş kitlelere ulaştı, hem de piyasa düzenleyiciliği işlevini pekiştirdi. 
     
Halk Ekmek'te rakamların dili Yıl Ciro mil. TL Satış adet Personel Fiyat TL Gramaj 2001 40 126 510 milyon 492 90 bin 200 2000 16 542 314 milyon 550 60 bin 250 1999 12 719 290 milyon 571 45 bin 250 1998 5 123 218 milyon 541 35 bin 300      
     
İSO 500’de faaliyet dışı zarar’ dönemi      İstanbul Sanayi Odası İSO’nun 500 Büyük Firma araştırmasına 90’lı yıllar boyunca sık sık şu tür başlıklar atılırdı 

</TEXT>
</DOC>
