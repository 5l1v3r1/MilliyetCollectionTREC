<DOC>
<DOCNO> 69030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/22/son/sontur08.html </URL>
<DATE> 2002/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurban Bayramı'nda kırmızı et yemeyenler... İşte balık takvimi... 
</HEADLINE>
<TEXT>

     -Kurban Bayramı'nda sağlık problemleri nedeniyle kırmızı et yiyemeyenlere ve beyaz et tutkunlarına en iyi alternatif balık... 
     ''Balık Takvimi''ne göre bu mevsimin en lezzetli balıkları hamsi, mezgit, torik, levrek, kefal ve yayın... 
     Uzmanlar, Kurban Bayramı'nda yüksek kolesterolü olanları, kalp hastalarını ve yaşlıları aşırı et tüketmemeleri konusunda uyarırken, kırmızı etin fazla tüketilmesi halinde midede şişkinlik ve hazımsızlık yaratabileceğine dikkati çekiyorlar. Kırmızı etin yaratacağı problemler karşısında balık eti sağlıklı bir çözüm oluşturuyor. 
     İnternette son günlerde elektronik posta yoluyla elden ele dolaşan ''Balık Takvimi'' ise balık seçiminde en iyi rehber... Takvim, Türk denizlerinde avlanan balıklarla, bu balıkların mevsimlere göre lezzet durumlarını gösteriyor. 
     Takvimde Karadeniz, Akdeniz, Marmara ve Ege'de avlanan balıkların 12 aylık lezzet durumları yer alıyor. ''Balık Takvimi''ne göre, yılın 
     hangi ayında hangi balığın daha lezzetli olduğunu bilerek tüketmek mümkün olabiliyor. Şubat ayı için en lezzetli balıklar grubunda, kalkan, hamsi, mezgit, levrek, kefal ve yayın yer alıyor. Yenilebilir balıklar ise mercan, palamut, mersin, uskumru, barbunya, çipura, lüfer olarak sıralanıyor. Takvimde yer alan bilgilere göre balıkların en lezzetli olduğu aylar şöyle 
     
     
Palamut Eylül-Kasım Mersin Şubat-Haziran Çinekop Temmuz ve Ağustos Kalkan Ocak-Nisan Hamsi Kasım-Şubat Sardalya Haziran-Eylül Çipura Ağustos ve Eylül Levrek Şubat-Mayıs Alabalık Kasım-Ocak Yılan Balığı Yalnızca Mayıs ayında Uskumru Ekim ve Kasım Barbun Ağustos-Ekim Lüfer Ağustos-Ekim Sazan Ekim-Kasım Torik Ekim-Şubat 
     






</TEXT>
</DOC>
