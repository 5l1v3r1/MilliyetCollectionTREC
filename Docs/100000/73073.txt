<DOC>
<DOCNO> 73073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/17/yasam/yas07.html </URL>
<DATE> 2002/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşayan ’ Işıkgözler şöhret istemiyor 
</HEADLINE>
<TEXT>
AIDS kurbanı anne filme isyan etti 
Kızılay kanından AIDS kapan anne Işıkgöz, trajedilerinin film yapılması teklifine karşı çıktı Canıma kıyarım 
     SİVEREK AA 

     Şanlıurfa’da, doğum yaptığı sırada Kızılay tarafından test edilmeden verilen kandan AIDS’e yakalanan ve kızını iki yıl önce aynı hastalıktan kaybeden Siverekli Müzeyyen Işıkgöz, hayatının filme konu olmasına izin vermedi. 
     Müzeyyen Işıkgöz’ün eşi Sedat Işıkgöz, bir süre önce sanatçı ve yönetmen Gani Rüzgar Şavata’dan, hayatlarını konu alan bir film teklifi aldığını, bunun için kendisinden avukatları Şeyhmus İnal’la görüşmesini istediğini söyledi. 
     
Sana da bulaştırırım’      Film teklifini eşine de ilettiği, ancak kendisinin bu konuya müthiş tepki gösterdiğini belirten Sedat Işıkgöz, şöyle konuştu 
     "Eşim, çok hassas bir dönemden geçiyor. Hayatım film olursa vücudumdan enjekte edeceğim kanı sana bulaştırıp kendimi öldürürüm’ dedi. Filmin yapılmasını istemiyoruz. Konuyu avukatımıza da ilettik." 
     Şanlıurfa Doğum Hastanesi’nde 1996’da sezaryenle doğum yaptığı sırada, Kızılay tarafından kendisine test edilmeden verilen kandan AIDS virüsü kapan Müzeyyen Işıkgöz ile AIDS’li olarak dünyaya getirdiği kızı Rukiye, Ankara Numune Hastanesi İntaniye Servisi’nde tedavi görmüşlerdi. Yaklaşık 4 yıl sonra küçük Rukiye hastalığa yenik düşerek yaşamını yitirmişti. 
     



 YAŞAM 




















</TEXT>
</DOC>
