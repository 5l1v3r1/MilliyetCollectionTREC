<DOC>
<DOCNO> 86817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/son/sonspo23.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanyol gazeteci yenmesine engel olmak için köpeği satın aldı 
</HEADLINE>
<TEXT>

     17. Dünya Kupası finallerine katılacak ekipler hazırlıklarını sürdürürken, bazı ilginçlikler de yaşanıyor. İspanyol bir gazetecinin, yenmesine engel olmak için satın aldığı küçük köpeğe, İspanya Milli Takımı Teknik Direktörü Jose Antoino 
     Camacho'dan esinlenerek ''Camachin'' adı verildi. 
     Antena 3 TV kameramanı, ''Camachin'' adı verilen köpeğin, Dünya Kupası'nda İspanya Milli Takımı'na şans getireceğini umut ettiğini söyledi. 
     Teknik Direktör Camacho, bir yandan kendisine getirilen ''Camachin''i tutarken, Kore'nin geleneksel mutfağında köpeklerin yemek olarak kullanılmasıyla ilgili ne hissettiğinin sorulması üzerine, ''Biz salyangoz yeriz. Her ülkenin gelenekleri farklılık gösterir'' karşılığını verdi. 
     İspanyol kameraman, milli takımın kamp yaptığı Ulsan'da, bir et marketine satılmak üzere kafeste bekleyen Camachin'i 25 dolara satın aldı. Güney Kore'de normalde köpekler, gelecek tepkilerden çekinildiği için 5 aydır yenmiyor. 
     





</TEXT>
</DOC>
