<DOC>
<DOCNO> 76476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/son/sontur28.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Urfa'da namus için sokak ortasında adam öldürdüler... 
</HEADLINE>
<TEXT>

     Şanlıurfa'da bir kişi, amcasının evli kızını kaçıran kişiyi öldürdü, otomobiliyle kaçarken de bir kız çocuğuna çarptı. 
     Ömer D. ve akrabası Ali D, Yenice Köyü'nde oturan amcasının evli kızı Zeynep Doğan'ı bir ay önce kaçırdığı bildirilen Ahmet Beydar 32 ile Türkmeydanı'nda karşılaştı. 
     Ömer D, 63 DH 546 plakalı otomobiliyle önce Ahmet Beydar'a çarptı. 
     Ömer D, daha sonra kazada hafif yaralanan Ahmet Beydar'ı, Karadağlı Sokak'taki sığındığı evde tabancayla vurdu. 
     Ahmet Beydar, olay yerinde yaşamını yitirirken, otomobiliyle kaçmaya çalışan Ömer D, sokakta oynayan 6 yaşlarında bir kız çocuğuna çarptı. 
     Güvenlik güçleri, kazada yaralanan çocuğu Devlet Hastanesi'ne götüren Ömer D'yi hastanede, Ali D'yi de olay yerinden kaçarken yakaladı. 
     Olayla ilgili Ömer D. ile Ali D. gözaltına alınırken, soruşturmanın sürdürüldüğü bildirildi. 
     






</TEXT>
</DOC>
