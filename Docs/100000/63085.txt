<DOC>
<DOCNO> 63085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/19/spor/yaksoy.html </URL>
<DATE> 2002/01/19/ </DATE>
<TIME>  </TIME>
<AUTHOR> FEVZİ AKSOY  </AUTHOR>
<HEADLINE>
Ayrıcalık 
</HEADLINE>
<TEXT>

     Eskilerde, Beşiktaşlılar’ı kızdırmak için "hadi ordan arabacılar sizi" denilirdi. Bazılarımız üzülür, kızardık ki, sormayın gitsin nedense 
     Sanki arabacı olmak, kötü bir işmiş gibi... 
     Yıllar geçti. Arabacılar da motorize dünyada kayboldu denilebilir. O yüzden, Beşiktaşlılar’a da bu sıfatı artık kimse yakıştıramaz oldu. Unutulup, gitti. 
     Derken bir büyüğümüz, doğru ise, ne hikmetse kendisine Beşiktaş şapkası ve forması giydirilince, "Beni arabacılar Beşiktaşlı yaptı, yoksa ben fanatik Beşiktaşlı değilim" deyivermiş. Pişmanlık belirtisi mi, yoksa diplomasi hatası mı veya övünme vesilesi mi orası bilinmez. Çünkü ne de olsa büyüğümüz diplomasiden gelmiyor. Ama öyle görülüyor ki, artık arabacılık tarihe karıştığına göre, şimdilerde arabacıların yaptığı Beşiktaşlı olmak hakikaten bir ayrıcalık. Ve iftihar vesilesi. Hatta bizce, Beşiktaşlılar’ı arabacılıktan evvel ve sonrası Beşiktaşlılar diye de iki gruba ayırmak mümkün. Neden olmasın 
     Arabacılar ve Kara Kartallar gibi... 
     



 SPOR 
























</TEXT>
</DOC>
