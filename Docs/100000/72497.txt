<DOC>
<DOCNO> 72497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/yazar/akyol.html </URL>
<DATE> 2002/03/14/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Sezer'in sözleri 
</HEADLINE>
<TEXT>

     CUMHURBAŞKANIMIZ Sezer, kendisini ziyaret eden Alevi ve Bektaşi Kültür Derneği yöneticilerini kabulünde, "Aleviler toplumumuzun aydınlık kesimini oluşturmaktadır laiktirler, Atatürkçüdürler" demiş... 
     Alevi kültürüne büyük değer veren, bu alanda akademik ve felsefi değere sahip eserleri tanıtmak için çaba gösteren bir yazar olarak belirteyim ki, Sezer, mesela "Aleviler, toplumumuzun ezici çoğunluğu gibi laikliği ve Atatürkçülüğü benimsemiştir" türünden daha kapsayıcı konuşsaydı daha iyi ederdi. 
     Sayın Sezer şunları da söylemiş 
     "Halkımız din ve benzeri şeylerle uğraşmıyor. Daha ziyade çocuğunun, kendisinin ve ülkesinin geleceğini düşünüp bunlarla uğraşıyor..." 
     Sezer özetlemek için böyle konuşmuştur... Yoksa, sosyal bilimler böyle keskin kategorileştirmeleri kabul etmez. İnsan 'tek boyutlu' değildir. Hem geleceğini düşünüp, hem çeşitli kültürel, felsefi, dini, estetik, geleneksel, siyasi duyarlıkları vardır. 
     
     SAYIN Sezer çok iyi bir hukukçudur. "Hayatta en hakiki mürşitin ilim" olduğuna inandığı için, uzmanlığı dışındaki alanlarda da bilimsel araştırmalara önem verir. 
     Mesela... TESEV'in 1999 yılındaki sosyolojik araştırması "halkımızın" büyük çoğunluğuyla hem dindar olduğunu, hem de aynı zamanda, siyasi rejim olarak laikliği benimsediğini göstermiştir. 
     Kavramları kutsal kabul edip "din devleti, şeriat" gibi terimleri benimseyenlerin oranı yüzde 10 civarındadır ama onlara da "dünya hayatı"na ilişkin somut sorular sorulduğunda, bu oran yüzde 2 - 3'lere düşüyor. 
     Sezer'in 'kategorik' sözleriyle sosyolog Max Weber'in "sekülerleşme" teorisini kastettiğine eminim Yani "dünyevi" değerlerin büyük önem kazanması Refah, kazanç, eğitim, eşitlik gibi değerler... 
     Weber İncil kıyafetli, sakallı koyu Protestan tarikatların şirketler ve okullar kurmalarının çok önemli bir modernleşme dinamiği olduğunu göstermişti. 
     
     SAYIN Sezer bu sözleriyle halktan korkmamak gerektiğini göstermiştir. 
     Halbuki 28 Şubat'ın brifinglerinde başka bir 'halk' tablosu anlatılıyordu. 
     Çevik Bir'in ünlü "andıç" diliyle "amaca göre düzenlenmiş" brifinglerde, mevcut din eğitimiyle, "irtica"nın 2000 yılı seçimlerinde "yüzde 34'le tek başına iktidara geleceği", ondan sonra ise "yüzde 66.94" oyla Anayasa'yı değiştirme gücüne ulaşacağı söylenmişti. 
     Bunlar gerçek dışı kurgulardı ama amaç da zaten akademik bir faaliyet değil, bir "psikolojik harekat" yapmaktı. 
     Yapıldı da... İşte hala o korkuyla, türbanlı kızlara "ırkçı rejimlerdeki zenci" işlemi yapılıyor İstanbul'da okul dışında düzenlenen 'İstiklal Marşı'nın kabulünün yıldönümü toplantısında, ideolojik bir örgüt haline getirilmiş olan Milli Eğitim'in bir görevlisi kızlara bağırmış 
     - Çıkın dışarı 
     Aklı başında davranılmış da havada kalmış bu 'fermanı hümayun ' 
     Ben Sezer'e hak veriyorum Bırakın insanlar, "çocuklarının, kendilerinin, ülkelerinin geleceği" için okusun, meslek edinsin, şirket kurup zengin olsun. 
     Sekülerleşme de, demokrasi de böyle olur 
     
     







Sezer'in sözleri 


Genç doktor... 


Kürtçe yayına izin 


Afganistan’a kaybı göze alarak geldik 


Ya tetik düşse, koruma ölseydi 


GS ışığı 


Çetin Altan yazmasa ne olur 


IMF’nin yeni düsturları 1 


Bir no’lu tehlike ne 


İstikamet DGM... Uygun adım marş 


"KOBİBANK gerçeği" 


Korkut Eken’i nasıl bilirdiniz 


Tıp Bayramı ve Fatma Girik... 


Çeteye övgü suçu 


Şişe - Cam üst yönetiminde kadın hakimiyeti 


Satışlar 29 k rlılık 96 azaldı 


Cesur yürek’ operasyonu 


</TEXT>
</DOC>
