<DOC>
<DOCNO> 81637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/son/sondun17.html </URL>
<DATE> 2002/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollywood'un rüya takımı dağıldı... 
</HEADLINE>
<TEXT>

     Hollywood'un son yıllarda biraraya gelen en gözde ekibi dağıldı. ''Oceans 11'' filminde buluşan Julia Roberts, George Clooney, Brad Pitt, Andy Garcia ve Matt Damon'dan oluşan ''rüya takımı'', filmin ikinci bölümünde rol almak istemiyor. 
     Internetteki ''film'' sitesinin haberine göre, ''Warner Bros and Village Roadshow'', 2001 yılının başarılı yapımlarından ''Ocean's 11''ın senaristi Ted Griffin ile bir devam filminin senaryosu üzerinde 
     anlaştı. 
     ''Ocean's 12'' isminin verilmesi düşünülen film için eski kadroya teklif götüren şirket, ilk filmin yönetmeni Steven Soderbergh ve yıldız oyuncuları George Clooney, Brad Pitt, Julia Roberts, Matt Damon ve Andy Garcia'dan olumlu yanıt alamadı. Kadrodaki oyunculardan hiçbirinin teklife sıcak bakmadığı ve şu sıralar yoğun bir programı olan ekibin biraraya gelmesinin neredeyse imkansız olduğu belirtildi. 
     Beyazperdede 1960'ların efsanesi olan ''Oceans 11'' filminde Frank Sinatra, Dean Martin ve Sammy Davis J.R gibi dev oyuncular rol almıştı. Filmin yeni çevrimi de büyük ilgi görerek önemli bir gişe hasılatı elde etmişti. 
     Filmin oyuncu kadrosu, geçen yıl Aralık ayında Türkiye'ye gelerek İncirlik Üssü'nde ABD'li askerleri ziyaret etmişti. 
     





</TEXT>
</DOC>
