<DOC>
<DOCNO> 66454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/son/sontur03.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Dereye uçan otomobildeki 2 kişi emniyet kemeri yüzünden boğuldu 
</HEADLINE>
<TEXT>

     Bolu'da meydana gelen kazada dereye yuvarlanan araçta bulunan 2 kişi yaşamını yitirdi. 
     Mehmet Yula 27 
     yönetimindeki 41 EV 655 plakalı otomobil, sürücünün direksiyon hakimiyetini kaybetmesi sonucu D-100 karayolunun Yumrukaya kesiminden Ankara istikametine giderken dereye yuvarlandı. Vatandaşların haber vermesi üzerine olay yerine gelen polis, jandarma ve 112 Acil Yardım ekipleri derede sürüklenen aracın içinde bulunan 2 kişiyi kurtarmak için seferber oldular. Suyun etkisi ile sürüklenen araçta bulunan 2 kişiyi kurtarmaya çalışan ekipler başarısız oldular. Araçtaki 2 kişiyi emniyet kemerleri bağlı olduğu için çıkartamayan ekipler, olay yerine gelen çekicinin yardımı ile aracı sudan çektiler. Sudan çıkartılan araçta bulunan 2 kişiye araçta müdahale eden 112 Acil Yardım ekipleri uzun süre suda kalan sürücü Mehmet Yula ve arkadaşı Şehmuz Kaya'yı 24 tüm çabalarına rağmen kurtaramadılar. Ekipler araçta başkalarının bulunma ihtimaline karşı derede sabah saatlerine kadar arama yaptılar. 
     






</TEXT>
</DOC>
