<DOC>
<DOCNO> 93742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/son/sontur12.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da gece operasyonları... 558 kişi gözaltına alındı... 
</HEADLINE>
<TEXT>

     İstanbul'da düzenlenen asayiş uygulamalarında, 11'i yabancı uyruklu toplam 558 kişi gözlem altına alındı. 
     Emniyet Müdürlüğü'nden yapılan yazılı açıklamaya göre, ''Önleme 34 Huzur A Planı'' adı altında dün başlayan ve bu sabaha kadar süren kapkaç, yankesicilik, dolandırıcılık, infaz ve narkotik uygulamalarında, çeşitli suçlardan aranan 188 kişi ile 4 asker kaçağı yakalandı. 
     Uygulamalarda, kapkaç, otomobil hırsızlığı ile uyuşturucu suçlarına karıştıkları belirlenen 4 kişi, kurusıkı tabanca taşıyan 1 kişi, durumları şüpheli görülen ve kimliksiz 350 kişi de gözlem altına alındı. 
     Ayrıca, yabancı uyruklu 6 kadın ile 5 erkeğin pasaportsuz ya da vizesiz olduğu belirlendi. Bu kişiler, sınırdışı edilmek üzere Yabancılar Şube Müdürlüğü'ne teslim edildi. 
     İşyerlerinde yapılan kontrollerde ise 12 yerin ruhsatsız olduğu saptanırken, 39 işyeri hakkında çeşitli suçlardan yasal işlem yapıldı. 
     Trafik kontrollerinde ise denetlenen 2 bin 986 araçtan 1'ü trafikten men edildi. 7 sürücünün ehliyetsiz, 28'inin alkollü olduğu belirlenen uygulamalarda, kurallara uymadıkları tespit edilen sürücülere, toplam 62 milyar 126 milyon 400 bin lira para cezası kesildi. 
     





</TEXT>
</DOC>
