<DOC>
<DOCNO> 88455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/yasam/yas06.html </URL>
<DATE> 2002/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarhoş yola yattı canavar üç can aldı 
</HEADLINE>
<TEXT>

Aşırı alkolün etkisiyle araçları durdurmak için karayoluna yatan genç, trafiği birbirine soktu 
     ORDU, NİĞDE DHA 

     Ünye’de aşırı alkol aldıktan sonra karayolu üzerine yatan Köksal İleri, 2 aracın çarpışmasına neden oldu. Kazada 3 kişi öldü, 3 kişi de yaralandı. 
     İleri, Ünye’ye yaklaşık 1 kilometre uzaklıkta, önceki gün saat 21.00 sıralarında, aldığı alkolün etkisiyle yoldan geçen araçları durdurmak istedi. Ancak kimliği bilinmeyen kişiler tarafından dövülen İleri, kendisini hastaneye götürmeleri için araçları durdurmakta başarılı olamayınca karayoluna yattı. 
     Bu sırada Samsun yönüne giden Emre Başaran, 61 KH 316 plakalı otomobille İleri’ye çarpmamak için direksiyonu kırınca karşı şeride geçti. Otomobil, bu sırada Hakkı Türkyılmaz’ın kullandığı 28 AT 828 plakalı otomobille çarpıştı. Kazada Emre Başaran 24 ile Beşir Gidiş 31 ve Nazan Türkyılmaz 31 öldü. Emrah Başaran 25 , Hakkı Türkyılmaz 32 ve Adnan Gemici ise 38 yaralandı. Yaralılar hastaneye kaldırılırken, karayoluna yatarak faciaya neden olan İleri gözaltına alındı. 
     
     LPG faciası 4 ölü 
     Bu arada, Niğde - Kayseri Karayolu’nun 20. kilometresinde BBP Tekirdağ İl Başkanı Mehmet Kayhan, LPG’li Mercedes otomobille Kayseri yönüne giderken, dikkatsizlik ve tedbirsizlik sonucu karşı şeride geçerek Tekin Sülün’ün 34 kullandığı kamyonla kafa kafaya çarpıştı. 
     Hurda haline gelen araç yanarken, otomobilden çıkamayan Kayhan ile kardeşi Ömer 55 ve yeğeni Ömer Kayhan 22 olay yerinde can verdi. Sülün de hastanede yaşamını yitirdi. 
     



 YAŞAM 




















</TEXT>
</DOC>
