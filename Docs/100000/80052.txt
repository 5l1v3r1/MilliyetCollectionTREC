<DOC>
<DOCNO> 80052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/siyaset/siy06.html </URL>
<DATE> 2002/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip üye olamaz... 
</HEADLINE>
<TEXT>

     ERSAN ATAR Ankara 

     Anayasa Mahkemesi’nin, AKP’ye ihtar kararının satır aralarında, Tayyip Erdoğan’ı genel başkanlıktan edecek "gizli" bir saptama ortaya çıktı. Buna göre, Erdoğan partisine normal üye olamayacak. Anayasa Mahkemesi’nin gerekçeli kararında şu saptama yer aldı "Erdoğan’ın suçu, 4454 sayılı Yasa’nın Basın Yayın Affı Yasası kapsamında olmadığı gibi, cezası infaz edildikten sonra, 22.12 2000’de yürürlüğe giren 4616 sayılı Yasa Af Yasası hükümlerinden yararlanması da mümkün değildir." Siyasi Partiler Yasası’nın "partilere üye olma" başlıklı 11. maddesinde, Erdoğan’ın mahkum olduğu "TCK’nın 312 2. maddesinden hüküm giyenlerin parti üyesi olamayacakları" hükmü yer alıyor. Mahkeme, "her iki af yasasından da faydalanmamıştır" tespitini yapmamış olsaydı, Erdoğan SPY’deki bu düzenlemeye göre normal üye olabilecekti. 
     



 SİYASET 















</TEXT>
</DOC>
