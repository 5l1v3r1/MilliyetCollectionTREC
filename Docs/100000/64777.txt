<DOC>
<DOCNO> 64777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/son/sondun20.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın bombacının son sözü "Bu ayakkabı kaça " 
</HEADLINE>
<TEXT>

     Kudüs'ün merkezindeki işlek Yaffa Caddesi'nde intihar saldırısı düzenleyen kadın bombacının, kendini havaya uçurmadan önce ayakkabı mağazasına girerek dolaştığı belirtildi. 
     Göğsüne sıkı sıkı bastırdığı çantası ve gözlerindeki boş ifadeyle ayakkabı mağazasına giren Arap kadının müşteri olmadığını anlayan iki bayan satış elemanı, genç kadının terörist olmasından şüphelendi. 
     Henüz kimliği tespit edilememesine rağmen kadının Arap olduğundan emin olan yaşındaki satış elemanı Rivka Reuven, genç kadınla aralarında geçen diyaloğu anlattı. 
     Patlamada fiziksel yara almayan, ancak yaşadığı gerginlikle gözleri kan çanağına dönen Reuven, Reuters'a yaptığı açıklamada, ''Çok garip görünüyordu. Bu dünyadan biri değilmiş gibiydi. Onu etrafına bakınırken gördüm'' dedi. 
     Yardımcı olmak için genç kadının yanına yaklaştığını belirten Reuven, İbranice ''Şalom'' Selam diye seslendi. Kadının cevap vermediğini belirten Reuven, aralarında geçen diyaloğu şöyle anlattı 
     ''Tekrar ettim, yanıt vermedi. 'Yardımcı olabilir miyim ' diye sordum. 'İngilizce mi Arapça mı ' diye sordu. Arapça, ne istediğini sordum. Bir ayakkabı aldı ve ''Bu kaça ' diye sordu. 399 şekel ve yüzde 20 indirim olduğunu söyledim. Tepki vermedi. Bir gariplik olduğunu hissettim. 'İstiyor musun ' diye sordum. Cevap vermedi. 
     Birşey almaya gelmediğini anladım ve yanından ayrılıp durumu patrona anlattım.'' Reuven, genç kadının çok değerliymiş gibi, iki eliyle göğsünde sıkı sıkı tuttuğu çantayla mırıldanarak mağazadan çıktığını ve sağa dönerek pasaja girdiğinde aniden patlama duyduklarını söyledi. 
     Reuven, cesedi pasajda bulunan intihar bomcasının kadın olduğunu öğrendiğinde mağazaya gelen kadınla aynı kişi olduğunu fark ettiğini söyledi. 
     Yaffa Caddesi'nde ilk kez bir kadın tarafından yapılan intihar saldırısında 81 yaşındaki bir İsrailli ölmüş, 100'den fazla kişi yaralanmıştı. 
     






</TEXT>
</DOC>
