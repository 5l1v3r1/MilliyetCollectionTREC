<DOC>
<DOCNO> 79757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/22/son/sondun18.html </URL>
<DATE> 2002/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Dışişleri Bakan Yardımcısı Burns Arafat ile görüştü 
</HEADLINE>
<TEXT>

     ABD Dışişleri Bakan Yardımcısı William Burns, Filistin lideri Yaser Arafat ile biraraya geldi. 
     Burns'ün, Arafat ile görüşmesinde, ateşkes görüşmelerinin başlamasını engelleyen anlaşmazlığı çözmeye çalıştığı belirtildi. 
     Filistin liderinin Ramallah'taki karargahında yapılan görüşmede, ateşkes beklentileri ve Filistinlilere insani yardım konularının ele alındığı kaydedildi. 
     Ateşkesin başlamasını çekilme konusunda yaşanan anlaşmazlık engellliyor. Filistinliler, İsrail askerleri Batı Şeria'daki bütün Filistin bölgelerini terk edinceye kadar barış görüşmelerine başlamayacaklarını söylüyor. 
     İsrailliler de Arafat'ın Batı Şeria'daki karargahlarında ve Nativitas Kilisesi'ndeki silahlı kişiler teslim oluncaya kadar Ramallah ve Beytüllahim'deki kuşatmayı kaldırmayacağını belirtiyor. 
     





</TEXT>
</DOC>
