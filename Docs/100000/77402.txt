<DOC>
<DOCNO> 77402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/son/sontur03.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Durmuş, kalp krizi geçiren eskort polisi kurtardı 
</HEADLINE>
<TEXT>

     Sağlık Bakanı Osman Durmuş'a eskortluk yapan polis memuru kalp krizi geçirdi. Polis memuru, Bakan Durmuş ve beraberindekilerin müdahalesiyle kurtarıldı. 
     Bu gece Gürcistan'a hareket edecek olan Osman Durmuş'un makam aracına eskortluk yapan polis memuru Durmuş Dinç 46 , Yeşilköy'deki Çınar Otel'de yemek yediği sırada kalp krizi geçirdi. 
     Aynı salonda yemek yiyen Bakan Durmuş ve beraberindeki Hudut Sahilleri Genel Müdür Yardımcısı Dr. Ömer Koçak ile İl Sağlık Müdürü Dr. Osman Karaaslan'ın müdahale ettiği Durmuş Dinç, kısa sürede kendine geldi. Dinç, olay yerine çağırılan ambulansla Haseki Hastanesi'ne kaldırılarak, Kardiyoloji bölümünde tedavi altına alındı. 
     Durmuş Dinç'in sağlık durumunun iyi olduğu öğrenildi. 
     






</TEXT>
</DOC>
