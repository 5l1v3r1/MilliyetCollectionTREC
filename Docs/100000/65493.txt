<DOC>
<DOCNO> 65493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/siyaset/asiy.html </URL>
<DATE> 2002/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk uyum’ arıyor 
</HEADLINE>
<TEXT>

Adalet Bakanı Türk, tartışmalara yol açan 312. maddedeki olasılık’ sözcüğü yerine kendilerinin tehlike’ ibaresini teklif ettiklerini söyledi 
     ANKARA Milliyet 

     Adalet Bakanı Hikmet Sami Türk, ANAP Genel Başkanı Mesut Yılmaz’ı "tutarsız, seviyesiz, çarpık kafalı ve demokrasi havarisi" olmakla suçlayan MHP Genel Başkanı Devlet Bahçeli’nin sözlerinin uyum yasa tasarısındaki haliyle Türk Ceza Kanunu’nun 159. maddesi kapsamına girmediğini söyledi. Makamında öğrencileri kabul eden Türk, "Bahçeli’nin Yılmaz’a yönelik sözleri 159. madde kapsamına giriyor mu " sorusuna, "Ben, açıkça böyle değerlendirmiyorum. Biz, ortaya bir yasal metin çıkarmaya çalışıyoruz. Gereksiz birtakım tartışmalarla insanları, partileri, tutumlarında katılaşmaya, sertleşmeye yöneltebilecek tavırlardan kaçınmak gerekir" yanıtını verdi. 
     Türk, "Geçen dönemde sağladığımız mutabakattan, bu dönemde sağladığımız mutabakat daha sınırlı olacak. İstiyorum ki daha geniş bir mutabakat sağlayalım. Düşünce ve anlatım özgürlüğünü, devletin temel değerlerini tehlikeye atmaksızın biraz daha genişletelim" diye konuştu. 
     TCK’nın 312. maddesinin 2. fıkrasındaki "olasılık" sözcüğü yerine kendilerinin Bakanlar Kurulu’na gönderdiği teklifte "kamu düzeni için tehlike oluşturabilecek" ibaresinin bulunduğunu kaydeden Türk, şöyle devam etti "Bir uzlaşma sağlanacağına inanıyorum. Burada yapılmak istenen ifade özgürlüğünü genişletmektir. Birkaç sözcüğü değiştirerek bunu sağlayabiliriz." 
     Adalet Bakan Türk, bir kısım’ memurlara hakareti, kamuya hakaret haline dönüştürerek, suç alanını genişleten düzenlemeye de karşı çıktı. 
     



 SİYASET 















</TEXT>
</DOC>
