<DOC>
<DOCNO> 59356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/son/sontur25.html </URL>
<DATE> 2001/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip Erdoğan'ın korumasına saldırı... 
</HEADLINE>
<TEXT>

     Adalet ve Kalkınma Partisi Ak Parti 
     Genel Başkanı Recep Tayyip Erdoğan'ın koruması, alkollü 3 kişinin saldırısına uğradı. 
     Erdoğan'ın yakın koruma ekibinde görevli polis memuru Turgut Reis S.'nin önünü kesen 3 kişi, polis memurunun elindeki tesbihi istedi. Polis memurunun, ''Siz kimsiniz, neden tesbihimi istiyorsunuz'' demesi üzerine aralarından biri, ''Ben polisim, tesbihine bakayım'' dedi. Bunun üzerine Turgut Reis S., kendi kimliğini çıkararak ''Ben de polisim, kimliğinizi göreyim'' dedi. Bunun üzerine 3 kişi Turgut Reis S.'ye saldırdı. 
     Kavgayı gören bir polis ekibi olaya müdahale ederek 3 saldırganı gözaltına aldı. Polis memuru Turgut Reis'in şikayeti üzerine Ziya Ç., Sinan B. ve Zafer Ş. hakkında darp ve polis gibi davranmaktan işlem yapıldı. Adli Tıp'a gönderilen 3 kişinin alkollü olduğu saptandı. 
     Gözaltına alınan ve üniversite öğrencisi olan 3 kişi ise hakarete uğradıklarını vurgulayarak, polis memurundan şikayetçi oldular. 
     






</TEXT>
</DOC>
