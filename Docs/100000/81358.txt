<DOC>
<DOCNO> 81358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/01/magazin/amag.html </URL>
<DATE> 2002/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Berivan asla şımarmaz ..’ 
</HEADLINE>
<TEXT>

Kanal D’nin yeni bombası Berivan’ın yıldızı Sibel Can, Güneydoğu’da başlayıp İstanbul’da biten dizilere çattı Bu dizi Mardin’de sona erecek 
     BİRSEN ALTUNTAŞ 

     İlk bölümü yarın akşam 20.30’da Kanal D ekranlarından yayınlanacak Berivan’ dizisinin başrol oyuncusu ünlü sanatçı Sibel Can, son dönemde çekilen dizilerde gelenek halini alan bir çarpıklığı gündeme getirdi. Kanal D’nin yeni bombası Berivan’ dizisinin yıldızı Can, konusu Güneydoğu’da başlayan dizilerde oynayıp daha sonra sıkılınca çekimleri İstanbul’a kaydıran oyunculara çattı ve Bu şımarıklığa anlam veremiyorum’ dedi. Can, sözünü ettiği şımarık’ yıldızların ismini ise Dizi seyircileri onları biliyor’ diyerek açıklamadı. 
     
     "Yıldızı sıkılan İstanbul’a" 
     Yürekli bir Güneydoğulu köylü kadınını canlandırdığı Berivan’la oyunculuğa hızlı bir dönüş yapan Can, dizinin Mardin’de başlayan çekimlerin yine Mardin ve çevresinde devam edileceğini söyledi. Bu konuda meslektaşlarına da kızgın olduğunu belirten Can şöyle konuştu "Bir bakıyorum diziler Güneydoğu’da başlıyor. İyi ne güzel diyorsun ama başrol oyuncusu sıkılınca çekimler hemen İstanbul’a kayıyor. Bu duruma çok sinirleniyorum ve bu şımarıklığa doğrusu hiç anlam veremiyorum." 
     
     "Doğu insanına şığım" 
     Can, konusu Güneydoğu’dan kısa sürede büyükşehire kaydırılan dizilerin tadının kaçtığını da vurgulayarak sözlerini şöyle bitirdi "Bu tarz izlediğim hiç bir diziden tat alamıyorum. Örnek vermeye gerek yok, herkes ekranı açtığında görüyor zaten. Berivan’ın çekimleri Mardin ve çevresinde başladı, ilk 13 bölüm mutlaka orada devam edecek. Çünkü bu vatanın her yerinin toprağı ve insanı benim için çok değerli. Güneydoğu’da özellikle Mardin’e gidip de oradaki insanlara aşık olmamak mümkün değil. Muhteşem bir büyü ve gönül zenginliği var. Bütün o güzellikleri bırakıp sıkıldım’ demeyi çok yanlış buluyorum." 
     
     



 MAGAZİN 











</TEXT>
</DOC>
