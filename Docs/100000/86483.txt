<DOC>
<DOCNO> 86483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/spor/spo07.html </URL>
<DATE> 2002/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
En tecrübeli küçük 
</HEADLINE>
<TEXT>

Kupaya tam 12 kez katıldı. Deneyim ve güveni ile çok şey yapabilir. İyi bir takım ruhu, oluşturduğu güçlü ekibi var 
     Mehmet Demirkol 

     İki kez Dünya Kupası’na ev sahipliği yapan ve kupaya 12 kez katılan Meksika üst üste üçüncü kez gruptan çıkmayı hedefliyor. Elemelerde iki teknik adamın işine son verip, Javier Aguirre’yi göreve getirdiler. Enrique Meza’nın görevden alınmasının nedeni 20 yıl sonra bir eleme maçında ilk kez kendi evlerinde kaybetmeleri oldu. Bu devrimi de, bizim gruptaki rakiplerimizden Kosta Rika yaptı. Tecrübeli ve genç oyuncuların iyi bir takım ruhu, oluşturduğu güçlü bir ekipleri var. Ama yine de eski tüfekler Garcia Aspe ve Blanco gibi oyuncuların performansları çok önemli. 
     Deneyim ve güvenleri ile çok şey yapabilirler. Çok güçlü bir ligleri var. Ve buradan çıkan oyuncularla başarılı olmaları bekleniyor. Meksika’nın, Hırvatistan ve Ekvador’la oynayacakları maçlar üçüncü kez üst üste ikinci tura çıkıp çıkamayacaklarını gösterecek. Son olarak Milan’la oynadıkları hazırlık maçında kazanmaları onlara büyük umut verdi. 
     
Yıldız adayı      Rafael Marquez 
     3 yıldır Monaco’nın formasını giyen savunma oyuncusu henüz 23 yaşında, ama bu bölgede kıtanın en iyilerinden biri. Örnek aldığı Jaap Stam kadar kendine güvenli. Hem rakibi karşılamada, hem de topu oyuna sokmada son derece başarılı. Eski takım arkadaşı Fabien Barthez ileride onun Dünya’nın en iyi savunmacılarından bir olacağını söylüyor "Çok, ama çok yetenekli. Genç, ancak ne zaman ne yapması gerektiğini çok iyi biliyor." 
     

</TEXT>
</DOC>
