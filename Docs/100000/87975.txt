<DOC>
<DOCNO> 87975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/guncel/gunz1.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     İstanbul’a dolu yağdı 
     İstanbul’un bazı semtlerinde dün etkili olan sağanak yağmur, ardından açan güneş ve sonra yağan çok kısa süreli dolu, vatandaşları şaşkına çevirdi. Meteoroloji İstanbul Bölge Müdürü Dr. Saffet Sarı, yaz girişlerinde zaman zaman dolu şeklinde yağış görülebileceğini belirterek, "Serin hava bugünden itibaren İstanbul’u terk edecek. Hava sıcaklığı yarından itibaren artacak. Hafta sonuna doğru da 30 dereceye kadar yükselebilecek" diye konuştu. 
     
     Abanoz, Çakır’a kızdı 
     Kadrolaşma amacıyla çok sayıda polisi tayin ettirdiği öne sürülen İstanbul eski Emniyet Müdürü Kazım Abanoz, İstanbul Valisi Erol Çakır’ın dayanaksız, ısrarlı iddiaları yüzünden dava açıldığını söyledi. İstanbul 2. Ağır Ceza Mahkemesi’ndeki duruşmaya "görevi kötüye kullanmak" suçundan 3 yıla kadar hapsi istenen Abanoz’un avukatları Faik Işık ve İbrahim Ceylan katılarak savunmasını okudu. Mahkeme, savcının esas hakkındaki görüşlerini hazırlaması için duruşmayı erteledi. 
     
     Festivale kriz engeli 
     Cemal Reşit Rey CRR Konser Salonu Genel Yönetmenliği’nce bu yıl 5’incisi düzenlenecek olan Uluslararası Boğaziçi Festivali iptal edildi. Büyükşehir Belediyesi iştiraklerinden Kültür A.Ş.’ye bağlı CRR Konser Salonu Basın Halkla İlişkiler Sorumlusu Hakan Balçık, ilk kez 1997’nin Haziran ayında gerçekleştirilen festivalin, bu yıl Türkiye’de yaşanan ekonomik kriz, sponsor bulunamaması, belediye bütçelerinin kısıtlı olması gibi sebeplerle iptal edildiğini belirtti. 
     
     Menopoza karşı sprey 
     Menopoz tedavisinde kullanılan Hormon Replasman Tedavisi’nde ağızdan alınan oral hapların yerine ilk kez burun spreyi şeklinde bir ilaç geliştirildi. Aerdiol adlı ilaç, Türkiye’de kullanılmaya başlandı. Servier İlaç ve Araştırma Laboratuvarları’nda geliştirilen sprey, menopoza giriş dönemindeki sıcak basmaları, meme hassasiyeti, düzensiz kanamalar, kilo alma, vajinal irritasyon, kuruluk, kayganlık azalması, sık idrara çıkma ve idrar kaçırma gibi şik yetleri en aza indiriyor. 
     



 GÜNCEL 















</TEXT>
</DOC>
