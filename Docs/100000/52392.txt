<DOC>
<DOCNO> 52392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/yasam/yas01.html </URL>
<DATE> 2001/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
92 yolcu son anda kurtuldu 
</HEADLINE>
<TEXT>
Yine 0403 cehennemi 
Daha önce tam 49 kişinin canını alan korkunç yangın da dahil defalarca yanan Mercedes O403 marka iki otobüs daha kül oldu 
     MEHMET SOYKAN, MİKAİL PELİT, SALİH GÜNER Samsun, Kırşehir DHA 

     Konya Karapınar’da üç yıl önce 49 kişinin yanarak öldüğü Mercedes O403 model otobüsler, yine yollarda dehşet saçtı. 
     İlk cehennem, İstanbul - Rize yolunda yaşandı. Rize Sahil Seyahat’e ait Mercedes O403 model yolcu otobüsü, Samsun’un Adalar mevkiinde, dün gece saat 01.00 sıralarında arızalandı. Otobüsten inen şoför İsmail Çolak, motordan yanık kokusu geldiğini fark etti. Kapağı açan şoför Çolak, motorun alev aldığını görünce hemen otobüsteki yolcuları uyandırarak inmelerini istedi. 
     Paniğe kapılan 45 yolcu kısa sürede otobüsü terk ederken, otobüs de mürettebatın çabalarına rağmen tamamen yandı. Samsun’dan gelen Büyükşehir İtfaiye araçları, iskelet haline gelen otobüsteki son alevleri söndürdü. 
     
     Dikiz aynasından gördü 
     Bu yangından yaklaşık 5 saat sonra, bu kez Kırşehir yakınlarında yine Mercedes O403 model bir başka otobüs yandı. 
     İstanbul’dan Elazığ’a giden Murat Turizm’e ait Ayhan Uludağ yönetimindeki 34 KCA 23 plakalı otobüs, Kırşehir’e 36 kilometre kala, saat 06.00 sıralarında henüz belirlenemeyen bir nedenle yanmaya başladı. Dikiz aynasından alevleri fark eden Uludağ, hemen durarak kapıları açtı ve 47 kişinin tahliyesini sağladı. Bagaj kapaklarını da açan sürücü, eşyaların büyük bölümünün de kurtarılmasını sağladı. Uludağ’ın cep telefonuyla polise haber vermesiyle olay yerine gelen Akpınar itfaiye ekipleri, yangını kısa sürede söndürdü. 
     
     Üretici firmaya suçlama 
     Elazığ Murat Turizm otobüs firması yöneticisi Osman Yıldırım, yangında yolcuların yaralanmamasının sevindirici olduğunu belirterek, şunları söyledi 
     "Önemli olan insan hayatı, ancak bu kaçıncı otobüs yangını Yangın araştırılmalı. Daha önce de başka firmaların aynı model otobüsleri yanmıştı. Üretici firmanın açıklama yapması gerekir." 
     
Raporlara göre O403 sabıkalı      Konya’da 49 kişinin ölümüne neden olan kaza sonrası 11 Ağustos 1998’de ODTÜ’den bilirkişilerin hazırladığı raporda, Mercedes Benz firması 8’de 8 suçlu bulundu. 2 bin sayfalık raporda, bu model otobüslerin tasarım ve üretim aşamasında Türkiye’ye özgü koşulların zorunlu kıldığı güvenlik önlemlerinin sağlanmadığı, kaza sonrası çıkan yangına ortam hazırlandığı, bu nedenle ölü sayısının arttığı belirtildi. O403 model otobüslerin tehlikeler giderilinceye kadar seferden yasaklanmasının da önerildiği rapor sonrası, Karapınar Asliye Ceza Mahkemesi Mercedes Benz Türk ve Daimler Chrysler Otobüs Grubu Başkanı Wolfgang Otto Diez hakkında tutuklama kararı aldı. Diez, ancak hakkındaki karar kaldırılınca 11 Mayıs 2001’de Türkiye’ye geldi. 
     
İneğe vursa alev alıyor      Mercedes Benz’in O403 model otobüslerinin yandığı kazalardan bazıları şöyle 

</TEXT>
</DOC>
