<DOC>
<DOCNO> 91882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/siyaset/asiy.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit AB, ulusal sorun 
</HEADLINE>
<TEXT>

Basının sorularını yazılı yanıtlayan Başbakan Ecevit, AB ile ilgili konularda uzlaşma umudunu koruduğunu, tatile girse bile gerekirse Meclis’i olağanüstü toplantıya çağırabileceğini söyledi 
     ELÇİN ERGÜN Ankara 

     Başbakan Bülent Ecevit, muhalefet partileriyle idam konusunda henüz bir uzlaşmaya varılamadığını, ancak yine de umudunu koruduğunu söyledi. AB’nin hükümet ve ulusun sorunu olduğunu dile getiren Ecevit, "Başlıca bütün partiler üyelik amacını benimsediklerine göre, mutlaka aralarında uzlaşmaları gerekir" dedi. Or - An’daki çalışma ofisinde istirahatini sürdüren Ecevit, gazetecilerin kendilerine yönelttiği yazılı sorulara, yine yazılı olarak şu yanıtları verdi 
     
     UMUTLUYUM 
İdam gibi konularda muhalefetle uzlaşma zorlaştı. AB ile ilgili düzenlemeler ekim ayına mı kalıyor 
     AB ile ilgili konularda muhalefetle henüz uzlaşmaya varamadık. Ama yine de umutluyum. Çünkü AB, hükümetin ve ulusun sorunudur. DSP diğer partilerle bu konuda başlattığı diyaloğu sürdürüyor. 
     
AB kriterleri konusunda muhalefetle uzlaşma sağlanırsa, Meclis’i olağanüstü toplantıya çağırır mısınız 
     Bu olanak sağlanırsa, Meclis’in olağanüstü toplantıya çağrılması da elbette düşünülebilir. 
     
Dışişleri Bakanı İsmail Cem, "AB ile ilgili düzenlemeler seçimden sonra kurulacak hükümetle yapılabilir" dedi. Bu görüşe katılıyor musunuz 
     Cem’le henüz bu konuyu görüşebilmiş değilim. 
     
Bankacılık sektörüyle ilgili son operasyon, bu sektöre ilişkin kaygılarınızı giderdi mi Benzer operasyonlar devam edecek mi 
     Bankacılık sektörüyle ilgili operasyonlara hükümet karar vermez. Çünkü bu konuda sorumlu özerk veya bağımsız kuruluşlar kurulmuştur. Ancak bunların işleyişinde bazı aksaklıklar olursa, hükümet bunların giderilmesine yardımcı olur. 
     
     EKONOMİ İŞLEMELİ 
Doktorların onayını almadan ilan ettiğiniz toplantı ve görüşmelerin daha sonra iptal edilmesi kamuoyunda yaratılan beklenti nedeniyle ekonomiyi olumsuz etkiliyor. Eleştirileri nasıl değerlendiriyorsunuz 
     Geçirdiğim rahatsızlığın ekonomiyi olumsuz etkilemesine veya dalgalanmalara yol açmasına üzülüyorum. Türkiye’de pazar ekonomisi uygulandığına göre, ekonominin bu gibi etkenlerden etkilenmeksizin işlemesi gerekir. 
     
27 Haziran’a hazırlanıyor      Ecevit, sağlığı ile ilgili soruları da şöyle yanıtladı 
27 Haziran’daki sağlık kontrolünün ardından mesainize başlayabilecek misiniz Doktorlar müsaade etmezse ne yapacaksınız 
     Bu hafta içinde değerli doktorlarımızdan olumlu görüş gelirse çalışmalarıma derhal başlayacağım. Bunu sabırsızlıkla bekliyorum. 
     
Doktorlarınız tarafından uygulanan tedavinin yanlış olduğu iddiaları var. 
     Sağlık durumumla ilgilenen değerli doktorlarımın hepsine tam güvenim var. Bu konuda gelişigüzel haberler veya spekülasyonlar çok yersiz ve üzücüdür. 
     



 SİYASET 

















</TEXT>
</DOC>
