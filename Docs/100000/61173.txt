<DOC>
<DOCNO> 61173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/son/sondun02.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'da 3 Taliban Bakanı teslim oldu... 
</HEADLINE>
<TEXT>

     Afganistan'da yıkılan Taliban yönetiminin aralarında üç bakanının da bulunduğu üst düzey yetkilileri Kandahar'daki yetkililere teslim oldu. 
     Kandahar Valisi Gül Ağa'nın sözcüsü Halid Peştun, Taliban rejiminin üç bakanının kendilerine teslim olduğunu söyleyerek, ''Taliban'ın bakanları ve üst düzey Taliban yetkilileri bir bir gelerek teslim oluyor ve bize katılıyor'' dedi. 
     Peştun, teslim olan bakanların eski Savunma Bakanı Molla Ubay Dullah, Adalet Bakanı Molla Turabi ile Madencilik ve Endüstri Bakanı Molla Sadeddin olduğunu belirtti. 
     Sözcü Peştun, Taliban lideri Molla Muhammed Ömer'in ise muhtemelen Afganistan'ın güneyindeki Helmand bölgesinde saklandığını kaydetti. 
     Mola Ömer'in muhtemelen Bagran civarında Helmand'ın kuzeyinde olduğunu belirten Peştun, ''Bagran çok büyük, dağlık bir arazi. Onu hemen bulmak çok zor. Bizim binlerce askerimiz onu arıyor, Molla Ömer elimizden kaçamaz'' diye konuştu. 
     






</TEXT>
</DOC>
