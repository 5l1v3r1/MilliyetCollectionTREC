<DOC>
<DOCNO> 78088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/ekonomi/eko04a.html </URL>
<DATE> 2002/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Batan bankaların borçlarına faiz indirimi 
</HEADLINE>
<TEXT>

BDDK, batan bankaların borçlularına faiz indirimine gidiyor. İndirimi borçlulara mektup ile bildirecek olan BDDK, temerrüt faizini yüzde 70’lere çekecek 
     KADİFE ŞAHİN 

     Bankacılık Düzenleme ve Denetleme Kurumu BDDK Tasarruf Mevduatı Sigorta Fonu Fon , devlet yönetimine geçen ve büyük kısmı kapatılan bankaların borçlularına kredi borçlarını ödeyebilmeleri için faiz indiriminde bulunacak. 
     Fon, bireysel ve ticari kredi borçlularına posta ile göndereceği mektupla uygulayacağı temerrüt gecikme faizlerindeki indirimi duyurarak borçluları borçlarını ödemeye çağıracak. 
     
     Faize faiz yok 
     Fon, bankasına ve kredinin çeşidine göre yüzde 200’lerden yüzde 375’lere kadar uygulanan temerrüt faizlerini yüzde 60 ve 70’lere çekiyor. 
     110 binden fazla bireysel kredi dosyasını takibe alan Fon, bireysel kredilerde ve 200 milyar liranın altındaki ticari kredilerden kaynaklanan alacaklar için temerrüt faizini temerrüt tarihinden 1 Şubat 2002 tarihine kadar yüzde 72’e, 1 Şubat 2002 tarihinden sonrası için ise yüzde 60’a indiriyor. 
     Geri ödeme anlaşmalarında temerrüt faizinden oluşan anapara bölümüne faiz uygulamayacak olan Fon, yabancı para cinsinden olan alacaklarda temerrüt tarihinden 1 Şubat 2002’ye kadar yüzde 12, ve 1 Şubat 2002 tarihinden itibaren ise libor artı 4 veya yüzde 10 basit faiz uygulayacak. 
     Fon, yukarıdaki faiz oranlarını, 20 milyar liraya kadar alacaklarda en fazla 1 yıl, 20 - 200 milyar lira arasındaki alacaklarda ise en fazla 2 yıl ödeme şartı arayacak. 
     Benzer şekilde 200 milyar liranın üzerindeki ticari kredilere de faiz indirimi uygulayacak olan Fon, bu borçlular 31 Aralık 2001 tarihine kadar yüzde 101, bu tarihten itibaren ise yüzde 72 basit faiz işletecek. 
     
     Döviz kredisi 
     Yabancı para cinsi kredi alacaklarında da gecikme tarihinden 31 Aralık 2001 tarihine kadar yüzde 12, 1 Şubat 2002 tarihinden 31 Mart 2002 tarihine kadar ise yüzde 10 faiz işletilecek. Fon, 1 Nisan 2002 tarihinden sonra iki yıla kadar vadeli anlaşmalarda libor artı 4 veya sabit faiz talep edenlere yüzde 10, iki yıldan fazla vadeli geri ödemelerde ise libor artı 6’la yüzde 12 basit faiz uygulanacak. Bu alacaklarda da temerrüt faizinden oluşan anaparaya faiz işletilmeyecek. 
     
Mevcut anlaşmalara da faiz indirimi uygulanacak      Batan bankaların bazı borçlularıyla anlaşmalar yapan Fon, faiz indirimini mevcut anlaşmalarda da işletecek. 
     Fon, şayet mevcut anlaşmalarda belirlenmiş olan faiz oranları yeni oranlardan yüksekse 1 Nisan 2002 tarihinden geçerli olmak üzere yeni oranları uygulayacak. Fon, yabancı para cinsinden yapılan anlaşmalarda isteyen borçluya bir defaya mahsus olmak üzere sabit faizden libora bağlı faiz oranına geçecek. 
     



 EKONOMİ 






















</TEXT>
</DOC>
