<DOC>
<DOCNO> 53610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/22/son/sonspo14.html </URL>
<DATE> 2001/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Roma Başkanı Sensi "Totti dışarı atılabilirdi..." 
</HEADLINE>
<TEXT>

     AS Roma Kulübü Başkanı Franco Sensi, basında yeralan demeçlerinde, ''İstanbul'da kaybetmeyeceğimiz biliyordum. Sahadan sağ salim çıkacağımıza emindim'' dedi. 
     Totti'nin maçın ilk dakikalarında kart görmesi gerekiyormuydu 
     şeklindeki bir soruyu Sensi, ''Dışarı atılabilirdi ama hakem bu tip pozisyonlarda başarılı oldu'' şeklinde cevapladı. Roma'yı geçen yıldan daha güçlü olduğunu savunan kulüp başkanı, herhangi bir takviye transfer düşünmediklerini ifade etti. 
     
     Cassano iddialı... 
     Bu arada ŞŞampiyonlar Ligi B Grubu'nda geçen Salı günü yapılan Galatasaray-AS Roma maçında İtalyanların kahraman olarak gösterdikleri Antonio Cassano, 2 yıl içinde ''Altın Top''un kendisine verileceğini söyledi. 
     Galatasaray karşısında ikinci yarı oyuna girerek takımını ateşleyen 19 yaşındaki genç futbolcu, bir anda iddialı konuşmaya başladı. 
     ''Eğer 10 dakika daha olsaydı, maçı kazanırdık. Ritmimizi sürekli yükseltiyorduk'' diyen Cassano, değerinin Galatasaray maçında ortaya çıkmadığını, ne kadar değerli bir futbolcu olduğunu bildiğini söyledi. 
     Bu sezon başında Bari'den yaklaşık 25 milyon dolara Roma'ya transfer olan genç futbolcu, şimdiye kadar teknik direktör Capello tarafından pek şans bulamamıştı. 
     Son olarak Ümit Milli takıma dahi çağırılmayan Cassano, İstanbul'dan döndükten sonra verdiği demeçte ''Belki de yakın bir zamanda A milli takım benim için daha yakın olabilir'' dedi 
     






</TEXT>
</DOC>
