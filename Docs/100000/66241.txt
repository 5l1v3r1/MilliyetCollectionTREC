<DOC>
<DOCNO> 66241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/son/sonspo10.html </URL>
<DATE> 2002/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Erzurumspor 0 - Kocaelispor 1 maç altın golle bitti 
</HEADLINE>
<TEXT>

     Futbolda Türkiye Kupası çeyrek final maçında Kocaelispor, Erzurumspor'u deplasmanda uzatma dakikalarında 1-0 yenerek, yarı finalee yükseldi. 
     Futbolda Türkiye Kupası çeyrek finali maçında Erzurumspor ile Kocaelispor, ilk yarıyı golsüz eşitlikle tamamladılar. 
     Yaklaşık 3 bin kişinin izlediği ve eksi 15 dereceyi aşan soğuk bir havada yapılan maçta, her iki takım da gol bulmak için yoğun çaba sarfetti. 
     7. dakikada Kürşat'ın sağ kanattan ceza alanına gönderdiği topu, 
     Yusuf kontrol etti. Araya giren Nuri, meşin yuvarlağı son anda kornere çkıradı. 
     15. dakikada Ayman'ın sol kanattan ceza alanına gönderdiği topa 
     Serdar kafa vurdu. Top, kaleci Koraç'ın ellerinde kaldı. 
     Aynı dakikada mavi-beyazlıların geliştirdiği kontraatakta, Ekrem'in sol kanattan ceza alanına ortaladığı topa İlker kafayı vurdu. 
     Top, üstten auta çıktı. 
     20. dakikada Kocaelispor'un kazandığı serbest vuruşu kullanan 
     Serdar, topu ceza alanına ortaladı. Savunmanın uzaklaştıramadığı meşin yuvarlağa Cihan'ın sert vuruşunda, top üstten az farkla auta gitti. 
     22. dakikada Serdar'ın arapasına hareketlenen Lazarov'un şutunda, 
     top yandan auta çıktı. 
     23. dakikada Yusuf'un uzun pasına hareketlenen İlker, Kocaelispor 
     ceza alanının sağ köşesinde topla buluştu. İlker'in vuruşunda, top kaleci Metin'de kaldı. 33. dakikada Lazarov, kaleye yaklaşık 25 metre uzaktan sert vuruş yaptı ve top kaleci Koraç'ta kaldı. 35. dakikada Yusuf'un pasıyla topla buluşan Zafer'in, yaklaşık 30 metreden vuruşunda, köşeye giden topu kaleci Metin son kornere çeldi. Her iki takımın da bundan sonraki çabalarında gol olmayınca, karşılaşmanın ilk yarısı 0-0 sona erdi. 
     İkinci yarı 
     47. dakikada Yusuf, zarif hareketlerle ceza alanına girip 
     ortaladı. Savunmaya çarpan top, kaleci Metin'de kaldı. 
     50. dakikada Kocaelispor savunmasından seken top Ekrem'in önünde 
     kaldı. Ekrem'in sert vuruşunda, meşin yuvarlağı kaleci Metin kornere çeldi. Aynı dakikada kullanılan köşe atışında topu önünde bulan Zafer, sert vurdu. Top, direkten geri geldi. 56. dakikada Kürşat'ın pasıyla ceza alanına giren Barış'ın şutunda, top kaleci Metin'da kaldı. 57. dakikada Ayman'ın pasıyla topla buluşan Muhammed'in ceza alanı içindeki sert şutunda, top direğin yanından auta çıktı. 64. dakikada Kürşat'ın sağ kanattan yaptığı ortayı kaleci Metin yumruklayarak uzaklaştırdı. 68. dakikada Yusuf'un kullandığı köşe atışında topa Alpaslan kafayı vurdu. Top, bir kez daha direkten geri döndü. 71. dakikada Erzurumspor'da, Okan'ın yerine Haluk x , Kocaelispor'da da Alex'in yerine Ömer xx oyuna girdi. 76. dakikada Kocaelispor'dan Serdar'ın yerine Sawieh x oyuna dahil oldu. 81. dakikada hakeme itiraz eden Erzurumsporlu oyuncular Şenol ve Hüseyin sarı kart gördü. 85. dakikada Kocaelispor'un kullandığı köşe atışında topu Cihan Lazarov'un önüne indirdi. Lazarov'un sert şutunda, top yandan auta çıktı. 88. dakikada Erzurumspor'un kullandığı serbest vuruşta top savunma oyuncularına çarparak Zafer'in önünde kaldı. Zafer'in şutunda, top üstten auta çıktı. Normal süreri 0-0 biten maç uzatmaya gitti. 92. dakikada Ekrem'in pasıyla ceza alanına giren Yusuf'un şutunda, topu kaleci Metin direk dibinde kontrol etti. 98. dakikada Zafer'in topuk pasına Ekrem hareketlendi. Bu futbolcunun ceza alanına çevirdiği topa Yusuf sert verdu. Meşin yuvarlak yandan auta çıktı. 100. dakikada Kocaelispor'da Hasan çıktı, yerine Engin x girdi. 106. dakikada Zafer'in pasıyla topla buluşan Barış, ceza alanı önünde sert vurdu. Top, kaleci Metin'de kaldı. 109. dakikada Erzurumspor savunma oyuncusu Şenol'un hatasını değerlendiren Ayman, topla ceza alanına girip vurarak, meşin yuvarlağı ağlara gönderdi 1-0. Erzurumspor'u 1-0 yenen Kocaelispor, böylece yarı finale yükselen 2. ekip oldu. 
     






</TEXT>
</DOC>
