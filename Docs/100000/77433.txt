<DOC>
<DOCNO> 77433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/son/sontur34.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Bostancıoğlu "İstifa etmeyeceğim" 
</HEADLINE>
<TEXT>

     Milli Eğitim Bakanı Metin Bostancıoğlu, görevinden istifa etmeyeceğini bildirdi. 
     Bostancıoğlu, hakkında soruşturma açılması kararının alınmasının ardından TBMM Genel Kurulu'ndan ayrılırken gazetecilerin yönelttiği tüm sorulara sadece ''Yok'' karşılığını verdi. 
     Bostancıoğlu, ''Bir değerlendirme yapacak mısınız '', ''İstifa etmeyi düşünüyor musunuz '' şeklindeki ısrarlı sorulara ''Yok'' yanıtı verdikten sonra Meclis'ten ayrıldı. 
     DYP Grup Başkanvekili Turhan Güven de oylama sonucunu değerlendirirken, ''Gizli yapılan oylamada milletvekilleri kendi iradelerini ortaya koymuşlardır'' dedi. 
     Ak Parti Grup Başkanvekili Mehmet Ali Şahin de gazetecilerin ''Bostancıoğlu istifa etmeli mi '' sorusuna, ''Yasal olarak gerekmez ancak siyasi ve etik açısından görevinden istifa etmelidir'' yanıtını verdi. 
     






</TEXT>
</DOC>
