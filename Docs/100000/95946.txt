<DOC>
<DOCNO> 95946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/siyaset/siy08.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz Umarım Ecevit istifa etmez 
</HEADLINE>
<TEXT>

     ANKARA Milliyet 

     ANAP lideri Mesut Yılmaz, hükümetin erken seçim kaydıyla devamını istediklerini belirterek, "Umarım Başbakan istifayla hükümeti sona erdirmez" dedi. 
     Dün MHP lideri Bahçeli’nin konuşmasını televizyonda dinledikten sonra başkanvekilleri ve bakanların da katılımıyla partisinin genişletilmiş Başkanlık Divanı’nı toplayan Yılmaz, çıkışta yaptığı açıklamada, ANAP’ın hükümeti sona erdirecek girişimlere destek vermeyeceğini söyledi. 
     Hükümetin seçim hükümetine dönüşeceğini ifade eden Yılmaz, Nejat Arseven’in, Meclis’in AB gündemli olarak temmuz ayı sonunda olağanüstü toplanması için muhalefet partileriyle temas kurmakla görevlendirildiğini belirterek şöyle konuştu 
     "AB düzenlemeleri ile siyasi partiler ve seçim yasası değişikliklerinin Meclis’ten geçmesi için bir hükümetin işbaşında olması gerekir. Seçim tarihinde mutabakat sağlanması durumunda umarım Başbakan istifasıyla bu hükümeti sona erdirmez." 
     



 SİYASET 















</TEXT>
</DOC>
