<DOC>
<DOCNO> 53016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/19/yazar/pulur.html </URL>
<DATE> 2001/11/19/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Savaş muhabiri mi, televole muhabiri mi 
</HEADLINE>
<TEXT>

          BEDİİ Faik, Kore Savaşı'na asker gönderildiği günlerde Türk basınının görüntüsünü anlatırken, bir "savaş muhabiri" tipi yaratıldığını tatlı tatlı yazar 
     "Tam teçhizat, dürbünlü, mataralı, komando kılıklı, birer aslan " 
     Bugün de savaş muhabirleri var ama "Bedii Abi"nin dalga geçtiği aslanlar gibi değil... 
     
     BİR İrfan Sapmaz var, Afganistan savaşını dünyaya ilk duyuran o, hem de cepheden... 
     Bir Vedat Yenerer var, Güneydoğu'da PKK ile savaştan Çeçenistan'a, Afganistan'dan Bosna'ya, Eritre'den Kosova'ya kadar bütün çatışmaların içinde, kaç kere ölümden dönmüş, yaşadıklarını bir kitapta toplamış adı "Ateş Ortasında" Ümit Yayıncılık 
     Vedat Yenerer, kitabını annesine armağan etmiş 
     "Okul hayatımın gözü yaşlı ve değişmez velisi, gazetecilik yıllarımda en iyi okurum, televizyon hayatımın fanatik izleyicisi anneme..." 
     
     BOSNA'da Usame bin Ladin'in adamları, diz çöktürüp, ensesine Kalaşnikof'u dayadıkları zaman Vedat Yenerer'in aklına ilk gelen annesidir 
     "Kusura bakma annem, verdiğin hayatı koruyamadım." 
     
     VEDAT Yenerer ve kameraman İsmail Özmeral, Çeçenistan'a Gürcistan üzerinden geçerler. Para, her yerde olduğu gibi, Gürcistan'da da sınır kapısını açmıştır. Yanlarında bir Çeçen kılavuz vardır. Onlara "Ümit" adında bir Türk de katılmıştır, Çeçenistan'a şeriat uğruna gitmektedirler, şeriat için, Ruslara karşı savaşacaktır. 
     Her an ölüm tehlikesiyle, Çeçenistan'ın başkenti Grozni'nin dış mahallerinden birindeki eve gelirler. Evdeki kadınlar ve kızlar, onları heyecanla, sevgiyle karşılar, Çeçen kılavuzu zaten tanımaktadırlar, boynuna sarılırlar, herkese çay ikram ederler, yatacak, yıkanacak yer gösterirler. 
     
     VEDAT Yenerer bir bakar ki yol arkadaşı "şeriat uğruna" buraya gelen "Ümit"in suratından düşen bin parça, oturuyor. 
     "Hayrola Ümit " 
     "Ümit"in derdi büyüktür 
     "Abi, ben yanlış gelmişim, burada şeriatı doya doya yaşayacağımı düşünüyordum. Ama baksana kadınlarla erkekler birlikte, birbirlerine sarılıyorlar, öpüşüyorlar, kadınlar erkeklere hizmet ediyor " 
     
     VEDAT Yenerer, Rusların Grozni'de topa tuttukları bir gün uydu telefonla İstanbul'u arar Defne Samyeli'ne canlı yayında durumu anlatırken, yandaki binaya roket düşer, Vedat yerinden savrulur, Çeçen savaşçı üzerine kapanır, onu kurtarır. 
     Akşam bodrum katında uykuya dalmak üzereyken kendi kendine söylenir 
     "Ben niye buralardayım Ben niye televole muhabiri olmadım " 
     Yapma Vedat, o zaman da sana "televole muhabiri" derlerdi, "savaş muhabiri" değil 
     
     







Elli yılın ekonomisi 


'İslam ülkeleri laiklik yolunda' 


Afganistan kurtulur mu 


Dalga tersten vuruyor 


Her şeyi bilen adam sır oldu 


Savaş muhabiri mi, televole muhabiri mi 


Daha iyi Türkiye için... 


Arabeskin kadın halleri... 


Borsalara aldanmayın, 2002 zor bir yıl 


Derviş haber almış Yabancılar dönüyor 


</TEXT>
</DOC>
