<DOC>
<DOCNO> 61702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/spor/spo01.html </URL>
<DATE> 2002/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ronaldo için 4 milyon dolar 
</HEADLINE>
<TEXT>

     ORHAN YILDIRIM 

     BEŞİKTAŞ Menajeri Sinan Engin, Ronaldo’yu Juventus’un istediğini, fiyatının 4 milyon dolar olduğunu söyledi. Brezilyalı futbolcudan çok memnun olduklarını belirten Engin, "Ancak iyi teklif halinde satabiliriz. Kafamızda 4 milyon dolar gibi bir rakam var" diye konuştu. Engin, teklif için Başkan Serdar Bilgili’nin İstanbul’a dönüşünü beklediklerini söyledi. 
     KALECİ Asper ile birlikte dün basın toplantısı düzenleyen Ronaldo ise, "Juventus’tan daha önce teklif almıştım. Bu, iki kulüp arasındaki bir sorun. Juventus büyük bir kulüp ve oynamak isterim" dedi. 24 Nisan’daki kamp için Brezilya Milli Takımı’na çağrılması beklenen Ronaldo, "Milli Takım’a Dünya Kupası dışında hiçbir organizasyon için gitmem" diye konuştu. 
     
Meydan okudular      BEŞİKTAŞ yöneticileri, Sakaryasporlu Tuncay’ın transferini bitiren Galatasaray’a meydan okudu. Yıldırım Demirören, "Temaslarımız sürüyor. Eğer bunu bir intikam görüyorlarsa karşılığını alırlar" derken, Menajer Sinan Engin, "Beni kızdırmasınlar, en iyi adamlarını alırım" diye konuştu. Hazırlıklar çift idmanla devam etti. Fevzi ile Asper’in arasındaki soğukluk gittikçe büyümeye başladı. 
     
Bilgili’den mesaj var      BEŞİKTAŞ Başkanı Serdar Bilgili, Nihat’ın transferinin istedikleri gibi sonuçlandığını söyledi. İmkanlar dahilinde takviye yapmaya devam edeceklerini belirten Bilgili, "Daum ile birlikte önce kupayı, sonra da şampiyonluğu kazanacağız" dedi. 
     BAZI kişilerin koltuk uğruna ortalığı karıştırmak istediklerini de iddia eden Bilgili, "Bunlar takımın başarısına bile üzülüyorlar. Sayıları az da olsa bunlar beni çok üzüyor. Beşiktaş büyük kulüp, böyle düşünenleri kongre dışlar" yorumunu yaptı. 
     



 SPOR 
























</TEXT>
</DOC>
