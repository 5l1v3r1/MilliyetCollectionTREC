<DOC>
<DOCNO> 52710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/guncel/gun01.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Vurgun’ rüşvetleri hemşeri hesabına 
</HEADLINE>
<TEXT>

Müsteşar Yardımcısı Sedat Aban’ın ihalelerde aldığı rüşvetlerle elde ettiği malları bazı hemşehrilerinin üzerine yaptığı ortaya çıktı 
     TOLGA ŞARDAN Ankara 

     Ankara DGM’nin Bayındırlık Bakanlığı’ndaki ihale yolsuzlukları üzerinde yürüttüğü "Vurgun Operasyonu"nda yeni ayrıntılar ortaya çıktı. DGM Savcısı Cengiz Köksal’ın hazırladığı iddinamede Bakanlık Müsteşar Yardımcısı Sedat Aban’ın "gizli kasaları" yer aldı. 
     Aban’ın ihaleleri organize etmesi karşılığında aldığı rüşvetlerle elde ettiği malların büyük bölümünü "gizli kasa" olarak kullandığı bazı arkadaşlarının üzerine yaptığı belirlendi. 
     
     Arkadaşları ve hemşehrisi 
     Soruşturmanın ilk aşamasında eşi Firdevs Aban adına bir otomobil ve biri yazlık iki daire, kız kardeşi Fatma Sena Aksaç adına iki değerli arsa ve bir daireyi kayıt yaptıran Aban’ın, müteahhit Müfit ve Mürsel Eren’e üç daire ile hemşehrisi İsmet Saçmacı üzerine tam dört daire, sekiz arsa ve bir kooperatif üyeliğini kayıt ettirdiği saptandı. Aban’ın müteahhit Turgut Uyar üzerine 2.5 milyon dolarlık banka hesabının sahibi olduğu, diğer kız kardeşi Senay Melik üzerinde bir arsayı gizlediği belirlendi. 
     Operasyonda gözaltına alındıktan sonra tutuklanan ve Bayındırlık Bakanlığı ihalelerinden rüşvet aldığı belgelenen Aban için yapılan mal varlığı araştırmasında, kendi adına Çeşme’de bir yazlık, 1997 model Toyota araç ve Bodrum’da Asko kooperatifinde hissesi çıkarılmıştı. Aban’ın rüşvetten elde ettiği kazançla aldığı malları ise eşinin yanısıra güvendiği arkadaşları ve kız kardeşleri üzerine yaptırdığı anlaşıldı. 
     
Bir müsteşar yardımcısının mal varlığı tablosu      Sedat Aban’ın Vurgun soruşturmasının ikinci aşamasında ortaya çıkarılan ancak arkadaşlarının üzerinde görülan malvarlıkları 
     
     İsmet Saçmacı Hemşehrisi 
     Ankara ve çevresindeki 11 ayrı yerde binlerce metre karelik arsalar 
     
     Turgut Uyar Müteahhit 
     İşbankası Güvenevler Şubesi’nin 394981 sayılı hesabında 2.5 milyon dolar 
     
     Eyüp Sabri Önen Arkadaşı 
     Çankaya Yıldızevler’de bir daire 
     
     Müfit Eren Müteahhit 
     Çankaya Yıldızevler’de bir daire, 
     Çankaya Zirvekent’te bir daire, 
     
     Mürsel Eren Müteahhit 
     Ankara Çankaya Yıldızevler’de bir daire 
     
     Gürcan Gülayinci Arkadaşı 
     Ankara Çankaya 1. Bölge Ayrancı’da bir daire 
     
     Fatma Sena Aksaç Kızkardeşi 
     Ankara Kazan’da 2 ayrı parselde 12 dönüm arsa, 
     Ankara Beynam’da 3 ayrı parselde 28 dönem arsa, 
     
     Senay Melik Kızkardeşi 
     Ankara Yenimahalle’de 5244 m2 arsa 
     



 GÜNCEL 





















</TEXT>
</DOC>
