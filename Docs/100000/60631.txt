<DOC>
<DOCNO> 60631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/ekonomi/eko05.html </URL>
<DATE> 2002/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Süpermarketler kazandı 
</HEADLINE>
<TEXT>

Sanayi ve Ticaret Bakanı Ahmet Kenan Tanrıkulu, süpermarketlerin şehir dışına taşınmasına ilişkin yasa tasarısını geri çekip, Avrupa Birliği kriterlerine uygun olarak yeniden hazırlayacaklarını söyledi 
     ÖNDER YILMAZ Köln 

     Sanayi ve Ticaret Bakanı Ahmet Kenan Tanrıkulu, hükümetin çıkardığı reform yasalarını belli kesimlerin algılamakta zorlandığını belirterek, "Bu yasalar ve yaptıklarımız zülfiyare dokunuyor" dedi. Tanrıkulu süpermarketlerin şehire taşınmaması konusunda lobi yapanların kazandığını da söyledi. 
     
     İki görüş var 
     MHP lideri Devlet Bahçeli’nin Avrupa gezisine eşlik eden Tanrıkulu, gazetecilere içini döktü. Büyük marketlerin şehir dışına taşınması ve dayanıklı mal alımında yapılacak sözleşmelere zaman sınırı getirmesini öngören yasal düzenlemenin h l Başbakanlıkta beklediğini vurgulayan Tanrıkulu, süpermarketlerin bu alanda yaptığı lobi faaliyetlerinin başarıya ulaştığını söyledi. Tanrıkulu, şöyle devam etti "Bu konuda Anayasal görüş istemiştik. İki ayrı görüş ortaya çıktı. Sözleşmelerin düzenlenmesinde zaman sınırının getirilmesinin, özgürlüklere aykırı olduğu görüşü ile "hayır AB normlarına uygun ve AB ülkelerinde uygulanıyor biz de yapabiliriz" görüşü ortaya çıktı. Biz yasayı geri çekip üç ay içerisinde AB kriterleri doğrultusunda yeniden hazırlayacağız." 
     
     Dernekler destekliyor 
     Tüketici derneklerinin bile süpermarket sahiplerinin yanında yer aldığını belirten Tanrıkulu, "Propaganda için 4 milyon adet broşür bastırdılar, bana da gönderdiler" dedi. 
     
Bürokrasi azaltılacak      Yabancı yatırımları Türkiye’ye çekebilmek için bürokratik işlemleri azaltmayı hedeflediklerini vurgulayan Sanayi ve Ticaret Bakanı Ahmet Kenan Tanrıkulu, şöyle konuştu "Bir iş yapmak için 132 ayrı yerden imza alınıyor lafını araştırdım. Bu kadar sayıda olmasa da hakikaten ayrı ayrı yapılması gereken işlemler girişimcileri, bürokrasinin altında eziyor. Endüstri Bölgeleri Yasası gibi yasalarla bürokrasi yüzde 60 ve 70 oranında azalacak." 
     



 EKONOMİ 




















</TEXT>
</DOC>
