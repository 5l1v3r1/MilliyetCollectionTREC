<DOC>
<DOCNO> 85042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/son/sondun26.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Britney Spears sevgilisi Timberlake ile barıştı 
</HEADLINE>
<TEXT>

     Amerikalı ünlü şarkıcı Britney Spears, yaklaşık iki ay önce ayrıldığı sevgilisi Justin Timberlake ile tekrar barıştığı söylentilerini ilk kez doğruladı. 
     Alman Bild gazetesinin internet sitesinde çıkan habere göre Spears, son iki ayın, sevgilisi olmadan çok zor geçtiğini ve Justin Timberlake'siz bir hayat düşünemediğini söyledi. 
     Spears, aşk acısını alkolle hafifletmeyi bile denediğini kaydederek, ''Çok zor bir dönemdi. İkimiz de acımızı hafifletmek için çok içtik'' dedi. 
     N'Sync müzik grubunun üyesi, sevgilisi Timberlake'in kendisini telefonla aradığını söyleyen Spears, bu telefon görüşmesinde ikisinin de birbirlerini çok sevdiklerini anladıklarını belirtti. 
     

     
</TEXT>
</DOC>
