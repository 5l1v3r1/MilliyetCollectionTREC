<DOC>
<DOCNO> 81940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/son/sontur21.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeşil Işık'ın yönetmeni Hıncal Uluç'a dava açtı... 
</HEADLINE>
<TEXT>

     Başrollerini Hülya Avşar ve Kenan Işık'ın paylaştığı ''Yeşil Işık'' filminin yönetmeni Faruk Aksoy, filmin aleyhine yazılar yazan gazeteci Hıncal Uluç'a 100 milyar liralık manevi tazminat davası açacaklarını söyledi. 
     Aksoy, sahibi olduğu United Film Production'un Taksim'deki yerinde yaptığı basın toplantısında, Uluç'un, yine yönetmenliğini yaptığı ''Güle Güle'' filmi hakkında da geçmişte yazılar yazdığını ancak kendilerinin bu yazılara hiç yanıt vermediklerini ifade etti. 
     Ancak Uluç'un ''Yeşil Işık'' daha vizyona girmeden film aleyhine yazılar yazmaya başladığını ve yazılarını sürdürdüğünü dile getiren Aksoy, yazılara ''dur'' demenin yargı yoluyla olacağını kaydetti. 
     Aksoy, 6 Mayıs Pazartesi günü, Beyoğlu Adliyesi'nde Hıncal Uluç aleyhine 100 milyar liralık manevi tazminat davası açacaklarını söyledi. 
     





</TEXT>
</DOC>
