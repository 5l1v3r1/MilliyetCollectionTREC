<DOC>
<DOCNO> 94783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/siyaset/siy07.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Özkan Ecevit’i h l seviyorum 
</HEADLINE>
<TEXT>

     ANKARA Milliyet 

     Kemal Derviş ile Ankara Üniversitesi Siyasal Bilgiler Fakültesi Dekanı Celal Göle’nin evinde dün akşam yemek yiyen Hüsamettin Özkan, "Sayın Ecevit’i halen seviyorum ve sayıyorum. Sayın başbakana halen en bağlı insanım" dedi. Dört saat süren görüşmenin ardından çıkışta, soruları yanıtlayan Özkan, "Rahşan Ecevit’e mi yoksa Başbakan Ecevit’e mi daha kırgın olduğunun" sorulması üzerine şunları söyledi "Kimseye kırgın değilim. Ben, Sayın Başbakan’a halen en bağlı insanım. Şu anda bir değişikliğim yoktur. Sayın Ecevit’e sevgim, saygım, bağlılığım sonsuzdur. Sözümün eriyim. Bugüne kadar sözümü tuttum. Beraber gidecektim ama ben erken gittim." Kendisi açısından duygusallığın artık bittiğini ifade eden Özkan, istemi dışında olan DSP’deki kopmalara kayıtsız kalamayacağını söyledi. Derviş ile birlikte hareket edip etmeyeceği yolundaki bir soruya Özkan, "Ben ne hareketi yapıyorum ki, benimle beraber hareket etsin" diye konuştu. Derviş’in de Özkan’a görevinden istifa etmeyi düşünmediğini söylediği öğrenildi. 
     



 SİYASET 


















</TEXT>
</DOC>
