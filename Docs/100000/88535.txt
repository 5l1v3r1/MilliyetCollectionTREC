<DOC>
<DOCNO> 88535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/son/sonspo03.html </URL>
<DATE> 2002/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Kupası'nda yarın hangi maçlar var 
</HEADLINE>
<TEXT>

     17. Dünya Kupası finallerine, yarın 
     B , C ve G gruplarında yapılacak toplam 3 maçla devam edilecek. 
     B Grubu'nda yarın Güney Kore'nin Daegu kentindeki Dünya Kupası Stadı'nda yapılacak Güney Afrika Cumhuriyeti-Slovenya karşılaşmasıyla, bu grupta da 2. maçlar tamamlanmış olacak. TSİ 09.30'da başlayacak karşılaşmayı, Arjantinli Angel Sanchez ve Jorge Rattalino ile Suudi Arabistan'dan Ali Traifi yönetecek. Grupta ilk maçlar sonrasında Güney Afrika Cumhuriyeti'nin 1 puanı bulunurken, Slovenya ise puansız son sırada. 
     G Grubu'nda TSİ 12.00'de başlayacak karşılaşmada ise Japonya'nın Ibaraki kentindeki Kashima Stadı'nda, 3 puanlı lider İtalya ile puansız averajla 3. sırada bulunan Hırvatistan karşı karşıya gelecek. 
     Karşılaşmada, İngiliz Graham Poll ve Philip Sharp ile Danimarkalı Jens Larsen hakem üçlüsü görev yapacak. 
     Türkiye'nin de yer aldığı C Grubu'nda ise şampiyonluk adaylarından 3 puanlı Brezilya, grubun puansız son sırasında yer alan Asya temsilcilerinden Çin Halk Cumhuriyeti ile Güney Kore'nin Jeju Adası'ndaki Seogwipo kentinde Dünya Kupası Stadı'nda karşılaşacak. TSİ 14.30'da başlayacak bu mücadelenin hakemleri ise Anders Frisk İsveç , 
     Leif Lindberg İsveç ve Bomer Fierro Ekvador . 
     





</TEXT>
</DOC>
