<DOC>
<DOCNO> 55581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/guncel/gun02.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Doktorların dansı 
</HEADLINE>
<TEXT>

Bir ilaç firması 41 doktoru Antalya’daki Sultans of the Dance’e götürünce, Niğde’de doktor sıkıntısı yaşandı 
     BEKİR KARAKOC, UĞUR MART Niğde DHA 

     "Nataşalı promosyon" iddialarının sağlık sektöründeki yankıları sürerken, Sağlık Bakanlığı’nın Niğde’deki hastane ve sağlık ocaklarında görevli 41 doktorun, Fako ilaç firmasının "davetlisi" olarak, Antalya Aspendos Antik Tiyatro’da Sultans of the Dance gösterisini izlediği ortaya çıktı. 
     Fako İlaç, Antalya’da 8 Eylül’de gerçekleştirilen gösteriye bazı doktorları davet etti. Davet alan görevliler adına izin yazılarını hazırlayan İl Sağlık Müdürü Yılmaz Yücel, 7 Eylül’de, mesai bitimine yakın bir sırada Vali Refik Arslan Öztürk’e bu yazıları sundu. Yücel doktorlara da, "Siz yola çıkın, Vali Bey’den ben izin alırım" dedi. Ancak Öztürk’ün, 41 doktorun otobüsle Antalya’ya gitmesine karşı çıkarak, "Bir otobüsle 41 doktorun Antalya’ya gitmesine izin veremem. Bir kaza olduğunda bu kadar doktora ne olur sonra Bu kadar doktor birden ili boşaltmamalı" sözlerine karşılık, doktorlar Antalya’ya gitti. Aspendos’ta gösteriyi izleyen doktorlar, ertesi gün bölgede gezdikten sonra, yine aynı otobüsle Niğde’ye döndü. Öztürk de, doktorlar hakkında soruşturma açtırdı. 
     Öztürk ve yardımcısı Osman Kaymak tarafından bizzat dinlenen doktorlar, kasıtlı bir hareket içinde olmadıkları anlaşılınca suçsuz bulundu ve bir daha bu tür davranışlar sergilememeleri konusunda sözlü olarak uyarıldı. 
     
     Müthiş iddia 
     Promosyon iddialarının patlak vermesinden sonra çekilen fakslarda da, doktorların Antalya’ya gitme-lerinden sonra, Niğde Devlet Hastanesi’nde 2 kişinin bakımsız-lıktan öldüğü, Fako’nun da, 10 milyar lira vererek soruşturmayı ka-pattırdığı iddia edildi. 
     
     Durmuş’tan suçlama 
Hekimler, reçete yazmayı mümessilden öğreniyor’      ANKARA Milliyet 

     Sağlık Bakanı Osman Durmuş, Türkiye’de hiçbir hekimin tıp fakültesini bitirdiğinde reçete yazmayı bilmediğini belirterek, "Hekimler, reçete yazmayı ilaç mümessillerinden öğreniyor" dedi. 
     Tıp fakültelerinin 4. sınıfında "reçete yazma" ile ilgili ders konulmasını isteyen Durmuş, açılışına katıldığı "Ulusal Sağlık Hesapları Çalışma Toplantısı"nda yaptığı konuşmada çeşitli kamu kurum ve kuruluşlarının hastaneleri olduğunu belirterek, "Sağlık alanında çok başlı bir durum var. Ulaştırma Bakanlığı da PTT’nin hastanelerini Sağlık Bakanlığı’na devretmeli" diye konuştu. Televizyonlarda, "asık suratlı, uzlaşmaz bir adam" görüntüsü çizdiğini belirten Durmuş, eğer asık suratlı olmazsa sağlık alanındaki kötü alışkanlıkların süreceğini söyledi. 
     
     Sözlerimin arkasındayım’ 
     İlaç firmalarının satışlarını artırmak için hekimlere yönelik "Nataşalı promosyonölar verdiğini dile getirerek sağlık sektöründe tartışma başlatan İzmir Tabip Odası Genel Sekreteri Dr. Aşkın Demirci, sözlerinin arkasında durduğunu söyledi. İzmir Tabip Odası da Demirci’ye sahip çıktı. 
     



 GÜNCEL 




















</TEXT>
</DOC>
