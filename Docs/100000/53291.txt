<DOC>
<DOCNO> 53291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/ekonomi/eko03.html </URL>
<DATE> 2001/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
En hızlı transfer’ Dışbank’ta 
</HEADLINE>
<TEXT>

Para transferlerinde dünyanın en hızlısı’ olan Amerikan Western Union ile Dışbank işbirliği anlaşması imzaladı 
     Dünya çapında en süratli para gönderme ve alma yöntemini uygulayan’ Amerikan Western Union, Türkiye’deki ağını Dışbank ile büyütecek. İki banka arasında dün Viyana’da imzalanan işbirliği anlaşması ile yurtdışındaki Türk vatandaşlarının havaleleri de anında alıcısına ulaşacak. 
     Dışbank Genel Müdürü Faik Açıkalın, Viyana’da düzenlenen imza töreninde, yurtdışında yaşayan 5 milyondan fazla Türk vatandaşının da Western Union ile Türkiye’nin her yerine hızlı para gönderme hizmetinden faydalanabileceğini bildirdi. Western Union Başkanı Bill Thomas da "Dışbank gibi saygın, kaliteli müşteri hizmeti sunan ve yüksek teknoloji kullanan bir kurumla işbirliği yapmaktan son derece memnunuz. Türkiye, yurtdışında önemli bir nüfusa ve büyüme potansiyeline sahip" dedi. 
     Transferler Western Union büroları, PTT ve bazı yerel banka şubelerinden yapılabilecek. Transfer ücreti ise havale miktarının yüzde 3 ila 5’i oranında olacak. Bu oran genel uygalama ücretlerinden daha düşük. 
     



 EKONOMİ 

















</TEXT>
</DOC>
