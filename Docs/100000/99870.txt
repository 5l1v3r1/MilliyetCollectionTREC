<DOC>
<DOCNO> 99870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/04/ekonomi/aeko.html </URL>
<DATE> 2002/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Özerk kurullara Meclis denetimi newline geliyor 
</HEADLINE>
<TEXT>

Meclis’e sunulan Mali Kontrol Kanun Tasarısı’nda, Başbakan Ecevit’in özerklikte ileri gittiler’ diyerek eleştirdiği özerk kurulların hesapları bütçe içine alınarak denetimleri Meclis’e veriliyor 
     EKONOMİ SERVİSİ 

     IMF’nin stand - by kapsamında üçüncü gözden geçirmenin onaylaması için 7 Ağustos’taki IMF Board toplantısına kadar TBMM’ye sunulması ön koşul olan Kamu Mali Yönetimi ve Mali Kontrol Kanun tasarısı Meclis’e sunuldu. Tasarıda sosyal güvenlik kuruluşları ile yerel idarelerin dışında kalan tüm kuruluşlar bütçe içine alınması öngörüldü. Başbakan Bülent Ecevit’in özerklikte aşırıya kaçtılar’ diyerek rahatsızlığını belirttiği özerk kurullarının mali hesapları da bütçe kapsamına ve Meclis denetimine alınıyor. 
     Maliye Bakanlığı, bütçeleme ve mali sistemi kökten değiştiren Kamu Mali Yönetimi ve Mali Kontrol Kanun Tasarısı’nı Meclis’e sundu. 
     Çağdaş kamu mali yönetim sistemlerinin ana unsurları olan etkinlik, verimlilik, mali saydamlık ve hesap verebilirlik esas alınarak kamu mali yönetiminin yapısını, kamu bütçesinin hazırlanması ve uygulanmasını, mali işlemlerin raporlanmasını amaçlayan tasarı ile BDDK, SPK, Rekabet Kurulu, Enerji Piyasası Kurulu, Şeker Kurulu gibi kurullar da bütçe içine alındı. Kurullar, yeni sistemde de RTÜK gibi mali özerkliğe sahip bulunacak ancak harcamaları denetim altına girecek. Böylece, kamu harcamaları çok daha geniş bir alanda kontrol edilecek. 
     Tasarı aynen yasalaşırsa, bütçe maratonu erken başlayacak. Halen haziranda bütçe çağrısı ile birlikte başlayan bütçe hazırlık devresi Nisan’a çekilecek. 
     
     Bütçeler üç yıllık olacak 
     AB’nin Türkiye’ye sağlayacağı kaynakların denetimi açısından büyük önem verdiği tasarı ile yıllık bütçeleme yerine 3 yıllık bütçeleme sistemi öngörülüyor. Örneğin 2003 yılı bütçesi hazırlanırken, 2004 ve 2005 yıllarının büyüklükleri de ortaya konacak. Tasarının diğer öngörüleri şöyle 

</TEXT>
</DOC>
