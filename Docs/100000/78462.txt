<DOC>
<DOCNO> 78462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/15/son/sondun26.html </URL>
<DATE> 2002/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
El Cezire televizyonu Ladin'in yeni video görüntülerini yayınladı 
</HEADLINE>
<TEXT>

     Katar'dan uydu aracılığıyla yayın yapan El Cezire televizyonu, yeni olduğu tahmin edilen Usame bin Ladin'in video görüntülerini yayınladı. 
     El Cezire'nin parça parça yayınladığı bir dizi görüntülere göre, Bin Ladin'in yardımcılarından biri bir yerde, ''11 Eylül saldırılarını büyük bir zafer olarak'' niteledi. 
     Görüntülerden birinde de Bin Ladin ve önde gelen yardımcılarından Eymen El Zevahiri, dizlerinin üstünde yan yana otururken görünürken, sadece Zevahiri'nin konuşmaları yayınlandı. 
     El Cezire, video görüntülerinin tamamını Perşembe günü yayınlayacağını duyurdu. 
     Televizyon ayrıca, 11 Eylül saldırılarına katılan Suudi teröristlerden birinin ''vasiyeti''ni yayınladı. 
     Saldırılardan ''birkaç ay önce'' kaydedildiği belirtilen ''görüntülü vasiyetname''de, Ahmed el Hamdi adlı Suudi terörist, ''Onları Allah'ın izniyle kendi topraklarının dışında öldürdük, evlerinde de öldüreceğiz...'' diyor. 
     





</TEXT>
</DOC>
