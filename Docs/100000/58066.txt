<DOC>
<DOCNO> 58066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/yasam/yas01.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İnsan kromozomunun en büyüğü çözüldü 
</HEADLINE>
<TEXT>

İngiltere’deki bilim adamları, çeşitli hastalıklarla ilgisi bulunan "Kromozom 20’nin" şifresini çözdü 
     Bilim adamlarının, şişmanlık, egzama, bunama ve katarakt gibi çeşitli hastalıklarla ilgili bilgi hazinesine sahip en büyük insan kromozomunun şifresini çözdüğü bildirildi. 
     727’den fazla gen ve yaklaşık 60 milyon DNA harfiyle "Kromozom 20önin, bilim adamlarınca çözülmesi tamamlanan en büyük insan kromozomu olduğu kaydedildi. 
     
Dergide de yayımlandı      Bu genlerden 32’sinin, aralarında deli dana, bağışıklık sistemi bozukluğu, kalp hastalığı, şeker ve deri gibi genetik hastalıklara bağlı olduğu belirtildi. "Kromozom 20önin şifresinin, İngiltere’nin başkenti Londra’daki dünyanın en büyük tıbbi yardım kuruluşu "Wellcome Trust Sanger" Enstitüsü bilim adamları tarafından çözüldüğü ve "Nature" bilim dergisinde yayımlandığı bildirildi. "Kromozom 20önin, İngiltere, Çin, Fransa, Almanya, Japonya ve ABD’den bilim adamlarının bu yılın başında insanlardaki tahmini 40 bin ya da daha fazla geni sıralamasından bu yana şifresi çözülen ilk büyük kromozom olduğu belirtildi. 
     
3 milyar harfin yüzde 2’si      "Wellcome Trust Sanger" bilim adamlarının 1999’da haritasını çıkardığı ilk ve en küçük 21 kromozomundan daha büyük olan "Kromozom 20", insan genetik kodunu yapan 3 milyar harfin yüzde ikisinden oluşuyor. 
     İkinci en küçük insan kromozomu "Kromozom 22önin şifresi geçen yıl çözülmüştü. Bu kromozomun genetik bileşenlerinin, 35 hastalık ve sendromla ilgisi bulunuyor. 
     



 YAŞAM 



















</TEXT>
</DOC>
