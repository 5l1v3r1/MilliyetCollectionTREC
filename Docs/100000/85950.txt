<DOC>
<DOCNO> 85950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/son/sonspo25.html </URL>
<DATE> 2002/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Transferde Cimbom - Kartal rekabeti bitmiyor... Şimdi de Murat... 
</HEADLINE>
<TEXT>

     Galatasaray ile Beşiktaş kulüpleri arasındaki transfer rekabeti kızışırken, daha önce Beşiktaş'a imza atan İstanbulsporlu Murat Erdoğan, ''Galatasaray'a gelmek için her türlü fedakarlığı yapmaya hazırım'' dedi. 
     Florya Metin Oktay Tesisleri'nde, Galatasaray Teknik Direktörü Fatih Terim ile görüşen Murat, ''Görüşmem çok olumlu geçti. Ancak henüz imza atmadım. Pazartesi günü İngiltere'ye gideceğim. Döndüğümde de imza atacağım'' diye konuştu. 
     Murat, Galatasaray ile Beşiktaş arasında yaşanan transfer rekabetini kendisinin başlattığı düşüncesinde olmadığını kaydederek, şunları söyledi 
     ''Olaylar benim istemediğim şekilde gelişti. Bunda benim suçum yok. Şampiyonluk isteyen takımlar tabii ki rekabet edecek ve mücadele verecek. Ama ben bir futbolcu olarak bunu etkileyemem. Sadece sahaya çıkıp futbolumu oynarım.'' Murat, Beşiktaş ile daha önce yaptığı sözleşmenin hukuki bir yönünün bulunmadığını da iddia etti. 
     Galatasaray'da oynamayı istediğini vurgulayan Murat, Beşiktaş Kulübü'nden anlayış beklediğini sözlerine ekledi. 
     





</TEXT>
</DOC>
