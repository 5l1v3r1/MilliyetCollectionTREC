<DOC>
<DOCNO> 96551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/son/sondun32.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
FAO, Afrika'da kıtlıkla mücadele için 25 milyon dolar istiyor. 
</HEADLINE>
<TEXT>

     BM Gıda ve Tarım Örgütü FAO , Afrika'nın güneyindeki kıtlıkla mücadele için 25 milyon dolara ihtiyacı olduğunu açıkladı. 
     FAO'dan yapılan açıklamada, kıtanın bu bölgesindeki kıtlıktan etkilenen 7 milyon kişiye acil yardım için 25 milyon dolara ihtiyaç bulunduğu belirtildi. 
     Bildiride, bu miktarın, Lesoto, Malavi, Svaziland, Zambiya ve Zimbabve'deki tarım sektörüne acil müdahale için gerekli olduğu kaydedildi. 
     Bu arada, BM Dünya Gıda Programı PAM , Afrika'nın güneyindeki kıtlığın ''günümüzde dünyada karşı karşıya kalınan en önemli insani kriz'' olarak kabul edildiğini açıkladı. 
     





</TEXT>
</DOC>
