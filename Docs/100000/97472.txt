<DOC>
<DOCNO> 97472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/23/son/sondun10.html </URL>
<DATE> 2002/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kosova'da fırtına, Bengaldeş ve Nepal'de sel felaketi... 
</HEADLINE>
<TEXT>

     Kosova'nın batısında çıkan fırtınada 2 çocuğun öldüğü bildirildi. 
     Yetkililer ve yerel basın, çocukların, dün akşam başlayan fırtınada sığındıkları kulübenin yıkılması sonucu öldüğünü kaydettiler. Aynı kulübede bulunan 6 kişinin de yaralandığı belirtildi. 
     Şiddetli rüzgar ve yağmurda evlerin çatılarının uçtuğu, elektrik hatlarının koptuğu da bildirildi. 
     Kosova televizyonu, fırtınada 20 kişinin yaralandığını duyurdu. 
     Kosova'daki BM misyonu sözcüsü Andrea Angeli, helikopterlerin, havanın kötü olması nedeniyle yaralıları tahliye edemediğini söyledi. 
     Bangladeş'te de mevsim yağmurlarının yol açtığı sel felaketinde bu ay içinde ölenlerin sayısının 67'ye yükseldiği bildirildi. 
     Ölümlerin çoğunun ishal yüzünden olduğu belirtildi. 
     Yetkililer, yağışların bu haftada da sürmesinin beklendiğini kaydettiler. 
     Bu arada Nepal'de Pazar gününden bu yana etkili olan şiddetli muson yağmurlarına bağlı sellerde 67 kişinin hayatını kaybettiği bildirildi. 
     Nepal İçişleri Bakanlığı, 10 kişinin kaybolduğunu, 75 bölgenin sellerden etkilendiğini, köprülerin çöktüğünü, evlerin yıkıldığını, yol ve okulların zarar gördüğünü duyurdu. 
     Çok sayıda büyükbaş hayvanın telef olduğu da belirtiliyor. 
     





</TEXT>
</DOC>
