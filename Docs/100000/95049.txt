<DOC>
<DOCNO> 95049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/yasam/yas03.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Örümcek ısırığı öldürdü 
</HEADLINE>
<TEXT>

İzmir’de Karadul’ türü bir örümceğin ısırdığı açıklanan 8 yaşındaki Osman Balcı bir gün içinde yaşamını yitirdi 
     MURAT EĞİLMEZ İZMİR DHA 

     İzmir’in Urla ilçesinde, "Karadul" diye bilinen "Black widow spider" cinsi bir örümcek tarafından ısırılan 8 yaşındaki Osman Balcı, tedavi gördüğü hastanede hayatını kaybetti. 
     Müdahaleyi yapan doktorlar tedavinin doğru olduğunu savunurken, Dokuz Eylül Üniversitesi Tıp Fakültesi Zehir Merkezi Müdürü Prof. Dr. Yeşim Tunçok ise, "Bu örümcek tarantula’ cinsinden bile zehirli. Müdahale yanlış yapılmış" dedi. 
     
     Hayvanı öldürdü ama... 
     Bamya tarlasında çalışan babası ve annesinin yanına giden Şehit Kemal İlköğretim Okulu 2. sınıf öğrencisi Osman’ı cumartesi günü örümcek ısırdı. Baba Mümin Balcı, siyah renkli örümceği öldürdü. Urla Devlet Hastanesi Acil Servisi’ne kaldırılan Osman, iğne yapılarak evine gönderildi. Sabaha karşı fenalaşarak yüzü gözü şişen Balcı, bu kez İzmir Behçet Uz Çocuk Hastanesi’ne sevkedildi ama Osman kurtarılamadı. 
     Oğlunun ihmal sonucu öldüğünü öne süren Balcı, Urla Devlet Hastanesi’nde ilk müdahaleyi yapan Dr. Figen Yüksel hakkında suç duyurusunda bulundu. Otopside gözle görülür ölüm nedenine saptanamazken, ayrıntılı otopsi ve inceleme için Balcı’nın vücudundan parçalar alındı. 
     
Yanlış tedavi uygulanmış’      Urla Devlet Hastanesi Başhekimi Mesut Özoğlu ilk tedavinin doğruluğunu savunurken, Osman’ın yanlış tedavi sonucu hayatını kaybettiğini iddia eden Prof. Dr. Yeşim Tunçok ise şunları söyledi "Karadul’un ısırdığı hastanın kalp atışı yükselir, ritmi bozulur, tansiyon yükselir, kol ve bacaklarında aşırı kramplar oluşur. Karın ağrısı ve aşırı terleme görülür. Çok fazla sıvı kaybetme eğilimindeki hastanın yara bölgesi temizlenmelidir. Tetanoz aşısı yapılmalıdır. Sıvı kaybını engellemek için damar yolu açılmalıdır. Antistindekort’ ve kortizon’ gibi anti alerjik iğnelerin zararı olmaz ancak faydası da yoktur." 
     



 YAŞAM 



















</TEXT>
</DOC>
