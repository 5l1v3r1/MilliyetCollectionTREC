<DOC>
<DOCNO> 65735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/03/son/sontur13.html </URL>
<DATE> 2002/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Canı sıkılınca saçını yiyordu...Midesinden 1.5 kilo saç çıktı 
</HEADLINE>
<TEXT>

     Kars'ta 'canı sıkıldığı' için saçlarını yiyen bir kadının midesinde biriken 1.5 kilogram ağırlığında saç kılı, ameliyatla çıkarıldı. 
     Ardahan'ın Hanak İlçesi'nde ikamet eden ve 10 yıl boyunca, canı sıkıldığında saçlarını yediğini belirten Demet Öztürk'ün 25 
     midesinde biriken ve bağırsaklara kadar inen 1.5 kilogram ağırlığında saç kılı, Kars Devlet Hastanesi'nde yapılan operasyon sonucu çıkarıldı. Ameliyatı gerçekleştiren Dr. İlhami İnalpolat, böyle bir vaka ile ilk defa karşılaştıklarını belirterek, saç kıllarının hastanın midesini tamamen sardığını söyledi. Saç kılı yemenin psikolojik bozukluklardan kaynaklandığını anlatan İnanpolat, hastanın daha fazla geç kalması halinde, durumun tehlikeli boyutlara çıkabileceğini kaydetti. Başarılı geçen ameliyatın ardından, midesindeki saç kıllarından kurtulmanın sevincini yaşayan Demet Öztürk ise ''On yıl önce sıkıntıdan saçlarımı yemeye başladım. Ama bu durum bir süre sonra vazgeçemediğim bir alışkanlık haline dönüştü. Saçlarımı, her geçen gün biraz daha fazla yemeye başlamıştım'' dedi. Midesinde büyük bir rahatlama hissettiğini anlatan Öztürk, tedavi olacağını ve bir daha asla saçlarını yemeyeceğini söyledi. 
     






</TEXT>
</DOC>
