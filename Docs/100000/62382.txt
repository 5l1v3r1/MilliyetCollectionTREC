<DOC>
<DOCNO> 62382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/son/soneko07.html </URL>
<DATE> 2002/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Moody's Türkiye'nin görünümünü durağana çevirdi 
</HEADLINE>
<TEXT>

     ABD'li derecelendirme şirketi Moody's olumlu gelişmeleri dikkate alarak, şubat krizinden sonra olumsuza dönüştürdüğü Türkiye'nin kredi notunu durağana yükseltti. 
     Moody's Türkiye'nin notununun önümüzdeki yılda düşürülmesi olasılığının, iyileştirilliş iç ve dış borç finansman görünümü nedeniyle azaldığını da bildirdi. 
     Moody's, Türkiye'nin döviz borcu ve döviz mevduatı notunu olumsuzdan durağana çıkarttı. Moody's tarafından yapılan açıklamaya göre, şirket, Türkiyenin Türk Lirası borç notununun da olumsuzdan durağana da yükseltti. 
     Moody's açıklamasında Türk ekonomisinin ve siyasinin durumunun global ve iç çalkantılara bağlı olarak kırılgan olmaya devam ettiği, iç siyasi dumunun özellikle piyasalara sürprizler yaratabileceği uyarısında bulundu. 
     Geçen yıldaki derin daralmadan sonra, yukarı doğru dönüş noktasına ulaşılıp ulaşılamadığını söylememin henüz mümkün olmadığını ifade eden Moody's, 2002'deki canlanmanın daha önce sanıldığından daha yumuşak olabileceğini de kayederek "Daha düşük büyüme ile bile, cari işlemler fazlasının, 11 Eylül ertesinde daha düşük ihracat ve turizm performansı nedeniyle daha önce beklendiği kadar büyük olmayacak" dedi. 
     Bankacılık sisteminin, daralan ekonomik ortam ve yüksek faiz oranları nedeniyle sermaye yeterlilik oranını güçlendirmek için hükümetinin ek sermaye pompalamasınını gerekli kıldığı kaydedilen açıklamada şöyle denildi 
     "Yine, ekonomik reformunun uygulaması, geçen yıl kurların serbest bırakılmasının ardından ve 11 Eylül'den sonra sermaye piyasasındaki olumsuz gelişmelere karşın oldukça iyi gitti ve IMF'nin 2001 program hedeflerinin rahat bir biçimde yerine getirilmesini sağladı. Bunun sonucunda piyasaların politika başarılarını kabul ettiğinin göstergesi olarak döviz kurları son dönemde güçlendi, enflasyon yavaşlıyor ve iç faiz oranları düştü." Moody's açıklamasında büyümenin yeniden sağlanması ve kamu borçlarının sürdürülebilirliği için enflasyonu ve faiz oranlarını düşürmeye yönelik ek çabalarının hayati önem taşıdığına işaret edildi. Bunun yarısıra, açıklamada uluslararası piyasalara yeniden ulaşılabilmesi ve IMF'den ek kaynak sağlanacak olmasının iç ve dış borçların döndürülmesi riskini yeterli bir biçimde hafifletilmesinin, Türkiye'nin kredi notununun durağana dönüştürülmesi için neden oluşturduğu kaydedildi. 
     Moody's Kasım 2000 krizinin ardından 21 Aralık 2000'de Türkiye'nin kredi notunu değiştirmemiş ve görünümün olumlu olmaya devam ettiğini bildirmişti. Ancak, Moody's, Şubat 2001 kriziden sonra 6 Nisan 2001 tarihinde Türkiye'nin kredi 
     notunu olumsuza dönüştürmüştü. 
     






</TEXT>
</DOC>
