<DOC>
<DOCNO> 97818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/25/ekonomi/aeko.html </URL>
<DATE> 2002/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Cici beylerin çocukları paşalardan torpilli’ 
</HEADLINE>
<TEXT>

İSO’daki reel sektör zirvesinde konuşan Adana Sanayi Odası Başkanı Özgümüş’ten ilginç sözler Paşalardan torpilli cici beyler, Irak’la savaşa başkalarının 3 - 4 bin çocuğunu yollayacak... 
     EKONOMİ SERVİSİ 

     Türkiye Odalar ve Borsalar Birliği TOBB yönetimi, konsey başkanları ve çok sayıda oda başkanının katıldığı İstanbul Sanayi Odası’nın İSO Meclis toplantısında konuşan Adana Sanayi Odası Başkanı Ümit Özgümüş, Türkiye’yi bekleyen en büyük tehlikenin Irak belasına sokulması’ olduğunu söyledi. 
     İSO 500 şirketlerinin durumu, genel ekonomi ve erken seçim konularının tartışıldığı Meclis toplantısında söz alan Özgümüş, ABD’nin Irak’ta Türkiye’yi savaşa sokmak istediğini öne sürdü. Özgümüş, "İstanbul’da lüks, Ankara’da büyükçe binalarda oturan cici beyler, Türkiye’nin savaşa girmesi karşılığında borçların 4, 14, 34 milyar dolarının silinmesi gerektiğini, Musul - Kerkük petrollerinden hak alacağımızı söylüyor. Bundan utanç duyuyorum" dedi. 
     
     Bu Türkiye’nin savaşı değil’ 
     Türkiye’nin Irak’la savaşa girmesini isteyenlerin çocuklarının cepheye gitmeyeceğini savunan Özgümüş, şöyle dedi "Başkalarının 3 - 5 bin çocuğunu kurban etmeye çok hevesliler. Çünkü orada savaşacak olan bizim çocuklarımız değil. Bizim hepimizin tandığı orgeneral, korgenaral, paşalar var. Gerektiği zaman çocuklarımıza ya İstanbul’da ya Genelkurmay’da ya da orduevlerinde askerlik yaptırabiliyoruz. Bu insanlardaki cesaret buradan geliyor. Bu Türkiye’nin savaşı değil." 
     



 EKONOMİ 





















</TEXT>
</DOC>
