<DOC>
<DOCNO> 59681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/30/spor/aspo.html </URL>
<DATE> 2001/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
AY YILDIZ PARLADI 
</HEADLINE>
<TEXT>

Milli Takımımız 48 yıllık hasretini dindirdi, Dünya Kupası finallerine yükseldi. Ekibimiz Brezilya, Kosta Rika ve Çin ile aynı grupta mücadele edecek 
     2001 yılı, futbolda tarihi bir başarıyı da beraberinde getirdi. 1954’te Dünya Kupası’nda mücadele eden A Milli Takımımız, Japonya ve G.Kore’nin ev sahipliği yapacağı 2002 Dünya Kupası finallerine gitmeye hak kazandı. 
     4.Grup’ta 10 maçta 6 galibiyet, 3 beraberlik, 1 yenilgi ve 21 puanla, İstanbul’da elinden kaçırdığı 26 puanlı İsveç’in ardından ikinci sırada kalan Türkiye, play - off oynamaya hak kazandı. Barajda Avusturya’yı 1 - 0 ve 5 - 0’lık skorlarla geçen A Milliler, 31 Mayıs-30 Haziran 2002’de oynanacak finallerde de C Grubu’nda Brezilya, Çin ve Kosta Rika ile eşleşti. 
     
     Fenerbahçe şampiyon 
     Türkiye Birinci Ligi’nin 43. sezonunda Fenerbahçe, 76 puanla dört sezon sonra mutlu sona ulaşırken, 14. şampiyonluğuna imza attı. Bursasporlu Okan, 23 golle krallık koltuğuna oturdu. Ligde aradığını bulamayan Beşiktaş, kokain davası yüzünden Almanya’da Bayer Leverkusen ve Milli Takım’dan uzaklaştırılan Christoph Daum’u, sezon ortasında İtalyan Nevio Scala’nın yerine teknik direktörlüğe getirdi. Türkiye Kupası’nı, Kayseri’deki finalde Fenerbahçe’yi penaltılarla 6 - 3 yenen Gençlerbirliği, ikinci kez müzesine götürdü. Avrupa Şampiyonlar Ligi’nde Galatasaray, ilk iki grupta averajla ikinci olarak çıktığı çeyrek finalde Real Madrid’e 3 - 2 ve 0 - 3’lük skorlarla elendi. 
     
     Terim’in Milan serüveni 
     Fiorentina ile yollarını ayrılan Fatih Terim, İtalya’nın dünyaca ünlü kulübü Milan’a teknik direktör oldu. Ancak henüz 9. haftada Torino yenilgisi sonrası işine son verildi. Fenerbahçe’nin eski teknik direktörlerinden Brezilyalı Didi, 72 yaşında hayatını kaybetti. 2001 - 2002 Şampiyonlar Ligi ikinci ön elemesinde Galatasaray, Arnavut takımı KS Vllaznia’yı 2 - 0 ve 4 - 1 yendi. 3. ön eleme turunda Fenerbahçe, Glasgow Rangers’ı 2 - 1, 0 - 0, Galatasaray da Levski Sofya’yı 2 - 1, 1 - 1’lik skorlarla eleyerek, lige kaldılar. Galatasaray, D Grubu’nda 3 galibiyet, 1 beraberlik, 2 yenilgiyle Nantes’ın ardından ikinci olarak, ikinci tur grubuna kalırken, Fenerbahçe sıfır çekerek elendi. Sarı - Kırmızılılar, ikinci grupta Roma ve Barcelona ile berabere kaldı. Fenerbahçe, Teknik Direktör Mustafa Denizli’nin işine son verdi. 
     
Basketbolcularımız, Avrupa Şampiyonası’nda ikinci oldu ve tarihi bir başarıya imza attı      Türkiye’nin ev sahipliğini yaptığı 32. Avrupa Basketbol Şampiyonası’nda "12 Dev Adam", finale kadar yükselerek tarihi bir başarı yakaladı.Turnuva boyunca 4 galibiyet, 2 yenilgi alan A Milli Basketbol Takımımız, finalde Yugoslavya’ya 78 - 69 mağlup olarak gümüş madalyanın sahibi oldu, Dünya Şampiyonası’na da katılma hakkı kazandı. 
     Basketbol Birinci Ligi final serisinde Efes Pilsen’i 4 - 2 geçen Ülkerspor, üçüncü şampiyonluğuna ulaştı. Suprolig’de ikinci kez Final - Four’a kalan Efes Pilsen, Rus CSKA Moskova’yı 91 - 85 yenerek Avrupa üçüncüsü oldu. Türkiye Kupası’nı bayanlarda Galatasaray’ı 57 - 53 yenen Fenerbahçe, üst üste üçüncü kez kazandı. Bayanlar Avrupa Ligi’nde Galatasaray, çeyrek finalde elendi. Suprolig’de Ülkerspor, grupta 11 galibiyet, 7 yenilgiyle 4. sırada çıktığı ikinci turda İtalyan Scavolini Pesaro’ya 2 - 1’lik seriyle elendi. 
     
     Bravo Botaş 
     Bayanlar Ronchetti Kupası’nda Botaş, finalde İtalyan Famila Schio’ya 75 - 73 ve 87 - 70 yenilerek Avrupa ikincisi oldu. Bayanlar Basketbol Ligi’nde şampiyonluğu, final serisinde Fenerbahçe’ye 3 - 1 üstünlük sağlayan Botaş ilk kez kazandı. Türkiye Kupası’nı finalde Türk Telekom’u 85 - 78 mağlup eden Efes Pilsen beşinci kez kazandı. Dünya Liseler Basketbol Şampiyonası’nda İstanbul Özel Ortadoğu Lisesi, bayanlar finalinde Fransız rakibini yenerek şampiyon oldu. Cumhurbaşkanlığı Kupası’nı, Efes Pilsen’i 94 - 87 yenen Ülker, bayanlarda ise Botaş’ı 72 - 65 mağlup eden Fenerbahçe müzesine götürdü. 
     
Yine Mutlu olduk      Antalya’daki Dünya Halter Şampiyonası’nda yine "Mutlu" olduk. 56 kiloda "cep herkülü" Halil Mutlu, Avrupa’dan sonra Dünya Şampiyonası’nda da üç altın madalyayı boynuna katkı, bir de dünya rekoru kırdı. Türkiye erkeklerde 5 altın, 2 gümüş, 1 bronz, bayanlarda ise 2 gümüş, 1 bronz madalya kazandı. 
     Avrupa Halter Şampiyonası’nda Türkiye, erkeklerde 6 altın, 1 gümüş, 2 bronz ve 507 puanla ikinci, bayanlarda da 2 altın, 3 gümüş, 1 bronz madalya ve 333 puanla sekizinci oldu. 56 kiloda Halil Mutlu, üç altın madalya ile yine en başarılı haltercimiz unvanını elde etti. 69’da Reyhan Arabacı 1, Ekrem Celil 2, bayanlarda Emine Bilgin 2 altın madalya kazandı. Dünya Gençler Şampiyonası’nda Türkiye, 1 gümüş, 5 bronz kazandı. Avrupa Gençler Şampiyonası’nda ise Türk halterciler, 5’er altın, gümüş, 3 bronzla erkeklerde 2., bayanlarda 5. oldu. 
     
Süreyya final koştu      Kanada’daki 8.Dünya Atletizm Şampiyonası’nda Süreyya Ayhan, 1500’de finale kaldı. Dünyaca ünlü atletlerle yarışan Ayhan, sekizinci oldu. Atletimiz, Pekin’deki 21.Dünya Üniversite Yaz Oyunları’nda da 1500 metrede altın madalya kazandı. 
     Balkan Salon Şampiyonası’nda Türkiye, 7 gümüş ve 3 bronz aldı. Kulüplerarası Kros Ligi’nde şampiyonlukları erkeklerde İstanbul Büyükşehir, bayanlarda Fenerbahçe kazandı. Balkan Kros Şampiyonası’nda Türkiye, Elvan Can ve erkek milli takımı ile 2 altın, ayrıca 3 gümüş, 1 bronz aldı. Belgrad Maratonu’nda Mehtap Sızmaz üçüncü olurken, yarı maratonda da Ebru Kavaklıoğlu birincilik kürsüsüne çıktı. Avrupa Uluslar Kupası Bayanlar 1. Lig B Grubu’nda Türkiye, 72.5 puanla 6. oldu. Erkekler 2. Lig B Grubu’nda da 5. sırayı aldı. Dünya Liseler Şampiyonası’nda, 5’er altın ve bronz ile 8 gümüş madalya kazandık. Balkan Şampiyonası’nda Mesut Yavaş, uzun atlamada altın madalya, Türkiye ayrıca, 2 gümüş, 3 de bronz aldı. Ebru Kavaklıoğlu, Monaco’daki IAAF Grand Prix’sinde 5 bin metrede ikinci olarak bu yarışmada ilk üçe giren ilk Türk sporcu oldu. Avrupa Gençler Şampiyonası’nda Elvan Can 3 bin ve 5 bin metrelerde altın kazandı. Türkiye, iki de bronz madalyayla en başarılı sonucunu elde etti. 23. Avrasya Maratonu’nu erkeklerde Etyopyalı Bedasou, bayanlarda Ukraynalı Puskina kazanırken, Mehtap Sızmaz ikincilik kürsüsüne çıktı. Avrupa Kros Şampiyonası’nda Elvan Can, genç bayanlarda altın kazandı. 
     
Ramaz dünyayı dövdü      TÜRK boksu, 2001’de Dünya’ya kendisini ispat etti. Dünya Boks Şampiyonası’nda, 57 kilo temsilcimiz Ramaz Paliani altın kazanarak, tarihte bu unvanı elde eden ikinci boksörümüz oldu. 54’te Agasi Ağagüloğlu ile gümüş, 71’de Bülent Ulusoy ile de bronz elde eden Türkiye, takım halinde üçüncülük kürsüsüne çıktı. Dünya Bayanlar Boks Şampiyonası’nda 48 kiloda Hülya Şahin altın, 71 kiloda Nurcan Çarkçı ve 81 kiloda Selma Yağcı bronz kazandı. Avrupa Gençler Boks Şampiyonası’nda 60 kiloda Selçuk Aydın altın madalya kazandı. 
     
TENİS      FEDERASYON Kupası’nda gruptaki dört maçını da kazanan Merve Asımgil, Duygu Akşit, Pemra Özgen’den kurulu Milli Takım, Avrupa-Afrika Birinci Grubu’na yükseldi. Avrupa Tenis Şampiyonası elemelerinde de tüm maçlarını kazanan Bayan Milli Takım, ilk kez birinci kümeye çıktı. Tenis Ligi’nde şampiyonlukları İstanbul TED Kulübü elde etti. 
     
JUDO      DÜNYA Şampiyonası’nda Selim Tataroğlu, 100 kiloda gümüş kazandı, Avrupa Şampiyonası’nda da üçüncülük kürsüsüne çıktı. 81’de Irakli Uznadze ise bronz aldı. Avrupa Şampiyon Kulüpler Kupası’nda İstanbul Büyükşehir 3. oldu. Dünya Yıldızlar Kupası’nda 10 altın, 11 gümüş, 8 bronz kazandık. 
     
Altın tekmeler      DÜNYA Tekvando Şampiyonası’nda 47 kiloda Kadriye Selimoğlu, erkekler 84 kiloda ise Bahri Tanrıkulu altın kazanırken, tarihi başarıya ulaşan Türkiye üç de bronz ile Güney Kore’nin ardından ikinci oldu. Dünya Kupası’nda, 55 kiloda Hamide Bıkçın Tosun altın kazandı. Türk sporcuları ayrıca 1 gümüş, 3 bronz madalyanın sahibi oldu. Avrupa Gençler Şampiyonası’nda Türkiye, 4’er gümüş ve bronz kazandı. Balkan Şampiyonası’nda Türkiye, 9 altın, 8 gümüş, 10 bronzla takım şampiyonluğunu elde etti. Avrupa Kupası finalinde Almanya’ya yenilen Türkiye ikinci oldu. Avrupa Poomse Şampiyonası’nda 2 altın, 3 gümüş, 4 bronz ile üçüncü olduk. 
     
SUTOPU      LİG şampiyonluğunu, ENKA’yı 3-0 yenen Galatasaray kazandı. Uluslararası İspolo Turnuvası’nda Türkiye 5. sırada kaldı. İstanbul’daki Dünya Gençler Sutopu Şampiyonası’nda ise 13. olduk. 
     
BİSİKLET      37. Cumhurbaşkanlığı Bisiklet Turu’nda bireyselde Brisa’dan Mert Mutlu, takımda da Brisaspor mutlu sona ulaştı. Balkan Pist Şampiyonası’nda Türk sporcuları 3 gümüş, 1 bronz aldı. 
     
ATICILIK      AVRUPA Şampiyonası’nda Oğuzhan Tüzün, genç erkekler trapta altın madalya aldı. Üç pozisyon atışta Hakan Erdem ise gümüş kazandı. Balkan Şampiyonası’nda Türkiye, havalı tabancada Ayşe Kil ile 1 altın, ayrıca 1 de bronz madalya kazandı. Dünya Ordulararası Şampiyonası’nda tabancada Türkiye zirveye çıktı. Balkan Şampiyonası’nda Türkiye, 13 altın, 5 gümüş, 4 bronz aldı. 
     
BUZ SPORLARI      BUZ Hokeyi Ligi’nde şampiyonluğu, finalde Büyükşehir Belediyesi Ankaraspor’u 4 - 3 yenen Polis Akademisi ve Koleji, ilk kez kazandı. Dünya Gençler Buz Hokeyi Şampiyonası’nda Türkiye, eleme grubunda ikinci olarak ilk kez finallere katılma hakkını elde etti. Balkan Artistik Buz Pateni Şampiyonası’nda Türkiye 3’er altın, gümüş ve bronz kazandı. Kıtalararası Buz Hokeyi Kupası’nda Polis Akademisi ve Koleji 2. oldu. 
     
MASA TENİSİ      MASA Tenisi Süper Ligi’nde 2000 - 2001 şampiyonluklarını bayanlarda Fenerbahçe, erkeklerde KKTC Lefke Üniversitesi kazandı. Balkan Şampiyonası’nda Türkiye, takım ikinciliğini aldı. 
     
KARATE      AVRUPA Şampiyonası’nda bayan kumite milli takımımız altın kazandı. Türkiye ayrıca 2 gümüş, 3 de bronzla takım dördüncülüğünü elde etti. Avrupa Kulüpler Şampiyonası’nda İstanbul Büyükşehir, ikinci olurken, bayanlarda Sarıyer Belediyesi üçüncü sırayı aldı. Dünya Ümitler ve Gençler Şampiyonası’nda ikişer altın ve bronz ile bir gümüş kazanan Türkiye, takım 4.’lüğünü aldı. Balkan Şampiyonası’nda Türkiye, 9 altın, 2 gümüş, 4 bronzla takım şampiyonu oldu. 
     
CİMNASTİK      PORTEKİZ’DEKİ Ritmik Cimnastik Turnuvası’nda Şükran Taşyuran dört ikincilik, bir de üçüncülük elde etti. Olimpik Ümitler Yaz Oyunları’nda Türkiye, ritmikte 2 ikincilik, 4 de üçüncülük kazandı. Boğaziçi Artistik Cimnastik Turnuvası’nda Suat Çelen altın aldı. 
     
VÜCUT GELİŞTİRME      DÜNYA Şampiyonası’nda 57 kiloda Tülay Özbek, bronz kazandı. Avrupa Şampiyonası’nda 70’te Soner İçöz gümüş madalya elde etti. Dünya Gençler ve Masterlar Şampiyonası’nda İsmail Uğurlu gümüş, Serap Akbal bronz kazandı. 
     
Olimpik hüsran      2008’DEKİ 29. Yaz Olimpiyat Oyunları’na ev sahipliği, 56 oyla Çin’in başkenti Pekin’e verildi. İlk turda 17 oy alan İstanbul, Osaka ve Paris’i geride bıraktı. Ancak bir sonraki turda üçüncü kez aday olduğu seçimde, yine elenmekten kurtulamadı. Toronto 22, Paris 18 oyda kaldı. IOC başkanlığını 21 yıldır yürüten Juan Antonio Samaranch’ın dönemi biterken, yeni başkan Belçikalı Jacques Rogge oldu. 
     
ENGELLİLER      
</TEXT>
</DOC>
