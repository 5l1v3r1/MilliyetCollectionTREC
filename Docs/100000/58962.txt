<DOC>
<DOCNO> 58962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/son/sontur04.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk-İş'ten DİSK ve Hak-İş'e öneri "Gelin birleşelim" 
</HEADLINE>
<TEXT>

     Türk-İş Genel Eğitim Sekreteri Salih Kılıç, Disk ve Hak-İş'e seslenerek, ''Birleşmede fayda var. Türk-İş'te birleşelim'' dedi. 
     Türk-İş Genel Eğitim Sekreteri Kılıç, kamu işyerlerindeki bir araştırmaya göre Türkiye'de 225 işyerinde, 215 bin işçinin sendikalı olduğunun belirlendiğini, bunların yüzde 6'sının Hak-İş'e, yüzde 12'sinin Disk'e, geri kalan bölümünün de Türk-İş'e üye olduğunun ortaya çıktığını söyledi. Kılıç, çalışanların tek çatı altında toplanması gerektiğini kaydetti. 
     Dünya'da sermayenin birleştiğini, medyaların, holdinglerin bütünleştiğini anlatan Kılıç, şunları söyledi 
     ''Dünya sermayesi, çalışanların haklarına karşı büyük bir saldırı gerçekleştiriyor. Biz çalışanlar da, gücümüzü birleştirmeliyiz. 
     Türkiye'de farklı işçi sendikaları konfederasyonları da birleşmeli. 
     Disk ve Hak-İş, fiziki ve maddi olarak örgütlenmede zorluk çekecek. 
     Birleşmede fayda var. Türk-İş'te birleşelim.'' Kılıç, Avrupa ve Japonya'da farklı farklı iş kollarının bile birleştiğini sözlerine ekledi. 
     






</TEXT>
</DOC>
