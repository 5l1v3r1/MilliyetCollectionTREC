<DOC>
<DOCNO> 77737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/yazar/uras.html </URL>
<DATE> 2002/04/11/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
BDDK halka bilgi vermeye mecbur 
</HEADLINE>
<TEXT>

     Bankaların batırdığı 20 milyar dolar banka sahiplerinin değil halkın parasıdır. Sahipleri emanetçi’dir. Halk parasını bankaya mevduat’ olarak emanet eder. Bankacı emanet edilen parayı saklamak sorumluluğunu taşır. Banka sahipleri halkın vedia’sına ihanet etti. 20 milyar dolar emaneti yok etti. Nereye gitti bu para 
     1 Bir bölümü bankacıların cebine, gırtlağına girdi. a Kendi paraları gibi, yediler, içtiler. b Bir bölümü ile kendi şirketlerine kredi verdiler. c Bir bölümünü, kredi vermiş gibi yapıp kendi işlerinde kullandılar. Tamamı böyle gitmedi. Hepsinde banka sahip ve yöneticileri parayı "hortumlamadı"... 
     2 Bir bölümü banka sahiplerinin, yöneticilerinin beceriksizliklerinden, cahilliklerinden battı. Yanlış kimselere kredi verdiler. Geri alamadılar. Bu paralar ceplerinde değil. Bu paralar yanlış kredilendirdiklerinin cebinde kaldı. 
     3 Bankaların sahipleri, yöneticileri bilgisizlikten veya "cahil cesaretinden", yanlış pozisyonlar aldı. Yanlış yatırımlar yaptı. Paraların bir kısmı da böyle battı. Ama şöyle batsın, böyle batsın batan paranın tamamı halkın parası idi. Halkın "emanet ettiği" para idi. 
     Devlet "battı ise battı, yenildi ise, yenildi ben ne yapayım" diyemezdi. Halk 20 milyar dolarını bankalardan istediğinde, bankaların "paranızı batırdık, size ödeme yapamayacağız" demesiyle ortaya çıkacak paniği kaldıramazdı. Bu nedenle, yenilen, yutulan, hortumlanan 20 milyar doları yerine koydu. Ama devlet nereden 20 milyar dolar buldu da bankaların boşalan kasasını doldurdu Devlet halkın ekmek, peynir, maydonoz alırken ödediği vergilerden biriken paraları bankalara verdi. Bankaların boşalan kasası halkın parası ile dolduruldu. 
     
BDDK sorumlu      Şimdi bu tabloda BDDK’nın Bankacılık Düzenleme ve Denetleme Kurulu’nun sorumluluğu ortaya çıkıyor. Banka kasalarından uçup giden para da bankaların boşalan kasalarını doldurmak için bankalara verilen para da halkın parası, o halde halk olan biteni, olan bitenin hesabını bilmeli. 
     1 Batan her bir bankada a Hortumlanan para var ise, bunun miktarı nedir Kimler ne kadar hortumlamıştır 2 Yönetim hatası veya beceriksizliğinden batmış kredi miktarı nedir 3 Yönetim yanlış pozisyon alması nedeniyle bankanın uğradığı zarar ne kadardır 
     2 Her bir bankaya boşalan kasayı doldurmak için ne kadar para verilmiştir 
     3 Batan paralar helal mi ediliyor Kim ne kadar geri verecek Kimden ne istenilecek Kim bugüne kadar ne verdi 
     BDDK bunları açıklanmalıdır ki, hem halk bilgilensin, hem de halkın vicdanı rahatlasın. Batan bankaların bazılarının sahip ve yöneticileri gereksiz yere "hortumcu" olarak kamuoyuna takdim edilmiş ise, onlar aklansın... Şu durumda kimin suçlu, kimin suçsuz olduğu bilinmiyor. Bir Murat Demirel tutuklu kaldı. Tüm dosyalar kapanmak üzere. Giden 20 milyar doların "helal edileceği" "batmış ise batmış, yenilmiş ise yenilmiştir, fazla uzatmaya değmez" denilerek dosyanın kapatılmak üzere olduğu havası yayılıyor. Kamu vicdanı ile bu kadar alay etmek sorumlulara yakışmıyor. 
     
     







Milli Eğitim 


Mankenlik, türkücülük, futbolculuk, gecekonduculuk özlemleri... 


Havale haracı 


Türk - Yunan girişimi 


Yoksa Türkiye Orta Asya'yı boşladı mı 


Derviş'in kusuru 


Bayramı ıskalamak 


Hanedan demokrasisi 


Tahminlerin çoğu atmasyondur, foslar 


Sağduyu nerede 


Siyasette yeni yüz arayışı Mehmet Ali Bayar 


İsrail, savaş, demokrasi ve uygarlık 


Adaletin seyir defteri 


Turan Güneş'i anarken 


Halkbank'ı kim soydu 


BDDK halka bilgi vermeye mecbur 


</TEXT>
</DOC>
