<DOC>
<DOCNO> 63314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/20/son/sontur21.html </URL>
<DATE> 2002/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Aykut Barka'nın sağlık durumu ciddiyetini koruyor 
</HEADLINE>
<TEXT>

     Beynindeki damar tıkanıklığı nedeniyle Marmara Üniversitesi MÜ Tıp Fakültesi Hastanesi'nde ameliyat edilen, İstanbul Teknik Üniversitesi İTÜ Avrasya Yer Bilimleri Enstitüsü öğretim üyesi Prof. Dr. Aykut Barka'nın ''ağır koma'' durumunda, bir değişiklik olmadığı bildirildi. 
     MÜ Tıp Fakültesi Hastanesi Nöroşirürji, Nöroloji ve Anestezi Anabilim Dalları tarafından yapılan ortak yazılı açıklamada, ameliyat sonrası 10. gününde olan Prof. Dr. Aykut Barka'nın ağır koma durumunun devam ettiği kaydedilerek, ''Yoğun Bakım Ünitesi'nde tıbbi tedavisi ve bakımı, yoğun bir şekilde sürdürülmektedir'' denildi. 
     Prof. Dr. Aykut Barka, 6 Ocak Pazar günü, hastanenin Acil Servisi'ne sağ elde güçsüzlük ve konuşma bozukluğu yakınmasıyla başvurmuş ve tetkiklerde beynin sol yarısını besleyen ana damarda tıkanıklık saptanmıştı. Yapılan tedaviye rağmen 10 Ocak Perşembe günü durumu kötüleşen Prof. Dr. Barka, yaklaşık 7 saat süren ameliyata alınmıştı. 
     






</TEXT>
</DOC>
