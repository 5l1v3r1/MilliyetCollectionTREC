<DOC>
<DOCNO> 96940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/yasam/yas01.html </URL>
<DATE> 2002/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekmek polisten banyo hamamdan 
</HEADLINE>
<TEXT>

Avrupa’ya geçmeye çalışırken yakalanan 25 Çinli kaçağa bakan’ karakol, banyo sorununu da Türk hamamında çözdü 
     Yasadışı yollardan girdikleri Türkiye üzerinden Avrupa’ya geçmek isterken yakalanan kaçakların sayısı gün geçtikçe artarken, bu umut yolcularının Türkiye’ye maddi ve manevi açıdan faturaları da giderek kabarıyor. 
     Son olarak yasadışı yollardan Türkiye sınırını geçerek Yunanistan ve Bulgaristan üzerinden Avrupa’ya gitmek isterken yakalanan ve 1.5 aydır sınır dışı edilmeyi bekleyen 25 Çinliye, Türk hamamında banyo yaptırıldı. 
     
     Keseciden hamam dersi 
     Kaçakları tam 1.5 aydır yedirip içiren Yeniimaret Polis Merkezi’nde tutulan dört kadın Çinli merkezdeki duşlardan faydalanırken, 25 erkek Çinli de, kentteki Mezit Bey Çukur Hamamı’na götürüldü. 
     Türkçe bilmeyen ve ilk kez Türk hamamına giren Çinlilere peştemal bağlamayı polis memurları öğretirken, hamamdaki kuralları ve yöntemleri de keseci Burhan Özmen gösterdi. Hamam işletmecileri, daha önce de küçük Hintlilerin hamamlarında yıkandığını belirtti. 
     



 YAŞAM 





















</TEXT>
</DOC>
