<DOC>
<DOCNO> 61388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/son/sondun18.html </URL>
<DATE> 2002/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Loto talihlisi kendini içkiye vurunca canından oldu 
</HEADLINE>
<TEXT>

     İngiltere'de iki yıl önce lotodan 1.8 milyon sterlinlik büyük ikramiyeyi kazanan Paul Kitchen adlı kişi, aşırı alkol alarak yaşamını yitirdi. 
     Cesedi 40 yıllık arkadaşı Bob Walker tarafından bulunan Kitchen'ın ikramiye kazandıktan sonraki yaşamının, 500 bin sterline aldığı 17. 
     yüzyıldan kalma evde, televizyon karşısındaki kanepede içki içerek geçtiği bildirildi. Ölen kişinin arkadaşı Walker da bunu doğrulayarak, ''Onu bu durumdan kurtarmak için çok uğraştım. Özellikle son haftalarda içmekten başka hiçbir şey yapamaz hale gelmişti. Herhalde bunu sırf ölmek için yaptı'' dedi. Yeni evinde kendisine ait tenis kortu bulunan ve Rolce Royce gibi en ünlü otomobilleri kullanmaya başlayan, ancak yine de mutlu olamayan Kitchen'ın, bütün servetini köpeğine bırakmak istediği, ancak daha sonra 23 hayır kurumu arasında paylaştırmaya karar verdiği belirtiliyor. 
     






</TEXT>
</DOC>
