<DOC>
<DOCNO> 85582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/siyaset/siy02.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Durmuş Ecevit hemen eve dönmemeli 
</HEADLINE>
<TEXT>
Hastaneden çıkmasa kaburgası kırılmazdı 
     YILDIZ YAZICIOĞLU Ankara 

     Sağlık Bakanı Osman Durmuş, Başbakan Ecevit’in taburcu edilmesi konusunda acele edilmemesi gerektiğini belirterek, "Başbakan hastanede kalsaydı, belki kaburgaları da kırılmayacaktı" dedi. Ecevit’in sağlık durumunun giderek düzeldiğini herkesin gözlemlediğini söyleyen Durmuş, şöyle konuştu 
     "Tam şifa halinde taburcu olabilir. Hastanede kalmak, görevlerini yapmaya m ni olmadığı gibi, belli aralıklarla hastaneden dışarı da çıkabilir. Ama bir nekahat dönemi var, bence o dönem geçmeli. Ona ilgili doktorlar karar verecek. Kendini iyi hissettiği zaman mesaisine başlar. Ondan sonrası zaten başbakanın kendi inisiyatifi." Durmuş, Sağlık Bakanlığı’na Ecevit’in sağlık durumuyla ilgili bilgi verilmesine ilişkin tartışmaların anımsatılması üzerine, "Biz hiçbir şekilde yazılı bilgi ve belge istemedik. Sadece bunların devlet arşivi olduğunu söyledik. Bir sorgulama söz konusu değil. O üslup yanlış olur" dedi. 
     
     Basın sıkıştırınca... 
     Durmuş, bir gazetecinin "Bana inat hastaneden çıkardılar, şeklinde açıklamalarınız oldu" demesi üzerine, "Ee, peki... Sayın Başbakan hastanede olsaydı belki kaburgaları kırılmayacaktı" dedi. 
     
     



 SİYASET 

















</TEXT>
</DOC>
