<DOC>
<DOCNO> 51484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/son/sonspo14.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Ligi'nin en değerli 2. oyuncusu Mirsad... 
</HEADLINE>
<TEXT>

     Basketbolda Erkekler Avrupa Ligi'nin 5. hafta maçları sonunda, Rusya'nın CSKA Moskova takımında forma giyen Türk oyuncu Mirsad Türkcan, ''En Değerli Oyuncu'' sıralamasında 2. 
     durumda bulunuyor. 
     Ligin ilk haftasından bu yana bu kategoride liderliği kimseye bırakmayan Skipper Bologna'nın Sloven asıllı İtalyan pivotu Gregor Fucka'nın ardından 2. sırada yer alan Mirsad, ribaunt krallığında ise ilk sıraya yerleşti. 
     Mirsad Türkcan, 5 maç sonunda 45 savunma, 20 hücum ve toplam 60 ribauntla maç başına 13 ortalama yakaladı ve ilk sırada yer aldı. 
     Ülkerspor'un ABD'li oyuncusu Quadre Lollis, 26 savunma, 27 hücum, toplam ribaunt ve maç başına 10.6'lık ortalamayla 3. sırada yer aldı. Efes Pilsen'in Letonyalı pivotu Kambala ise 35 savunma, 10 hücum, 45 toplam ribaunt ve maç başına 9 ortalamayla 7. sırada yer alırken, ribaunt krallığında 2. sırada ise İtalya'nın Scavolini Basket Pessaro takımından ABD'li Blair bulunuyor. 
     Ligin sayı krallığında ise Yunanistan'ın BC Pire Olympiakos takımının ABD'li oyuncusu Alphonso Ford, maç başına 28'lik ortalaması ile ilk sırada yer alırken, Fucka 25.8'lik ortalamasıyla 2., CSKA Moskova'nın Hırvat oyuncusu Gordon Giricek de 25 ortalamayla 3. 
     sıradaki yerini aldı. 
     Efes Pilsen'in ABD'li oyun kurucusu Marcus Brown'un 19.6 ortalama ile 6.lıkta bulunduğu sıralamada, Mirsad Türkcan, 18.6'lık ortalaması ile 10. durumda bulunuyor. 
     Ligin en çok asist yapan oyuncusu ise Yunanistan'ın BC Pire Olympiakos takımından Theodoros Papaloukas. Yunan oyuncu kurucu, maç başına 6.5 ile ilk sırada yer alırken, Polonya'nın Idea Slask Wroclaw takımının ABD'li oyun kurucusu Michael Hawkins, 5.40 ile 2., İspanya'nın TAU Ceramica Vitoria takımının oyun kurucusu ABD'li Elmer Bennett da 5'lik ortalamasıyla 3. sırada yer aldı. 
     Efes Pilsen'den Brown, sıralamada 3.6 ortalamayla 7., Kerem Tunçeri ise yine 3.6'lık ortalamasıyla 8. oldu. 
     Top çalmada ise 5 hafta sonunda Zalgiris Kaunas'tan Ukraynalı Grigorij Hyzhnjak, maç başına 2.80 ortalamayla birinci durumda bulunurken, Almanya'nın Opel Skyliners Frankfurt takımından ABD'li Marcus Goree 2.4 ile 2., Pire Olympiakos'tan Amanatidis ise 2.2'yle 3. 
     sırada yer aldı. 
     Top çalmada ise ligin en iyi sporcusu Kinder Bologna'dan Ginobili, maç başına 3.2'lik ortalamaya sahip. Alman Alba Berlin'den ABD'li Derrick Phelps, 2.8 ile 2. durumda bulunurken, Benetton Treviso'dan Pittis, 2.6 ile üçüncülükte yer alıyor. 
     






</TEXT>
</DOC>
