<DOC>
<DOCNO> 57500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/16/son/sondun18.html </URL>
<DATE> 2001/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Afgan Barış Gücü 3 bin ila 5 bin kişi olacak 
</HEADLINE>
<TEXT>

     ABD Savunma Bakanı Donald Rumsfeld, Afganistan'da konuşlaündırılması düşünülen uluslararası barış gücünün 3 bin ila 5 bin asker arasında olmasını beklediğini söyledi. 
     Rumsfeld, Bagram hava üssünde yaptığı açıklamada, ''Barış gücü göreceli küçük bir güç olacak, 3 bin ila 5 bin kişi arasında olacak'' dedi. 
     Rumsfeld, BM'nin öncülüğünde geçen hafta Almanya'nın Bonn kentinde yapılan Afganistan'ın geleceğiyle ilgili konferansta kararlaştırılan uluslarası barış gücünü 4 ya da 5 ülkeden gelecek askerlerin oluşturacağını ve ülkesinin bu güce doğrudan destekte bulunmayacağını ifade etti. 
     Bonn'da Afganistan geçici hükümetinin başına getirilen Hamid Karzai ile görüşen Rumsfeld, uluslararası güçle ilgili açıklamalarını, daha önce uluslararası gücün 1000 kişiden fazla olmamasını istediklerini söyleyen geçici hükümetin Savunma Bakanı General Muhammed Fehim ile görüşmesinden sonra yaptı. 
     






</TEXT>
</DOC>
