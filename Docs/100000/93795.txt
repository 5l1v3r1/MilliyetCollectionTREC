<DOC>
<DOCNO> 93795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/magazin/amag.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Göğüs açmak için savaş var ’ 
</HEADLINE>
<TEXT>

Defilede göğüs kazası’ yapmak için modacılara yalvaran mankenler olduğunu söyleyen Ebru Şallı iddia ediyor ki frikikler de bilerek veriliyor 
     BİRSEN ALTUNTAŞ 

     O, 18 yaşından bu yana Türkiye'nin en beğenilen mankenlerinden biri oldu. Seksepali, ışıltılı mavi gözleri ve yaptırdığı estetikleriyle zirveden hiç inmeyen Ebru Şallı, bugünlerde Yeni Karamürsel Mağazaları'nın veliahtı Harun Tan ile yakında yapacağı evliliğin hazırlıkları içinde. 
     Kendi başına ayakta kalmayı zengin bir kocanın limanına sığınmaya her zaman tercih edeceğini söyleyen güzel manken ile samimi bir sohbet yaptık. 
     
Düğün nerede ve ne zaman 
     Kır düğünü hayalim vardı hep. Biz de bu yüzden Swissotel'in havuz arkasındaki bahçesini tercih ettik. Kısmetse düğünü ağustosun son haftası yapacağız ama günü kesinleştirmedik. Gelinliğim konusunda karar vermedim ama şahidim Seren Serengil olacak. 
     
Evlendikten sonra mankenliğe devam edecek misin 
     Harun bu kararı bana bıraktı. Gelen işlere göre seçim yaparım ama televizyona ağırlık vermeyi istiyorum. 16 yaşımdan beri hep kendi paramı kendim kazandım. Evlendikten sonra da kendi paramı kazanacağım, oysa köşe yazarları çıkıp Harun'un paralarını benimle yediğini, eski eşine nafaka vermediğini iddia ediyor. Bu konuşmalar çok zoruma gidiyor. H l aldığım BMW X5'in taksitlerini ödüyorum. Kolay yolu seçip zengin adamlarla aşk yaşayan insanlar da var ama benim gibi bir ilişkiyi üç yıl yaşayıp onu evliliğe taşıyan biri de var, işte farkım da bu. 
     
Deniz Akkaya, "Asıl defile kulisleri haber yapılmalı" dedi, neler oluyor kulislerde 
     En dekolte kıyafeti ben giyeyim diye mankenin biri gidip modacıya yalvarıyor, krize giriyor. Kız neredeyse ağlıyor göğüslerini göstermek için. Her defilede en dekolte giysiler kapışılır. Podyum kulisleri cadı kazanı gibi, bunlar çok komik geliyor mesela. Ayrıca frikik falan diye bir şey söz konusu değil, herkes bilerek açıyor. Bunları görüyoruz ve çok çirkin görüntüler ortaya çıkıyor. Haute Couture defilelerinde transparan giymek çok normal ama bilerek her defilede bir yerlerini, göğüslerini göstermek hiç hoş gelmiyor, ucuz ve bayağı geliyor. 
     
Yeni mankenlerden beğendiğiniz bir isim var mı 
     Maalesef yok. Zaten mankenlerin çoğunu makyajsız gördüğümde ben bile tanıyamıyorum ve hepsine kafa tutuyorum, sabah kalktıklarında makyajsız olarak benimle yan yana gelsinler. Makyajsız en güzel yüzün ben olduğumu görecekler. Güzelliğimi boyaya borçlu değilim ama bakım yaptırıyorum elbette ve bakım giderlerim de aylık 1.5 milyarı bulabiliyor. 
     
Seksi imajınız yüzünden Harun Tan’la ilişkinizde kıskançlık krizleri yaşanıyor mu 
     Seksi giyinmem Harun'un hoşuna gidiyor. Herkesin beğendiği bir kadınla birlikte olmanın kendisine gurur verdiğini söylüyor. Ama ben onu kıskanıyorum. Mesela, etrafa tehlike saçan çapkın manken arkadaşlar var, onlarla tanıştırmıyorum. 
     



 MAGAZİN 












</TEXT>
</DOC>
