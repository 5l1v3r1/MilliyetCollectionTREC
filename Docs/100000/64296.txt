<DOC>
<DOCNO> 64296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/son/sondun12.html </URL>
<DATE> 2002/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan tarihine tanıklık eden aslan öldü 
</HEADLINE>
<TEXT>

     Krallık, bir darbe, Sovyet işgali, komünist yönetim, mücahitler arası çatışmalar, Taliban ve ABD bombardımanını gördü... Ancak Afganistan'ın tek aslanı Marjan, Kabil hayvanat bahçesinde yaşlılıktan hayata gözlerini yumdu. 
     Topal, yarı kör ve dişsiz Marjan, Afganistan'ın yıkımının sembolü olmuştu. 
     Son 8 yıldır Marjan'a bakan Şerak Ömer adlı hayanat bahçesi görevlisi, ''Birkaç gündür yemek yemiyordu. Bu sabah kafesinde ölü buldum. Çok yaşlıydı'' dedi. 
     Almanya'nın 38 yıl önce hediye olarak Afganistan'a verdiği Marjan ve hayvanat bahçesinin diğer birkaç sakinini kurtarmak için, Dünya Hayvanları Koruma Derneği geçen ay Kabil'e bir ekip göndermişti. 
     Dernek hayvanları Hindistan ya da Pakistan'a götürmek istemiş, ancak bu talep belediyece reddedilmişti. 
     Bir zamanlar bir Taliban savaşçısı cesaretini göstermek için Marjan'ın kafesine girmiş, ancak o zamanlar daha dinç olan aslan tarafından parçalanmıştı. 
     Taliban askerinin kardeşi, intikam için ertesi gün aslanın kafesine el bombası atmış, Marjan'ın bir gözünün kör ve bacağının sakat kalmasına yol açmıştı. 
     






</TEXT>
</DOC>
