<DOC>
<DOCNO> 61487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/ekonomi/eko05a.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF, El Kaide gibi 
</HEADLINE>
<TEXT>

Forbes dergisi, IMF’nin dünyaya El Kaide örgütünden daha fazla zarar verdiğini savundu 
     EKONOMİ SERVİSİ 

     ABD’nin önde gelen ekonomi dergisi Forbes’ın başyazarı ve sahibi Steve Forbes, IMF’ye sert eleştiriler yöneltti. Forbes yasızında, "El Kaide’nin uluslararası terör faaliyetlerini devam ettirme şansının kaldığına inanmıyorum ancak IMF istikrar bozucu ve küçülmeye dönük ekonomi reçeteleri nedeniyle uluslararası terör estiriyor" dedi. 
     IMF’nin El Kaide’ye bilinçsiz bir şekilde müttefiklik ettiğini belirten Forbes, "Washington’da IMF’nin Arjantin ve Türkiye’de neler yaptığını soracak birisinin bulunmamasını hayretle karşılıyorum" dedi. 
     
     Arjantin’i iflas ettirdi’ 
     IMF politikalarının Arjantin’i iflasa sürüklediğini belirten Forbes şimdi de sıranın Türkiye’ye geldiğini yazdı. Bu konuda ciddi hiçbir incelemenin ve gözlemcinin bulunmadığına da değinen Forbes "IMF şimdi de Arjantin’de çok saçma bir biçimde devalüasyonun avukatlığını yapıyor" dedi. 
     Steve Forbes, Türkiye’nin bir an önce dolarizasyona gitmesi gerektiğini çünkü 2001 yılının başında IMF’nin istemiyle liranın devalüe edilmesinin Türkiye ekonomisini daha da derinden yaraladığını belirtti. 
     
     Müslüman model’ 
     Dergide, ABD’nin Ortadoğu ve Afganistan’daki politikalarına dönük olarak yazılan yazıda Türkiye’nin diğer müslüman ülkelere model olabileceğini kaydetti. Müslüman ülkelere ekonomik ve politik liberalizasyon bakımından basınç uygulanması gerektiğini ve Mısır’da bu işin doğru bir şekilde yapıldığını kaydeden Forbes, "Türkiye müslüman bir model olabilir" diye yazdı. 
     



 EKONOMİ 


















</TEXT>
</DOC>
