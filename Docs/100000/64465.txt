<DOC>
<DOCNO> 64465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/27/son/sonspo15.html </URL>
<DATE> 2002/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor 5 - Gaziantepspor 2 maç bitti 
</HEADLINE>
<TEXT>

     Birinci Süper Lig'de yapılan maçta, Denizlispor, Gaziantepspor'u 5-2 yendi. 
     Gaziantepspor, deplasmanda Denizlispor önünde ilk yarıyı 2-1 önde kapadı. 
     Ligin ikinci yarısındaki çıkışını sürdürmek isteyen Denizlispor, Gaziantepspor önünde de 3 puanı hedefledi. Ancak Galatasaray maçının yorgunluğuna sakatlıklar ve ceza nedeniyle yabancı futbolcuların olmaması eklenince, ev sahibi takım güçlü rakibi karşısında fazla etkili olamadı. 
     Konuk Gaziantepspor ise, Romaschenko ve Sousa'nın sürüklediği ataklarda Denizlispor kalesinde kolay pozisyonlar buldu ve bunlardan 2 tanesini ilk yarıda değerlendirdi. 
     12. dakikada Ömer'in aut atışı kısa düşünce topu kapan Muzaffer, 
     Ali Tandoğan'ı savunmanın gerisinde meşin yuvarlakla buluşturdu. 
     Kaleciyle karşı karşıya kalan bu futbolcu, zor olanı yaparak, topu auta attı. 
     27. dakikada Gaziantepspor'un golü geldi. Sousa'nın sürüklediği 
     atakta ceza alanında topla buluşan Romaschenko, sert bir vuruşla Süleyman'ın yanından meşin yuvarlağı filelere gönderdi 1-0. 32. dakikada konuk takım farkı 2'ye çıkardı. Romaschenko'nun kullandığı faul atışında İbrahim, kafayla topu aşırttı, kaleci Süleyman'ın boşa çıkmasıyla pozisyon bulan Fatih, kafayla tamamladı 2-0. 33. dakikada Denizlispor aradığı golü buldu. Timuçin'in kullandığı faul atışında, Gaziantepspor ceza alanında karambol meydana geldi. Topla buluşan Veysel, skoru 2-1'e getirdi. 39. dakikada gelişen Gaziantepspor atağında Halit, kaleci Süleyman ile karşı karşıya kaldığı pozisyonda topu auta attı. İlk yarı 2-1 Gaziantepspor'un üstünlüğüyle sona erdi. Yenilgiden kurtulmak isteyen Denizlispor, maçın ikinci yarısına daha derli toplu bir görüntüyle başladı. Beraberlik golünü erken bulan yeşil-siyahlı ekip, oyunda üstünlüğü ele alarak, rakip defansın da zaaflarını iyi değerlendirdi. Gaziantepspor'un 10 kişi kalmasını da iyi değerlendiren ev sahibi ekip, peşpeşe attığı gollerle, rakibini yenmeyi başardı. Gaziantepspor ise skoru korumak istemenin bedelini sahadan farklı şekilde yenik ayrılarak ödedi. İkinci yarıda hiçbir varlık gösteremeyen kırmızı-siyahlı takım, defansında yaptığı büyük hatalarla, yenilgiye zemin hazırladı. 52. dakikada Denizlispor beraberlik golüne ulaştı. Muzaffer'in ceza sahası içine gönderdiği topu, Coşkun gelişine bir vuruşla kaleye gönderdi, Ömer'i geçen top filelere gitti 2-2 54. dakikada Gaziantepspor'da Mustafa Marangoz sarı kart gördü. Bu futbolcu 1 dakika sonra, önce ikinci sarı kart, sonra da kırmızı kart ile oyun dışı kaldı. 57. dakikada Denizlispor'da Ali Tandoğan sarı kart gördü. 58. dakikada ise Denizlispor baskısı 3. golü getirdi. Timuçin'in arapasıyla hareketlenen Coşkun, topu kale sahasına gönderdi, Ömer müdahale edemeyince, Veysel'e meşin yuvarlağı boş kaleye yuvarlamak kaldı 3-2 60. dakikada Denizlispor'da Tolunay'ın yerine Serdal xx , Gaziantepspor'da da Crus'un yerine Mehmet Polat x oyuna girdi. 67. dakikada Levent'in hatalı pasıyla hareketlenen Fatih, ceza sahasına girdi, vuruşunda Süleyman topu kornere çeldi. 72. dakikada Gaziantepspor'da Fatih yerini Sergio'ya x bıraktı. 81. dakikada Denizlispor'da Coşkun'un yerine Colibaly xx oyuna girdi. 83. dakikada Muzaffer'in derinlemesine pasında defansın gerisine sarkan Colibaly, kaleci Ömer'i de geçerek, meşin yuvarlağı filelere bıraktı 4-2 85. dakikada Denizlispor kontraatağında Veysel kaleci Ömer ile karşı karşıya kaldı ve nefis bir vuruşla topu kendisinin 3., Denizlispor'un da 5. golü olarak, filelere gönderdi 5-2 89. dakikada Denizlispor'da Levent'in yerine Cengiz oyuna girdi. Karşılaşma Denizlispor'un 5-2 üstünlüğü ile sona erdi. 
     
     Yıldız tablosu 
     Denizlispor Süleyman x, Alper xx, Tolunay x, Hakan Çimen xx, Ali Tandoğan x, Bülent xx, Levent xx, Muzaffer xx, Timuçin x, Veysel xx, Coşkun xx. 
     Gaziantepspor Ömer xx, Santos xx, Hasan xx, Crus xx, İbrahim xx, Kemal xx, Halit xx, Mustafa Marangoz xx, Romaschenko xxx, Sousa xxx, Fatih xx. 
     Goller Dk. 27 Romaschenko, Dk. 32 Fatih, Dk. 33 Veysel. 
     Sarı Kartlar Dk. 29 Alper Denizlispor , Dk. 31 Romaschenko Gaziantepspor . 
     






</TEXT>
</DOC>
