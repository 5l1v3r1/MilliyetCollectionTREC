<DOC>
<DOCNO> 77629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/son/sontur07.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Eğitim Bakanı ''Aynı yolda devam edeceğim'' 
</HEADLINE>
<TEXT>

     Milli Eğitim Bakanı Metin Bostancıoğlu, hakkında verilen TBMM soruşturması açılması kararını değerlendirirken, ''Soruşturma açılması kararı, benim şahsımla, özümle, ailemle, uygulamalarımla ilgili değildir'' dedi. 
     Bostancıoğlu, Milli Eğitim Bakanlığı'ndaki makamında konuya ilişkin eğitim muhabirlerinin sorularını yanıtladı. 
     ''276 oy çıksaydı, istifa eder miydiniz '' sorusuna, ''Hiç istifa etmezdim'' yanıtını veren Bostancıoğlu, şöyle devam etti 
     ''Çünkü, olay Metin Bostancıoğlu ile ilgili değil. Metin Bostancıoğlu'nun savunduğu ve yolunda gittiği bilim, akıl ve çağdaşlıkla ilgilidir. Yönetmeliklerde herhangi bir şey, yasaklama yok. 
     Ulusal Eğitime Destek Kampanyası'na kimse itiraz ediyor mu Ulusal bayramlar sözüne kimse ediyor mu Ulusal eğitime destek dediğimiz zaman, milli kelimesi yasaklanmış mı oluyor O nedenle, soruşturma açılması kararı, benim şahsımla, özümle, ailemle, uygulamalarımla ilgili değildir. Asıl savaşı verenler, bunun dışındaki özle savaş veriyorlar. Bu özü de kaptırmamamız gerekiyor.'' Bostancıoğlu, ''Görevinizi ihmal ettiğinizi düşünüyor musunuz '' sorusunu da ''Hiç düşünmüyorum. Daha ciddi bir şekilde aynı yolda devam edeceğim'' şeklinde yanıtladı. 
     Bakan Bostancıoğlu hakkında, ''keyfi ve ideolojik uygulamalarıyla eğitim ve öğretimde huzursuzluğa yol açtığı, görevini kötüye kullandığı'' iddiasıyla Ak Parti İstanbul Milletvekili İrfan Gündüz ve arkadaşlarınca Meclis soruşturması önergesi verilmişti. Dün yapılan oylamaya da 459 milletvekili katılmış, 209 red oyuna karşılık 230 kabul oyu kullanılmıştı. Oylamada, 11 milletvekili çekimser kalırken, 7 oy boş, 2 oy ise geçersiz çıkmıştı. 
     






</TEXT>
</DOC>
