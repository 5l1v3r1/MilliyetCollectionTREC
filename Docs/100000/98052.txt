<DOC>
<DOCNO> 98052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/guncel/gun01.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz’dan Rize’ye 500 milyar newline müjdesi 
</HEADLINE>
<TEXT>

Rize Valiliği’ne 500 milyar liralık acil ödenek verileceğini belirten Yılmaz, "Rize’yi afet bölgesi ilan edeceğiz" dedi 
     SELMAN EKİCİ Rize 

     MGK toplantısına katılmayıp selin yerle bir ettiği Rize’ye giden Başbakan Yardımcısı Mesut Yılmaz, felaketin boyutları ve yapılan çalışmalar hakkında bilgi aldı. Çaykent ve Muradiye beldelerini ziyaret ettikten sonra selde en büyük hasarı gören Güneysu ilçesinin Selamet köyüne geçen Yılmaz, yörenin afet bölgesi kapsımına alınacağını belirterek, "Çok zararımız var. Can kaybının yükselmesinden endişe ediyorum. Sorunların giderilmesi için ekipler çalışmalarını sürdürüyor. Rize Valiliği’ne 500 milyar liralık acil ödenek verilecek" dedi. 
     Vatandaşların kalacak yer sıkıntısına çözüm bulmak için her türlü tedbirin alınacağını, prefabrik ev talebinin de inceleneceğini kaydeden Yılmaz, önümüzdeki haftadan itibaren Çaykur’un çay paralarını ödemeye başlayacağını açıkladı. Şükrü Topal isimli köylünün "Enkazda 8 yakınım var. Ne olur cesetlerini bir an önce çıkartın" diyerek yardım istemesi üzerine duygulanan ve çalışmaların hızlandırılmasını isteyen Yılmaz, Güneysu’daki incelemelerin ardından Çayeli’ne geçti. 
     
     Çayeli’nde protesto 
     Aşıklar Çay Fabrikası önünde toplanan 20 kişilik grup, "Bugün gelip 2 gün sonra unutuyorsunuz. Daha sonra da bizden oy istiyorsunuz" diye tepki gösterdiği Yılmaz, Valilik’te yaptığı açıklamada, yöreye çok miktarda araç takviyesi yapıldığını kaydetti. 
     
Volkanik toprak yapısı mahvetti’      RİZE DHA 

     Bayındırlık Bakanı Abdulkadir Akcan, Rize’deki sel felaketinin ana nedeninin, bölgenin volkanik toprak yapısı olduğunu, çok ince olan toprağın kara ve yağmura doyduğunu söyledi. Rize’de incelemelerde bulunan Akcan, yaptığı açıklamada, bölgede heyelan tehdidinin sürdüğünü söyledi. Tüm dere yataklarının, normal hacimlerinin üstünde suyla dolduğunu vurgulayan Akcan, "Dereler ve çaylar, 2 insan boyundan daha büyük ağaçları söküp sahile sürüklemiş. Kaybedilen içme suyu isale hatları yeniden yapılıyor" dedi. 
     



 GÜNCEL 

















</TEXT>
</DOC>
