<DOC>
<DOCNO> 85418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/yazar/pulur.html </URL>
<DATE> 2002/05/22/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Aşık Mahsuni "Ben gittikten sonra ararlar beni" 
</HEADLINE>
<TEXT>

     TİYATRO oyuncusu Ulvi Uraz'ın cenazesinde, caminin avlusunu dolduran çelenklere bakan Erol Günaydın, dayanamamış patlamış 
     "Ulan, bu çiçeklere verdiğiniz parayla, Ulvi Uraz'ın borçlarını ödeseydiniz, adam kahrından gitmezdi " 
     Aşık Mahsuni Şerif'in, cenazesine gösterilen itibar bunu hatırlattı. 
     Meclis Başkanı'ndan Kültür Bakanı'na, parti liderlerinden milletvekillerine kadar herkes "son göreve" koşup gelmişti. 
     Aşık Mahsuni'nin eşi Fatma Şerif de acı gerçeği herkesin yüzüne vurmuş 
     "O layık olduğu değeri bulamadı şimdi insanlar vicdanlarını rahatlatmak için görev yapıyorlar." 
     
     AŞIK Mahsuni Şerif, Alevi - Bektaşi kültürü ve geleneğiyle yetişmiş, sosyal olaylara tepkisini göstermiş, ezen'le ezilen ikileminde "Ben ezilenin alınterinden içtim" diyerek, ezilenden yana tavır koymuştur. 
     
     HER tercihin bir bedeli vardır Aşık Mahsuni'nin payına da, hapishaneler, gözaltına alınmalar, sorgular, türkülerine ve konserlerine konulan yasaklar düşmüştür evini yakarlar, onun olduğu sanılarak komşusunun arabasına bomba koyarlar. 
     Aşık Mahsuni, başına gelenleri "fil ile karınca" benzetmesiyle yorumlar 
     "Filin ayağının altında kalan karınca, kendisini kurtarmak için filin ayağını ısırır... Ben de, hangi fil ayağı, üstüme basmaya kalkışırsa ısırır, geçerim." 
     
     AŞIK Mahsuni Şerif, ölümü yıllar öncesinden görmüş "Ararsınız Beni" demişti 
     "Ne dedimse halka hiç yaramadı 
     Ben gittikten sonra ararlar beni 
     Boşa cahillerin gözü karardı 
     Kuru çene ile yordular beni 
     
     Ebedi değildir bu yeşil bağlar 
     Ebedi değildir şu yüce dağlar 
     Öz kardeşim şu bizim softalar 
     Mezarımda bile kırarlar beni 
     
     Mahsuni Şerif'im gayrı gam yemem 
     Ondan ötesini kimseye demem 
     Ufak vücuduma kefen istemem 
     Varsa insanlıkla sararlar beni" 
     
     İŞTE, Aşık Mahsuni de gitti, rahatladınız mı 
     Ona layık gördüklerinizle vatanı kurtardınız mı 
     "İşte gidiyorum, çeşmi siyahım" diye veda eden, "Sermayem derdimdir, servetim ahım" diye hesap veren Mahsuni de gitti artık "Telif hakkı" diye de bir sıkıntınız yok, okuyun türkülerini, şarkılarını, nasıl olsa öbür dünyaya "havale" çıkaracak değilsiniz ya 
     
     







Türkiye nereye 


"Görüntü" Türkiye'sinden, "gerçek" Türkiye'ye geçilirken enseyi karartmayın 


Vazgeçilmezler 


Ecevit çıkabilir 


Tüm hayatımız magazin oldu 


Trakya kararsız 


Dönme dolap 


Okurlarımızdan çarpıcı tespitler 


Neden kur takıntısı 


Tunceli’ye bakış ve Tunceli’den bakış 


Diğer adaylar ne yapar 


Ecevit için küçük, Türkiye için büyük bir adım 


Küçük hesaplarla büyük oyun 


Türkiye’nin bir cumhuriyet başsavcısına ihtiyacı var 


EMLAK VERGİSİ’NDE SON 10 GÜN 


Aşık Mahsuni "Ben gittikten sonra ararlar beni" 


Fazla kitapları topluma geri döndürmek 


Esrarengiz havalar 


Kira yılını karıştırmayın 


Ankara’ sahnesi Halk’ sahnesi farklı sahneler 


</TEXT>
</DOC>
