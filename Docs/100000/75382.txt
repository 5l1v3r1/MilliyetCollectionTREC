<DOC>
<DOCNO> 75382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/dunya/adun.html </URL>
<DATE> 2002/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Şehit olmaktan korkmuyorum’ 
</HEADLINE>
<TEXT>

Tank ateşi desteğindeki İsrail askerleri, Ramallah’ta Arafat’ın kararg hını ele geçirdi. Bodruma sığınan Arafat, "İsrail beni öldürmek istiyor, teslim olmayacağım" diyerek meydan okudu 
     DIŞ HABERLER SERVİSİ 

     Filistin lideri Yaser Arafat, aylardır hapsolduğu Ramallah’taki kararg hına karşı dün saldırıya geçen İsrail tanklarına "şehit olmaya hazırım’’ diye meydan okudu. 
     Kararg hı İsrail tankları tarafından ağır ateş altında tutulan Arafat’ın, can güvenliğinin tehlikeye girmesi üzerine mermilerden korunmak için bir süre indiği bodrum katından geçtiği üç katlı idari büro binasında karanlıkta mahsur kaldığı bildirildi. 
     30 kadar İsrail tankının duvarlarını top ateşiyle yıktığı Ramallah kararg hından telefonla El Cezire TV’sine demeç veren Arafat, "İsrail beni tutsak almak ya da öldürmek istiyor. Korkmuyorum, teslim olmayacağım ve şehit olmaya hazırım’’ diye konuştu. 
     Tanklarla Arafat’ın kapısına dayanan İsrail hükümeti ise aldığı bir kararla Arafat’ı "düşman", Ramallah’ı da "terörün merkezi" ilan etti. 7 Filistinli ile 2 İsrail askerinin öldüğü, 40’tan fazla Filistinlinin yaralandığı dünkü yoğun çatışmalardan sonra Ramallah’ta sokağa çıkma yasağı ilan edildi. 
     
     Keskin nişancılar 
     İsrail ordusuna ait buldozerlerin, Arafat’ın bürosunun kuzeyindeki Filistin Yönetimi’ne ait 7 binayı yıktıkları, İsrail askerlerinin de Arafat’ın bürosunun bulunduğu tesisteki tüm binaları işgal ettiği, 70’ten fazla kişiyi tutukladığı belirtildi. İsrailli keskin nişancılar çatılara çıkarak hareket eden her şeye ateş açtı. Askerler, megafonlarla Arafat’ın korumalarına, "teslim olun" çağrısı yaptı. Kararg hın bazı bölümlerinde yangın çıktı. Arafat, İsrail’in seyahat yasağından beri 4 aydır burada yatıp - kalkıyor ve çalışıyor. 
     İsrail Başbakanı Ariel Şaron, "İsrail, ateşkes için her şeyi yapmaya hazır oldu. Ancak bunun karşılığında sadece terör ve daha çok terörle karşılaştı. Arafat düşmanımızdır ve bu aşamada tecrit edilecek. İsrail, Filistin Yönetimi’nin peşinde olacak’’ dedi. Şaron, askeri operasyonların haftalarca süreceğini bildirdi. 
     
Kamikaze bu kez genç kız      Kudüs’teki intihar saldırılarına dün bir yenisi daha eklendi. Kentin batısındaki Kiryat Yovel Mahallesi’nde bulunan bir süpermarkete, Filistinli bir genç kız tarafından düzenlenen saldırıda, canlı bomba dahil olmak üzere iki kişi öldü, 16 kişi yaralandı. Ayet El - Ahras adlı 16 yaşındaki genç kız, koşarak girdiği süpermarkette güvenlik görevlilerini atlatarak kendini havaya uçurdu. Yaralananların çoğunun marketteki müşteriler olduğu bildirildi. 
     
Ankara Arafat’a sakın dokunma      Atina’da bulunan Dışişleri Bakanı İsmail Cem’in talimatıyla İsrail’in Ankara Büyükelçisi David Sultan’ı dün Bakanlığa çağıran Müsteşar Uğur Ziyal, Filistin lideri Yaser Arafat’ın can güvenliğinin mutlaka güvence altına alınmasını isterken, kararg h işgalinin kabul edilemez olduğunu bildirdi. Sultan da, "Arafat’ın canına bir kasıt olmadığını, bu konuda garanti verildiğini", Türkiye’nin bu girişimini Tel Aviv’e ileteceğini söyledi. 
     



 DÜNYA 











</TEXT>
</DOC>
