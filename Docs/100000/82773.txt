<DOC>
<DOCNO> 82773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/yazar/yilmaz.html </URL>
<DATE> 2002/05/08/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Betil ve Solakoğlu buluştu 
</HEADLINE>
<TEXT>

     Eğitim Gönüllüleri Vakfı’nın TEGV , genel kurulunda yapılan bir düzenlemeyle başkanlıktan ayrılmak zorunda kalan İbrahim Betil ile yeni başkan Cengiz Solakoğlu, dün Rotary Kulübü’nün itmesiyle ilk kez bir araya geldi. 
     Buluşmada Betil’in de Rotary Kulüp üyesi olmasının etkisi olduğu kesindi. İki başkan nezaket sınırları içinde kalmaya özen gösterirken yan yana gelmediler. 
     Solakoğlu’na "TEGV’de Betil döneminden farklı ne yapılacak " sorusunu yönelttim. 
     Aldığım yanıt, programlı bir çalışmanın ürünüydü... 
     "Profesyonel bir kadro oluşturduk. 11 kişilik yönetim kurulumuz, TEGV’in işlerini, kendi işlerinin önünde tutuyor. Bağımsız denetim şirketinin huzurunda yönetim kuruluna not vereceğiz. Notu düşük olanlar, yerlerini bırakacaklar. 2 yıldan fazla başkan olmayacağım." 
     Kurumsallaşmayı anlatıyor Solakoğlu. TEGV kurucusu Suna Kıraç ile birlikte Vehbi Koç’tan aldıkları öğüdü de... 
     "Heyecanla başladığınız işler yarım kalmasın, devamını getirecek bir kurumsal organizasyon kurun." 
     Kıraç’ın babasına sözü ise, "Sizin hiçbir işinizi yarım bırakmadık" oluyor. 
     Kıraç elinde k ğıt kalem hasta yatağında TEGV’yi heyecanla izliyor... 
     Rotary Kulüp, TEGV’ye 300 bin dolarlık 2 adet "Ateş Böceği Gezici Birimi" bağışladı. Betil’e önceleri bir, sonra iki araç bağışlamaya söz verdiklerini anlatan, Rotary Kulüp Başkanı Nuri Özgür, üçüncü gezici araç için çalıştıklarını anlatıyor. 
     Dünyada bir milyon 200 bin üyesi bulunan Rotary Kulüp’ün, Türkiye’de 6 bin üyesi, 82 ayrı yerde kulubü bulunuyor. Bunlardan Marmara Bölgesi, Tepebaşı’nda sokak çocukları için 1.5 milyon dolara mal olan bir bakımevi kuruyor. 
     Para ile hizmet duygusunun kesiştiği yerdeyiz. Solakoğlu sohbetimizde sıralıyor... 
     "Bizi hep aynı siyasetçilerin yönetmesini istemiyorsak... İnsan haklarının korunmasını, ekonominin krize girmemesini istiyorsak eğitimli bir toplum için hepimiz çalışmalıyız." 
     Bugünden yola çıkarsak, bundan 20 yıl sonraki halimizi iyileştirme şansımız var anlaşılan. 
     
Anneler yalnızca 15 dakika      Kampanyalar, eğitim seferberliğini topluma yaymanın ateşini körüklüyor. TEGV Başkanı Cengiz Solakoğlu’na "Yeni bir kampanya var mı " diye soruyorum... 
     Sanatçı konserleri ve etkinlikleri yapacaklarını anlatıyor. 
     Sanatçıların desteği önemli. Ortada sanat adına tartıştığımız yalnızca "cılar" kısmı kalmışken bile... Rotary’nin dünkü yemeğinde tek bir sanatçı vardı Hülya Koçyiğit. Koçyiğit biraz hüzün, biraz gururla, "Bizi aydınlar geç anladı. Türk filmlerini ve bizleri dışlamaya çalıştılar. Şimdi yapılanları görünce farkı anlıyorlar" diyor. Film sahnelerinde Koçyiğit’in meşhur koşmasının sırrını da öğrendim. Koçyiğit ilköğretim çağında, 5 yıl bale eğitimi almış, balerin olacağını zannediyormuş. O nedenle "Kendimi film setinde değil, sahnede zannediyordum" yorumunu yapıyor. 15.5 yaşında çevirdiği ilk filmi "Susuz Yaz" ile uluslararası ödül alarak sinema dünyasına giriyor. Bu kısa özgeçmiş bile, neden bu toplantıda tek bir sanatçının yer aldığını anlamaya yetiyor. Hakkını yemeyelim, Emel Sayın da toplantıya gelirken, yolda tansiyon sorunu çıkmış ve geri dönmüş. 
     Kadın olmak Türk toplumunda bir başka sorumluluk. Her dört kadından biri okur - yazar değil 
     TEGV eski Başkanı İbrahim Betil, ülkemizde 6 - 14 yaş arası kız çocuklarının okullaşma oranının Afrika ülkelerinden geri olduğunu vurguluyor. Yine 6 - 14 yaş arası kız - erkek okullaşma oranındaki farkın, erkek çocukların lehine, dünyanın en geri ülkelerinin altında olduğunu da ekliyor. 
     Kadınlar, eğitimden bu kadar az pay almalarına rağmen TEGV’nin yeni kampanyasının aktörleri... 
     Solakoğlu, "Anneler her gün 3 yaşından itibaren çocuklarına 15 dakika kitap okuyacaklar" diyor. 
     Solakoğlu, Türkiye’de kitaba yılda kişi başına 3 dolar harcanırken, OECD bu rakamın 500 dolar olduğunu vurguluyor. 
     Okumaya başlayın hem çocuğunuza, hem kendinize 
     
     Eğitime yatırım yapmanın yalnızca 5 nedeni 
     -Nüfusumuzun yüzde 48'i, 18 yaşın altında. Ülkelere göre ortalama yaş ise şöyle Japonya 41.4, Almanya 40.2, Yunanistan 39.2, ABD 35, Türkiye 26, Nijerya 18. 
     -İlk ve orta öğrenimde 14.5 milyon, üniversitede ise 1.5 milyon öğrenci bulunuyor. 25 yaş üstü ortalama eğitim yılı ise 5.7'de kalıyor. 
     -Ülke çapında 400 bin kahvehane, 15 bin taverna - meyhane bulunurken, kütüphane sayısı yalnızca 131. 
     -Orta"ğrenimde kız öğrencilerin okullaşma oranı Türiye'de yüzde 45, İran'da yüzde 69, Mısır'da yüzde 70. 
     -Gelir dağımı sıralamasında Meksika, Brezilya, Güney Afrika'dan sonra en kötü 4. ülke Türkiye. Nüfusun yüzde 38'i, 50 yaşın altında ölüyor. 
     
     







Çeçenler terörist mi 


"Bir hakikat var mı derken bir hayale döneriz" Rıza Tevfik 


Gönül aranıyor 


Tıbbi malzeme ve soygun 


Yine beyin göçü 


Kolay yetişmiyor Fatih Terim'ler... 


"B" boşluğu 


Özel okullar bindikleri dalı kesiyor 


Kurt puslu havayı sever 


Suçlama Araştır ve düşün 


AB sahiden "çözümsüz Kıbrıs'ı" alır mı .. 


İstanbul’un tanıtımı için tarihi fırsat 


Müstemleke memurluğu ’ 


Kıvrıkoğlu ve gardaki fotoğraf 


Bağış duygusu vefa kavramı 


Genç Arılar, Derviş ve Mumcu dedi 


Yasemin için Blues 


Çok uğraşacağız 


Brisa’da işçilere Şirket sizsiniz’ deniliyordu 


Betil ve Solakoğlu buluştu 


</TEXT>
</DOC>
