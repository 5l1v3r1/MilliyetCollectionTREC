<DOC>
<DOCNO> 81311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/son/sontur17.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Prefabrikler için PKK ve DHKP C soruşturması başlatıldı 
</HEADLINE>
<TEXT>

     İçişleri Bakanı Rüştü Kazım Yücelen, Bayındırlık ve İskan Bakanı Abdülkadir Akcan'ın deprem bölgesindeki prefabrik evler hakkındaki açıklamalarıyla ilgili araştırma başlatıldığını söyledi. 
     Bakan Yücelen, Bayındırlık ve İskan Bakanı Akcan'ın ''Deprem bölgesindeki prefabrik evleri DHKP-C ve PKK terör örgütlerinin kiraya verdiğini öğrendik'' yönündeki açıklamalarıyla ilgili basın mensuplarının soruları üzerine, 2 gündür Trabzon'da olduğunu, konuyu basından izlediğini ifade etti. 
     Bakan Yücelen, Bakan Akcan'ın elinde somut bilgiler olduğunu tahmin ettiğini de vurgulayarak, ''Sayın Bakan bu belgeleri bana gönderecektir diye bekliyorum. Ama ben araştırma başlattım'' dedi. 
     Bakanlar Kurulu'na böyle bir konu geldiğine göre konunun ciddi olduğunu da kaydeden Yücelen, ''Sayın Bakanın elinde çok ciddi bilgiler var ki Bakanlar Kurulu'na böyle birşeyi getirme gereğini duydu'' diye konuştu. 
     





</TEXT>
</DOC>
