<DOC>
<DOCNO> 56924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/magazin/yazdud.html </URL>
<DATE> 2001/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Sosyetede ayaküstü kumar 
</HEADLINE>
<TEXT>

Kocatepe çiftiyle Catwalk-Vodka’da 7’den 70’e, Club Lima Şişli’de, Soner Arıca Kapkara’da... 
     Sosyetik işletmeci Emre Ergani ile düne kadar onun sağ kolu olan yönetici Ali Ünal 5 yıldır birlikteydiler. Şimdi yolları ayrıldı, benden duyasınız istedim. Kışlık Havana, ardından Bodrum’daki Havana-Beach ve açılalı bir ay olan Nişantaşı’ndaki Bar Lane’da hep omuz omuzaydılar Emre ile Ali. Eğlence dünyasının önemli ismi Ali Ünal, bundan böyle Ortaköy’de Chinawhite, Medusa, Larisacca gibi lokantaların yer aldığı, yazlık eski Havana’nın bulunduğu eğlence kompleksinde olacak. Ünal, genç iş adamı Mehmet Koçaslan ile birlikte yeni projelere yelken açacak. Efendim, bu hafta sonu ilk kez Levent’deki Sherlock Holmes Bar’a gittim. Sevgili Mehmet Ali Erbil’in güzel karısı Sedef’in doğumgünüydü. Aslında bu tarz davetlere gitme adetim yoktur ama Mehmet Ali 20 yıllık arkadaşım. Menajeri Stelyo Pipis de çok sevdiğim bir insan olunca dayanamadım. Stelyo acaip insancıl. Cuma günleri Eyüp Sultan’a gider, elinden geldiğince fakir, fukaraya yardım eder. Yakında Şişli Belediyesi’nde yoksullara iftar yemeği verecek. Neyse, 
     Sedef Erbil’in doğumgünü nezihti. Kanal D’nin çiçeği burnunda Genel Müdürü Murat Saygı ve karısı Beril Hanım, Klips ve Haftasonu Dergisi’nin Genel Yayın Yönetmeni Uğur Güneri, People’ın ortağı Sabi Totah, Opera Pastaneleri’nin ortağı Varol Kaynar, gelinin güzel annesi İffet Erkuvan oradaydı. Daha sonra grup halinde Levent’deki People’a gidildi. People yine olağan günlerden birini yaşıyordu. Demet Şener-İbrahim Kutluay, Ayşe Karasu, Melek Boz kalabalıktan kendilerini üst kata atmışlar. 
     
     Demet’in, tabir-i caizse ağzı kulaklarında. Evlilik söylentileriyle ilgili olarak "Ahh, nerede " dedi. Belli ki özlem duyuyor. Birbirlerine çok da yakışıyorlar. Ama İbo Kutluay benim bildiğim, Demet Akalın evlilik diye tutturduğu için kaçmıştı. 
     O nedenle sevgili Demet’e Şener naçizane bir önerim olacak evlilikte diretmesin. O gece Ayşe-Hasan Erdem, Gizem Özdilli, Serdar Ortaç, karısından boşanmak üzere olan milli bilardocumuz Semih Saygıner, Adnan Polat, Ayşe Hatun Önal ve bir dargın bir barışık aşk yaşadığı sevgilisi İbrahim Çapan, Jumbo’nun ortağı İrma-Nurhan Çıtak, Ayda-Nadir Yelkenci, Burak Türeci, Mahsun Kırmızıgül’ü gördüm. Baktım, bir masada can dostum İzzet’in ağabeyi ve ortağı Celal Çapa. Celal ile sohbet ederken elinde bir tomar parayla People’ın diğer ortağı Sabi Totah geldi. Yeni modaymış. Sosyete böyle küçük oyunlarla ekonomik krize çözüm bulmuş. Şaka yapıyorum, şaka. Sabi Totah 20 milyonluğu "Tek mi çift mi " diye tutuyordu. Stelyo Pipis de katıldı. O akşam Stelyo 80, Celal 70 milyon kazandılar. Arada Sabi, İzzet ve İsmail fire verdiler. Sonuçta ben herkesin kazandığı parayı toplayıp personele dağıttım. Bu arada kaymak tabaka’ takımından bir Musevi Richard Hennessy’ marka konyak istedi. Dünyanın en pahalı ve en güzel konyağıymış. Başka lokanta, bar ve restoranda yok ama can dostum İzzet’de sertifikasıyla var. İzzet bu arada bir yenilik daha yaptı. Sahneye Merih Ermakastar adlı genç bir yetenek çıkarttı. Merih’in müthiş trompet şovunu mutlaka izlemelisiniz. Ardından kısa metraj Paper Moon ve Şamdan’a gittim. Aaa, bir de ne göreyim İki yerde de köşebaşlarını "Tek mi, çift mi " oynayan gruplar tutmuş. Yemin ettirdikleri için isim veremiyorum. Anlayacağınız casinolar kapandı ama sosyetikler bir yolunu bulmuşlar bile, ayaküstü kumar... 
     
Club Lima, Kocatepeler Catwalk-Vodka’da patladı      Bence Aysun-Ali Kocatepe çifti yerini buldu. Catwalk-Vodka’da sahne alıyorlar. Ramazan olmasına rağmen Catwalk-Vodka’da eğlence süper. Bunda can dostumun dost çevresi kadar Kocatepe çiftinin de şovu büyük rol oynuyor. Düşünün, 18 yaşındaki genç kız masanın üzerinde, 65 yaşındaki hanımefendi pistte göbek atıyor. Rumeli havalarından horona, valsten çaçaya, tangoya uzanan geniş bir repertuar sunuyor Kocatepe çifti. Kendileri gibi İzmirli olan vokalist Funda sesi ve fiziğiyle göz dolduruyor. O akşam Günnar Uğurlu Çapa, Gülşen Işık, Yücel Mergen, yazılarını keyifle okuduğumuz POSTA yazarı Yazgülü Aldoğan, tiyatrocu Sema Aybars, oyuncu Aydan Şener, popçu Hazal, Ülkü Çarmıklı, grubuyla Alber Özeskenazi vardı. Yiyenler, yemekleri çok methetti. Bayram sonrası ilk durağım Catwalk-Vodka olacak. Telefon numarası 0212 231 03 56. Sevgili İsa Demirtaş’ı bilmeyen yoktur. İsa, önce Etiler’de eski Amman’ın yerinde Club Lima’yı açtı, sonra Ortaköy’e taşıdı. Şimdi de Club Lima, Şişli’deki eski Kupaj’ın yerinde hizmete girdi. Club Lima’nın giriş kısmı bar. Müzikleri DJ Hakan yapacak. 18.00-01.00 arası açık kalacak olan Club Lima’nın alt katı meyhane. Murat Tekyıldız sahne alacak. Telefon numarası 0212 219 81 29. Sevgili arkadaşım Göksel Sunter’in ayrıldığı ama güzel dostluğunu sürdürdüğü eski karısı Figen Sunter, Çaydanlık ve Karafaki’den tecrübeliydi. Figen Sunter bu tecrübesini Bağdat Caddesi’ndeki Kapkara adlı gece kulübünde perçinleyecek. Suadiye-Kapkara’da, sahnelerin özlenen ismi Soner Arıca, Harem Grubu ve Carmen Show sezona merhaba’ diyecek. Kişi başı 30 milyon. Limitsiz içki ve ara sıcak dahil. Telefon numarası 0216 302 53 33. Efendim, bugünlük de bu kadar. En kötü gününüz benimkinden iyi olsun. 
     
     



 MAGAZİN 











</TEXT>
</DOC>
