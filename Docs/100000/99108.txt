<DOC>
<DOCNO> 99108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/son/sondun37.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıyıya vuran balinalar tüm çabalara karşın kurtarılamadı 
</HEADLINE>
<TEXT>

     ABD'nin Massachusetts eyaletinde 2 gün içinde 3. kez karaya vuran pilot balinalar, halkın ve deniz uzmanlarının tüm çabalarına karşın kurtarılamadı. 
     Yetkililer, Pazartesi'den bu yana kıyıya vuran 56 pilot balinanın öldüğünü, ölen balinaların çoğuna veteriner ve deniz uzmanlarının kararıyla ötanazi uygulandığını belirttiler. 
     Son olarak 40 kadar balinanın kendisini 3. kez karaya vurmasının ve çoğuna ötanazi uygulanmasının ardından, deniz uzmanları ve aralarında küçük öğrencilerin de bulunduğu yüzlerce gönüllü balinaları kurtarma çabalarından vazgeçmek zorunda kaldı. 
     Balinaları Atlas Okyanusu'nun soğuk sularına göndermek için 2 gündür aralıksız uğraşı veren herkes, balinaların ölümünden büyük üzüntü duyduğunu belirtti. 
     Bilim adamları hala bu kitlesel kıyıya vurmanın nedeni araştırırken, balinaların liderinin bir hastalıktan ötürü yön duygusunu ya da sığ sularda yolunu kaybetmiş oabileceğine inanılıyor. 
     





</TEXT>
</DOC>
