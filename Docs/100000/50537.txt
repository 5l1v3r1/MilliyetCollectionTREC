<DOC>
<DOCNO> 50537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/04/yazar/sazak.html </URL>
<DATE> 2001/11/04/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Askeri kazanım ve AB 
</HEADLINE>
<TEXT>

     Ankara'nın ABD'nin isteğiyle Afganistan'a asker gönderme kararı aldığı günün ertesinde Dışişleri Bakanı İsmail Cem'in Kıbrıs'ın AB üyeliğine yönelik itirazı tarihsel önemdedir. 
     TBMM Plan ve Bütçe Komisyonu'ndaki konuşmasında Cem şu uyarıyı yapıyor 
     "Rum yönetimine AB üyeliği verilmesi konusunda Türkiye'nin menfaatleri hiçe sayılmaktadır. Böyle bir üyelik oluşumunda Türkiye kararını vermek zorundadır. Ya 'Eh bu kadar' diyecek ki, hiç kimse bunu istemez, ya da 'Ben bu kararı tanımıyorum' demek zorunda kalacaktır." 
     Cem'in tarihi resti, AB üyeliğinin askıya alınmasından, KKTC ile birleşmeye dek pek çok olasılığı akla getiriyor. Rum kesiminin tek başına üyeliği önlenemezse Ankara'nın Brüksel'le "köprüleri atacağı" mesajı veriliyor. 
     Türkiye, kendi askerini Afganistan'da ateşe atma uğruna "uygar dünyanın yanında savaşa" girerken, Cem'in ABD'nin de duyacağı biçimde AB'ye seslenmesi önemlidir. 
     Tarihte askeri kazanımların, ulusal çıkarlar açısından kalıcı sonuçlar doğurduğu örnekler vardır. 
     Kore Savaşı, NATO'ya girişte etken olmuştur. Oysa Kuzey Atlantik Paktı'na eşzamanlı alınan Yunanistan'dan kimse asker falan istememiştir. 
     Nedense Türkiye'nin kazanımları hep "savunma amaçlı" oluyor. 
     Örneğin Körfez'de ABD Irak'ı vurunca NATO'nun 5'inci maddesi işletilmiş, 2 askeri filoyla bir düzine "Patriot füzesi" İncirlik'e yerleştirilmiş, müttefikler çekilince bataryalar da sökülmüştü. 
     İşgal sona erince Kuveyt'in teşekkür ilanlarında Türkiye'nin atlandığını unutmayalım. 
     Boru hattından doğan ekonomik kayıpların karşılanması istenince William Safire gibi Beyaz Saray'a yakın kimi yazarların "Satılık mütttefik" diye makaleler yayınladığını biliyoruz. 
     Madem Türkiye, 50 yıldır "hür dünya"nın yanında, soğuk savaş yıllarında NATO'nun "ileri karakolu" görevini yaptı "uygarlıklar için savaşıyor" niye kalıcı siyasi kazanımlar elde edemiyor Olası Sovyet işgaline karşı koruduğumuz Batı, eski Doğu Bloku ülkelerine kapıyı Türkiye'den önce açmadı mı İsmet İnönü'nün Johnson mektubu karşısında söylediği "yeni bir dünya kurulur bizde yerimizi alırız" politikası hayata geçirilse belki şimdiye çoktan AB üyesiydik 
     Ege'deki komşumuz Yunanistan'la 1975'te AB tam üyeliğine başvurmasına kadar "paralel" giden çıkarlarımız yüzyılın son çeyreğinde nasıl oldu da Türkiye aleyhinde bozuldu 
     Onlar ortak, biz pazar olacaktık O bile gerçekleşmedi 27 üyeli AB'de Kıbrıs dahil herkes üyelik hakkını elde etti, Türkiye "aday ülke" konumuyla Bulgaristan'ın arkasına düştü. 
     Elbette bunda Ankara'daki siyasi kadroların da payı var ama binlerce kilometre öteye asker gönderirken gaza gelmekten kaçınalım. 
     Bir avuç dolar için Mehmet'in kanını dökmeyelim. 
     
     







Akrep’lere... 


KKTC, Rumlara teslim edilmez 


Bir beyin fırtınası Türkiye kilitlendi sahaya inmeliyiz 


Aşkın son kullanma tarihi 


Fikriye'nin sırrı 


Öğretmen açığı ve köyler 


Mayorka'da zoraki diyalog 


Aşk yabani bir hayvandır 


Kuşkumuz hala devam ediyor... 


Askeri kazanım ve AB 


Tüketici memnunsa Aria büyür 


İki yanıt 


"Tasarruf Tasarruf " derken.. 


Türkiye için ağlama Arjantin 


Irak bizim için önemli bir pazar 


Derviş sussun BOTAŞ konuşsun 


</TEXT>
</DOC>
