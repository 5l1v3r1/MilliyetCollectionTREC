<DOC>
<DOCNO> 75938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/yazar/okur.html </URL>
<DATE> 2002/04/02/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Aktaş Elektrik kördüğümü’ 
</HEADLINE>
<TEXT>

     Aktaş Elektrik’te işler karıştı. Danıştay, 10’uncu Dairesi, kararını verince 13 bin 600 kişi de kara kara düşünmeye başladı. 
     Peki, bundan sonra ne olacak 
     Bu yılan hikayesine dönüşen sorun nasıl aşılacak Taraflar, hangi planla çözüm yolu bulacak Bize göre bu işin çözümü belli Siyasetçi karar verecek. 
     Gelinen noktada ya Bakanlar Kurulu, Aktaş Elektrik’in imtiyaz sözleşmesini iptal edip gidecek. Ya da kamu yararına yeni bir sözleşme imzalayıp sorunu bitirecek. Ya da Enerji Bakanlığı, yatırımcının ve çalışanın hakları saklı kalmak kaydıyla bu şirketin imtiyaz hakkını kendisi alacak. 
     Unutmadan ekleyelim Eğer Bakanlar Kurulu imtiyaz sözleşmesi ile ilgili gerekçelendirmeyi iptal edemezse, Aktaş Elektrik’ten alacağı imtiyaz hakkını bir başka kuruma veremez. Çünkü sözleşme iptal edilmediği taktirde Aktaş Elektrik yasal yollardan hakkını aramaya kalkar. Sizin anlayacağınız işler iyice karışır, arapsaçına döner. Eh bu koşullarda çalışan da yatırım yapan da abone olarak para ödeyen de şaşırır kalır. Oysa doğru olan çözüm bulmak değil mi Bu şartlar altında Enerji Bakanlığı neyi bekliyor, biz de anlayamadık. 
     
Kaos süreci başlıyor      Çünkü bizim aktardığımız cephe haklarını hiçbir koşulda kaybetmek istemiyor. Doğru olanı yapıyorlar. Şimdi gelinen noktada soru sormaya devam ediyoruz. 
     1990 yılından bu yana yapılan sözleşmede mahsuplaşma ile ilgili detayların çok net olarak ortaya konulamadığını baz alırsak, acaba 1990’dan 1999’a kadar geçen sürede Başbakanlık Teftiş Kurulu, "mahsuplaşma" konusunda neden böyle kararlar aldı Alınan kararlarla ilgili hazırlanan raporlarda neler yazıldı 
     Bildiğimiz kadarıyla yapılan üç mahsuplaşmada 20 trilyon lira para TEK’in kasasına kondu. Artık çok net ve şeffaf bir biçimde gelişmelerin aktarılması, kapalı kapılar ardında sürdürülen hesaplaşmaların ortaya konulması gerekiyor. Anladığımız kadarıyla ANAP kontenjanındaki Enerji Bakanlığı, bu konuda iyice köşeye sıkışmış olacak ki, tek kelime açıklama bile yapamıyor. 
     O halde bir an önce hükümet tarafından konuyla ilgili bilgi gelmesi kaçınılmaz oluyor. Çünkü binin üzerinde çalışan, 13 bin 600 yatırımcı ve 2 milyon abone için tam bir kaos süreci başlayacak demektir. 
     Sorunları kördüğüme dönüştürmenin kime ne yararı var acaba 
     Anlayamadık gitti 
     Biraz daha duyarlılık, lütfen... 
     
     







Mısır'da Türk izleri 


Oğuz Aral... 


Cem'in haklı tepkisi 


Hükümet gitgide daha sinirli olacak 


Sandık... Sanduka 


Barış sahipsiz değil 


Hocaların maaşı 57 


Kabus senaryosu 


Negatif enerji toplumu 


Aktaş Elektrik kördüğümü’ 


Terörist devlet olmanın ağırlığı 


Yoksulluk tüneline dönüş 


şık, beyniyle görürmüş 


Bu tabloda üretim artırılamaz 


Baykal yeni yüzü Durusu’da arıyor 


</TEXT>
</DOC>
