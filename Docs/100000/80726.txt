<DOC>
<DOCNO> 80726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/27/son/sondun15.html </URL>
<DATE> 2002/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Anketlere göre ikinci turda Chirac oyların yüzde 81'ini alacak... 
</HEADLINE>
<TEXT>

     Fransa'da son yapılan anketlere göre Cumhurbaşkanı Jacques Chirac, 5 Mayıs'ta yapılacak cumhurbaşkanlığı seçimlerinin ikinci turunda oyların yüzde 81'ni alacak. 
     CSA kamuoyu araştırma merkezi tarafından yapılan anket, aşırı sağcı Jean-Marie Le Pen'in ise oyların yüzde 19'nu alacağını ortaya koydu. 
     İkinci turda, seçime katılmayanların ve geçersiz oy kullananların oranının yüzde 29 gibi rekor bir seviyeye ulaşması bekleniyor. 
     Seçimlerin ilk turunda, sonuçların açıklanmasının hemen ardından yapılan anketler, Chirac'ın yüzde 78 oranında oy alacağını ortaya koyuyordu. Aşırı sağcı Le Pen, ikinci turda yüzde 30'dan fazla oyun kendisi için büyük başarı olacağını düşünüyor. 
     Öte yandan başta başkent Paris olmak üzere ülke genelinde bir çok kentte, bugün Le Pen karşıtı gösteriler düzenleniyor. 
     Paris'te yapılan gösteriye, ırkçılıkla mücadele veren 60 dernek, sol partiler, işçi sendikaları, öğrenciler ve sanatçılar katılıyor. 
     





</TEXT>
</DOC>
