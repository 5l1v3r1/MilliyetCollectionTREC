<DOC>
<DOCNO> 53457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/son/sontur22.html </URL>
<DATE> 2001/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul bu yıl karla erken buluştu 
</HEADLINE>
<TEXT>

     Güneşli bir güne başlayan İstanbullular, gün içinde ısının ani düşmesiyle kar yağışıyla karşılaştı. 
     İstanbul Meteoroloji Bölge Müdür Yardımcısı Mustafa Yıldırım, kentte gün içinde kısa süreli kar yağışının yaşandığını ifade etti. Yıldırım, İstanbul'da bugün hava ısınının yüksek yerlerde 0 dereceye kadar indiğini, kent içinde ise 5 derece civarında olduğunu bildirdi. 
     Rüzgarın lodosa dönmesiyle yarından itibaren ısının 14-15 dereceye kadar çıkacağını anlatan Yıldırım, Cuma akşamı beklenen yağmurla havaların tekrar soğuyacağını kaydetti. 
     Mustafa Yıldırım, hafta sonu yağmur beklendiğini ve ısının 6-9 derece arasında gerçekleşeceğini belirterek, yüksek yerlerde karla karışık yağmur yağabileceğini sözlerine ekledi. 
     






</TEXT>
</DOC>
