<DOC>
<DOCNO> 51351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/dunya/tur.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Charles'a ilginç protesto 
Karanfilden korktu      İngiltere Veliahtı Prens Charles, Baltık ülkelerine düzenlediği beş günlük gezinin son durağı Letonya'da, ülkesinin Afganistan'a yönelik harek tta yer almasını protesto eden bir kadının karanfilli saldırısına uğradı. Charles, Riga'da ülkenin bağımsızlığına adanan bir anıtın çevresinde çocuklarla sohbet ederken, 20 yaşlarındaki bir kadın, Prens'e yaklaşarak, bir demet karanfille yüzüne vurdu. Charles, korkarak geri çekilirken, saldırgan polise teslim edildi. Saldırgan kadın, gazetecilere, İngiltere'nin Afganistan harek tına katılmasını protesto etmek için böyle bir eylem yaptığını söyledi. 
     
     Taliban basına yine ateş açtı 
     Bagram Havaalanı'na 3 kilometre uzaklıktaki Rabaz Cephesi'ndeki basın mensuplarının üzerine Taliban tarafından ateş açıldı. Olayda yaralanan olmadı. DHA muhabiri İrfan Sapmaz, saldırıyı şöyle anlattı "Bulunduğumuz yere kurşunlar yağmaya başladığında hepimiz tam siper yere yattık. Tehlike üzerine kaldığımız toprak evi terk ettik." 
     
     Ladin’e karşı Hollywood 
     Afganistan'da yürütülen savaşta halkla ilişkiler kampanyasındaki üstünlüğü Ladin'e kaptırdığından endişe eden Beyaz Saray, sesini dünyaya duyurabilmek için Hollywood'u kullanacak. Başkan Bush'un Teksaslı siyaset stratejisti Karl Rove, Hollywood'a ulaşabilmek için 40 film ve televizyon stüdyosu yöneticisiyle pazar günü bir araya gelmeyi planlıyor. 
     
     Clinton ABD bedel ödüyor 
     Eski ABD Başkanı Bill Clinton, terörizm konusunda ülkesinin geçmiş günahların bedelini ödediğini söyledi. Clinton, tarihten örnekler verdi "Birinci Haçlı Seferi'nde Kudüs'ü ele geçiren Hıristiyanlar ilk iş olarak bir sinagogu içindeki 300 Yahudi'yle yaktı. Sonra da Mescid-i Aksa'da önlerine çıkan her Müslüman çocuk ve kadını öldürdü. Bunun bedelini ödüyoruz." 
     
     Hikmetyar'dan savaş tehdidi 
     Afganistan eski başbakanı ve bir dönemin güçlü Hizb - i İslami Partisi'nin lideri Gülbeddin Hikmetyar, Taliban liderlerinden ABD'ye karşı savaşmak için geniş tabanlı bir ittifak oluşturmalarını istedi. Hikmetyar ayrıca, kendisi ve adamlarının böyle bir güce katılacaklarını söyledi. Hikmetyar, "Amerika'ya karşı cihada hazırım" dedi. 
     



 DÜNYA 












</TEXT>
</DOC>
