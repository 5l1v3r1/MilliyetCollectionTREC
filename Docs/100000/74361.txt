<DOC>
<DOCNO> 74361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/24/son/soneko03.html </URL>
<DATE> 2002/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
AB ve ABD'ye ihracat düştü 
</HEADLINE>
<TEXT>

     Türkiye'den AB ülkelerine yapılan ihracat yılın ilk iki ayında, yüzde 2.6 azalmayla 2 milyar 468 milyon dolara geriledi. 
     Ekonomik ilişkilerin artırılmaya çalışıldığı ABD'ye ihracat da, yüzde 6 azalarak 458 milyon dolar olarak gerçekleşti. 
     İki ayda Türkiye'nin ihracatı yüzde 1.5 gerileme ile 4 milyar 854 milyon dolardan, 4 milyar 783 milyar dolara geriledi. 
     Türkiye'nin AB ülkeleri arasında yeralan İtalya'ya ihracatı yüzde 13.8, Almanya'ya yüzde 11.3, Fransa ve Hollanda'ya yüzde 8.2, oranında 
     geriledi. Türkiye'nin Ocak-Şubat döneminde İngiltere'ye yaptığı ihracat ise yüzde 9.5 artış kaydetti. Ocak-Şubat döneminde İtalya'ya 327 milyon dolar, Almanya'ya 821 milyon dolar, Fransa'ya 287 milyon dolar, Hollanda'ya 141 milyon dolar tutarında ihracat yaptı. Türkiye'nin İngiltere'ye ihracatı da 354 milyon dolar olarak gerçekleşti. EFTA ülkelerine ihracat yüzde 12 gerileme ile 57 milyon dolar olurken, Merkezi Doğu Avrupa ülkelerine MDAÜ ihracat yüzde 17.8, Bağımsız Devletler Topluluğu BDT ülkelerine de yüzde 21.5 oranında arttı. MDAÜ'ye yılın ilk iki ayında 215 milyon dolar, BDT ülkelerine de 286 milyon dolar tutarında ihracat yapıldı. Ortadoğu ülkelerine ihracat ise yüzde 7.5 oranında artışla 514 milyon dolar, Kuzey Afrika ülkelerine ihracatta yüzde 4.1 artışla 175 milyon dolar oldu. 
     






</TEXT>
</DOC>
