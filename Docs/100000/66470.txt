<DOC>
<DOCNO> 66470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/son/sontur19.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu çağda bu kafa... 
</HEADLINE>
<TEXT>

     Milli Gençlik Vakfı Genel Başkanı İlyas Töngüş, öğrenci intiharlarının temelinde maneviyattan uzak eğitim anlayışının yer aldığını öne sürdü. 
     Töngüş, vakıf genel merkezinde düzenlediği basın toplantısında, 1997 yılında başlatılan 8 yıllık zorunlu eğitim sistemi uygulamasının 
     alt yapısının henüz tamamlanamadığını kaydetti. 
     ''Bir öğretim döneminin yarı yılını daha sorunlarla tamamlarken, öğrenci intiharları ve yabancı sapık inançlı tarikatlar kamu vicdanına gelip oturdu'' diyen Töngüş, şöyle devam etti 
     ''Öğrenci intiharları ya yabancı özel liselerde okuyan ve maddi durumu toplumun refah seviyesine oranla çok iyi olan ailelerde veya ekonomik sefaletin doruklarında yaşayan dışlanmış kenar mahalle gençleri ve öğrencileri arasında görülüyor. 
     Ekonomik durumu çok iyi olan toplum katmanlarındaki intihar ve okullardaki Satanizm vakaları ilgi çekicidir. MGV olarak biz, bu sonucun uzun yıllardır özellikle son 3-4 seneden beri eğitim sisteminde uygulanan, maneviyattan, yaratılışı inkar eden evrim safsatasının yol açtığı ateizm ve nihilizmden, tarihten ve öze yabancılaşma politikalarından kaynaklandığını düşünmekteyiz.'' 
     






</TEXT>
</DOC>
