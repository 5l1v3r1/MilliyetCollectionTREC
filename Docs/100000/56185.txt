<DOC>
<DOCNO> 56185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/son/sondun13.html </URL>
<DATE> 2001/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bin Ladin'in sağ kolu Zevahiri'nin ailesi Afganistan'da öldü mü 
</HEADLINE>
<TEXT>

     Mısır'ın yarı resmi El-Ahram gazetesinde, bugün, uluslararası terörist Usame Bin Ladin'in sağ kolu Eymen El-Zevahiri'nin ailesinin ölüm ilanı çıktı. 
     Ailenin gazeteye verdiği ilanda, ''Zevahiri'nin karısının ve çocuklarının muhtemelen Afganistan'da şehit oldukları'' yazıldı. 
     Londra'da sürgünde bulunan bir Mısırlı İslamcı, Çarşamba günü, Zevahiri'nin karısı, 2 kızı ve oğlunun, geçen hafta ABD'nin Afganistan'a düzenlediği hava saldırısında öldüğünü ileri sürmüştü. 
     El Hayat gazetesi de, bugün yayımladığı haberde, Zevahiri'nin çocuklarının sayısının 5 olduğunu ve Zevahiri'nin akıbetiyle ilgili çelişkili haberler geldiğini yazdı. 
     Zevahiri'nin, ABD'nin Afganistan'ın Tora Bora bölgesindeki hedeflere düzenlediği harekatta ölenler arasında olduğuna dair haberler bulunuyor. 
     






</TEXT>
</DOC>
