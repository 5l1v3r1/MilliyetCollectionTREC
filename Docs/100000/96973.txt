<DOC>
<DOCNO> 96973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/son/sondun07.html </URL>
<DATE> 2002/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya'da zayıflama hapından ölenlerin sayısı 4'e yükseldi. 
</HEADLINE>
<TEXT>

     Japonya'da, Çin'den ithal edilen zayıflama hapından ölenlerin sayısı 4'e yükseldi. 
     Kyodo haber ajansı, Sağlık Bakanlığı'nın raporuna dayanarak verdiği haberde, bu haplardan içen 124 kişinin de hastalandığını duyurdu. 
     Ajans, hastaneye kaldırılan 49 kişide karaciğer ya da tiroid sorunları görüldüğünü belirtti. 
     Zayıflama hapı kurbanların çoğunun, çay ve şifalı bitkilerden yapıldığı söylenen, ancak içinde zararlı maddeler bulunan bu hapları internet aracılığıyla sipariş ettikleri tahmin ediliyor. 
     Japonya Sağlık Bakanlığı, Çin'den, Singapur'da da bir kişinin ölümüne ve 20 kişinin hastalanmasına neden olan zayıflama haplarını incelemesini istemişti. 
     Yeni Çin Haber Ajansı, geçen hafta, Çin Sağlık Bakanlığı'nın, ''Slim 10'' adlı ilacın ülkenin Guangdong bölgesindeki üreticilerinden birinin ruhsatını iptal ettiğini duyurmuştu. 
     





</TEXT>
</DOC>
