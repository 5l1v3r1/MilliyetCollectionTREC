<DOC>
<DOCNO> 65785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/04/siyaset/siy03.html </URL>
<DATE> 2002/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyasetçiye evlat şoku 
</HEADLINE>
<TEXT>

12 Eylül mağduru ünlü siyasetçinin oğlu, garsoniyerinde kadınlarla alem yaparken sevgilisi evi bastı, olanlar oldu 
     Ayhan Aydemir 

     Baba 12 Eylül’ün darbesini yemiş, hapishanede yatmış bir siyasetçi... Anlatılanlara göre bu ünlü siyasetçimizin jöleli saçlı, janti giyimli oğlu, ailesinin bulunduğu ortamdan dolayı yaşıtlarının eğlendiği barlara gidemiyor, kızlarla rahat dolaşamıyor, yaşıtlarına çok imreniyordu. Bu yüzden de eniştesinin yeğeni A.B, arkadaşları A.V. ve M.K. ile iki ayrı semtte ev kiraladı. Evlerden biri Yıldız Mahallesi 1. Cadde’de, diğeri ise Bilkent 3. kısımdaydı. 
     Kankalarım’ dediği gençlerle bu evleri herkesten gizledi. Babası siyasetçi olan A.V.’nin nişanlısı ve ünlü siyasetçinin oğlunun sevgilisi gençlerin Bilkent’teki garsoniyerine zaman zaman uğruyordu. Ama onların yanı sıra evlere girip çıkan kadının haddi hesabı yoktu. Günün birinde bu kadınlardan biri siyasetçi oğlundan dayak yiyince soluğu taksici sevgilisinin yanında aldı. Taksici de polise gidip ünlü siyasetçinin oğlunun evde alem yaptığı ihbarında bulundu. Ancak sonuç alamadı. 
     
     Komşuları ihbar etti 
     Dört kafadar bu olayı atlattı ama sonra başka bir felakete yakalandı. Gençler bir gün yine alem yaparken siyasetçinin oğlunun kız arkadaşı ile A.V.’nin nişanlısı evi bastı. Nişanlısı A.V.’yi başka kadınla çırılçıplak görünce yüzüne tokatı patlattı. Apartman dairesinde kavga çıkınca site sakinleri durumu güvenlik birimlerine bildirdi. İlgili birimler adrese ulaştıklarında evin daha önce hakkında şikayette bulunulan kişi olduğunu anladı. Ancak, ünlü siyasetçinin oğlunun da orada olduğu belirlenince olayın üzerine sünger çekildi. 
     
Örümcek Ağı’nda ilginç gelişmeler      Örümcek Ağı operasyonu soruşturmasında iddialara göre, İstanbul Mali Şube Müdürü Ayhan Mimaroğlu’nun da adı geçiyordu. Hatta DGM Savcısı, Mimaroğlu’nun ifadesini bile aldı. Ancak Ankara 2 No’lu DGM, topu İstanbul DGM’ye attı. Ankara DGM’nin baskı nedeniyle böyle yaptığı söylendi. İşin ilginç yanı şimdi soruşturmayı sürdürecek ekibin başı Mimaroğlu olacak. 
     
TRT’de olaylı kutlama      TRT’nin 34. yılı kutlamaları kapsamında haberciler Ankara’da Or-An’daki ana binada toplanıp doyasıya eğlendi. Ancak ilerleyen saatlerde muhabirler yönetime yakın isimleri eleştirmeye başladı. Alkol duvarını aşan ve birbirlerine önce tuzluk ve çatal atan muhabirler daha sonra birbirine girdi. Haber Müdürü de dahil 15 kişi yaralandı. 
     



 SİYASET 











</TEXT>
</DOC>
