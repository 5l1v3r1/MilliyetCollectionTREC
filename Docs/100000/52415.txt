<DOC>
<DOCNO> 52415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/yazar/sazak.html </URL>
<DATE> 2001/11/15/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Bu yol Brüksel'e çıkmaz 
</HEADLINE>
<TEXT>

     AB İlerleme Raporu'nun Türkiye bölümü 2004'teki genişleme sürecinin dışında kalmamak için "müzakere yolu" gözleyen çevrelerde düş kırıklığına yol açtı. 
     İyimser yorumlar aldatmasın. 
     Ankara, yol haritasını kendi bildiğince okumaya çalıştıkça Brüksel hedefine bırakın 2010'u, yüzyılın sonunda da ulaşamaz. Bu "uzaklaşma hali" Anadolu köylüsünün "bir sigara içimi" şeklindeki adres tarifine benziyor. Git git bitmiyor 
     Peki kusur kimde 
     Helsinki'den bu yana AB sürecinin heyecanlı takipçisi olan Mehmet Ali İrtemçelik'e göre raporun "diplomatik ifadelerle örtülmüş" özü, AB Katılım Ortaklığı Belgesi'yle Ulusal Program'ın örtüşmediği gerçeğini Ankara'ya bildirmektedir. İrtemçelik bu sonucu "Çünkü Türkiye'nin zihni konuşlanması yanlış" diye açıklıyor. 
     Kıbrıs ve Avrupa Güvenlik Savunma Politikası gibi temel çözümsüzlükler bir yana AB'nin asıl Kopenhag ölçütleri konusunda atılan adımları yetersiz bulduğu ortada. Burada da öteki aday ülkeler gibi Ankara da "Katılım Ortaklığı Belgesi" süzgecinden geçiriliyor. 31 maddeden sadece 6'sında ilerleme sağlamış, Türkiye bu durumda müzakereye geçilmesini nasıl isteyecek 
     İrtemçelik'in hükümetin bir aldatmacası diye eleştirdiği temel yaklaşım da bu "niyetsizlik"te yatıyor. 
     AB'den sorumlu eski Bakan'ın ısrarla dile getirdiği temel soruna Dışişleri Bakanlığı ve AB Genel Sekreterliği açıklık getirmek zorundadır. İrtemçelik Ankara'nın Ulusal Program'ı, Katılım Ortaklığı Belgesi'ne göre hazırlamayarak ayrı bir yola girdiğini savunuyor. O nedenle de Ankara ve Brüksel'in "nihai hedef"te birliktelik sağlayamayacağını düşünüyor. Böylece akıntıya kürek çekilmiş oluyor. 
     İrtemçelik bu uyarısını dün Meclis kürsüsünde yineledi ve şunları söyledi 
     "Aynalara kızılmaz, onlarla kavga edilmez. Akıl ve sağduyunun gereği, eğer niyetiniz gerçekten o ise aynalardan kendinize çekidüzen vermek için yararlanmaktır. Dolayısıyla kimimizin canını sıkan AB raporuna bu yönüyle fırsat olarak bakmamız ve bunu değerlendirme iradesiyle hareket etmemiz hem ulusal esenliğimizin, hem de stratejik çıkarlarımızın gereği olacaktır. 
     Verilen mesaj Türkiye'nin bu zihin yapısıyla çağın uygar standartlarına erişmesinin mümkün olmayacağıdır. 
     Önümüzdeki kritik soru, AB'ye tam üye olamazsak ne olacağımız değildir. Ulusça zihin yoracağımız konu, Atatürk'ün gösterdiği çağdaş uygarlık ufuklarını oluşturan AB standartlarına her alanda zamanlıca erişemezsek başımıza neler geleceği sorusudur." 
     İrtemçelik'in sözleri "Bizi nasıl olsa almazlar abicim" diyen AB karşıtı düşünceye meydan okumanın ötesinde Ankara'nın çelişkilerine ayna tutmaktadır. 
     Bu yoldan Brüksel'e gidilmez 
     
     







Anayasal sıkıntı 


Kore'den anı 


Afgan halkını kazanmak 


Ecevit Avrupa trenini ikinci kez kaçırmak 


Kravat ve şampanya .. 


Futbol, lokomotif... 


Tıraş özgürlüktür 


Borç tuzağından çıkış 


Askeri zafer sorun oldu 


Türkiye için seve seve.. 


Hukukun bittiği yer 


Umudun yeni adı Umutsuzluk 


Bu yol Brüksel'e çıkmaz 


Defterime düştüğüm notlar 


Dolar hesaben’ gerçek değerine oturdu 


Gezgin İSO’da rövanş alıyor 


</TEXT>
</DOC>
