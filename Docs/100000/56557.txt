<DOC>
<DOCNO> 56557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/siyaset/siy07.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Ordusu’na Atina’dan fren 
</HEADLINE>
<TEXT>

     BRÜKSEL Milliyet 

     Avrupa Birliği'nin AB başı, Avrupa Güvenlik ve Savunma Politikası AGSP konusunda dertten kurtulmuyor. Ankara'nın aylar süren blokajının ardından şimdi de Atina süreci bloke ediyor. Yunanistan bazı güvenlik endişeleri giderilmedikçe Türkiye'nin İngiltere ve ABD'yle vardığı anlaşmaya yeşil ışık yakmayacağını net bir biçimde ortaya koydu. 
     Brüksel'de bir araya gelen AB dışişleri bakanlarının ısrarlarına karşın Yunanistan özellikle güvenlik endişeleri ve Birliğin karar sürecindeki otonomisi konularını öne sürerek, anlaşmaya varılmasını engelledi. Yunanistan Dışişleri Bakanı Yorgo Papandreu, konuyu Laeken Zirvesi'nde halletmek istediklerini belirtse de uzlaşmaya varılmamasının dünyanın sonu olmayacağını, görüşmelere İspanya dönem başkanlığı sırasında da devam edilebileceğini söyledi. 



 SİYASET 
















</TEXT>
</DOC>
