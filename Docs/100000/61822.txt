<DOC>
<DOCNO> 61822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/son/sontur11.html </URL>
<DATE> 2002/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Eminönü'ndeki evden bir kişi daha kurtarıldı 
</HEADLINE>
<TEXT>

     Eminönü'nde çöken binanın altından anne Evrize Yılmaz da sağ olarak kurtuldu. Yılmaz'ın, enkaz altında kalan 2 çocuğuna ulaşma çalışmaları sürüyor. 
     Küçükpazar'da çöken 3 katlı binanın altında kalan anne Evrize Yılmaz 38 ile 11 yaşındaki oğlu Serdal Yılmaz ve 13 yaşındaki oğlu Erdal Yılmaz'ı kurtarma çalışmalarını sürdüren itfaiye ekiplerine yardımcı olmak üzere, Sivil Savunma İstanbul Arama ve Kurtarma Birliği de olay yerine geldi. 
     Yapılan çalışmalarda, anne Evrize Yılmaz da göçük altından sağ olarak kurtarıldı. 
     Binanın çöken bölümlerini kaldırıp çocuklara ulaşmaya çalışan ekiplerin kullanabileceği düşünülen iş makineleri de evin çevresinde hazır olarak bekletiliyor. 
     Görgü tanıkları, evin saat 09.40 sıralarında aniden büyük bir gürültüyle çöktüğünü ve binanın katlar arasındaki tavanları göçünce çatının zemine kadar indiğini anlattılar. 
     3 katlı ahşap evin 1. katında Yılmaz ailesinin oturduğu, diğer 
     katların ise boş olduğu belirtildi. 
     Bu arada, Sirkeci Tren Garı'da temizlik görevlisi olarak çalıştığı öğrenilen baba Ramazan Yılmaz, evine geldiğinde çocuklarının göçük altında olduğunu öğrenince sinir krizleri geçirdi. Baba Yılmaz, sabah evden çıkarak işine gittiğini anlattı. 
     Çöken binadan daha önce de, Yılmaz ailesinden 2 yaşındaki Kader ile 9 yaşındaki Aynur sağ olarak kurtarılmıştı. 
     






</TEXT>
</DOC>
