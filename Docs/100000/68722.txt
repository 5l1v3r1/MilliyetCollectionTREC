<DOC>
<DOCNO> 68722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/son/sontur20.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da kaçak 15 bin viagra ele geçti 
</HEADLINE>
<TEXT>

     Bulgaristan'dan Türkiye'ye kaçak olarak 15 bin adet ''Viagra'' hapı getiren 1 kişi, İstanbul'da yakalandı. 
     İl Jandarma Komutanlığı'ndan alınan bilgiye göre, yapılan çalışmalarla Bulgaristan uyruklu Georgiev Angelov'un 39 , yurtdışından yüklü miktarda Viagra hapı getirdiği ve satmak için müşteri aradığı belirlendi. 
     Bunun üzerine alıcı gibi davranarak Angelov'la bağlantı kuran İl Jandarma Komutanlığı Kaçakçılık ve Organize Suçlar Şube Müdürlüğü ekipleri, hapları teslim etmek üzere Büyükçekmece Kumburgaz'daki bir benzin istasyonuna gelen Angelov'u gözlem altına aldılar. 
     Bu kişiyle birlikte, ülkesinden kaçak olarak getirip müşteri zannettiği jandarmaya satmaya çalıştığı 15 bin adet Viagra ele geçirildi. 
     Cinsel gücü artırıcı özelliği bulunan hapların, Türkiye'deki piyasa değerinin yaklaşık 300 milyar lira olduğu bildirildi. 
     






</TEXT>
</DOC>
