<DOC>
<DOCNO> 58237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/21/spor/spo01.html </URL>
<DATE> 2001/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Acımasız KARTAL 
</HEADLINE>
<TEXT>

     BİLAL MEŞE 

     BEŞİKTAŞ, ligin ilk yarısında, büyük zaferlere imza attığı eski futbolcularının görev yaptığı takımların çoğunu yendi. Siyah - Beyazlı ekip, Ziya Doğan ve Mustafa Çimen’li Malatyaspor’u 3 - 1, Metin Tekin’in antrenörlük üstlendiği Gençlerbirliği’ni 1 - 0, Rıza Çalımbay, Feyyaz Uçar ve Zafer Öger’in maçtan sonra istifa ettiği Göztepe’yi 6 - 0 mağlup etti. 
     KARTAL, Türkiye Kupası’nda da Rasim Kara ile Ali Gültiken’in takımı Yozgatspor’u 4 - 0’lık skorla eledi. Beşiktaş sadece Gökhan Keskin’in antrenör olarak görev aldığı İstanbulspor’a, İnönü Stadı’da 1 - 0 yenildi. Siyah - Beyazlılar, ligin son maçında, yarın Samet Aybaba ve Ulvi Güveneroğlu’nun ekibi Gaziantepspor ile karşılaşacak. 
     
     Myhre’ye özel çalışma 
     GÖZTEPE maçının ilk yarısında sakatlanan ve 1.5 ay sahalardan uzak kalacak olan Myhre’ye özel tedavi uygulanacak. İleteşim Komitesi Başkanı Mete Düren, Norveçli kalecinin Trabzonspor sınavına yetişebileceğini söyledi. Sağ omuz kürek ile köprücük kemiği arasındaki bağı yırtılan Myhre, iki hafta süreyle sargıyla dolaşacak. İki hafta salonda çalıştıktan sonra takımla birlikte antrenmanlara çıkacak. 
     
     Mesaiye devam 
     Siyah - Beyazlı ekip, Gaziantepspor maçının hazırlıklarını dün de sürdürdü. Fulya’da bugün son hazırlığını yapacak olan Beşiktaşlı futbolcular, akşam kampa da girecekler. 
     



 SPOR 


























</TEXT>
</DOC>
