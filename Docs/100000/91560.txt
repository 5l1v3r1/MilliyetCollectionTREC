<DOC>
<DOCNO> 91560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/23/yazar/temelkuran.html </URL>
<DATE> 2002/06/23/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Dünyanın bütün işçileri Küreselleşin 
</HEADLINE>
<TEXT>

Solun yeni koordinatları, sağın "her yerdeliğine" karşı koyabilmek için "her yer" olmalıdır. Kendini solda tarif edenlerin, "alanlara çıkamıyoruz" diye moralini bozma lüksü yoktur. Çünkü eylem alanı artık her yer, yani hayat ve yeryüzüdür 
     Bu hafta içinde yine patırtı kopacak. Çarşamba ve perşembe günleri G-7 ülkeleri Kanada’nın Kananaskis adlı bir turistik köyünde buluşacaklar. Küreselleşme karşıtları ise aynı çevredeki Kızılderili bölgesinde kurulan "dayanışma köyüne" yerleşecekler. Toplantıdaki "mühim" adamları 500 polis ve 5 bin Kanada askeri koruyacak. Hatta dağlardaki ayılar gelip zengin adamları yemesin diye uydu sistemleri kurulmuş, onlar çalıştırılıp ortam mükemmel bir biçimde "sterilize" edilecek. 
     Sermayenin efendilerinin toplantıları hep böylece kaç göç içinde, gizli, yüksek bir yerlerde, silahlandırılmış bölgelerde, hızlıca, gizlice yapılıyor. Neden Halklar için karar verenler niye gizlice bir yere toplaşıp, insanlarla aralarına ileri teknoloji dikenli teller gerip, "korunarak" karar veriyorlar 
     
Sen öl, para kazanalım      Karar verenlerin kendilerini hijyenik kulelere kapatması "halk için halka rağmen" pervasızlığının aşıldığının, artık "sermaye için insana rağmen" arsızlığına varıldığının göstergesidir. Karar verenler "insanödan korkmaktadırlar. Artık sağ "insana rağmenödir. Sağın aydınlarca sorgulanan yeni koordinatı artık "her yerödir. Sermaye ve onun suçlarını meşrulaştıran sağ ideoloji, insana karşı "her yeröde mevzilenmiştir. İnsanoğlunu kırıp geçiren pazar ekonomisi kofti meşruluğunu sadece ve sadece "yaygınlığı" üzerine kurmaktadır. Kapitalizm "Her yerdeyim, o halde doğalım", "Ele geçirdim o halde haklıyım" önermelerini bas bas tekrarlamakta ve tıpkı Ortaçağ’daki engizisyon kurucuları gibi "İnsanlığın gelebileceği en mükemmel noktadayız" şeklindeki cahil cümleyi arsız arsız söylemektedir. Sağ ideoloji de uluslararası sermayeye "pürüzsüz" yollar ve alanlar açmak için, şu anda başta Ortadoğu olmak üzere, yeryüzünü ve insanlığı dümdüz etmek için hukuk, siyaset ve ideolojik aygıt üretmektedir. AB ülkelerinin, Güney Yarımküre’deki yoksul halkları kendi kaderlerine terk etmek için sınırlarını kapama niyetiyle bugünlerde koymakta olduğu hukuk kuralları böyle bir hukuktur işte. "Teröre karşı savaş yürütüyoruz" deyip halkları katletmek, aynı esnada da "Paraları yoksa kıymetleri de yok" cümlesiyle öldürülen insanları "hiçleştirilmek" bu tür bir siyasettir işte. Sonra uluslararası yayın organlarında çıkıp "şirinlik" yapmak ve ezilenlerin seslerini oralarda bastırmak böyle ideolojik aygıtlardır. 
     Solun yeni koordinatları da, sağın küstah ve haksız mevzilerine karşı koyabilmek için "her yer" olmalıdır. Kendini solda tarif eden kimsenin, "Eylem alanlarında görkemli gösteriler yapamıyoruz" diye moralini bozma lüksü yoktur. Çünkü eylem alanı, artık her yer, yani hayat ve yeryüzüdür. 
     Dünya sağı, bundan böyle sadece sola karşı bir şey değildir artık insani varoluşa ve topyekun bütün yeryüzü kaynaklarına yöneltilmiş bir tehdittir. Bu yüzden zaten, küreselleşme karşıtlarının bugünkü eylemlerinin dinamiği en basit anlamda insanı ve yeryüzünü korumaktır. Genova’dan Porto Allegre’ye ve oradan da Kananaskis’e küreselleşme karşıtlarının eylem ölçeği, evrendir Büyük olasılıkla Subcommandante Marcos tam da bu yüzden Mexico-City’deki konuşmasında "Biz yeryüzü yürüyenleriyiz" demiştir. Zira sağın "her yerdeliğinin" o da farkındadır. Durumun farkında olanların kurduğu muhalif cümlelerin ölçeği, bundan böyle, evrenden daha küçük bir ölçekte olamayacaktır. 
     
Dünyanın bütün sözcükleri      Dünya sağı ve kapitalizm, güneşin batmadığı bir imparatorluğa dönüşmüştür. Sağ, kendi uluslararası terminolojisini kurmuştur. "Küreselleşme" bunlardan en bilineni olarak, "Sermayenin önündeki bütün engelleri kaldırıp, dünyayı şirketlerin oyun alanı yapacağız" manasına gelir. "Teröre karşı savaş" bu uluslararası terimlerden en yenisidir ve "Yerel kaynakları sömürmek için keyfi savaşlar açabiliriz" anlamına gelmektedir. "Yönetişim" bunlardan bir diğeridir ve "İnsanoğlunu sadece iktisadi bir varlığa çevirip kalbini ve aklını kurutacağız" demektir. 
     
Bir gün geri alınır      Dünya solu tıpkı dünya sağı gibi kendi ortak dilini kurmalıdır. Çünkü yeryüzü çapında bir direniş ittifakı geliştirmek için birbirini anlamak gerekir. Bu dilin temeli Porto Allegre’deki Dünya Sosyal Forumu’nda atılmış ve "küreselleşme" kavramı sağdan geri alınıp "muhalefetin küreselleşmesi" olarak sol bir kavrama dönüştürülmüştür. Kananaskis’te de yeni bir sözcük bulunur belki ve böylece yeni bir dile bir adım daha atılır. Dünyanın bütün sözcüklerini geri alana kadar sürecek bir şenlik bu. Bir gün, yeryüzü ve insanlık geri alınır 
     
     







Deli deli tepeli, kulakları küpeli 


Özel harek t 


Ecevit İlke olarak Kürtçe yayına taraftarım 


Bekle Brezilya, Türkler geliyor 


Tanıtım başyapıtı 


Üniversiteyi ABD’de okumak ister misiniz 


Şerefli yenilgilerden büyük zaferlere... 


Kıssadan hisse... 


Turizme kupa dopingi 


Patronlara da siyasilere de Pamukbank dersleri 


Dünyanın bütün işçileri Küreselleşin 


Hastamız şu anda yoğun bakımda mı 


Bırakınız Nazım Moskova'da kalsın 


Sandalet ama ne sandalet 


</TEXT>
</DOC>
