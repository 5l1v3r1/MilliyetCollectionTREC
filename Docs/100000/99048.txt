<DOC>
<DOCNO> 99048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/yasam/yas02.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesut Yılmaz'ın rüyaları çıkıyor 
</HEADLINE>
<TEXT>

Gece rüyasında gördüğü şeylerin ertesi gün gerçekleştiğini görenler de var... Rüya tabiri yapanlar bunu temiz kalpliliğe’ bağlıyor bilim daha karmaşık açıklamalar getiriyor. Medyum Memiş ise Mesut Yılmaz, Aydın Menderes ve Hülya Avşar’ın rüyalarının çıktığını söylüyor... 
     Rüyaların dili - 2 
Semra Kardeşoğlu 

     Yüzyıllardır bu böyle insanlar gelecekten haberler verecek ipuçları arıyor... Çünkü geleceği bilmek’ önüne geçilmeyen arzulardan biri... Rüyalar da yüzyıllar boyunca, geleceğe ilişkin ipucu veren haberciler olarak görüldü. Bu inanç bugün de yerini koruyor ki, art arda rüya yorumu kitapları çıkıyor ve iyi satış rakamlarına ulaşıyor. Eğitim düzeyi ne olursa olsun pek çok kişi rüyalarını yorumlatmak istiyor. 
     
     Rüyalar mesaj verir.. 
     Medyum Memiş de rüya tabiri yapanlardan biri. Memiş, rüyanın bir mesaj olduğunu düşünüyor. Politikacılar arasında da rüyalarına önem veren ve gerçekleşenlerin başında Başbakan Yardımcısı ve ANAP Genel Başkanı Mesut Yılmaz ile Milletvekili Aydın Menderes’in geldiğini söylüyor. Medyum Memiş, rüyalarla ilgili sorularımızı yanıtladı... 
     
Size göre rüya nedir 
     Bir mesaj, işaret ve uyarıdır. Allah bazı insanları tedbir alması için uyarır. Dinimizde de yeri var. Kur’an’da Yusuf Suresi’nde geçer. Yusuf Peygamber’in de rüya tabir ettiği bildirilmektedir. Hatta Peygamberimiz hadislerinden birinde "Kim ki aranızda doğru sözlü, kim ahlaklı ise onun gördüğü rüya doğrudur" diyor. 
     
Rüyanın çeşitleri var mı 
     Evet. Üçe ayrılıyor. Birincisi hak rüyalar yani gerçekleri gösteren, mesaj verenler. İkincisi bilinçaltı rüyalar, üçüncüsü ise şeytani rüyalar. Ahlaklı, temiz ve dürüst yaşayan insanların görmüş olduğu rüyalar çıkar. 
     
Rüya yorumunu kimler yapabilir 
     Tabirciler, bu ilmi almış olanlar yapabilir. Yorumda kişinin mesleği, cinsiyeti, medeni durumu gözönüne alınmalı. Rüyaların kişiye göre anlamları değişebilir. Bu işi bilmeyen insanların yorumlaması kişiyi olumsuz etkileyebilir. Temiz kalpli, temiz yaşayan insanlar yapabilir rüya yorumunu. 
     
     Parti başkanı beni aradı... 
Sizin gerçek çıkan rüyalarınız oldu mu 
     Yakın zamanda gördüğüm bir tanesini anlatayım. Çok sevdiğim bir parti liderini çok sıkılmış, ter içinde görüyorum. Bana selam veriyor. Ertesi gün o şahıs beni çağırdı. "Seni görmem lazım. Ankara’ya gel, hem yemek yeriz, hem de konuşuruz" dedi. "Sayın Başkanım ben de sizi arayacaktım" dedim. Gittim manevi bir sorunu vardı. Konuşup hallettik. Rüyada selam, yardım istemek ve güven anlamına geliyor. Anlatınca "Demek ki Allah sana hissettirdi" dedi. 
     
     Her gün soranlar var’ 
Rüyası gerçekleşen politikacı ve sanatçı var mı 
     Açıkça söyleyeyim Mesut Yılmaz’ın rüyaları çıkıyor çoğunlukla. Aydın Menderes’in rüyaları da temiz kalpli olduğu için çok çıkar. 
     
Size açıp rüyalarını mı anlatıyorlar 
     Beni her gün arayanlar da var haftada bir de. Kimi ünlüler gazeteciler aracılığıyla bana ulaşıyor. 
     
Mesut Yılmaz da sıklıkla arar mı 
     Bir araya geldiğimizde, karşılaştığımızda sorar. Mesela Deniz Baykal’ın rüyalarının çıktığını biliyorum. Bana soruyor anlamında söylemiyorum. Onun da hisleri kuvvetli. Yüzde 70 isabetlidir. Elbette yorumunu doğru yapıyorsa. Bunu gözlemlerimden çıkarıyorum... Tahmin ediyorum ki Hülya Avşar’ın da rüyaları doğru çıkıyor çünkü hisleri kuvvetli. 
     
Gördükleriniz ne anlama geliyor      Kitapçı raflarına her gün yeni bir rüya derlemesi ekleniyor... Medyum Memiş’in Çağın Özgün Rüya Yorumları ile İmam Nablusi ve Seyyit Süleyman’ın kitaplarının birleştirilmesiyle oluşan Rüya Tabirleri Ansiklopedisi’ bu derlemelerden yalnızca ikisi... Bu iki kitaptan sık görülen rüyaların anlamlarını derledik. 
     
     ADA Evden ayrılma ya da yolculuk. Gören evliyse ve adada yalnızsa eşinden ayrılıp tekrar barışma adada insan varsa duygusal sıkıntı. 
     AĞAÇ Ağaç yaşlıysa mutlu ve uzun ömür. Nar ağacı üzüntü ve keder. Çiçekli ağaç sıkıntıların son bulması. Kuru ağaç hastalık. 
     AKARSU Hayırlı ve uzun ömür. 
     ANAHTAR Mal mülk sahibi olma, arzu ve isteklere kavuşma. 
     ANNE Hayır kapıları açılacak. 
     ARABA Geçim sıkıntısı, sıkıntılı bir yolculuk. Kaza yapılmışsa işlerin düzelmesi. 
     ARI Bereket, kısmet açıklığı. Arı tarafından sokulmak sağlık, şifa. 
     ASANSÖR Sevilen insanlarla buluşmak, zenginliğe kavuşmak. 
     ASKER Hırs, kin, hastalık ve ayrılık. 
     AT Murada erme. Güzel kadın simgesi. At öldürülüyorsa mirasa konma ya da maddi kazanç. 
     ATEŞ Bir yıl boyunca rızk bolluğu. Ateş ev ya da işyerinde ise mal mülk elden gidecek. 
     AY Bekar için evlilik, evli için çocuk. 
     BABA Hayırlı ve temiz haber. 
     BAL Hayırlı evlilik ve iş. 
     BALIK Balık büyükse müjde ve para. 
     BEBEK Haneye şans ve bereket. 
     BİLEZİK Üzüntü, keder, acı haber. Genç kız için evlilik. 
     CAMİ Mahkemelik birisi için hayırlı sonuç. Kadın için hayırlı eş. 
     CENAZE Uzun yolculuk, uzun ömür. Cenaze taşınıyorsa maddi zenginlik. 
     CİNSEL İLİŞKİ Varlıktan yokluğa düşme. Bekarlar için işlerden gelecek olumlu sonuç. 
     ÇAN İki evlilik yapma, sırların ortaya çıkması, uzak yerden gelecek haber. 
     ÇANTA Seyahate çıkma, taşınma. 
     DAMAT Damada takı takıyorsanız iş teklifi gelmesi, damatla yemek yeniyorsa toplu paraya kavuşma. 
     DENİZ Arzularına kavuşma, zenginlik, iyi hayat. 
     DEPREM Sıkıntı, hoş olmayan olaylar, ayrılık. 
     DİŞ Mal mülk, anne baba, geçimsiz kadın veya erkeğin simgesi. 
     ELMA Mutlu aile, niyetin gerçekleşmesi. 
     ET Haram mal, zor kullanılarak elde edilen menfaat. 
     FARE Hırsızlık ve ikiyüzlülük. 
     GÜVERCİN Hayırlı haber, aşk ve sevgi, anne babadan ayrılma. 
     HAMİLELİK Bereket, mirasa kavuşma, erkek kendini hamile görmüşse üzüntü, keder. 
Devam edecek      
     
     Solcular tatlı rüyalar görür 
     İngiliz Rüya Araştırmaları Merkezi’nin geçen yıl yaptığı çalışmaya göre, siyasi görüşler rüyaları da etkiliyor. Araştırmaya göre, sağcılar k bus, solcular daha tatlı rüyalar görüyor. Sağcıların yüzde 50’si, solcuların ise sadece yüzde 18’i k bus görüyor. Solcuların gördüğü k busların şiddet dozu asla sağcılarınkiler kadar sinir bozucu ve yüksek olmuyor. Sağcıların daha fazla k bus görmesinin nedeni olaylar karşısında daha fazla strese girmeleri nedeniyle savunma refleksi geliştirmeleri. 
     
     Hastalıklara karşı uyarıyor 
     İngiltere Ticehurst House Hastanesi’nde yapılan bir araştırmaya göre, vücudu tehdit eden hastalıkları önceden bilen bağışıklık sistemi, beyne rüya yoluyla mesaj gönderiyor. Durum teşhisten sonra gerçeklik kazanıyor. Araştırma Başkanı Dr. Robin Royston, şöyle bir vaka anlatıyor "Bir adam rüyasında sürekli bir siyah panterin saldırısına uğruyor, sırtında sancıyla uyanıyordu. Bir ay sonra sırtında büyük ve siyah bir ben oluştu. Benin çok tehlikeli bir cilt kanseri olduğu saptandı. Erken tedaviyle hasta iyileşti." 
     
     YARIN 

</TEXT>
</DOC>
