<DOC>
<DOCNO> 58251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/21/yasam/yas02.html </URL>
<DATE> 2001/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Okul sırasında kalbine yenildi 
</HEADLINE>
<TEXT>

İlköğretim öğrencisi Kübra Yıldırım, sınıfta bayram tatilini anlatıyordu. Ama minik kalbi, bu heyecana dayanamadı.. 
     MEHMET SOYKAN Samsun DHA 

     Samsun Kazımpaşa İlköğretim Okulu öğrencisi Kübra Yıldırım, henüz 10 yaşında, kısacık hayatına arkadaşlarının ve öğretmeninin gözü önünde veda etti. 
     Okulun 5 C sınıfı öğrencisi küçük Kübra, bayram tatilinin ardından çarşamba günü ders başı yaptı. Sınıf öğretmeni Cafer Demirtaş'ın 'Bayramda ne yaptığını kim anlatabilir ' sorusu üzerine söz alan Kübra, ayağa kalkarak tatil günlerini anlatmaya başladı. Ancak küçük kız tam akrabalarına yaptıkları ziyaretleri anlatıyordu ki, aniden fenalaştı. 
     Sırasında olduğu yere yığılan küçük Kübra, öğretmeni Cafer Demirtaş ve okul idarecileri tarafından hemen hastaneye kaldırıldı ama artık çok geçti. Doktorların tüm müdahalelerine rağmen, o küçük kalp bir daha atmadı. 
     
Son dersi bitiremedi      Kalbinden rahatsız olduğu ve nefes darlığından tedavi gördüğü öğrenilen küçük kızın ölüm haberi ailesi ve okulunda büyük üzüntü yarattı. Kazımpaşa İlköğretim Okulu Müdür Yardımcısı Çetin Başaran, acı olayı anlatırken gözyaşlarını tutamıyordu 
     "Son dersti. Öğretmeni onlara bayramda neler yaptıklarını sormuş. Sıra Kübra’ya gelince ancak 2-3 kelime söyleyebilmiş. Durumu öğrenir öğrenmez apar topar hastaneye götürdük. H l şoktayız. Çok sevimli ve başarılı bir öğrencimizdi. Üzüntümüz çok büyük.'' 
     



 YAŞAM 














</TEXT>
</DOC>
