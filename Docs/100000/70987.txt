<DOC>
<DOCNO> 70987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/son/sontur18.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Karısına telefonla sarkıntılık eden adamı öldürdü 
</HEADLINE>
<TEXT>

     Manisa'nın Soma İlçesi'nde, dün gece bir kişinin öldürülmesi, bir kişinin de yaralanması olayının zanlısı olarak yakalanan Hayati G'nin 34 , polis ifadesinde, maktulü, ''telefonla eşine sarkıntılık ettiği'' için öldürdüğünü itiraf ettiği bildirildi. 
     Alınan bilgiye göre, bir birahanede çıkan silahlı kavgada tabancasıyla İbrahim Karasu'yu 37 öldürdüğü, kazayla da masasında oturanlardan Halil İbrahim Ay'ı ayağından yaraladığı iddiasıyla gözaltına alınan Soma Belediyesi şoförlerinden Hayati G'nin sorgusu, İlçe Emniyet Müdürlüğü'nde sürüyor. 
     Hayati G'nin verdiği ilk ifadede, ''esrar içmek ve ruhsatsız tabanca taşımak'' suçlarından sabıkası bulunan İbrahim Karasu'nun, eşi Ş.G'yi sık sık telefonla arayıp sarkıntılıkta bulunduğunu, bu nedenle de 11 gün önce savcılığa şikayet dilekçesi verdiklerini, ancak telefonların kesilmemesi üzerine cinayeti işlediğini itiraf ettiği belirtildi. 
     Emniyet yetkilileri, saanık Hayati G'nin, işlemlerinin ardından adliyeye sevk edileceğini belirttiler. 
     






</TEXT>
</DOC>
