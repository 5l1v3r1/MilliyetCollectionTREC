<DOC>
<DOCNO> 61629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/son/sontur11.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancılarla evlenen Trabzonlular en çok Rusları tercih ediyor 
</HEADLINE>
<TEXT>

     Trabzon'da geçen yıl, çoğunluğu Rus kadınlarla olmak üzere 88 yabancı evlilik gerçekleşti. 
     Trabzon Belediye Başkan Yardımcısı Mazhar Yıldırımhan, A.A muhabirine yaptığı açıklamada, Trabzon Belediyesi Evlendirme Memurluğu tarafından kıyılan nikahlarda bir önceki yıla göre azalma olduğunu, 2000 yılında bin 508 nikah kıyılırken, bu sayının 2001 yılında bin 
     308'e düştüğünü belirtti. 
     Yıldırımhan, Trabzon'da 2000 yılına kadar her yıl artış gösteren evliliklerin ekonomik krizin yoğun olarak yaşandığı 2001 yılında azaldığını anımsatarak, şunları söyledi 
     ''2001 yılında Türk vatandaşları arasında evlilikler azalırken, yabancı evliliklerde artış yaşandı. Yabancı evlilik sayısı her geçen yıl artıyor. 1998 yılında 55 olan sayı, 1999'da 59'a, 2000'de 72'ye ve 2001 yılında da 88'e yükseldi. Ekonomik krizin yabancı evlilikler 
     üzerinde çok büyük etkisi var. Yabancı evlilikler daha ekonomik oluyor.'' Trabzon'da 2001 yılında 17 Rus, 14 Gürcü, 11 Alman, 11 Azeri, 8 Ukraynalı, 4 Avusturyalı, 4 Belçikalı, 3 Fransız, 2 Ermeni ve birer İranlı, Makedonyalı, Özbekistanlı, KKTC'li, Çinli, Kırgızlı, Kazakistanlı, Hollandalı ve İsviçreli bayan Trabzonlu erkekle evlendi. 
     Öte yandan, 2 Alman, 2 Azeri ve bir Kanadalı erkek Trabzonlu bayanla nikah kıydı. 
     






</TEXT>
</DOC>
