<DOC>
<DOCNO> 89804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/yazar/tamer.html </URL>
<DATE> 2002/06/14/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Masamda birikmiş kitaplar 2 
</HEADLINE>
<TEXT>

     Bilgisayarın başına oturunca birden fark ettim ki, hemcinslerimin yazdığı kitaplar benim daha fazla ilgimi çekmiş ve bugüne hep erkek yazarlar kalmış. Dün Perihan Mağden, Evin İlyasoğlu ve Leyla Navaro’nun yanı sıra Süleyman Demirel’in kitabını yazdığı için karşı cinsten de Suat Kılıç’ın kitabına yer vermiştim. 
     Masamda birikmiş kitaplar arasında gezinmeye devam ederken bugün yine ilk dikkatimi çeken, bir hemcinsim oldu. Temmuzda görevi bırakacak olan Avrupa Birliği Komisyonu Temsilcisi Karen Fogg. Ancak hemcinsim bu kez yazar değil, bir kitabın baş kahramanı. 
     
Karen Fogg Dosyası İşçi Partisi lideri      Doğu Perinçek’in Fogg’un e - postalarını ele geçirerek kamuoyuna açıklaması üzerine patlak veren dört başı mamur skandal, çok isabetli bir kararla kitaplaştırılmış. Eren Gündoğan tarafından yayına hazırlanan Karen Fogg Dosyası, skandalla birlikte alevlenen tartışmalar çerçevesinde dikkatleri bir kez daha Türkiye - AB ilişkilerine çekiyor. Kitapta yabancı basının Karen Fogg ve Türkiye’ye ilişkin değerlendirmeleri de yer alıyor. 
     Fogg’un e - postalarının, basınımızın baş köşelerinde yer aldığı günlerde, AB ile üyelik tartışmaları pek gündemdeydi. Aradan aylar geçti. Bugün yine AB ile yatıp AB ile kalkıyoruz. Tansu Çiller’in başbakanlığında da ne kadar modaydı AB üyeliği Allah bilir 3 - 5 yıl sonra da h l aynı konuları tartışıp duracağız. Zaten bir Kıbrıs, bir de bu AB meselesi, yıllardır ne uzar, ne kısalır ve naçizane kulunuzun da istisnai durumlar hariç kesinlikle ilgisini çekmez. 
     
AB karşıtı bir kitap      Ama hazır laf AB’den açılmışken, Avrupa Birliği’nin Neresindeyiz başlıklı kitaptan da birkaç satırla söz edeyim. Metin Aydoğan imzalı çalışma, AB - Türkiye ilişkilerini tarihsel süreç içinde ele alıyor. Bu ilişkiyi iyi kavramak için Tanzimat’tan Gümrük Birliği’ne kadar olan sürecin bir bütün içinde ele alınması gerektiğine işaret eden Aydoğan, anti - AB’ci bir söylemle diyor ki "AB üyeliğinin, Türkiye’nin geleceği olduğunu söyleyenlerden, kitapta yer alan bilgi ve görüşlerden hepsini değil, yalnızca bir tekini çürütmelerini ve yanlışımı bulmalarını bekliyorum " 
     Çok iddialı bir çağrı. AB yanlıları kadar karşıtlarının da seslerini hayli yükselttikleri bugünlerde kitap epey ilgi görebilir. 
     
Türkiye marka yaratır      Bu topraklardan dünya markası çıkar mı 
     Marka danışmanı Güven Borça’nın yeni çıkan kitabını sonlara bırakmamın aslında son derecede kişisel bir nedeni var Borça’nın isteği üzerine kitabı daha yayımlanmadan okumuş ve hatta arka kapağına birkaç satırla kitap hakkındaki görüşlerimi belirtmiş olmam. Kitabı okumamış olsaydım, ilk ilgimi çekenlerden biri olurdu muhtemelen. 
     Bu kitapta umutsuzluğa yer yok. Borça, işimizi doğru yaptığımız ve fırsatları kaçırmadığımız sürece marka yaratmanın ve markayı yaşatmanın sırlarının çok da karmaşık olmadığına dikkat çekiyor. Aslında en iyisi kitabın arka kapağına yazdığım birkaç satırı, sizlerle aynen paylaşmak 
     "Aradan onyıllar geçtiği halde Vietnam neden h l savaşı, süperstar neden Ajda’yı çağrıştırıyor Çünkü algılamalarımız, çoğu zaman gerçeklerin önüne geçiyor. Güven Borça, algılamaların doğru stratejilerle yönlendirilebileceği görüşünde. Sıfırdan marka yaratmak isteyenlerin yanı sıra, her yaş ve meslekten okurun yararlanabileceği, kolay okunabilen, bol örnekli cesur bir kitap." 
     
     







Diyarbakır’da milli maç 


Toklar - açlar sorunu evrenselleşirken... 


Norveçli konuk 


Futbol morali 


Tur geçmek başarı ama henüz iyi futbol oynamadık 


Bırakın doyasıya sevinelim 


AB’ye doğru yaklaşım 


Tur atlamak... 


Sistem mühendisliği 


Duanın gücü, namazın kerameti ve Milli Takım 


Önce kutlama sonra özür 


Samba, tango, çiftetelli 


Masamda birikmiş kitaplar 2 


"Sisler Bulvarı"nda Peker’den stand - up 


Bankalar "taş gibi" imiş 


</TEXT>
</DOC>
