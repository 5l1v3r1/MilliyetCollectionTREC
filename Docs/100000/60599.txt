<DOC>
<DOCNO> 60599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/04/son/sontur12.html </URL>
<DATE> 2002/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal Cezaevi'nin mutfağından yiyecek çalıp ünlülere sattılar 
</HEADLINE>
<TEXT>

     Kartal Cezaevi'nde mutfaktaki et, tavuk ve kuru gıdaların çalınarak bazı ünlü tutuklulara para karşılığında satıldığı iddiaları üzerine Kartal Cumhuriyet Başsavcılığı soruşturma başlattı. 
     Kartal Cumhuriyet Savcısı M. Ali Oğuz, sabah 07.30'da cezaevine gelerek aralarında cezaevi 1. ve 2. müdürleri, başgardiyan ile gardiyanların da bulunduğu birçok kişinin ifadesini aldı. Soruşturma kapsamında cezaevinde tutuklu bulunan Yahya Murat Demirel ve Nail Keçili'nin de ifadelerinin alındığı öğrenildi. 
     Soruşturmanın, cezaevi mutfağındaki et, tavuk ve kuru gıdaların çalınarak ünlü tutuklulara para karşılığında satıldığı, bu tutukluların da, yiyecekleri yasak olmasına rağmen odalarında bulundurdukları elektrikli ısıtıcılarda pişirerek yedikleri iddiaları üzerine başlatıldığı belirtildi. 
     






</TEXT>
</DOC>
