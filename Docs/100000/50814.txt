<DOC>
<DOCNO> 50814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/guncel/gun07.html </URL>
<DATE> 2001/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Nicole Kidman’lı kart vurgunu 
</HEADLINE>
<TEXT>

Bankaları 80 milyar çarptılar 
     ERDEM ÖZTÜRK İstanbul 

     Sekiz paravan şirket kurup sahte kimlik düzenleyerek aldıkları kredi kartlarıyla bankaları dolandıran, AKP’li Zülfikar İzol’un yeğenleri İhsan ve Necmettin İzol’un da aralarında bulunduğu sekiz kişi yakalandı. Sekiz ayrı operasyonda gözaltına alınan Mahmut Sungur, Cuma Sungur, Murat Melik, İlles Canmaya, Salih Barbaros ve Yasemin Çağlak ile İhsan ve Necmettin İzol kardeşlerin, kredi kartlarıyla bankaları 80 milyar liranın üzerinde dolandırdıkları öne sürüldü. İzol ve Sungur kardeşlerin elebaşılığını yaptığı şebekenin, kredi kartlarını edindikten sonra sahte kimliklerle kurdukları "fiktif firmalar" aracılığıyla bankalara üye işyeri başvurusunda bulunarak "POS" cihazı aldıkları ve şirket üzerinden harcama yapılmış gibi göstererek dolandırıcılık suçunu işledik-leri belirtildi. Ele geçirilen çok sayıda fotoğraf arasında ünlü sinema sanatçısı Nicole Kidman ile Beşiktaş Belediye Başkanı Yusuf Namoğ-lu’nun dergilerden kesilen resimleri bulundu. 
     



 GÜNCEL 















</TEXT>
</DOC>
