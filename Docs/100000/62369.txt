<DOC>
<DOCNO> 62369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/son/sondun16.html </URL>
<DATE> 2002/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan Afganistan'a 130 kişilik birlik gönderiyor 
</HEADLINE>
<TEXT>

     Yunan Kara Kuvvetleri Komutanlığı'na Korgeneral Panayotis Harvalas, Hava Kuvvetleri Komutanlığı'na ise Panayotis Papanikolau'nun getirildiği açıklandı. 
     Yunanistan Savunma Bakanı Yannos Papandoniu, bugün Başbakan Kostas Simitis'in başkanlığında toplanan Savunma ve Dış İlişkiler Konseyi'nde KYSEA Kara ve Hava Kuvvetleri komutanlıklarının yanı sıra, Afganistan'a 130 kişilik bir birlik ve 2 C-130 tipi askeri nakliye uçağının gönderilmesi kararının alındığını açıkladı. 
     Yunan birliğinin Afganistan barış gücüne komuta eden İngiltere ile görüşüldükten sonra 2-3 hafta içinde hareket edeceğini belirten Papandoniu, ''Yunan askerleri oraya savaşmaya değil, Afganistan'ın yeniden yapılanmasına yardım etmek için gidiyorlar. Birliğin tamamı gönüllülerden oluşuyor'' dedi. 
     Yunan Kara Kuvvetleri Komutanlığı'na atanan Korgeneral Harvalas, Larissa kentindeki NATO üssünün komutanı, Hava Kuvvetleri Komutanlığı'na atanan Korgeneral Papanikolau da, yine Larissa'daki Taktik Hava Gücü'nün komutanı olarak görev yapıyordu. 
     






</TEXT>
</DOC>
