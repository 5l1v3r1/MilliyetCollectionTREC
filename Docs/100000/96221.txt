<DOC>
<DOCNO> 96221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/spor/spo04.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Rota Zewlakov 
</HEADLINE>
<TEXT>

Trabzonspor, Polonya Milli Takımı’nın sol kanat oyuncusunu transfer edebilmek için girişimlere başladı. 26 yaşındaki Zewlakow, Belçika’nın Mouscron kulübünde forma giyiyor 
     Düğmeye basıldı 
     TRANSFER çalışmalarını sürdüren Trabzonspor rotayı Polonya Milli Takımı’nın 26 yaşındaki sol kanat oyuncusu Michal Zewlakow’a çevirdi. Bordo - Mavili yönetim, Teknik Direktör Samet Aybaba’nın isteği doğrultusunda bu oyuncuyu renklerine bağlamak için düğmeye bastı. Bu oyuncunun bonservis ücretini araştırmaya başlayan yöneticiler, şartların uygun olması halinde transferi hemen bitirecekler. 
     
     Oumar’dan mesaj 
     ÜÇ yıldan bu yana Belçika’nın Mouscron takımında forma giyen 26 yaşındaki Zewlakow, Dünya Kupası Finalleri’ndeki grup maçlarında Güney Kore ve Portekiz’e karşı 90 dakika sahada kalmıştı. Polonyalı oyuncu sert futboluyla tanınıyor. Bu arada Çaykur Rizesporlu Oumar’ın da Samet Aybaba’yı telefonla arayarak Trabzonspor gelmek istediğini belirttiği, ancak yönetimin bu konuda girişimde bulunmadığı öğrenildi. 
     
     RL Allen ile oynuyorlar 
     HAZIRLIKLARINI Almanya’da sürdüren Trabzonspor, 4. hazırlık maçını bugün RL Allen ile oynayacak. Kamp yapılan Osnaburck’e 70 kilometre uzaklıktaki Hamm kentinde yapılacak karşılaşma TSİ ile 20.00’de başlayacak. Teknik Direktör Samet Aybaba, takımın form grafiğinin giderek yükseldiğini söyledi, "Allen karşısında son durumumuzu daha net göreceğiz" ifadelerini kullandı. 
     



 SPOR 

























</TEXT>
</DOC>
