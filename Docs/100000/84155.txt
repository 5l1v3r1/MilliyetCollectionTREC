<DOC>
<DOCNO> 84155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/son/soneko19.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası "İstanbul Yaklaşımı'nda son adımlar atılacak" 
</HEADLINE>
<TEXT>

     Dünya Bankası Özel Sektör Direktörü Ira Liebermann, ''5-10 gün içinde, İstanbul Yaklaşımı'nda son adımlar atılacak'' dedi. 
     Liebermann başkanlığındaki Dünya Bankası heyeti, Türkiye Bankalar Birliği TBB yetkilileriyle, İstanbul Yaklaşımı'nı görüşmek üzere bir araya geldi. TBB'nin Akmerkez'deki Ofisi'nde basına kapalı yapılan görüşme 3 saat sürdü. 
     TBB'nin 8 kişilik İstanbul Yaklaşımı Teknik Komitesi ile yer aldığı görüşmede, İstanbul Yaklaşımı'nın finansman modeli ve geçen hafta üzerinde anlaşılan çerçeve anlaşmasının detaylarının görüşüldüğü öğrenildi. 
     Görüşmenin ardından soruları yanıtlayan Liebermann, ''5-10 gün içinde İstanbul Yaklaşımı'nda son adımlar atılacak'' dedi. 
     Liebermann, çok sayıda sorunlu kredi ve firma olduğu için, sürecin ağır işlediğini ifade ederken, ''bu kompleks durumu çözmeye çalışıyoruz'' diye konuştu. 
     Bir soru üzerine Liebermann, Karşılıklar Kararnamesi'nin gündeme gelmediğini, bunu Ankara'da görüşeceklerini bildirdi. 
     Ira Liebermann, Cuma günü bir kez daha İstanbul'da bankacılarla görüşeceklerini söyledi. 
     Liebermann, seçimle ilgili söylentilere ilişkin soruları ise yanıtlamadı. 
     





</TEXT>
</DOC>
