<DOC>
<DOCNO> 68164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/17/son/sontur06.html </URL>
<DATE> 2002/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Prezervatif de AB'ye uyum sağlayacak 
</HEADLINE>
<TEXT>

     Prezervatife de mecburi standart geliyor. AB mevzuatına uyum kapsamında, 6 Nisan 2002 tarihinde itibaren, prezervatifler de mecburi standart kapsamına alınıyor. 
     Türk Standardları Entitüsü TSE yetkilileri, Nisan 1996'da standardı belirlenen prezervatiflerin, AB mevzuatına uyum kapsamında 6 Nisan 2002 tarihinden itibaren mecburi standart kapsamına alındığını belirttiler. 
     AB'ye uyum mevzuatının önemli maddelerinden birinin de erkek kondomları prezervatifler, kaputlar olduğunu ifade eden TSE yetkilileri, söz konusu standardın denetiminin Sağlık Bakanlığı yetkilileri tarafından yapılacağı, üzerinde TSE belgesi olmayan prezervatiflerin ithalat ve ihracatının ise kesinlikle yapılamayacağını bildirdiler. 
     Yetkililer, söz konusu standardın Avrupa Birliği komisyonları ve Avrupa Serbest Ticaret Bölgesi EFTA tarafından Avrupa Elektroteknik Normalizasyon Komitesi'ne CENELEC vekalet verilen temel şartlara atfen asgari özelliklerinin belirlendiğini kaydettiler. 
     
     Kondomların standardı 
     Bu arada standart kapsamında, ithalatçı ve ihracatçı firmaların uygulamaları gereken hususlar ise şöyle 
     Tasarım Kondomun açık ucu kendisinin kıcrılması ile oluşan bir halka ile sonlanmalı. Kondomlarlar, düz, desenli, kenarları paralel, kenarları paralel olmayan, düz uçlu, rezervuar uçlu, kuru, kayganlaştırıcılı, şeffaf, yarı şeffaf, opak veya renlik, şekle uyan şekilde tasarlanabiliyor. 
     Boyutları Kondomun uzunluğu 170 mm'den az olmalalı, eni de artı eksi 2'mm'lik bir toleransla üretici tarafından bildirilen anma enine eşit olmalı. Anma eni 44 mm ila 56 mm aralığında olmalı. 
     Avrupa'da satılan kondomların anma eni genellikle 52 mm'dir. 
     Patlama Hacmi ve Basıncı Patlama hacmi 18 dm3'ten, patlama basıncı da 1.0 kPa'dan az olmamalı. 
     Basınç veya hacim için, veya her ikisi için, belirtilen özelliklere uymayan kondom, kusurlu kondom olarak nitelendirilecek. 
     Yani, iki özelliğe de uygun olmayan kondom, kusurlu kondom işlemi görecek. 
     Depolama Kauçuğun zamanla bozulma eğilimi olduğu dikkate alınarak, kondomlar depolama sırasında onları koruyacak şekilde paketlenecek. Bununla beraber, özellikle sıcak iklimlerde gereğinden daha uzun süre stokta tutulmamalı. Kondomlar serin ve kuru yerde depolanmalı ve içindekileri mekanik hasar ve güneş ışığına maruz bırakmayacak ambalajlarda tutulmalı. Herhangi bir kondomun lastiğinde bozulma çatlama, gevrekleşme görülürse imha edilecek. 
     Kondomlar yağlı antiseptikle, fenol ve türevleriyle, petrollü gres ile, petrol türevleriyle, kerosin ile ve diğer benzer organik ürünlerle temas ettirilmemeli. 
     
     Özellikler 
     Buna göre, kondomların cinsel temasla geçen hastalıkların yayılmasını önlemek ve kontraseptif amaçlarla kullanımında etkili olabilmesi için, cinsel organa uygun olarak yerleşmesi, deliksiz olması, kullanım esnasında bozulmayacak kadar yeterli fiziki gücünün olması, depolama süresince özelliklerini koruyacak şekilde doğru paketlenmeleri ve kullanımlarını kolaylaştırmak için doğru olarak etiketlenmeleri gerekiyor. 
     Kondomların toplu üretilen maddeler olmaları nedeniyle, üreticilerin mümkün olan en düşük hata oranına ulaşmak için çaba göstermeleri de gerekiyor. 
     






</TEXT>
</DOC>
