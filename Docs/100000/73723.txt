<DOC>
<DOCNO> 73723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/siyaset/asiy.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP sağın şarkısıyla Anadolu’ya açılacak 
</HEADLINE>
<TEXT>

Partisinde yaftalama, dışlama ve etiketleme döneminin bittiğini açıklayan Deniz Baykal, "Haydi Anadolu beni çok etkiledi" dedi 
     ESRA KURT İstanbul 

     CHP Genel Başkanı Deniz Baykal, uzun süredir sağ partilerce tercih edilen Uğur Işılak’ın "Haydi Anadolu" adlı şarkısını bundan sonra seçim ve yurt gezilerinde kullanacaklarını söyledi. 
     Baykal dün Işılak’la birlikte düzenlediği basın toplantısında, Türkiye’de ve partisinde yaftalama, dışlama ve etiketleme dönemi bittini belirtti. "Haydi Anadolu" adlı şarkının bugünden itibaren CHP’nin yurt gezilerinde kullanılacağını kaydeden Baykal "Birçok siyasi parti bu şarkıyı değerlendirmek istiyor. Şarkıda dile getirilen anlayış bizim anlayışımıza tam oturuyor. Bu nedenle şarkıya sahip çıktık" dedi. Işılak’ın para talep etmeden şarkıyı CHP’ye armağan ettiğini belirten Baykal, "Bu Anadolu’ya bir güzellemedir, övgüdür. Biz artık geçiş dönemini kapattık. Haydi Anadolu’ CHP’nin bestesidir" dedi. 
     Sağduyu sahibi hiçkimsenin CHP’nin şarkıya sahip çıkmasından tedirgin olamayacağını belirten Baykal, "Işılak sanatçıdır. Tercihlerine saygı göstermemiz gerekir. Işılak’ın düşüncesine ipotek koyma anlayışına sahip değiliz" dedi. 
     Baykal şarkıyı genelde sağ partilerin kullandığı anımsatılması üzerine "Şarkı beni insan olarak etkiledi. Benim anlayışımı yansıttı" diye konuştu. 
     Işılak da, şarkıyı vermeye karar verdiği gün bile sağ partilerden birinin arayıp "CHP bizden ne kadar fazla verdi de tercih ettiniz" dediklerini hatırlattı. "Sağcı mısın, solcu musun" diye sorulduğunda "Uğur Işılak’ın sağı solu belli olmaz" yanıtını verdiğini ifade eden Işılak, "Anadolu Solu Hareketi" ile yaptığı çıkışla Anadolu insanının gönlünde taht kurduğu için şarkıyı CHP’ye verdiğini belirtti. Işılak daha sonra noter tasdikli şarkısını Baykal’a verdi. 
     
     Şarkı ve söz Uğur Işılak’ın 
     Haydi Anadolu şarkısının bestesi ve sözleri Işılak’a ait. Şarkı Işılak’ın 2000 yılında çıkan "Söyleyeceklerim var" isimli CD’sinde yeralıyor. Işılak, CD çıktığı yıl bastırılan afişlerle, 3.5 milyon adet satış yapacağız’ şeklindeki iddialı reklamla adını duyurmuştu. 
     Işılak henüz o rakama ulaşmadıklarını söyledi. 
     
     Haydi Anadolu’ 
     Haydi Anadolu yol kardeşlik yolu 
     Şahlansın ne varsa 
     Edirne’den Kars’a 
     Haydi Anadolu kalk kalk kalk 
     Dönersen kendine gün senindir yine 
     Dönüp tarihine bak bak 
     Çatık kara gözün namusdur 
     Her sözün senin alnın yüzün ak ak 
     
     



 SİYASET 














</TEXT>
</DOC>
