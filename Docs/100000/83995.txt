<DOC>
<DOCNO> 83995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/son/sontur20.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Dame De Sion öğrencisi kız, ani kalp durması sonucu öldü... 
</HEADLINE>
<TEXT>

     Cumhuriyet gazetesi İstanbul Haber Servisi Şefi Cengiz Yıldırım'ın kızı Berçin Yıldırım 16 , ani kalp durması sonucu yaşamını yitirdi. 
     Notre Dame De Sion Lisesi 8. sınıf öğrencisi Berçin Yıldırım'ı telefonla evden arayan anne ve babası, kızlarının yanıt vermemesi üzerine komşularını haberdar etti. Eve giren komşular, Berçin Yıldırım'ı ölmüş halde buldular. 
     Bir ambulansla Kennedy Hospital'a kaldırılan Yıldırım'ın, ''ani kalp durması sonucu yaşamını yitirdiği'' bildirildi. 
     Berçin Yıldırım'ın cenazesi, yarın Ataköy 5. Kısım Camii'nde ikindi vakti kılınacak cenaze namazının ardından, Kanarya'daki Aile Mezarlığı'nda toprağa verilecek. 
     





</TEXT>
</DOC>
