<DOC>
<DOCNO> 70520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/03/yasam/yas05.html </URL>
<DATE> 2002/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Liseli trafik canavarı hava attı 7 yaralı 
</HEADLINE>
<TEXT>

Ehliyeti olmayan lise öğrencisi, kiraladığı otomobille okulunun önünde tur atarken, yedi öğrenciye çarptı 
     TAHSİN AKSU, BURCUM DEVREZ İstanbul 

     Gaziosmanpaşa’da, bütünleme sınavından çıktıktan sonra okul önünde kullandığı aracın h kimiyetini kaybeden lise öğrencisi Hüseyin Düzgün, yedi arkadaşının yaralanmasına neden oldu. Düzgün’ün ehliyetinin olmadığı öğrenildi. 
     Küçükköy’deki Fahrettin Özüdoğru Ticaret Meslek Lisesi’nde öğrenim gören bir grup öğrenci, bütünleme sınavına girmek için okula geldi. Sınav bittikten sonra okuldan ayrılan Düzgün 18 , kiraladığı otomobile bindi. Otomobili hareket ettirdikten sonra direksiyon h kimiyetini kaybeden Düzgün, önce okulun kapısında duran iki öğrenciye çarptı. Daha sonra da yine evlerine gitmekte olan üç öğrenciye vurdu. 
     
Arabayı bırakıp kaçtı...      Kontrolden çıkan otomobil kaldırımda yürüyen iki öğrenciye, ardından da park halindeki bir otomobile çarparak durabildi. Arabayı olay yerinde bırakarak kaçan Düzgün, yakalandı. Kazada, Ertuğrul Özdemir, Ufuk Topaç, Fatih Yıldız, Feray Toker, Burak Gürtuna, Yücel Sığın ve Tolga Güngör adlı öğrenciler yaralandı. 
     



 YAŞAM 




















</TEXT>
</DOC>
