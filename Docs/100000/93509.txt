<DOC>
<DOCNO> 93509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/son/sonspo01.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Wimbledon'ın ilk yarı finalistleri Venus Williams ve Justine Henin 
</HEADLINE>
<TEXT>

     Sezonun 3. ''Grand Slam'' mücadelesi olan 116. Wimbledon Tenis Turnuvası, İngiltere'nin başkenti Londra'da sürüyor. 
     Wimbledon Tenis Kulübü Kortları'nda düzenlenen toplam 13.6 milyon Euro yaklaşık 21 trilyon lira ödüllü turnuvanın 7. gününde, tek bayanlarda ilk yarı finalistler belli oldu. 
     Yağmur nedeniyle bazı maçların gecikmeli oynandığı turnuvada, tek bayanlarda geçen yılın şampiyonu, dünya sıralamasında 1. durumda bulunan ABD'li Venus Williams, Rus Elena Likhovtseva'yı, 6-2 ve 6-0'lık setlerle 2-0 yenerek, yarı finale yükseldi. 
     Çeyrek finalin bir diğer maçında, geçen yılın finalisti, 6 numaralı seribaşı Belçikalı Justine Henin, ABD'li 4 numaralı seribaşı Monica Seles'i, 5-7 ve 6-7'lik setlerle 2-0 yenerek ikinci yarı finalist oldu. 
     İki maçın ardından, tek bayanlarda ilginç bir eşleşme meydana geldi. Geçen yıl finalde karşılaşan iki raket Venus Williams ve Justine Henin, bu yıl finale çıkmak için karşı karşıya gelecekler. 
     Geçen yılki final maçını alan ABD'li Venus Williams, merkez korttan şampiyon olarak ayrılmıştı. 
     Tek bayanlarda bugün oynanan 4. tur maçında ise 3 numaralı seribaşı ABD'li Jennifer Capriati, Yunan Eleni Daniilidou'yu 6-1, 3-6 ve 6-1'lik setlerle 2-1 yenerek tur atladı. 
     





</TEXT>
</DOC>
