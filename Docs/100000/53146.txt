<DOC>
<DOCNO> 53146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/20/siyaset/siy02.html </URL>
<DATE> 2001/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip’e hayır’ dedi 
</HEADLINE>
<TEXT>

Partisinde kadın milletvekili olmayan Erdoğan, SP’li kadın milletvekili Oya Akgönenç’i AKP’ye katılmaya davet etti. Ancak, Akgönenç’ten ret yanıtı aldı 
     ABDULLAH KARAKUŞ Ankara 

     Kapatılan RP’nin Genel Başkanı Necmettin Erbakan’la AKP Genel Başkanı Recep Tayyip Erdoğan arasında "kadın milletvekili" rekabeti yaşanıyor. Partisinde kadın milletvekili olmayan Erdoğan, SP’nin tek kadın milletvekili olan Ankara Milletvekili Oya Akgönenç’i AKP’ye katılmaya davet etti. Oya Akgönenç, Erdoğan’ın teklifine "Sizin nereniz yeni anlamıyorum" diyerek ret yanıtı verdi. 
     Koltuk peşinde olmadığını belirten Akgönenç, "Biz yeniyiz demekle yeni olunmaz. Ben koltuk peşinde değilim. Ben şimdiye kadar partimin bir yanlışını görmedim. Bir yanlışı görmeden neden terk edeyim Ben mert ve açık biriyim. Benim için imk nların bir önemi yok. Ben görevimi orada da fazlasıyla yapıyorum" dedi. 
     
     Erbakan’ın talimatı 
     Necmettin Erbakan’ın Oya Akgönenç’i AKP’ye kaptırmamak için SP yönetimine talimat verdiği kaydedildi. SP Genel Başkanı Recai Kutan, Akgönenç’le Erdoğan’in teklifi konusunda birkaç kez görüştü. Akgönenç’in AKP’ye gitmeme kararı, Kutan başta olmak üzere SP’de memnuniyetle karşılandı. 
     



 SİYASET 














</TEXT>
</DOC>
