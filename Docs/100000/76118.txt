<DOC>
<DOCNO> 76118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/spor/spo08.html </URL>
<DATE> 2002/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya kupasına doğru 
</HEADLINE>
<TEXT>

Şeytan değil panter olsun      EV sahibi Güney Kore’de "Ukeme Harekatı" isimli dini tarikat, finallerde mücadele edecek Belçika’nın lakabı olan "Kırmızı Şeytanlar"ı değiştirmesini istedi. Bu konuda protesto eylemlerine başlayan tarikatta, Başkan Shin Huyon - Kyon, şeytanın tüm dinlerde günahı temsil ettiğini belirterek, Belçika’ya lakabını "Kırmızı Panterler"e çevirmesini önerdi. 
     
Doping alarmı      FIFA Sağlık Komitesi Başkanı Michel D’Hooghe üst düzey futbolcuların bile doping maddesi kullandıklarına inandığını söyledi. D’Hooghe, Dünya Kupası öncesi takımları ve futbolcuları uyardıklarını belirterek, "Bisiklet, halter ve atletizmde olduğu gibi futbolda da EPO adlı doping maddesinin futbolcular tarafından kullanıldığını biliyoruz. Kupa’da her maçta en az iki futbolcunun hem kan, hem de idrar tahlilleri yapılacak" dedi. 
     
Tunus’ta kan değişikliği      FİNALLERDE mücadele edecek Tunus’ta, milli takım teknik direktörlüğünü yapacak isimler belli oldu. Bir hafta önce görevinden ayrılan Henri Michel’in yerine Tunuslu Ammar Souyah ve Khemaies Laabidi ikilisi getirildi. Bu ikili, Dünya Kupası sonuna kadar görevde kalacak. Daha önce bu görevi yürüten ve yeniden dönmesi beklenen Scoglio, Tunus federasyonunun vetosuna takıldı. 
     



 SPOR 




























</TEXT>
</DOC>
