<DOC>
<DOCNO> 60611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/04/son/sontur24.html </URL>
<DATE> 2002/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
FP kararının yayımlanmasıyla siyasi yasaklar başlayacak 
</HEADLINE>
<TEXT>

     Anayasa Mahkemesi'nin FP'nin kapatılmasına ilişkin gerekçeli kararı Resmi Gazete'te yayımlanmak üzere Başbakanlık'a gönderildi. 
     Gerekçeli kararın, yarın Resmi Gazete'de yayımlanması bekleniyor. 
     Yüksek Mahkeme'nin 22 Haziran 2001 tarihli kararında ''Beyan ve eylemleriyle partinin kapatılmasına neden oldukları'' gerekçesiyle Nazlı Ilıcak İstanbul ile Bekir Sobacı'nın Tokat 
     milletvekilliğinin düşürülmesine kararlaştırılmıştı. 
     Ilıcak ve Sobacı, kararın yayımından itibaren milletvekili sıfatını yitirecekler, ancak eski milletvekillerine sağlanan haklardan yararlanacaklar. 
     
     Siyasi yasaklar 
     Anayasa Mahkemesi'nin kapatma kararında ''beyan ve eylemleriyle partinin kapatılmasına neden oldukları'' gerekçesiyle FP'li 5 kişiye siyasi yasak da getirmişti. 
     Gerekçeli kararın yayımından itibaren Nazlı Ilıcak, Bekir Sobacı, Merve Kavakçı, Ramazan Yenidede ve Mehmet Sılay 5 yıl süreyle bir başka partinin kurucusu, üyesi, yöneticisi ve denetçisi olamayacaklar. 
     
     TBMM'deki son durum 
     FP'nin kapatılmasından sonra 102 milletvekili bağımsız kalmış, bunlardan bir bölümü yeni kurulan AK Parti ile SP'de görev almışlardı. 
     Eski FP'li Cemil Çiçek Ankara , Azmi Ateş İstanbul ve İsmail Kahraman İstanbul bağımsız kalmayı tercih etmişlerdi. 
     Kapatılan FP'li 2 üyenin milletvekilliğinin düşmesinin ardından TBMM'deki boş sandalye sayısı 12'ye yükselecek, bağımsız üye sayısı ise 17'ye düşecek. 
     Ilıcak ve Sobacı'nın milletvekilliğinin düşmesinden sonra TBMM'deki sandalye dağılımı şöyle değişecek 
     DSP 130 MHP 127 ANAP 79 DYP 84 AKP 
     SP 48 BAĞ. 17 BOŞ 12 TOPLAM 550 
     






</TEXT>
</DOC>
