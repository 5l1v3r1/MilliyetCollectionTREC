<DOC>
<DOCNO> 67333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/ekonomi/eko05a.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İlçe şubeleri kapatılmayacak’ 
</HEADLINE>
<TEXT>

     HARUN GÜREK Ankara 

     Ziraat ve Halk Bankası’nın küçük yerleşim birimlerinde bulunan şube sayılarının azaltılması kararı ilçelerde tepkilere yol açtı. Ziraat Bankası Genel Müdürü Niyazi Erdoğan, ilçe şubelerinin kapatılmayacağını açıkladı. 
     Erzurum’un Ilıca ilçesinde yapılan protesto yürüyüşünün eksik bilgiden kaynaklandığı ve birilerinin halkı yanlış yönlendirdiğini belirten Erdoğan, şöyle konuştu "İlçe şubelerini kapatmıyoruz. Kamu bankalarının şubelerinin kapatılmasına ilişkin Başbakanlık genelgesi son derece açık. Genelgede ilçe şubeleri kapatılmayacak’ diyor. Bizim de ilçe şubelerini tamamen kapatmak gibi bir kararımız yok. Sadece iki kamu bankasının birden şubesinin olduğu ilçelerde bunlardan biri kapatılacak." 
     
     Yakınlar birleştiriliyor’ 
     "Operasyonel yeniden yapılandırma" diye adlandırılan şube sayılarının azaltılmasına Emlakbank’ın 300 şubesinin Ziraat ve Halkbank şubeleriyle birleştirme işlemiyle başlandığını belirten Erdoğan, şu ana kadar 30 şubenin birleştirildiğini bildirdi. Erdoğan, "Birbirine 50 metre, 100 metre mesafedeki şubeleri birbiriyle birleştirdiğimiz için mudiler açısından bir sorun yok. Birleştirilen şubelerin mudilerine gerekli duyuruyu da yapıyoruz" dedi. 
     Şu ana kadar 50 belde şubesinin kapatıldığını anımsatan Erdoğan, niyet mektubunda yer alan 800 şube kapatılması taahhüdünün yerine getirilmesinin zorunlu olduğuna dikkat çekerek, "Kırıp dökmeden yapacağız. Taahhüdümüzü yüzde 5 eksi artıyla yerine getiririz" diye konuştu. 
     



 EKONOMİ 
























</TEXT>
</DOC>
