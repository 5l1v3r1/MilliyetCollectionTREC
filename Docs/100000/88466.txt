<DOC>
<DOCNO> 88466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/yazar/bila.html </URL>
<DATE> 2002/06/07/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Çiller’in tutumu 
</HEADLINE>
<TEXT>

     DYP lideri Tansu Çiller, AB sürecinde idam cezasının kaldırılması, anadilde öğrenim, yayın gibi konuların ele alınacağı Çankaya zirvesi öncesinde değişik bir tutum aldı. 
     Çiller, Çankaya zirvesinin gündeminin, "Avrupa Birliği" olarak değil, "Başbakan’ın sağlığı ve hükümetin durumu" biçiminde belirlenmesini istiyor. Oysa, gündem Cumhurbaşkanı Sezer tarafından AB olarak ilan edildi. 
     Anamuhalefet lideri olarak Çiller, bu bakış açısıyla son ana kadar Köşk’e çıkıp çıkmayacağını açıklamadı. Çiller, daha önce Köşk’e çıkmak için Başbakan Ecevit’in de zirveye katılması koşulunu öne sürmüştü. Bu koşuluna bir de gündemin değiştirilmesi talebini eklemiş oldu. 
     Çiller’in bu yaklaşımının altında neler yatıyor 
     DYP lideri, bu çıkışlarıyla, "AB ve idam cezası" konusunda kendisini bağlamama çabası mı gösteriyor 
     Çiller, kısa bir süre önce, "AB mi Apo mu, diye sorarsanız AB derim" şeklinde bir açıklama yapmış ve sonrasında da, "2003’e doğru artık Öcalan’ın cezasını infaz edemezsiniz" demişti. 
     AB’ye giriş konusunda çok iddialı olan DYP liderinin bu sözleri idam cezasının kaldırılması konusunda destek verebileceği mesajı olarak algılanmıştı. Özellikle MHP’nin karşı duruşu karşısında, ANAP ve DSP’nin Meclis’te DYP’den destek alabilecekleri düşüncesi yaratmıştı. 
     Ancak, Çiller’in Çankaya zirvesini değerlendirirken idam ve AB konularını arkaya itip, Başbakan’ın sağlığı ve hükümet konusunu öne çıkarması, bir tavır değişikliği olarak yorumlanıyor. DYP liderinin, AB süreci için idam cezasının kaldırılmasına destek verebileceği izlenimi yarattığı, ancak bunun gereğini yerine getirebilmek konusunda zorlandığı, bu nedenle de gündemi değiştirme çabasına giriştiği değerlendirmesi hakim olmaya başladı. 
     Çiller’in, Çankaya zirvesi için başlattığı tartışma, idam cezasının kaldırılması konusunda tutumunu kesinleştirmeyi ertelediği izlenimi veriyor. Zaman daraldığında ise DYP liderinin bir başka koşul olarak, "önce, koalisyon ortakları aralarında anlaşsın sonra gelsinler" tutumunu alması bekleniyor. 
     
     







Türkiye’de Kürtler 


Tarihsel dönemeçte "statükocular", "değişimciler" ayrımı... 


İyi şeyler de... 


Çiller’in tutumu 


Bu ülke aş ve işi umursamayan dinozorlara kalmayacak 


İlk iki harf 


AB’ye destek lafla olmaz... 


Siyasi istikrarsızlığın hasarı nerede 


AB sadece siyaset değil... 


İpin ucundaki Türkiye 


Aktaş Elektrik’te hukuk süreci 


Çayın taşıyla çayın kuşunu vurmak 


Tarihi zirveden beklenen 


Son Terk edilenler ve terk edenler için... 


İş yerine laf üreterek AB’ye girilmez 


</TEXT>
</DOC>
