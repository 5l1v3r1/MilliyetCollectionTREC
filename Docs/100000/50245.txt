<DOC>
<DOCNO> 50245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/son/sontur04.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
"Müslümanı müslümana kırdırmıyoruz" 
</HEADLINE>
<TEXT>

     Bayındırlık ve İskan Bakanı Abdülkadir Akcan, ''Afganistan'a asker göndermemiz, Müslümanın Müslüman'a kırdırılması değildir''dedi. 
     Akcan, incelemelerde bulunmak ve bazı açılışlara katılmak üzere geldiği Tokat'ın Zile İlçesi'nde, yöneticiler ve partililerle kahvaltıda bir araya geldi. 
     Bakan Akcan, gazetecilere yaptığı açıklamada, Türkiye'nin Afganistan'a asker göndermesinin, Müslümanın Müslüman'a kırdırılması gibi gösterilmesinin yanlış olacağına işaret etti. 
     Bayındırlık ve İskan Bakanı Akcan, şöyle konuştu 
     ''Türkiye, bir dünya ülkesidir. Taliban, Kuzey Afganistan'daki Müslüman Özbekler'e yaşama şansı tanımamıştır. Buna biz de göz yumamayız. Orada bizim milli menfaatlerimiz vardır. Terörle mücadelede döktüğümüz kanın dışında, 100 milyar dolar para harcadık. Terörle mücadelede büyük sıkıntılar çektik. Bu sıkıntıları çeken bir ülke olarak, dünya böyle bir mücadele kararı almışken, ben de bunların dışında kalayım diyemezsiniz.'' Akcan, gazetecilerin, ''9. Cumhurbaşkanı Süleyman Demirel'in Devletin ekonomisini 2-3 ayda düzeltirim sözlerini nasıl değerlendiriyorsunuz '' şeklinde sorusuna, şu karşılığı verdi 
     ''Herkes siyasete atılabilir. Sayın Yaşar Okuyan'ın dediği gibi, bu ülkede 38 yaşında emekliliğe sevk edilerek, sosyal güvenlik kurumlarını haşat edenlerin, kalkıp da 3 ayda ekonomiyi düzelteceğim 
     demesine ne ölçüde güvenilir Kendilerine güveniyorlarsa seçime girerler ve boylarının ölçüsünü alırlar.'' 
     






</TEXT>
</DOC>
