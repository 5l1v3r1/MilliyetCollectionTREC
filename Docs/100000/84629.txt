<DOC>
<DOCNO> 84629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/son/sontur19.html </URL>
<DATE> 2002/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesut Yılmaz "Erken seçim gündeme gelmez" 
</HEADLINE>
<TEXT>

     Devlet Bakanı ve Başbakan Yardımcısı Mesut Yılmaz, Başbakan Bülent Ecevit'in rahatsızlığı nedeniyle Hükümet'in çalışmalarında hiçbir aksaklık ve gecikme olmayacağını belirterek, ''Bu konuda gerekli bütün tedbirleri kendi aramızda alıyoruz'' dedi. 
     Yılmaz, Yeni Başbakanlık Binası'ndan ayrılırken, Başbakan Bülent Ecevit'in rahatsızlığına ilişkin gazetecilerin soruları üzerine şöyle konuştu 
     ''Sayın Başbakan, rahatsızlığı nedeniyle bir süre hastanede kalacak. 
     Ama bundan dolayı Hükümet'in çalışmalarında hiçbir aksaklık, hiçbir gecikme söz konusu olmayacak. Bu konuda gerekli bütün tedbirleri kendi aramızda alıyoruz. Zaten Sayın Başbakan'a, kendi onayını gerektiren evraklar ulaştırılıyor, bunları onaylıyor. Umarım ki en kısa zamanda, Sayın Başbakan çalışmalarını makamında yürütecek duruma gelir.'' Mesut Yılmaz, ''Erken seçim gündeme gelebilir mi '' şeklindeki soruya, ''Hayır, gelmesi için hiçbir sebep yok. Hükümet çalışmalarında hiçbir aksaklık, boşluk söz konusu değil'' yanıtını verdi. 
     





</TEXT>
</DOC>
