<DOC>
<DOCNO> 68647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/son/sondun22.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Mısır'daki tren kazasında ölenlerin sayısı 373'e yükseldi 
</HEADLINE>
<TEXT>

     Mısır'ın başkenti Kahire'den Luksor'a giden yolcu treninde çıkan yangında ölenlerin sayısı 373'e yükseldi. 
     Mısır Sağlık Bakanlığı Müsteşarı Ahmed Abdülaziz, ölenlerin sayısının 373'e yükseldiğini açıklarken, kazayı soruşturan ekibe başkanlık eden Başsavcı Mahir Abdülvahid de ölü sayısının artacağını sanmadığını söyledi. 
     Bu arada Mısır'ın Ortadoğu Haber Ajansı MENA , Mısır Cumhurbaşkanı Hüsnü Mübarek'in, kazada ölenlerin ailelerine başsağlığı dileklerini ve üzüntülerini ilettiğini duyurdu. 
     MENA'nın yangına yemek vagonundaki tüp gaz patlamasının neden olduğunu duyurmasına karşın, Mısır Demiryolları İdaresi Müdürü Ahmed El Şerif, yangının nedeninin tam olarak saptanamadığını söyledi. 
     El Şerif, 3. sınıf trende yemek vagonu olmadığını, ancak yasak olmasına karşın yolcuların sık sık yanlarında tüp ve ocaklar getirdiğini belirtti. Başbakan Atıf Ubeyd de kaza nedenine ilişkin benzer bir açıklama yapmıştı. 
     Kahire'den dün gece 23.30'da hareket eden trende 01.00 sıralarında yangın çıkmış, yanar halde kilometrelerce ilerleyen tren Reka El Garbiye'de durmuştu. 
     






</TEXT>
</DOC>
