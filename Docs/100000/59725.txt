<DOC>
<DOCNO> 59725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/30/son/sondun12.html </URL>
<DATE> 2001/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Afgan yönetiminden Pakistan Gizli Servisi'ne suçlama.. 
</HEADLINE>
<TEXT>

     Afganistan'daki geçici hükümetin İçişleri Bakanı Yunus Kanuni, Pakistan istihbarat servisi'ni ISI 
     Usame Bin Ladin'e destek vermekle suçladı. 
     Kanuni, İran devlet televizyonuna verdiği demeçte, ''Bin Ladin'in şu anda Pakistan ve Afganistan'da sürekli hareket halinde olduğunu'' belirterek, ''Usame'nin Pakistan'a gittiğini düşündüğümüzde, faaliyetlerini ISI'nin izni olmaksızın yerine getiremeyeceğini sanıyoruz. ISI neler olup bittiğini çok iyi biliyor. Bin Ladin'in hiçbir tepkide bulunmaması ve tutuklanmaması, bir şekilde Pakistan gizli servisince desteklendiğini gösteriyor'' diye konuştu. 
     Buna karşın Pakistan yöneticilerinin tutumunun, ISI'ninkinden farklı olduğunu kaydeden Kanuni, ''elde ettikleri son istihbarata göre, Usame Bin Ladin ve yanındakilerin sabit bir yerde kalmadıklarını, git-gel yaptıklarını, Afgan topraklarından çıkınca da özellikle Pakistan'a gittiklerini'' söyledi. 
     






</TEXT>
</DOC>
