<DOC>
<DOCNO> 62998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/son/sontur05.html </URL>
<DATE> 2002/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Merdivenlere sığmayan 350 kiloluk kadın öldü 
</HEADLINE>
<TEXT>

     Bahçelievler'deki evinden itfaiye yardımıyla çıkarılarak kaldırıldığı Özel Sultan Hastanesi'nde tedavi altına alınan 350 kilo ağırlığındaki Hacer Şeniz Pak, ''solunum yetmezliği'' nedeniyle öldü. 
     Özel Sultan Hastanesi'nden yapılan yazılı açıklamada, 15 Ocak 2002 akşamı acil ambulans isteği üzerine Hacer Şeniz Pak'ın hastaneye kabul edildiği hatırlatıldı. 
     Pak'ta ''şeker hastalığı'', ''yüksek tansiyon'' ve ''sol femur boyun kırığı'' gibi ciddi hayati risk taşıyan sağlık problemlerinin olması dolayısıyla genel durumunu düzeltmeye yönelik ön müdahalelerin yapıldığı kaydedilen açıklamada, şöyle denildi 
     ''Daha sonra aile ve hastanemiz işbirliği ile hastanın herhangi bir araştırma ve eğitim hastanesine nakli için girişimlerde bulunuldu. 
     Ancak hastada, 18 Ocak 2002 tarihinde saat 06.00'da solunum yetmezliği gelişti. Resusitasyon canlandırma işlemlerine başlandı. 45 dakikalık resusitasyon işlemlerine cevap alınamayan hasta, 06.45'de ex olarak kabul edildi.'' 
     






</TEXT>
</DOC>
