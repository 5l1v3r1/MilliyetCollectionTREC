<DOC>
<DOCNO> 69349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/25/ekonomi/eko03.html </URL>
<DATE> 2002/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Emlak Vergisi’nde kargaşa kasımda 
</HEADLINE>
<TEXT>

     MUSTAFA ÖZYÜREK 

     Emlak Vergisi’nde, takdir komisyonlarınca belirlenen rayiç değerler ilan edilince kıyamet koptu. İlan edilen rayiç değerler, hem astronomikti, hem de çelişkiliydi. 
     Kesinleşen rayiç bedellerin yarattığı tepkiyi dikkate alan Başbakan Ecevit ölçünün kaçtığını belirterek, gerekli düzeltmelerin yapılmasını istemişti. Bu istek üzerine hazırlanan tasarı ne yazık ki yanlışları düzeltecek nitelikte değil. 
     Tasarıya göre, Emlak Vergisi’nin ilk taksiti mart, nisan veya mayıs aylarında 2001 değerleri 53.2 artırılarak hesaplanıp geçici olarak ödenecek. Kasım ayında ikinci taksit ise, takdir komisyonlarınca tekrar belirlenecek rayiç değerlere göre hesaplanıp ödenecek. Ancak geçici olarak ödenen ilk taksit düşülecek. 
     Tasarıda yer alan tek önemli düzenleme, beyanname verme külfetinden vatandaşın kurtarılmış olması. 
     Tasarıya göre ilk taksitlerin Emlak Vergisi şöyle hesaplanacak 
     
Emlak Vergisi Yıllar Yeniden Rayiç Vergi Vergi  değerleme bedel oranı miktarı  yüzde milyon TL binde milyon TL 1998 - 10.000 Binde 1 10 1999 77.80 17.780 Binde 1 17.7 2000 26.05 22.410 Binde 1 22.4 2001 30.00 29.130 Binde 1 29.1 2002 53.20 44.627 Binde 2 89.5      
     Vergi oranları büyük şehirlerde konutlarda binde 2, işyerlerinde binde 4, arsalarda binde 6, arazilerde binde 2 uygulanır 
     1998’de değeri 10 milyar lira olarak beyan edilen bir konutun, yeniden değerleme oranlarına göre endekslenen değeri 44.6 milyar liraya ulaşıyor. Emlak Vergisi Kanunu’nun 29’uncu maddesine göre beyan edilen rayiç değerler her yıl yeniden değerleme oranının yarısı kadar artırılır. Ancak Bakanlar Kurulu bu artış oranını yeniden değerleme oranına kadar yükseltebilir. 
     Yeni düzenleme de Bakanlar Kurulu 2001 yılı rayiç bedellerini 53.2 artırarak 2002 yılı vergilerinin hesaplanmasını öngörüyor. 
     Bizce, takdir komisyonlarının tekrar belirleyeceği rayiç değerlerdeki çelişkiler giderilemez. Tasarı Başbakan’ın istediği düzeltmeleri sağlayamaz. İkinci taksitin ödeneceği kasım ayında vatandaştan büyük tepkiler gelir. 
     Takdir komisyonlarının çalışma düzeni, muhtarlıkların ve ticaret odalarının itirazı ve itiraz üzerine vergi mahkemelerinin kısa sürede karar verme zorunluluğu sağlıklı rayiç değer saptanmasına olanak tanımamaktadır. 
     Büyükşehir belediye sınırları içindeki bina, arazi ve arsalarda Emlak Vergisi oranlarının yüzde yüz artırılması ve rayiçlerin 53.2 yükseltilmesi ile 2002’de ödenecek vergiler 300’ün üzerinde artırılmaktadır. Bununla yetinmeyip çok daha yüksek vergi almaya çalışmak toplumsal huzuru bozar. Tasarı emlak sahiplerini kasım ayına kadar ne kadar vergi ödeyeceklerini öğrenemeden tedirgin şekilde beklemek zorunda bırakıyor. 
     Türkiye Büyük Millet Meclisi’nin tasarı gündeme geldiğince, haksızlığı gidereceğine, kasım ayında tepkileri giderecek, vatandaşı rahatlatacak düzenlemeyi yapacağına inanıyoruz. 
     



 EKONOMİ 











</TEXT>
</DOC>
