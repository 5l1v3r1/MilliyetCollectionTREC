<DOC>
<DOCNO> 99491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/ekonomi/eko04.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
AB’de skandal’ korkusu 
</HEADLINE>
<TEXT>

Financial Times gazetesi, görevinden uzaklaştırılan eski başdenetçinin iddialarına dayanarak, AB’nin 98 milyar dolarlık bütçesi ile ilgili muhasebe rakamlarının çarpıtılmış olduğunu yazdı 
     EKONOMİ SERVİSİ 

     Financial Times FT gazetesi Avrupa Birliği’nin AB 98 milyar dolarlık bütçesinin denetlenme sürecinde çok önemli problemler yaşandığını, denetimlerin güvenilmez ve çarpıtılmış olduğunu iddia etti. FT’nin ele geçirdiği, AB’nin Denetim Mahkemesi’nden sızdırılan raporda, geçtiğimiz mayıs ayında görevinden uygunsuz bir biçimde uzaklaştırılan komisyonun eski başdenetçisi Marta Andreasen’in iddialarına yer veriliyor. Raporda, komisyonun muhasebe sisteminin güvenilirlik açısından çok açık riskler taşıdığı ifadelerine yer veriliyor. 
     
     Kamu fonlarında israf 
     Mahkemenin raporunda komisyonun açık bir biçimde uyarıldığı ancak hiçbir önlem alınmadığı, özellikle 1999 ve 2000 yıllarına ait yıllık raporlarında kullanılan Sincom 2’ yönteminin güvenli bir yöntem olmadığı belirtiliyor 
     Raporda yer alan bir ifade aynen şöyle "Hiçbir hesabın muhasebe standartları açısından genel kabul görmediği ve başlıca problemin kayıtlara muhasebeciler tarafından çift giriş yapılmasından kaynaklandığı bildirildi." 
     AB’nin muhasebe sisteminde bundan başka olarak da sonuçların çelişkiler yaratabildiği ve tek bir tür harcamanın iki ayrı değerine rastlanabildiği kaydediliyor. 
     Komisyon yetkilileri ise raporla ilgili yaptıkları yorumlarda bilgilerin doğru olmadığını belirtiyor. 
     Raporda, kamu fonlarının bu nedenle çok israflı kullanıldığı, kayıtların birçok hata ile dolu olduğu belirtiliyor. Ve bu nedenle kaybolan paranın miktarının da çok yüksek olduğu kaydediliyor. Belgeler, Bayan Andreasen’in iddialarını güçlendiriyor. Andreasen AB’nin 2001 yılı bütçe kayıtlarını imzalamayı reddetmiş ve 125 bin euroluk maaşını ve işini kaybetmişti. 
     



 EKONOMİ 
























</TEXT>
</DOC>
