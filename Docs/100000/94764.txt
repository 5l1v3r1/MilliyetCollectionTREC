<DOC>
<DOCNO> 94764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/ekonomi/eko15.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Karşılıklara ödenen faiz arttı 
</HEADLINE>
<TEXT>

     ANKARA Milliyet 

     Merkez Bankası, Türk Lirası TL zorunlu karşılıklarına uygulanan faiz oranını, bugünden geçerli olmak üzere 3 puan artırarak yüzde 25’e yükseltti. 
     Bankaların aracılık maliyetlerinin azaltılması amacıyla, faizsiz olarak Merkez Bankası’nda tutulan zorunlu karşılıklarda değişiklik yapıldı. Değişiklik uyarınca, TL zorunlu karşılıklara uygulanacak faiz oranı 9 Temmuz 2002 tarihinden geçerli olmak üzere yüzde 22’den 25’e çıkartıldı. 
     Böylece karşılıklara verilen faizin piyasa faizlerine biraz daha yaklaştığı belirtilen açıklamada, faizin yükseltilmesi yoluyla, bankacılık sisteminin aracılık maliyetlerinin azaltılmasının ve bankaların etkin ve verimli çalışmasına katkıda bulunulmasının amaçlandığı kaydedildi. Ayrıca gelişmelere göre sözkonusu faiz oranının yeniden gözden geçirilebileceği de vurgulandı. 
     



 EKONOMİ 
























</TEXT>
</DOC>
