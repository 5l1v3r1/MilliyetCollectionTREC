<DOC>
<DOCNO> 89031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/son/sonspo01.html </URL>
<DATE> 2002/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Artık kaderimiz Brezilya'nın elinde... 
</HEADLINE>
<TEXT>

     17. Dünya Kupası finallerinde C Grubu'nda Türkiye, Kosta Rika karşısında 
     aldığı 1-1'lik beraberlikle, 2. tura çıkma şansını son maçına bıraktı. 
     Grupta 1 puanla 3. sırada bulunan Türkiye, son maçını, 13 Haziran Perşembe günü grupta puansız son sırada bulunan Çin Halk Cumhuriyeti ile yapacak. Milli takım, bu maçı kazanması durumunda, 2. tura yükselebilmek için aynı gün ve saatte yapılacak maçta, Brezilya'nın Kosta Rika karşısında galip gelmesini bekleyecek. 
     Brezilya'nın Kosta Rika'yı yenememesi durumunda şampiyonaya veda edecek olan milli takım, ''Sambacılar''ın 1-0'lık galibiyeti durumunda Çin Halk Cumhuriyeti'ni 2 farklı skorla yenmesi durumunda tur vizesi alacak. 
     Milli takım Çin Halk Cumhuriyeti'ni tek farklı skorla yenerse, Brezilya'nın Kosta Rika'ya karşı 3 farklı üstünlük kurmasını bekleyecek. 
     3. maçlar sonunda Türkiye ile Kosta Rika'nın aynı puan ve averaja sahip olması, ayrıca attıkları ve yedikleri gol sayısının da eşitliği durumunda ise takımların gördükleri sarı ve kırmızı kartlar dikkate alınacak. Bu durumda da 2 kırmızı kartı bulunan milli takım, rakibine oranla 2. maçlar sonrasında dezavantajlı konumda bulunuyor. 
     





</TEXT>
</DOC>
