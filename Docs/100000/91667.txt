<DOC>
<DOCNO> 91667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/siyaset/siy02.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs Türk rüşvet yolu 
</HEADLINE>
<TEXT>

Yolsuzluk skandallarını geride bıraktı derken, Kıbrıs Türk Hava Yolları, yönetimin 200 bin dolar rüşvet istediği iddiasıyla sarsıldı 
     ÖMER ERBİL İstanbul 

     Kıbrıs Türk Hava Yolları’ndaki KTHY görevinden yakın geçmişte alınan Genel Müdür Zeki Ziya, yönetim kurulunu, 2 adet Boeing 727 - 200 uçağının Birleşik Arap Emirlikleri’ne BAE satımı görüşmeleri sırasında 200 bin dolar rüşvet istemekle suçladı. Buna engel olmaya çalıştığı için görevden alındığını savunan Ziya, murakıp raporunda usulsüzlükler tespit edilmesine rağmen işlem yapılmadığını iddia etti. 
     Yönetim Kurulu eski Başkanı Ümit Utku döneminden sonra sakin günler geçiren KTHY’de sessizlik yine bozuldu. 8 Nisan 2002 tarihli Murakıplar Raporu’nda, KTHY’yla ilgili usulsüzlük iddiaları yer aldı. Zeki Ziya da, 2 uçağının satışı sırasındaki gelişmeleri şöyle anlattı 
     "Uçakların satılması için müşterileri biz bulduk. BAE’den bir şirket anlaşma için Kıbrıs’a geldi. 3 milyon dolar istiyorduk. Onlar 2 milyon dolar verdi. Yönetim Kurulu üyesi Ümit Hansel Arada broker var, 200 bin dolar vereceksiniz’ demeye başladı. Broker yok’ desem de, Başkan İlker Tuncay bana Aranızda anlaşın’ dedi. Adamlar şaşırdı. Ortalık karıştı ve uçakların satışı iptal oldu. Görevden alınmamın en büyük sebeblerinden biri bu olaydır." 
     
     Kendini atadı 
     Rapora göre Genel Koordinatörlüğü’ne getirilen Enis Okan, şirketin alım komisyonu üyelerinin görevlerine son verip, kendisini Alım Komisyonu Başkanlığı’na atayarak, bu yazıyı Genel Müdür’ün onayına açtı. Yazı, Genel Müdür tarafından onaylanmamasına rağmen Okan alım icraatlarına başladı. Raporda, "Alımlara imza atması, söz konusu kişinin Okan’ın niyetini belgeleyen bir davranış olmuştur" denildi. 
     
İtibarı sarsıldı      KTHY’nin yaz tarifesi 20 Kasım 2001 tarihinde belirlenmesine rağmen, 28 Mart 2002 tarihinde yeni fiyat listesi hazırlandı. Bu durumla ilgili olarak da raporda şöyle denildi "31 Mart 2002 tarihinde yürürlüğe girecek olan yaz tarifesinin başlamasına sadece iki gün kala ve bu tarife üzerine binlerce rezervasyon alınıp satış yapılmışken ve bu tarife, yıllardan beri şirket gelirlerini pozitif yönde etkilerken, bu son dakika değişikliğine anlam verilememiştir. Bu icraat, şirketin ciddiyet ve itibarını zedeler. Acentelerin ve yolcuların tazminat isteklerinin ne olabileceğini şu an hesaplamak oldukça zordur." 
     



 SİYASET 












</TEXT>
</DOC>
