<DOC>
<DOCNO> 88193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/guncel/gun06.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
20 ölü, 4 kayıp 
</HEADLINE>
<TEXT>

Suriye’de Asi Nehri’ndeki baraj patladı 
     DIŞ HABERLER SERVİSİ 

     Suriye’nin Halep kenti yakınlarında, Asi Nehri üzerinde kurulu El Zeyzun Barajı’nın önceki gün çökmesiyle dört köy sular altında kalırken 20 kişi öldü, 4 kişi de kayboldu. 70 milyon metreküp su kapasiteli barajın duvarlarında önce çatlaklar meydana geldiği, ardından da barajın önemli bir bölümünün çöktüğü açıklandı. Su altında kalan dört köyün yüzde 80’i harap oldu, köylüler yüksek yerlere tahliye edildi. Türkiye sınırına 150 kilometre uzaklıktaki barajın çökmesinden sonra Reyhanlı ve Antakya’da önlem alma çalışmaları sürdürülürken, Altınözü ilçesine bağlı Hacıpaşa köyündeki tarım arazileri su baskınına uğradı. 
     Suriye Devlet Başkanı Beşşar Esad, El Zeynuz Barajı’nın patlamasından sorumlu kişilerin tespit edilerek cezalandırılacağını söyledi. Esad, ölen kişilerin aileleriyle maddi hasar görenlere de para yardımı yapıldığını duyurdu. Kayıp 4 kişinin de bulunması için arama kurtarma çalışmaları devam ediyor. 
     
     



 GÜNCEL 




















</TEXT>
</DOC>
