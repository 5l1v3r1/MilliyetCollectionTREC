<DOC>
<DOCNO> 55181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/02/son/sondun07.html </URL>
<DATE> 2001/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kudüs'teki patlamada ölü sayısı 12'ye yükseldi 
</HEADLINE>
<TEXT>

     Batı Kudüs'ün merkezinde Filistinli 2 intihar eylemcisinin düzenlediği iki saldırı ile bomba yüklü bir otomobilin infilak etmesi sonucu saldırganlar dahil ölenlerin sayısının 12'ye yükseldiği bildirildi. 
     ABD Başkanı George W.Bush, saldırıları ''şiddetle'' kınadı. Bush yayımladığı yazılı bildiride, Arafat'a sorumluları en kısa sürede yakalayıp yargı önüne çıkarması çağrısında bulunarak, ''Kudüs'de meydana gelen saldırıları duyunca derin üzüntü duydum ve ürktüm. 
     Hiçbir mantıklı insanın tolerans gösteremeyeceği ve hiçbir gerekçenin haklı bulamayacağı bu saldırıları şiddetle kınıyorum. ABD halkı adına, saldırıda hayatını kaybedenlerin yakınlarına, dostum Ariel Şaron'a ve tüm İsrail halkına başsağlığı diliyorum'' dedi. 
     Bu arada Beyaz Saray, Bush-Şaron görüşmesinin öngörülenden bir gün önce bugün yapılacağını doğruladı. 
     






</TEXT>
</DOC>
