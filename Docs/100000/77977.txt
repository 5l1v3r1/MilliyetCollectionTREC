<DOC>
<DOCNO> 77977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/son/sondun27.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İsraillilerin yüzde 75'i Filistin'e yapılan operasyonu destekliyor 
</HEADLINE>
<TEXT>

     İsraillilerin büyük çoğunluğu, Batı Şeria'da yürütülen ''Koruyucu Duvar Operasyonu''nu destekliyor. 
     Market Watch'ın Maariv gazetesi için 590 kişiyle yaptığı ankete göre, İsraillilerin yüzde 75'i operasyonu desteklediğini belirtirken, yüzde 20'si karşı olduğunu, yüzde 5 ise kararsızlığını bildirdi. 
     Operasyonun İsrail'e karşı saldırıları azaltacağına inananların oranı yüzde 41 olurken, hiçbir değişiklik olamayacağını söyleyenler yüzde 30, saldırıların artacağını belirtenler ise yüzde 17'lik kesimi oluşturdu. 
     Araştırma, Filistin lideri Yaser Arafat'ın sürgüne gönderilmesi görüşüne desteğin arttığını da ortaya koydu. 
     Halkın yüzde 62'si bu fikri benimserken, yüzde 29'u karşı fikri savundu. Daha önce yapılan kamuoyu yoklamalarındaki oranlar, yüzde 49 destekleyenler, yüzde 46 karşı olanlar olarak ortaya çıkmıştı. 
     
     Seçim olsa Şaron tekrar başbakan 
     Ankete göre, ülkede seçim yapılacak olsa İsrail Başbakanı Ariel Şaron, İşçi Partisi lideri ve Savunma Bakanı Binyamin Ben Eliezer'e karşı ezici zafer kazanacak. 
     Şaron'a oy vereceklerin oranı yüzde 45 olurken, Eliezer'e oy verecekler yüzde 11'de kaldı. Yüzde 33 ise kararsızlığını belirtti. 
     İsrail'de gelecek seçimlerin Kasım 2003'te yapılması öngörülüyor. 
     





</TEXT>
</DOC>
