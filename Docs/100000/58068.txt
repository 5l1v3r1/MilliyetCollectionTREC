<DOC>
<DOCNO> 58068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/yasam/yas03.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kalbinde bıçak dilinde ifade 
</HEADLINE>
<TEXT>

İki müşteri tarafından kalbinin alt kısmından bıçaklanan garson Ekrem Belet, ambulans gelene kadar sandalyede oturup ifade verdi 
     F.HATUN ALAGÖZ DHA 

     Bursa’da Flamingo Restaurant’ta garsonluk yapan Ekrem Belet 39 , önceki akşam işyerinde alkol alan Ahmet Çetin 36 ve Mustafa Kısıribo 25 ile hesap yüzünden tartıştı. Olay, araya girenlerce kavgaya dönüşmeden yatıştırıldı. İş dönüşü evine gitmek isteyen evli ve bir çocuk babası Belet, kendisini bekleyen Çetin ve Kısıribo ile önce küfürleşti sonra kavga etti. Kavga sırasında belindeki bıçağı çeken Kısıribo, Belet’i kalbinden yaraladı. 
     Bıçak darbesiyle ağır yaralanan Belet, çevreden gelen vatandaşlarca kanlar içerisinde sandalyeye oturtuldu. Bu sırada olay yerine gelen polisler, ambulansı beklerken yaralı garsondan, kendisini bıçaklayanların kimliklerini öğrendi. 
     Bursa Devlet Hastanesi’ne kaldırılan Belet, ameliyata alındı. Polis olaydan sonra kaçan Çetin ve Kısıribo’yu gözaltına aldı. 
     
     



 YAŞAM 



















</TEXT>
</DOC>
