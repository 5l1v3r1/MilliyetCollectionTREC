<DOC>
<DOCNO> 59327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/son/sonspo14.html </URL>
<DATE> 2001/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü'nden Fener'e taş "Bizde 350 bin dolarlık adam yok" 
</HEADLINE>
<TEXT>

     Fenerbahçe'nin, teknik direktörleri Ersun Yanal ile ilgili tranfer önerisini kabul etmeyen Ankaragücü Kulübü'nün başkanı Cemal Aydın, ''Bizde 350 bin dolarlık adam yok'' dedi. 
     Birinci Lig Kulüpler Birliği'nin bugün gerçekleştirilen toplantısından önce basın mensuplarının sorularını yanıtlayan Cemal Aydın, Fenerbahçe'nin kendilerine sunduğu koşullarla pazarlığın dahi söz konusu olmayacağını ifade ederek, ''Ersun hoca ilerisi olan bir teknik adam. O da Ankaragücü ve kendi menfaatini düşünmek zorundaydı. 
     Bize 350 bin dolarlık bir teklifle gelindiği doğru, ama biz kabul etmedik. Bizde 350 bin dolarlık adam yok. Pazarlık bitmiştir'' diye konuştu. 
     Aydın, Fenerbahçe'nin talip olduğu Augustine konusunda da uzlaşmalarının kesinlikle sözkonusu olmadığını ve bu oyuncuyu vermeyeceklerini sözlerine ekledi. 
     






</TEXT>
</DOC>
