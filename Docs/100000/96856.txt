<DOC>
<DOCNO> 96856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/son/sontur20.html </URL>
<DATE> 2002/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih belediyesine grev kararı asıldı... 
</HEADLINE>
<TEXT>

     DİSK'e bağlı Genel-İş Sendikası'nca, toplu iş sözleşmesi görüşmelerinin anlaşmazlıkla sonuçlandığı Fatih Belediyesi'ne grev kararı asıldı. 
     Fatih'teki Sultan Ahmet Parkı'nda toplanan işçiler sloganlar atarak Belediye Başkanlığı Binası'na yürüdüler. 
     Burada işçilere hitaben bir konuşma yapan Genel-İş Sendikası 5 No'lu Şube Başkanı Kadir Doğutekin, ilçede yaşayanlara doğumdan ölüme kadar hizmet veren insanlar olduklarını belirterek, ''Fatih Belediyesi'nde yaşanacak olumsuz süreçten, çalışanlar ve sendikamız sorumlu olmayacaktır'' dedi. 
     Esas sorumluların ülkeyi ve belediyeyi yönetenler olduğunu kaydeden Doğutekin, ''Biz geçen dönemlerde olduğu gibi toplu iş sözleşmesinin, iş barışı bozulmadan sonuçlanacağına inanıyoruz. Aksi halde sendikamızca alınmış ve anayasal hakkımız olan grev kararını uygulayacağız'' dedi. 
     Daha sonra Doğutekin ve bir grup işçi, belediye binasına grev kararını astı. 
     





</TEXT>
</DOC>
