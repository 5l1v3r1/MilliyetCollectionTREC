<DOC>
<DOCNO> 52089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/son/sonspo05.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakan Ünsal Lazio yolunda 
</HEADLINE>
<TEXT>

     İtalya'nın SS Lazio takımı, transferin sezonunu başlayacağı Ocak ayında Galatasaray'dan Hakan Ünsal'ı transfer etmek istiyor. 
     Bir süredir Hakan Ünsal'ı izlediği bilinen SS Lazio'nun elini çabuk tutmak istediğini yazan La Gazzetta dello Sport Gazetesi, Türk futbolcunun SS Lazio'ya geldiğinde doğum yeri Sinop'un plakası olan 57 numarayı alacağını bile öne sürdü. 
     28 yaşındaki futbolcunun, Fatih Terim'in İtaya'daki menajeri 
     Moreno Roggi'ye işlerini bıraktığı belirtilirken, Roggi'nin SS Laziolu yöneticilerle sürekli bağlantı da olduğu kaydedildi. 
     Ünsal'ın sezon sonunda Galatasaray ile sözleşmesinin bitecek olmasından dolayı Galatasaray Kulübü'ne cazip bir öneri götürülerek transferin sezon ortasında gerçekleşmesi planlanıyor. 
     Roma kenti takımında, Avrupa kupalarından elendikten sonra kulüp başkanı Sergio Cragnotti, oyuncu alacağını açıklamış, teknik direktör Alberto Zaccheroni'nin de ilk olarak Hakan Ünsal'ı istediği iddia edilmişti. 
     






</TEXT>
</DOC>
