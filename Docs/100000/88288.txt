<DOC>
<DOCNO> 88288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/son/sondun20.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş "Temel konularda uzlaşma sağlanamadı" 
</HEADLINE>
<TEXT>

     KKTC Cumhurbaşkanı Rauf Denktaş, yaklaşık 5 aydan beri devam eden müzakere sürecinde temel konuların hiçbirinde uzlaşma sağlanmadığını, bunun için uğraşlarının sürdüğünü söyledi. 
     Cumhurbaşkanı Rauf Denktaş, ABD Dışişleri Bakanlığı Kıbrıs Özel Koordinatörü Thomas Weston'un ''Temel konulardan birinde uzlaşma sağlandı'' yönündeki açıklamasıyla ilgili şunları söyledi 
     ''Herhalde Sayın Weston'a bizim bilmediğimiz makamlar, bizim bilmediğimiz ve henüz elde etmediğimiz bazı şeyler söyledi. Böyle olmasını dilerdim, ama henüz uğraşmaktayız. İnşallah Weston'un dedikleri olur, ama şimdiye kadar olmadı.'' Cumhurbaşkanı Denktaş, ''Kıbrıs'a Avrupa Birliği ve NATO gücü konuşlandırılacağına ilişkin haberlerin kaynağı ne Bugüne kadar özel temsilciler kanalıyla veya müzakere masasında bu konu gündeme geldi mi '' şeklindeki bir soru üzerine de şunları söyledi 
     ''Bu konu bize gelmiş değil. Ben Rum basınının bu konu üzerinde durduğunu gördüm ve onun üzerine konuştum. Herhangi bir görüşmede böyle bir şey konuşulmadı, gündeme gelmedi.'' Weston, dün Anadolu Ajansı'nın sorularını yanıtlarken, Kıbrıs'ta liderler arasında beş aydır süren görüşmelerde temel konulardan birinde ilerleme sağlandığını, ancak gizlilik ilkesi çerçevesinde ayrıntıya girmeyeceğini söylemişti. 
     





</TEXT>
</DOC>
