<DOC>
<DOCNO> 65128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/spor/spo01.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum medyaya karşı 
</HEADLINE>
<TEXT>

Alman hoca Express Gazetesi’ndeki "Köln’e gitmeye hazırım" sözlerini yalanladı, "Beni bitirmek istiyorlar. Aleyhimde şahitlik bile yaptılar" dedi 
     ZEKİ DOMAÇ 

     KÖLN’de yayınlanan Express Gazetesi’nin Daum’un Köln’e gelmek istediğini yazması ortalığı karıştırdı. Gazete, Alman hocanın WDR Televizyonuna verdiği demece dayandırdığı haberde Daum’un, "Eğer Köln beni isterse gelirim. Tek problem Beşiktaş ile devam eden kontratım" dediğini öne sürdü. Haber Reuters’de de yayınlanırken, Daum yazılanlara sert tepki gösterdi. 
     ALMAN hoca, böyle bir demeç vermediğini iddia ederek, "O gazete beni bitirmek istiyor. Beni yıpratmak için her türlü yalan haber yazıyorlar. Hatta o kadar ileri gittiler ki, benim devam eden kokain davasında bana karşı tanıklık bile yaptılar. Köln taraftarlarının beni takımlarının başında görmek istediğini biliyorum. Ancak Beşiktaş’tan ayrılmaya da hiç niyetim yok" dedi. 
     
Savcının tanığı sabıkalı çıktı      CHRİSTOPH Daum’a 2002’nin ilk müjdesi Koblenz’den geldi. Kokain davasının 15. oturumunda ortaya çıkan beklenmedik gelişmeler, ünlü hocaya cezasız kurtulma olasılığı yarattı. Savcılığın Daum’a karşı gösterdiği Franz R. adlı tanığın sabıkalı olmasının yanı sıra Alman hoca’dan lehine ifade vermek için 1 milyon mark rüşvet istediğinin ortaya çıkması, davayı düşme noktasına getirdi. 
     
Beşiktaş damat gibi      Rahman Sağıroğlu 

     BEŞİKTAŞ’ın moda sponsorluğunu üstlenen Damat - Tween, siyah - beyazlı ekibin son haftalardaki çıkışını "BJK1903" amblemli özel spor koleksiyonu ile süsledi. Damat - Tween tarafından hazırlanan elbiseler dün Fulya’da futbolcular tarafından tanıtıldı. Firmanın hazırladığı bu koleksiyon Beşiktaş Store mağazalarında satışa çıkarıldı 
     BEŞİKTAŞ, Samsunspor maçının hazırlıklarını Daum yönetiminde sürdürdü. Alman hoca Marinho ve Tamer’i ilk onbirde denedi. Bayram’ı yedek kulübesine göndermeye hazırlanan Daum, İbrahim’i orta sahaya çekecek. Milli takım antrenörü Ünal Karaman’ın da izlediği antrenmanda, bir taraftar futbolculara lokum ikram etti. 
     
Baya’da umut ışığı      Afrika Kupası’na iyi başlayamayan Tunus, bugün Senegal’e yenilirse, Baya dönecek 
     DEVRE arası kampından ayrılarak Afrika Kupası maçları için milli takıma giden Baya için Beşiktaş’ın gözü bugünkü Tunus - Senegal maçına çevrildi. İlk maçında Zambia ile berabere kalan, Mısır’a da 1-0 yenilen Tunus, bugünkü Senagal’e kaybederse turnuvadan elenecek. Özellikle orta sahada büyük sıkıntılar yaşayan Beşiktaş’ın Baya’nın dönüşüyle rahatlaması bekleniyor. Ancak Daum’un milli takıma gittiği için tavır aldığı Baya’ya karşı takınacağı tutum da merakla bekleniyor. 
     
Puan Durumu TAKIMLAR O G B M A Y P 1-Senegal 2 2 0 0 2 0 6 1-Mısır 2 1 0 1 1 1 3 3-Tunus 2 0 1 1 0 1 1 4-Zambiya 2 0 1 1 0 1 1      
     
Fevzi kupada yok      GAZİANTEPSPOR, Beşiktaş’ın kalecisi Fevzi ile sezon sonuna dek kiralık olarak sözleşme imzaladı. Başkan Celal Doğan kaleyi Ömer’in koruduğunu hatırlatarak, "Şimdi, Fevzi’yi de renklerimize bağlayarak rekabet ortamı yaratmış olduk" dedi. Fevzi ise çok çalışıp, başarılı olacağını söyledi. İki kulübün arasındaki anlaşma gereği Fevzi Kupa maçında Beşiktaş’a karşı forma giyemeyecek. 
     
Sinan Engin’den büyük iddia      PINAR Altuğ’un sunduğu Maggi Lezzet programına katılan Beşiktaş Menaceri Sinan Engin, Galatasaray’ı yeneceklerini iddia etti. Koyu bir Galatasaray taraftarı olan Pınar Altuğ, Sinan Engin’in, "Yenilen takım değiştirsinöşeklindeki iddiasını kabul etti ve "Tamam, kim yenilirse takım değiştirecek" karşılığını verdi. 
     



 SPOR 






















</TEXT>
</DOC>
