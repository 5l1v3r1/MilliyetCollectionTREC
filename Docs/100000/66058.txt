<DOC>
<DOCNO> 66058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/son/sonspo10.html </URL>
<DATE> 2002/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, Dünya sıralamasında 7. sıraya yükseldi 
</HEADLINE>
<TEXT>

     Galatasaray, 2002 Ocak ''Dünyanın En İyi Takımları'' sıralamasında 1 sıra yükselerek 7'nciliği aldı. 
     Uluslararası Futbol Tarihçileri ve İstatistikçileri Federasyonu'nun IFFHS değerlendirmesinde 2001 yılını 8. sırada tamamlayan sarı-kırmızılılar, 2002 Ocak dünya sıralamasında 254.5 puanla 7'nciliğe yerleşti. 
     Galatasaray'ın Şampiyonlar Ligi'ndeki rakiplerinden İngiliz Liverpol FC değerlendimede ilk sıradaki yerini korurken, diğer rakipleri İspanyol FC Barcelona 4, İtalyan AS Roma ise 20. sırada yer aldı. 
     
     Fenerbahçe de yükseldi 
     IFFHS'nin sıralamasında Galatasaray'ın ardından ilk 100 içerisinde yer alan tek Türk takımı olan Fenerbahçe, 2002 Ocak ayında 2 sıra birden yükseldi. 
     Sarı-lacivertliler, 2001 yılı 96'ncılıkta tamamlarken, 2002 Ocak ayında puanını 117'ye yükselterek iki basamak birden atladı ve 94. 
     oldu. 
     Değerlendirmede yer alan diğer Türk ekiplerinden Gaziantepspor 4 sıra yükselerek 145'inciliği, Beşiktaş 25 sıra birden yükselerek 148'inciliği alırken, Gençlerbirliği ise 236. sıradaki yerini korudu. 
     
     Hakanlı Parma çıkışta 
     İtalya Ligi Seri A'da Hakan Şükür'ün de formasını giydiği Parma AC, Ocak ayı değerlendirmesinde elde ettiği 230 puanla 4 sıra yükselerek 12'nciliği aldı. 
     Parma AC, İspanyol takımlarının üst basamaklarda ağırlığını hissettirdiği bu sıralmada, en iyi dereceye sahip İtalyan ekibi oldu. 
     Ümit Davala'nın formasını giydiği AC Milan 218 puanla 5 sıra yükselerek 18'inciliğe, Emre Belözoğlu ve Okan Buruk'un top koşturduğu FC İnter ise 163 puanla 3 basamak atlayarak 46. sıraya oturdu. 
     
     İlk 10 
     IFFHS'nin 2002 Ocak ayı değerlendirmesinde ilk 10 sırayı alan takımlar şöyle 
     
     
SIRA TAKIM ÜLKE PUAN 1. Liverpool FC İngiltere 362 2. FC Bayern Münih Almanya 315 3. Real Madrid CF İspanya 302 4. FC Barcelona İspanya 274 5. Deportivo La Coruna İspanya 273 6. Arsenal FC İngiltere 267 7. GALATASARAY TÜRKİYE 254,5 8. CA Boca Juniors Arjantin 246 9. Valencia CF İspanya 239 10. Celtic FC İskoçya 238 94. FENERBAHÇE 117,0 145. GAZİANTEPSPOR 92,5 148. BEŞİKTAŞ SK 91,5 236. GENÇLERBİRLİĞİ 70,0 
     






</TEXT>
</DOC>
