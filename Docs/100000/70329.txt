<DOC>
<DOCNO> 70329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/magazin/mag01.html </URL>
<DATE> 2002/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Öpüşmediğime pişman oldum’ 
</HEADLINE>
<TEXT>

Sultan, ilk kez kendini eleştirdi Öpüşmem, sevişmem gibi kurallarım, çok çağdışı kaldı’ 
     BİRSEN ALTUNTAŞ 

     TÜRK sinemasının Sultan’ı Türkan Şoray, kendi adıyla anılan kurallarını Boğaziçi Üniversitesi’ndeki panelde eleştirdi. Şoray, Öpüşmem, sevişmem gibi sansürlerim vardı ve bir süre sonra bunlar yüzünden çağdışı ve yapay kaldığımı düşünerek, onları ellerimle yıktım. İnsanın yemek yemesi, eğlenmesi gibi cinsel yaşamının beyazperdede canlandırılması da çok normal. Bu yüzden kural konulmaması gerektiğini düşünüyorum’ diye konuştu. 
     
     Tepkilerden korktum’ 
     SEYİRCİ tepkisinden korktuğu için Ömer Kavur’un Ah Güzel İstanbul’ filminde oynamadığını belirten Şoray, sözlerini şöyle sürdürdü "Kadir İnanır’la oynayacaktım, senaryoya bayıldım, ama kadın genelevden çıktığı için seyircinin tepki göstereceğini düşündüm. Bir filmde adamın biri beni boynumdan öptü diye O adam seni boynundan nasıl öper’ şeklinde telgraflar almıştım. Müjde Ar oynadı ve böylece Türk Sineması onu kazandı." 
     
     Gözdeleri Gere ve Costner 
     ŞORAY, bir öğrencinin Filmlerinizdeki gibi büyük aşk yaşadınız mı ’ sorusuna "Ben de sizinle aynı dertten muzdaribim, ama size göre şanslıyım. O inanılmaz aşkları en azından filmlerde yaşadım" karşılığını verdi. Sanatçının "Kimlerle oynamak isterdiniz " sorusuna yanıtı da şöyleydi "Marlon Brando, Anthony Quinn, ama Kevin Costner ve Richard Gere ile de aşk filmi çekmek isterdim, çünkü çok yakışıklılar." 
     
Ben koydum ben yıktım      Şoray Kanunları’ ve seyirci tepkisinden korktuğu için birçok film teklifini reddetmek zorunda kalan Türkan Şoray, gençlere çağdışı kalmamak içi bütün o katı kuralları elleriyle nasıl yıktığını anlattı... 
     



 MAGAZİN 













</TEXT>
</DOC>
