<DOC>
<DOCNO> 56139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/spor/spo01.html </URL>
<DATE> 2001/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sociedad’ın niyeti kötü 
</HEADLINE>
<TEXT>

İspanyol kulübünün başkanı Jose Lois Asti, Serdar Bilgili’den Ronaldo ile İlhan Mansız’ı da istedi, ancak olumsuz yanıt aldı 
     BEŞİKTAŞ’IN yıldız oyuncularından Nihat Kahveci ile anlaşan İspanya’nın Real Soicedad Kulübü gözünü Ronaldo ile İlhan Mansız’a da dikti. Geçtiğimiz hafta Başkan Serdar Bilgili ile bir araya gelen İspanyol kulübünün başkanı Jose Lois Asti, "Bize Ronaldo ile İlhan’ı da verir misiniz" teklifini getirdi. 
     FENERBAHÇE ile oynanan lig maçında izlediği iki oyuncuya hayran kalan Asti’nin bu sürpriz teklifini Bilgili şaşkınlıkla karşıladı. Beşiktaş Başkanı kısa bir duraklamanın ardından "İlhan ve Ronaldo takımın en önemli oyuncuları. Size vermemiz mümkün değil. Bu transferleri unutun" karşılığını verdi. 
     
     Nihat’a başarılı operasyon 
     REAL Sociedad’a transferi gündemde olan Nihat’ın sol dizine dün Alman Hastanesi’nde Prof. Dr. Aziz Alturfan tarafından artroskopi yapıldı. Başarılı futbolcunun iki hafta içinde topla çalışmaya başlayacağı bildirildi. 
     



 SPOR 























</TEXT>
</DOC>
