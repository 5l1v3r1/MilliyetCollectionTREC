<DOC>
<DOCNO> 75345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/son/sonspo17.html </URL>
<DATE> 2002/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta başkan adaylarının düellosu... Bugün sıra Arat'taydı 
</HEADLINE>
<TEXT>

     Hasan Arat, kulüp başkanı Serdar Bilgili'yi dünkü açıklamaları nedeniyle eleştirdi. 
     Arat, Bilgili'nin, ''Seçim kitapçığında Atatürk'ün Gençliğe Hitabesi'ni koymalarının ne anlamı var. Biri çıkıp bunu anlatmalı. 
     Seviyeyi iyice düşürdüler'' sözünün hatırlatılması üzerine, şunları söyledi 
     ''Dün yaşananlar herhalde tarihe geçecektir. Bir başkanın Beşiktaş'ı bu hallere düşürmeye hakkı yoktur. Atatürk bizim en büyük rehberimizdir. BJK İnönü Stadı'nda En büyük Beşiktaşlı Atatürk 
     yazısı vardır. Beşiktaş, bir spor ve gençlik kulübüdür. Tabii ki Atatürk'ü rehber olarak alacaktır. Ben onlar gibi Atatürk'ün resmini seçim kitapçığının son sayfasına koyma gafletinde bulunmadım. Bence bu Bilgili'nin, hayatının en kötü açıklamasıdır. Gerekli yanıtı da genel kurul üyelerimiz verecektir.'' Bilgili yönetiminin seçime hazırlıksız yakalandığını belirten Arat, ''Seçim öncesinde acz içindeler, bu nedenle de olmadık şeyler yapıyorlar'' dedi. Hasan Arat, BJK Plaza'daki lokantada basın toplantısı düzenlemelerine izin verilmemesini de eleştirirken, ''Yönetim kurulu, BJK Dergisi'ni kendi yayın organı gibi kullanıyor ve benim aleyhimde yazılar çıkıyor. Bunlar doğru şeyler değil'' şeklinde konuştu. 
     






</TEXT>
</DOC>
