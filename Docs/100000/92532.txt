<DOC>
<DOCNO> 92532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/ekonomi/eko06a.html </URL>
<DATE> 2002/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Doların sağlık raporu 
</HEADLINE>
<TEXT>

Başbakan Bülent Ecevit’in DSP grubundaki Ufukta seçim görünüyor’ açıklamasıyla 39 bin lira artan dolar, Sözlerim yanlış anlaşıldı’ deyince düştü ve günü 1 milyon 603 binden tamamladı 
     TARIK YILMAZ 

     Döviz piyasasında, Başbakan Bülent Ecevit’in gün içinde yaptığı seçim açıklamalarıyla bir indi bir çıktı. Ecevit’in, "Ufukta erken seçim görünüyor" açıklamasıyla 39 bin lira değer kazanan dolar, bir saat sonra yaptığı "yanlış anlaşıldım" açıklamasıyla tekrar düştü. Kapanışta dolar 1 milyon 605 bin liraya indi. 
     Önceki gün 60 bin lira yükselerek 1 milyon 650 binden kapanan dolar, dün de hareketli saatler yaşadı. Ecevit’in 63 gün sonra ilk kez grup toplantısına katılmasıyla güne moralli başlayan piyasada fiyatlar 15 bin lira düşerek 1 milyon 605 bine kadar geriledi. 
     
     Seçim lafı dolar aldırdı 
     Ecevit’in konuşmasına kadar düşerek 1 milyon 597 bine gerileyen dolar, "Erken seçim istemiyorum ama ufukta seçim gözüktü" açıklamasıyla 39 bin lira yükseldi ve 1 milyon 638 bine çıktı. 
     Ecevit’in grup konuşmasından sonra Cumhurbaşkanı Sezer’le görüşmesine kadar dalgalanan dolar, görüşme çıkışı yaptığı "Sözlerim yanlış anlaşıldı. Seçim 2004’te olacak. Erken seçime karşıyım" açıklamasıyla tekrar 1 milyon 600 bine düştü. Bankalararası piyasada dolar günü 1 milyon 600 binden, serbest piyasada yüzde 2.85 düşüşle 1 milyon 603 bin liradan kapandı. 
     
Borsa Yapı Kredi ile yükseldi      Borsada haftabaşından itibaren Yapı Kredi Bankası hisselerinde başlayan satış fırtınası şimdilik dindi. 1.100 liraya kadar gerileyerek nominal değerine yaklaşan Yapı Kredi hisseleri, buradan gelen hızlı alımlarla hem günün en yüksek oranda prim yapan hisselerinden biri oldu, hem de en çok işlem yapılan hisse senedi oldu. 
     16 Nisan’dan bu yana yaklaşık 72 günde yüzde 68 değer kaybeden Yapı Kredi hisseleri, dünkü yükselişiyle borsanın toparlanmasında etkili oldu. Yapı Kredi hissesi öncülüğünde başlayan ve Başbakan Bülent Ecevit’in DSP Grubu toplantısına katılarak konuşma yapması ile moral bulan borsa, günü yüzde 4.43’lük artışla kapandı. İMKB - 100 Endeksi de 381 puan yükselerek yeniden 9.000 puanın üzerine çıkarak 9.009’dan kapandı. 
     
     En çok işlem YKB’de 
     Yapı Kredi Bankası hisseleri 61.3 trilyon lira ile günün en çok işlem hacmi gerçekleştiren hissesi olurken, günü yüzde 12.24’lük primle kapattı. Akbank’ın değer artışı da yüzde 11.90 oldu. Borsanın günlük toplam işlem hacmi ise önceki güne göre yüzde 178.9 artarak 386.9 trilyona ulaştı. 
     
YKB Yatırım alım yaptı Alış Aracı kurum Lot Yüzde YKB Yatırım 1,807,353 14.72 Ata Yatırım 1,474,720 12.01 AK Menkul 800.863 6.52 HC İstanbul 684,306 5.57 İş Yatırım 593,594 4.84 Diğer 6,919,871 56,35 Toplam 12,280,574 100,00      
     
Satış Aracı Kurum Lot Yüzde RJS Menkul 3,263,833 26.58 Oyak Menkul 2.897,913 23.60 Global Menkul 2.612,961 21.28 Alfa Menkul 1,343,069 10.94 TEB Yatırım 856,357 56,97 Diğer 1,306,439 10.64 Toplam 12,280,574 100.00      
     



 EKONOMİ 





















</TEXT>
</DOC>
