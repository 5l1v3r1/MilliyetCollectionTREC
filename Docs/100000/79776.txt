<DOC>
<DOCNO> 79776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/22/son/sondun37.html </URL>
<DATE> 2002/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis Şaron'u yolsuzluk suçlaması ile sorguya çekti 
</HEADLINE>
<TEXT>

     İsrail'de polisin, Başbakan Ariel Şorun'u, seçim kampanyası sırasında lideri olduğu Likud Partisi'ne yasadışı bağış yapıldığı iddiaları üzerine sorguya çektiği bildirildi. 
     İsrail televizyonu, haberinde, Şaron'un yanı sıra sorguya çekilen diğer kişiler arasında Şaron'un oğlu Omri ve geçen Cuma beklenmedik bir şekilde istifa eden Başbakanlık yetkilisi Uri Şani'nin bulunduğunu kaydetti. 
     Bir hükümet sözcüsü, devam eden bir soruşturmanın söz konusu olduğunu söylerken, polis konuyla ilgili açıklama yapmadı. 
     İsrail Başbakanı Ariel Şaron, yolsuzluk iddialarıyla ilgisi olduğunu yalanlıyor. 
     Devlet hesap kontrolörünün, seçim kampanyası yasalarının ihlal edildiğini belirten bir rapor hazırlamasından sonra, Başsavcı Elyakim Rubinstein'in konuyla ilgili araştırma yapılmasını istediği bildirildi. 
     





</TEXT>
</DOC>
