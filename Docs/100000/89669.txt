<DOC>
<DOCNO> 89669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/son/sonspo17.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasan Şaş, maçın en iyi oyuncusu seçildi... 
</HEADLINE>
<TEXT>

     Karşılaşmada 1 gol atan, 2 golün de pasını veren Hasan Şaş, FIFA tarafından maçın en iyi oyuncusu seçildi. 
     Çin Milli Takımı Teknik Direktörü Bora Milutinoviç ise çok deneyimsiz bir takım olduklarını belirterek, şunları söyledi 
     "Türkiye bizden çok daha iyi oynadı. Özellikle ilk yarının başında çok fazla pozisyon yakaladılar ve golleri de buldular. Deneyimsizliğimizin kurbanı olduk ama bundan sonraki Dünya Kupaları için Çin de deneyimli bir takım oldu. İkinci yarıda 10 kişi kaldığımız için çok zorlandık." Karşılaşmadan sonra görüşlerini açıklayan Hakan Şükür, çok eleştirildiklerini belirterek, "Herhalde bunda biraz da kıskançlık var diye düşünüyorum. Ama kıskananlar çatlasın" diye konuştu. 
     A Milli Takım'ın başarılı kalecisi Rüştü, adalesindeki rahatsızlık nedeniyle oyundan çıkmak zorunda kaldığını belirterek, "Ancak, şimdi bunun hiçbir önemi yok. Büyük bir sevinç ve onur yaşıyoruz. Bizim sağlımız şu an önemli değil. Bizi destekleyen herkese çok teşekkür ediyoruz" dedi. 
     





</TEXT>
</DOC>
