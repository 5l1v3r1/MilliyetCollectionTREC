<DOC>
<DOCNO> 79785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/22/son/soneko09.html </URL>
<DATE> 2002/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Küreselleşme karşıtlarından Dünya Bankası aleyhinde kampanya... 
</HEADLINE>
<TEXT>

     Uluslararası Para Fonu IMF ve Dünya Bankası ile zengin ülkelerin politikaları aleyhinde protesto gösterileri düzenleyen gruplar, bu politikaların zararlarının önlenmesi için kampanya başlattı. 
     Bir gencin Amerikan bayrağını yakmasına da şahit olunan Dünya Bankası-IMF binası önündeki 1,000-1,500 kişinin katıldığı protesto gösterileri, polisin aldığı sıkı güvenlik önlemleriyle genelde sakin, barışçı geçti. 
     Göstericilerden iskelet kıyafetine bürünüp, kıyafetinin bir yüzünde ''merhaba benim adım kapitalizm'' öteki yüzünde ''merhaba benim adım savaş'' yazılarını taşıyan New York Üniversitesi öğrencisi 22 yaşındaki Bill Wetzel, ''kültürümüzün Amerika dışına tüm gezegene yayıldığını görüyorum, parayı herşeyin üstünde tutan bu kültür beni korkutuyor'' dedi. 
     Çanlar ve zillerin çalınıp, IMF, Dünya Bankası ve zengin ülkelerin politikalarının sonuçlarını, zararlarını simgeleyen büyük boyutlardaki kuklaların elde taşındığı gösterilerde, ABD'nin Ortadoğu politikasından, global finansa kadar geniş yelpazedeki konulara yaklaşımlar protesto edildi. 
     
     Dünya Bankası aleyhtarlarından kampanya 
     Dünya Bankası aleyhtarı gruplar, bireyler, kurumlar ve devlet yatırımcılarını Dünya Bankası'nın bono ve tahvillerini boykot etmeye ikna edilecek şekilde kampanyalarını büyütecek. ABD'de altı şehrin katıldığı bu boykot kampanyasıyla, Banka'nın politikalarında değişeme zorlanması bekleniyor. 
     Development GAP Kalkınma Açığı koalisyonunun Dünya Bankası'nın 10 ülkedeki yoksullukla mücadeleye dair beş yıllık araştırması, gelir eşitsizliğinin hafiflemesi yerine arttığını gösteriyor. Bu gruplara göre, yoksullukla mücadele programları, sonunda daha büyük bağımlılık yaratıyor. 
     Gösteriler, İsrail'in Filistin'e askeri müdahalesi, ABD'nin Kolombiya'daki iç savaşa dahili, Afganistan'da savaş, Irak'a gelecekte muhtemel askeri müdahale ile ABD yönetiminin terörizm soruşturması için yüzlerce kişiyi tutuklaması aleyhine, birçok konuda toplanıyor. 
     Dünya Bankası'nı eleştirenler, IMF ve Dünya Bankası toplantılarının kamuya açılmasını, en yoksu ülkelerin borçlarının silinmesini, sıkı ekonomik reformlar talebinden ve çevreye zarar verici projelerin finansmanından vazgeçilmesini istiyor. 
     Gösterilere, Savaşı Durdurma Seferberliği, Global Adalet Seferberliği, Savaş ve Irkçılığa Son-Uluslararası CEVAP ve diğer bazı gruplar katılıyor. 
     Bu konuda daha ayrıntılı bilgi için 
     April 20 Mobilization to Stop the War 
     http www.A20stopthewar.org Mobilization for Global Justice http www.globalizethis.org International ANSWER Act Now to Stop War and End Racism http www.internationalanswer.org Free Republic, District of Columbia Chapter http www.freerepublic.com The National Mobilization on Colombia http www.colombiamobilization.org 
     





</TEXT>
</DOC>
