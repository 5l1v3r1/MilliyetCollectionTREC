<DOC>
<DOCNO> 87297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/guncel/gun02.html </URL>
<DATE> 2002/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Dayak ye, tazminat al 
</HEADLINE>
<TEXT>

Erzurum’da muhtar Şahin Köse, 20 polisten dayak yedikten sonra eli kelepçeli halde 5 polisi dövdüğü gerekçesiyle tutuklandı 
     TURGAY İPEK Erzurum DHA 

     Erzurum Baro Başkanı Faruk Terzioğlu, Tınazlı Muhtarı Şahin Köse’nin, 20 polisten dayak yedikten sonra eli kelepçeli halde 5 polisi dövdüğü gerekçesiyle tutuklanmasını eleştirdi. Bir vatandaşın 5 polisi dövdüğüne inanmanın mümkün olmadığını vurgulayan Terzioğlu, "Dövülen polis tazminat alacağı için seviniyor. Ancak 5 polis bir vatandaştan dayak yiyorsa, güvenliğimiz tehlikede demektir" dedi. İddialara göre muhtar Köse 38 , 19 Mayıs’ta alkollüyken minibüs şoförleriyle kavga etti. Olay yerine gelen polisler Köse’yi dövdü. Kelepçeli olarak götürüldüğü hastanede küfreden Köse’yi bu sefer de 20 polis dövdü. Ancak polislerden 5’i dayak yedikleri gerekçesiyle şik yetçi oldu. Terzioğlu, tazminat aldıkları için dayak yiyen ve hastaneden darp raporu alan polislerin sevindiklerini söyledi. 
     



 GÜNCEL 













</TEXT>
</DOC>
