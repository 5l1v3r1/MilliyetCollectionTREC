<DOC>
<DOCNO> 59646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/30/dunya/dun01.html </URL>
<DATE> 2001/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş iadeyi ziyaret yaptı... 
</HEADLINE>
<TEXT>

Rum kesimindeki Denktaş-Klerides yemeği sıkı üvenlik önlemleri altında gerçekleşti 
     ÖZGÜR EKŞİ Lefkoşa YORGO KIRBAKİ Atina 

     KKTC Cumhurbaşkanı Rauf Denktaş, Güney Kıbrıs Rum Yönetimi lideri Glafkos Klerides'in, onuruna verdiği akşam yemeği için, dün, 1974 Barış Harekatı'ndan bu yana ilk kez Güney Kıbrıs'a geçti. Denktaş'ın güvenlik nedeniyle, Ledra Palas yerine, Ercan Havalimanı yakınlarındaki Haspolat sınır kapısından Güneye geçmesi dikkat çekti. Denktaş, korumaları eşliğinde ES 747 sivil plakalı bayraksız Mercedes marka araçla saat 20.12'de Klerides'in "Ioannis Klerides" Sokağı'ndaki evine güvenlik nedeniyle arka yoldan geldi. Denktaş'ı, kapıda Rum lider Klerides karşıladı. İki lider, evin bahçesinde el sıkışarak gazetecilere poz verdi. Denktaş, gazeticelere İngilizce "iyi yıllar" diledi. 
     
     'İnsani konular ele alındı' 
     1 saat 50 dakika süren ve insani konuların ele alındığı yemeğe, BM Genel Sekreteri'nin adada ikamet eden Kıbrıs Özel Temsilci Yardımcısı Zbigniew Wlosewicz de katıldı. Yemek sonrasında Denktaş, sıkı güvenlik önlemleri altında Klerides tarafında uğurlanırken, 5 Aralkı'ta olduğu gibi iki liderin açıklama yapmaması dikkat çekti. 
     Güzergahta ve Klerides'in evi cıvarında çok sayıda polisin yanı sıra binaların teraslarına keskin nişancıların yanı sıra tam donanımlı Rum komandoları da yerleştirildi. 
     Çevrede oturan meraklı vatandaşlardan bir kısmı Denktaş'ı görmek için Klerides'in evine yaklaşmak istedi, ancak polis barikatını aşamadı. 
     16 Ocak'ta başlayacak doğrudan görüşmeler öncesinde havayı yumuşatmayı amaçlayan yemek, Denktaş'ın 1974'ten sonra Güney Kıbrıs'a ilk kez geçmesi nedeniyle de önem taşıyor. 
     Rum kaynaklar, yemek sırasında Klerides'in 1974'te kaybolydukları ile sürülen Rumlar konusunu açarak bu konuya öncelik verilmesini ve 1977 haziranında taraflar arasında varılan mutabakatın uygulanmasını istediği, ayrıca KKTC'de yaşayan Rumların yaşam şartlarının düzelmesi amacıyla 3. Viyana Mutabakatı'nın uygulanamsını istediğini belirttiler. 
     Klerides'in evinin önündeki güvenlik çemberinin dışında bekleyen 7 Rum vatandaşı kadın, "kayıplar ilgili bilgi almak istiyoruz" yazılı pankart taşıdılar. Grup herhangi bir taşkınlıkta bulunmadı. 
     Rum örgütler de protesto gösterileri düzenledi. Kıbrıs işgaline Karşı Hareket, Hür Girne, Girne - Dönüş Hareketi ve Demokratik Gençler Birliği gibi örgütler ile üniversite öğrenci derneklerinin düzenlediği protesto gösterilerinde, Denktaş - Klerides yemeğinde taşkınlık yaşanmadı. Rum polisi göstericilere adeta nefes aldırmadı. Elefteria Meydanı'ndaki eylemde ise, 80 kadar gösterici Denktaş - Klerides yemeğini protesto için sembolik bir yemek yendi. Ayrıca, üzerinde çatal batırılmış iki bölünmüş bir Kıbrıs panosu da dikkat çekti. 
     Dağıtılan bildirilerde ise, "Denktaş'ın yemeğe davet edilmesi Türkiye'yi çıkmazdan kurtarıyor. Denktaş rejimini tanımayacağız" denildi. Ayrıca, programlı bazı gösteriler de iptal edildi. 
     Basın mensuplarının yoğun ilgi gösterdiği yemeği, 100'ü Türk yaklaşık 200 medya mensubu izledi. 
     



 DÜNYA 











</TEXT>
</DOC>
