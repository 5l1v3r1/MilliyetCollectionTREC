<DOC>
<DOCNO> 89856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/son/soneko15.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
1, çeyrekte turizm gelirleri yüzde 4.5 arttı 
</HEADLINE>
<TEXT>

     Türkiye'nin turizm gelirlerinin, bu yılın 1. üç aylık Ocak-Şubat-Mart döneminde, geçen yılın aynı dönemine göre yüzde 4.5 arttığı bildirildi. 
     DİE'nin, Turizm Bakanlığı işbirliğinde gerçekleştirdiği ''2002 yılı 1. dönem çıkış yapan ziyaretçiler'' anketinin sonuçları açıklandı. 
     Ankete göre, geçen yılın ilk üç ayında 1 milyar 382.8 milyon dolar olan turizm gelirleri, yüzde 4.5 oranında artarak 1 milyar 444.9 milyon dolara yükseldi. 
     Söz konusu dönemde, yabancı ziyaretçi harcamalarında yüzde 24.9 artış görülürken, geçen yılın birinci döneminde 822.5 milyon dolar olan yabancı ziyaretçi harcamaları, bu yılın aynı döneminde 1 milyar 27.6 milyon dolara yükseldi. 
     Aynı dönemler itibariyle vatandaş ziyaretçi harcamalarında yüzde 25.5'lik azalma saptandı. 
     Alt harcama grupları itibariyle paket tur harcamalarında yüzde 43.1, yurt dışına götürülen mallar için yapılan harcamalar yüzde 35.9 artarken, kişisel harcamalarda ise yüzde 4.5'lik azalma olduğu gözlendi. 
     





</TEXT>
</DOC>
