<DOC>
<DOCNO> 59061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/yazar/gureli.html </URL>
<DATE> 2001/12/26/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
"Aşka Davet" hem de bugün 
</HEADLINE>
<TEXT>

     Doğan Kitapçılık "Aşka Davet" başlığı altında Kerime Nadir ve Muazzez Tahsin Berkand'ın romanlarını yayımlamaya başladı. Altmış yıl öncesinin "en çok satan" bu aşk romanlarının yeniden yayımını sunarken "Nuri Dikeç'in tanıtıma "Aşkın, sevginin ve bu uğurdaki nice fedakarlıkların adeta unutulmaya yüz tuttuğu günümüzde" diye başlaması dikkatimizi çekti. 
     Aslında, "aşk romanları" dizisinin editörlüğünü üstlenen Selim İleri de aynı kuşkuyu, hatta endişeyi taşıyor, ama yine de içinde leylakımsı bir umut parıldıyor 
     "Yalnızca para değerlerinin saltanat kurduğu, hüküm sürdüğü, saat başı borsa - döviz haberlerinin peşinde koşulduğu, gönül inceliklerinin git gide karardığı, sönüp gittiği, şimdiki aşksız, duygusuz dünyamızda, leylaklar kuşanmış Hıçkırık her şeye karşın hala bir sığınak olabilir gibime geldi." 
     Nuri Dikeç'in ve Selim İleri'nin, her ikisinin de saptamalarında gerçeklik payı var, hem de çok var. 
     Hemen her şeyin "faydacılık" kuramıyla ölçüldüğü bir ortamda aşk için fedakarlıklara katlanmanın, birtakım zevklerden vazgeçmenin "out" sayılması doğal değil mi Salt para değerlerinin hüküm sürdüğü bir dünyada gönül inceliklerinin git gide kararması kaçınılmaz değil mi Yine de genelleme yapmamak gerekir. Televole aşklarının bir sağanak gibi yağdığı günümüzde, "leylaklar kuşanmış sığınaklar"ın özgün sıcaklığına koşanları azımsamayınız. Selim İleri umudunda ve toplumbilimcilere siteminde haklıdır. 
     Tan gazetesinde tefrika edilen Hıçkırık, daha sonra kitap olarak defalarca basılır ve satışı yüz binleri aşar. Düşünün, 60 yıl önce yüz bini aşkın satan kitap .. Selim İleri siteminde de haklıdır 
     "Okuma yazma oranı, memleket nüfusu, roman sanatına ilginin darlığı göz önünde tutulursa, edebiyat sosyolojisi açısından yabana atılamayacak bir başarıdır bu. Hıçkırık'ın 'çok okuma' özellikleri, en azından toplumbilimcileri ilgilendirmeliydi diye düşünürüm zaman zaman. Bildiğim kadarıyla, bu soy tek araştırma yok." 
     Dileriz ki, bundan sonra olur. Kelebek koleksiyonu yapar gibi sevgili koleksiyonu yapan televole aşklarının reyting yükselttiği bir toplumda leylaklar kuşanmış sığınaklara susamış bir azınlığı inceleyip irdeleyen toplumbilimciler çıkar. 
     Azınlık diyoruz, ama gerçekten öyle mi Gerçekten duygusuz bir dünyada mı yaşıyoruz. Doğrusu biz durumu bu kadar karanlık görmüyoruz. Leylaklar kuşanmış gönüllere karamsarlığı biraz da "şu bizim medya" veriyor. Bu bakımdan, "Aşka Davet" dizisi cesur bir test niteliğinde. Leylaklar kuşanmış sığınaklardakilerin "biz de varız" diye kendilerini gösterecekleri bir fırsat. 
     
     Bir şiir 
     Faika Sarp'ın Berfin Bahar'ın aralık sayısında "Aşka Ismarladık" şiirinin ilk dizeleriyle noktalayalım haftayı 
     "Gidiyorum Bahçeme güz Çatılara yağmur bıraktım Kırık dökük anılar Delik deşik yürek Vurdum gidiyorum Aşka ısmarladık, aşka ısmarladık". 
     
     







Fikir suçu 


Marmaris’e veda 


16.2 milyar dolarlık gezi 


11 Eylül rüzgarında Türkiye'nin Avrupa yolu... 


Arjantinleşmemek 


Ulusal buluş yarışması 


Ça ça yerine tango 


"Aşka Davet" hem de bugün 


AB için tam hız... 


Kur bir Vakıf, bak keyfine.. 


Buyurun tartışmaya 


Türk ekonomisi nasıl battı, kim batırdı 


Romantik ve hasbi Fenerbahçelilik... 


Batan bankaların denetçileri kim 


Suyun çocukları Sudan Kalp şiiri 





Vergi iadesi kalkarsa vergi kaçağı daha çok artar 





</TEXT>
</DOC>
