<DOC>
<DOCNO> 52664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/son/sonspo21.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
12 DEV Adam yarın işbaşı yapıyor 
</HEADLINE>
<TEXT>

     32. Avrupa Basketbol Şampiyonası'nda 
     2. olan ''12 Dev Adam''ın, 33. Avrupa Şampiyonası mesaisi yarın 
     başlıyor. 
     A Milli Erkek Basketbol Takımı, finalleri 2003 yılında İsveç'te düzenlenecek 33. Avrupa Şampiyonası'na katılabilmek amacıyla Bulgaristan, İsviçre ve Ukrayna ile yapacağı maçlar için hazırlıklarına yarından itibaren başlayacak. 
     
     Aday kadro 
     A Milli Takım'ın 13 kişilik aday kadrosunda şu oyuncular yer alıyor 
     Kerem Tunçeri, Ömer Onan, Mehmet Okur, Kaya Peker, Arda Vekiloğlu Efes Pilsen , Asım Pars, Harun Erdenay, Tutku Açık, Haluk Yıldırım Ülkerspor , Erdal Bibo Fenerbahçe , Mirsad Türkcan CSKA Moskova , İbrahim Kutluay Panathinaikos , Hüseyin Beşok Maccabi Tel Aviv . 
     32. Avrupa Basketbol Şampiyonası'nda 2. olan takımın kaptanlığını 
     yapan Orhun Ene, milli takımı bıraktığı için, NBA takımlarından Sacramento Kings'te oynayan Hidayet Türkoğlu da takımının maçları nedeniyle aday kadroda yer almıyor. 
     
     Program 
     A Milliler, 33. Avrupa Basketbol Şampiyonası Yarı Final elemelerinde Bulgaristan, İsviçre, Ukrayna, Hollanda ve Litvanya'nın yer aldığı A Grubu'nda mücadele edecek. 
     İstanbul'da yarın toplanarak, Darüşşafaka Ayhan Şahenk Spor Salonu'nda ilk antrenmanını yapacak olan milliler, grupta bu yıl Bulgaristan ve Ukrayna ile kendi sahasında, İsviçre ile deplasmanda karşılaşacak. 
     A Milli Takım'ın maç programı şöyle 
     
     21 Kasım Çarşamba 
     18.00 Türkiye-Bulgaristan Abdi İpekçi 
     
     24 Kasım Cumartesi 
     18.30 İsviçre-Türkiye Fribourg-İsviçre 
     
     28 Kasım Çarşamba 
     18.00 Türkiye-Ukrayna Abdi İpekçi 
     A Milli Takım, 2002 yılı Ocak ayında Hollanda ve Litvanya ile deplasmanda, 2002 yılı Kasım ayında Bulgaristan ve Ukrayna ile deplasmanda, İsviçre ile kendi sahasında, 2003 yılının Ocak ayında da Hollanda ve Litvanya ile Türkiye'de yapacağı maçlarla grup karşılaşmalarını tamamlayacak. 
     






</TEXT>
</DOC>
