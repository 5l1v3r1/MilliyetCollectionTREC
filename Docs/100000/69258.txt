<DOC>
<DOCNO> 69258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/24/yazar/asik.html </URL>
<DATE> 2002/02/24/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Eski hik yeler 
</HEADLINE>
<TEXT>

     Sezerli Ataullah Efendi’nin konağına yeni kapılanmış uşaklarından biri, nasılsa meydanda bırakılan bir kese altını çalıp kaçar. 
     Efendi hatırı sayılır cimrilerden Hem ağlar, hem de 
     - Dilerim herif, Allah’tan bulasın... Başka bir şeycik demem, diye beddua edermiş. Tanıdıklarından biri bir gün dayanamamış 
     - Aaa, benim canım efendim... demiş, o, Allah’ından bulacağını buldu. Tam bir kese dolusu altın... Başka daha ne bulacak ki .. 
     
     Vaktiyle Haymana kazasında kaymakamlıkta bulunan beye, İstanbul’daki doslarından biri şöyle bir mektup yazıp hatırını sormuş 
     - Kasabanızda bir hayvan hastalığı çıktığını duydum. Sıhhatinizi pek merak ediyorum. Afiyet haberinizi bildirin 
     
     Eski Maarif nazırlarından Münif Paşa merhum, kelimelerin asıllarını ve nereden geldiğini araştırmayı severdi. Bir gün Hoca Hayret Efendiye "Martaval" kelimesinin aslını arıyordu. Buldum. Maritavil uzun yılan imiş" der. Hayret Efendi gülümser 
     - Efendim, der. Bana kalırsa, bu da bir nevi martaval .. 
     
     Gül sunan elde gül kokusu kalır. 
     Çin Atasözü 
Gelecek hafta...      Avrupa Parlamentosu’ndaki Alman milletvekillerinden Ozan Ceyhun gönderdiği notta gelecek hafta burada "Güney Kafkasya Raporu" nun diğer adı Per Gahrton raporu görüşüleceğini anımsatıyor. Raporda "1915’te gerçekleştirilen Ermeni Soykırımı nedeniyle Türkiye’nin üzerine düşen yükümlülükleri yerine getirmesi gerekmekte" şeklinde bir cümle var. Arada Atatürk’ün soykırımı kabul ettiği yolunda yalanlar da mevcut. Fransa’dan yayın yapan "www.tetedeturc.com" adlı site parlamentoya yönelik bir kampanya başlatmış. Ama yeterli değil. Türkiye’de ise kimsenin umurunda değil bu tatsız gelişme. Biraz kıpırdanalım. 1915’te olanları bugünün nesli üzerine yıkma çabalarına karşı bu olayları aydınlatma işini tarihçilere bırakmak gerektiğini dünyaya anlatalım... 
     Üzerimize ölü toprağı mı serpildi 
     
Bayram mesajı      Ne zahmetliydi eski bayramlar... 
     Ceptel mesajı icad edilmediği için insanlar ha babam birbirini ziyaret eder dururdu... 
     
Kurban haberi...      Arife günü Ankara’dan karayoluyla tatile çıkan 835 vatandaşımız tekbir getirilerek, kurbanlar kesilerek ve de arkalarından su dökülerek uğurlandı. Bu vatandaşlarımızdan 422’si gidecekleri yere kazasız belasız varınca yine tekbir getirilerek ve kurban kesilerek karşılandı. Kazaya kurban giden 22 kişinin cenazeleri düzenlenen dini törenin ardından memleketlerine uğurlandı. 

</TEXT>
</DOC>
