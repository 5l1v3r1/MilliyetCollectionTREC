<DOC>
<DOCNO> 98414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/ekonomi/aeko.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kale’de bayrak değişimi 
</HEADLINE>
<TEXT>

50’nci yılını kutlayan Kale Grubu’nun Başkanı İbrahim Bodur, kardeşi, kızı ve damadına yönetimi sembolize eden bayraklar verdi. Bodur, bayrağı alanların yönetimde daha aktif olacaklarını söyledi. Kızı Zeynep Okyay da Üç ay sonra yapılacak devrin provası yapıldı’ dedi 
     EYLEM TÜRK Çanakkale Çan 

     Toplam 27 şirketi ve 6 binin üzerinde çalışanı bulunan Kale Grubu Şirketleri kurucusu Murahhas Azası ve Yönetim Kurulları Başkanı İbrahim Bodur, Türk sanayindeki 50’nci yılı ile Kale Grubu’nun seramik sektöründeki 45’nci yılını geleneksel "Seramik Bayramı" ile kutladı. 
     İki yıldönümü için yapılan kutlamalar sırasında İbrahim Bodur, Kale Grubu’nun yönetimini sembolize eden bayrakları kardeşi Süleyman Bodur, kızı Zeynep Bodur Okyay ve damadı Osman Okyay’a verdi. 
     Bodur bu bayraklarla yönetimi bir anlamda genç kuşağa devretmiş oldu. Bodur, bayrağı teslim alanların bundan sonra yönetimde daha aktif olacağını ve onlara her bakımdan güvendiğini söyledi. Bayrağı devralan Zeynep Bodur Okyay’da babasına teşekkür ederek aldığı sorumluluğu başarmak için namus ve şeref sözü verdi. Zeynep Bodur Okyay "Biz zaten yönetimde aktif olarak görev yapıyoruz. Babam üç ay sonra görev taksimi yapacak. Bu törende provası yapılmış oldu" dedi. 
     Törende konuşan İbrahim Bodur, Türkiye’nin sanayileşmesi ve kalkınması için kolaya değil zora talip olduklarını söyleyerek, kuruluşlarının daima sektörlerindeki yenilikleri ve teknolojik gelişmeleri izleyerek yatırımlar yaparak üretim ve verimliliği artırdıkların kaydetti. 
     
     İran ve Yozgat’a yatırım 
     Önümüzdeki günlerde yeni yatırımlara da imza atacaklarını belirten Bodur, "İran’da yatırım planlıyoruz. Anlaşırsak orada tesis kurmayı planlıyoruz" dedi. Yozgatlı bazı yetkililerin Kale Grubu’nu Yozgat’a yatırıma davet ettiğini söyleyen Bodur, "Biz onlara enerji sorununu çözün yatırım yaparız dedik. Yozgat’ta yer aldık, proje hazır. Doğalgaz gelirse biz de fabrikayı Yozgat’a getiririz dedik" diye konuştu. 
     
     Siyasi çekişmeleri bırakın’ 
     Konuşmasında siyasi gelişmelere de değinen Bodur, "Artık seçim görünmüştür, mevcut seçim ve partiler yasasıyla güven sağlanabilecek mi Politika sen, ben davası’ gibi kısır çekişmelerden ibaret değildir. Politikayı bu çekişmelerden kurtarmak gerekiyor" dedi. 
     
1 milyon dolarlık tören      Geleneksel seramik bayramına bu yıl 2 bin 500’e yakın kişi katıldı. Bayramın Kale Grubu’nun 45’inci kuruluş yıldönümüne ve İbrahim Bodur’un sanayideki 50’nci yılına denk gelmesi nedeniyle büyük bir organizasyon gerçekleştirildi. 1 milyon dolara malolduğu belirtilen organizasyona Dokuzuncu Cumhurbaşkanı Süleyman Demirel, TOBB Başkanı Rifat Hisarcıklıoğlu, İSO Meclisi Başkanı Hüsamettin Kavi, THY Genel Müdürü Yusuf Bolayırlı ve Milli Takımlar Teknik Direktörü Şenol Güneş gibi çok sayıda ünlü isim katıldı. Organizasyon bütçesi İbrahim Bodur’un kişisel bütçesinden karşılandı. Yabancı sanayi kuruluşlarının temsilcileri de törenlere katıldı. 
     
AB’ye Brüksel’den değil Çan’dan girilir      Dokuzuncu Cumhurbaşkanı Süleyman Demirel, törendeki konuşmasında, "Türkiye, AB’ye Brüksel’de değil, Çan’da olduğu gibi yatırımlarla girecektir. AB için 30 milyar dolarlık ihracatı, yatırımlarla 100 milyar dolara çıkaracaksınız ki bakalım o zaman sizi AB’ye almamazlık yapabilecekler mi " dedi. 
     
     Hükümeti, başkan seçsin’ 
     Seçime de değinen Demirel, "İyisini bulana kadar, bir daha, bir daha seçim yapılacak. Olmadı mı, o zaman seçimin kurallarını değiştireceksiniz, başkan seçeceksiniz. Başkan da hükümet seçecek’’ dedi. n Erdem SÜREK Çan DHA 
     
Roketten barış güvercini çıktı      Törende, 40’ncı yılından beşinci yılına kadar değişen sürelerde kıdeme sahip çalışanlar hediye aldı. Demirel’e de seramik bayramına 10 yıldır katıldığı için 10’uncu yılını dolduran personel plaketlerinden verildi. 
     Törende, Kale Grubu şirketlerini sembolize eden TIR’larla geçit töreni yapıldı. Her şirketin kendini tanıttığı TIR’larda çeşitli animasyonlar yapıldı. Kale Kalıp’ın roketatar rampasından attığı kuru sıkı atışlar gelen konukları önce ürkütürken sonra o rampalardan çıkan beyaz güvercinlerin uçmasıyla büyük alkış aldı. 
     
TOBB’un Başkanı da Kale bayii      Törende konuşan Türkiye Odalar ve Borsalar Birliği Başkanı Rifat Hisarcıklıoğlu, İbrahim Bodur’un seramik sektörünün gelişmesine önayak olduğunu belirtti ve "1983 yılında henüz genç bir girişimciyken Çanakkale Seramik bayiliği almak üzere İbrahim Bodur’un yanına gitmiştim. Bir işadamı ciddiyetiyle ince eleyip sık dokuyarak bayilik alabilmemiz için bize bir satış hedefi verdi. Bir hafta içinde bu hedefe ulaştık. O günden bu güne şirketlerimizden birisi böyle seçkin bir müessesenin bayisi olduğu için gurur duyuyorumödedi. Hisarcıklıoğlu ayrıca reel sektörün unutulduğunu belirterek, "Ekonomi sadece döviz, faiz ve borsadan ibaret değildir. Uygulanan politikalar üretimi teşvik etmek bir yana, sanayisinin rekabet gücünü köreltmektedir. 
     



 EKONOMİ 















</TEXT>
</DOC>
