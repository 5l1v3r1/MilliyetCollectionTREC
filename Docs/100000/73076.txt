<DOC>
<DOCNO> 73076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/17/yazar/asik.html </URL>
<DATE> 2002/03/17/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Ve Yürekler... 
</HEADLINE>
<TEXT>

     Aydın Boysan 80’ini devirdi, Tanrı uzun ömür versin yemeğe, içmeye, gezmeye, yazmaya afiyetle devam ediyor. Uzun ve sağlıklı yaşamasının sırrı çok içmesidir diyemeyiz. Ama hep gülmesi, kendisinin ve çevresinin yaşamından neşeyi eksik etmemesidir diyebiliriz. 
     Aydın Ağabey’in son kitabı "Yüzler ve Yürekler", Yapı Kredi Yayınlarından çıktı. İçinde Vehbi Koç’tan Gönül Yazar’a, Metin Akpınar’dan Yaşar Kemal’e 80’e yakın dostuyla ilgili izlenimleri, konuşmaları, şakaları var. İnsan hayatının yarısı dostlarında saklıdır... 
     Onları anlatırken doğal olarak kendini de anlatıyor Aydın Ağabey... 
     Aydın Boysan, bir gün Vehbi Koç’a "Bir tek gün kendisi gibi yaşamasını" öğütlüyor. Vehbi Bey’den yanıt 
     Allah korusun.. Ben o bir günde ölür giderim..." 
     Vehbi Bey Aydın Ağabey’in bir çalışmasına teşekkür mahiyetinde bir hediye kutusu uzatıyor. Aydın Ağabey içinden bir çakmak beğeniyor. Fakat altını çevirince gözüne şu yazı ilişiyor 
     "Ford Bayiler Toplantısı" 
     Aydın Ağabey gevrekçe gülerken Vehbi Bey ciddi 
     - Sen benim elime bedava geçen şeylerin bana kaça malolduğunu bilmezsin ki... 
     Çok yaşa Aydın Ağabey... 
     
     İçine fikir yürüterek girmedikleri bir durumdan insanları, fikir yürüterek çıkartamazsınız. 
     J. Swift 
     
Taşlama      Önlem alınmazsa İstanbul’da muhtemel bir depremde 100 bin kişi ölecekmiş. 
     Hele bir ölelim de ondan sonra hallederiz. 
     Mustafa Taş 

     
Teori - pratik      Dünkü Hürriyet’te bir haber "ANAP yolsuzluğun kitabını yazdı." 
     Habere göre, Basın ve Propaganda Başkanlığı tarafından hazırlanan "Yolsuzluklar, Hırsızlıklar, Uğursuzluklar ve Bunlarla Gerçek Mücadele" adlı kitabın milletvekillerine ve teşkilata dağıtımına başlanmış. 
     Kitabın okunmasını salık veririz. Çünkü Türkiye’de yolsuzluk konusunda en zengin deneyimlere sahip organize örgüt ANAP’tır. 
     
Haklı teşekkür      Geçenlerde zarif bir toplantıda... Yemek bitti sohbet koyulaştı... Türklükten tüymek şimdi moda ya... Sarışın bir hanım laf arasında annesinin Boşnak olduğunu kaydetti. Bir başka sarışın ve yeşil gözlü hanım Arnavut kökenli olduğunu belirtti. Derken herkes kökenini açıklamaya başladı 
     - Biz baba tarafından Çerkesiz. 
     - Bizimkiler Girit göçmeni... 
     - Anne tarafım Selanikli... 
     Derken sıra kendisine gelen misafir 
     - Biz Anadolu’luyuz, dedi, halis Türküz yani... Bu arada hepinize teşekkür ederim... 
     - Neden 
     - Bu ülkede azınlık olduğumu yıllardır bana hissettirmediğiniz için tabii ki... 
     
Küçük ilanlar...      ÇEŞİTLİ VASITA. Hapse girmemek, girdikten sonra da bir an önce çıkabilmek için medya, emekli paşalar, eski emniyet genel müdürleri, OHAL valileri vs. bütün vasıtaları denedim, sonuç sıfıra sıfır elde var sıfır. Hay ben böyle vasıtaların... 
     Korkut Eken. 
     
     KAYIP. Korkut Eken’in 10 - 15 yıl önce yaptığı "kahramanlıkları" tek tek hatırlayabiliyoruz da, onunla ilgili olarak bir gün önce bizi arayıp demeç alan gazetecinin adını bir türlü hatırlayamıyoruz. Hafızamızı kaybettik, bulanların... 
     Malum Paşalar. 
     
     DERS VERİLİR. Bir zamanlar giydiğiniz üniformalarınıza güvenerek, aklınızca yargıya, hukuka ve bana baskı yapıp istediğiniz sonucu alacağınızı zannettiniz ama yanıldınız. Adama işte böyle DERS VERİLİR. 
     Yargıtay Başsavcısı Sabih Kanadoğlu. 
     
     ŞOFBENİNİZ gaz kaçırıyor, siz h l farkında değil, yengeyle banyoda halvet olmuş, kakara kikiri cilveleşip duruyorsunuz. Tamam, beni ilgilendirmez ama maazallah ya biri bi kibrit çaksa bütün mahalle havaya uçacak be komşu. Lütfen, rica ederim yani. Yan komşunuz 
     Hulusi Hususi. 
     
     İTALYAN mobilyalarımı, ayakkabılarımı, gömleğimi, kravatımı paramparça ettiğim yetmezmiş gibi daha sonra üzerine gaz döküp yaktım. İcabı halinde Roma’yı da yakarım, karşısına geçip bi güzel keyfime bakarım. En büyük Cimbom. 
     Florya’dan Florkin Cevat. 
     
     ANTİKACILAR ESKİCİLER Sizi geçen hafta da uyarmıştım, tınmadınız, h l beyfendinin penceresi önünde, "Eskiler alırım, antikalar alırım " diye manalı manalı bağırmaya devam ediyorsunuz. Beyfendinin olgunluğunu, vakarını istismar ediyorsunuz, ayıp ediyorsunuz. Lütfen yaa... Beyfendinin Özel Kalem Müdiresi 
     Nalan. 
     
     DOKTORDAN DEVREN paranoyak bir hasta... Adamı tedavi edeceğiz derken biz paranoyak olduk. 
     Psikolog Dr. Evren Devren. 
     
     ACELE buradan tüyelim İdris. Yakalanırsak hapis yatmak koymaz da Kan Bankasını soymaya kalktığımız duyulursa cümle leme rezil oluruz. Acele tüyelim koçum. 
     Temel. 
     
     







Ve Yürekler... 


Dikey adalet 


İyimserlik karamsarlık üzerine bir pazar yazısı... 


Yol 


ÖSS değişiyormuş 


Bu yüzyılda böyle erkek... Çok zor... 


Aydın Boysan ve Tekel takımı 


Koş Süreyya Koş 


Fon bankasına borçlu sanayiciye 15 dolar faizi 


Gönüllü işkence toplumu 


Ucunda hapis var 


Bu, "Kopenhag kriterleri"nde yok ama.. 


Büyüme mi dedin, demek ki sen enflasyoncusun 


Hapishane, gazhane santral şimdi "modern sanat müzesi" 


Erivan’dan çıktım yola İzmir’de verdim mola 


</TEXT>
</DOC>
