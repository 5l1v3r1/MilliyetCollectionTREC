<DOC>
<DOCNO> 56226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/son/sontur13.html </URL>
<DATE> 2001/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ne oluyor bize...Çöpte 2 saatlik bebek bulundu... 
</HEADLINE>
<TEXT>

     İzmit'in Kullar Beldesi'nde, prefabrik konut alanındaki çöp bidonunda yeni doğmuş bir bebek bulundu. 
     Sabah çöp boşaltmak için bidonun yanına giden depremzede bir kadın, bebek ağlaması duyunca irkildi ve durumu polis karakoluna bildirdi. 
     Güvenlik güçlerinin bidonda yaptığı incelemede, poşet içinde bulunan bebek Kocaeli Devlet Hastanesi'ne kaldırıldı. Burada yapılan muayenesinde, doğumunun üzerinden henüz 2 saat geçtiği belirlenen bebeğin sağlık durumunun iyi olduğu görüldü. 
     Çocuk servisi hemşireleri tarafından yıkanarak beslenen ve ''Gülşah'' adı verilen bebek, küvözde korumaya alındı. 
     Bebeğin ailesini belirlemek için başlatılan soruşturma ise süreyor. 
     






</TEXT>
</DOC>
