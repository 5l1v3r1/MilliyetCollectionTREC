<DOC>
<DOCNO> 98786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/siyaset/siy06.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip’in kurtarıcısı pilot eğitimi almış 
</HEADLINE>
<TEXT>

     ABDULLAH KARAKUŞ Ankara 

     AKP lideri Tayyip Erdoğan’ın büyük tehlike atlattığı uçak seyahatinde açılan kapıya ilk müdahaleyi partinin kurucusu Ali İhsan Arslan’ın yaptığı öğrenildi. Pilot eğitimi alan Arslan’ın sayesinde kapı tutularak kapatılmaya çalışıldı ve hemen inişe geçildi. Ayrıca Ankara İl Başkan Yardımcısı Faruk Koca’nın da uçağa, "uçak korkusunu" yenmesi için bindirildiği ortaya çıktı. Erdoğan, önceki gün Arslan ve Koca ile özel bir uçakla Ankara’dan Kayseri’ye hareket etti. Yaklaşık 5 - 6 dakika sonra 600 - 700 metre yükseklikte uçağın kapısı açıldı. Arslan kapıyı tek başına tutmaya çalışırken, uçak yalpalamaya başladı. Erdoğan’ın sakin olduğu belirtilirken, Koca ise panikledi. Erdoğan, "sakin ol, bir şey olmaz" diye Koca’yı sakinleştirmeye çalıştı. Bu arada uçak inene kadar kapı elle kapatılmaya çalışıldı. 



 SİYASET 



















</TEXT>
</DOC>
