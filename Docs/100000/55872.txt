<DOC>
<DOCNO> 55872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/son/sonspo05.html </URL>
<DATE> 2001/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş ile Gençlerbirliği ligde 57. randevuya çıkıyor 
</HEADLINE>
<TEXT>

     Beşiktaş ile Gençlerbirliği, yarın İstanbul'da yapacakları maçla birlikte, Birinci Süper Futbol Ligi'nde 57. kez karşı karşıya gelecek. 
     2 takım şimdiye dek ligde 56 kez karşılaşırken, siyah-beyazlıların 
     30 galibiyetine karşılık, kırmızı-siyahlılar 5 kez sahadan galibiyetle 
     ayrıldı. 2 takım arasındaki 21 maç da beraberlikle sonuçlandı. 
     Lig maçlarında Beşiktaş'ın toplam 87 golüne, Gençlerbirliği 37 golle karşılık verebildi. 
     
     İstansbul'daki maçlar 
     Beşiktaş, Gençlerbirliği karşısında İstanbul'da bugüne dek lig maçlarında yalnızca 1 kez yenildi. 
     İstanbul'da yapılan 28 lig maçının 17'sinde ''Kara Kartallar'' sahadan galibiyetle ayrılırken, 10 karşılaşma ise berabere sonuçlandı. 
     Beşiktaş'ın İstanbul'da attığı toplam 39 gole, başkent ekibi 15 golle karşılık verdi. 
     
     Geçen sezon Gençler güldü 
     Beşiktaş, geçen sezon Gençlerbirliği ile yaptığı 3 maçta da galibiyet yüzü göremezken, hem lig, hem de Türkiye Kupası'nda büyük yara aldı. 
     ''Kara Kartallar'' ligin ilk yarısında İstanbul'daki maçı 3-0 yitirirken, deplasmanda da 2-1 yenildi. Siyah-beyazlılar, Türkiye Kupası yarı finalinde yine İstanbul'da normal süresi berabere sona eren karşılaşmayı penaltılar sonucu yitirdi. 
     






</TEXT>
</DOC>
