<DOC>
<DOCNO> 69224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/24/siyaset/siy05.html </URL>
<DATE> 2002/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit, Bahçeli’yi haklı buldu... 
</HEADLINE>
<TEXT>

     ANKARA Milliyet 

     Başbakan Bülent Ecevit, Devlet Bahçeli’nin MHP’nin dışlanmasına tepki göstermesini haklı buldu. Türkiye’nin refah yolunda ilerleyebilmesinin başta gelen koşullarından birinin koalisyonun bu dönem sonuna kadar iş başında kalarak görevini sürdürmesi olduğunu belirten Ecevit, "Bu şekilde başlattığımız reformlar amaçlarına ulaşacak, halkımız da hakettiği refaha kavuşacaktır" dedi. Ecevit, Bahçeli’nin idam cezasının kaldırılmasında da MHP’nin Meclis’te dışlanması durumunda hükümetin yeniden şekilleneceği yolundaki açıklamasının anımsatılması üzerine şöyle konuştu "Koalisyon dışında muhalefet partileri arasında uyum sağlanması çok nadir durumlarda kullanılabilecek bir süreçtir. O bakımdan Bahçeli, söylediklerinde haklıdır. Ben de aynı duyarlılığı koruyorum." 



 SİYASET 










</TEXT>
</DOC>
