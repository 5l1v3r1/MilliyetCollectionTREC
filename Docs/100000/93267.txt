<DOC>
<DOCNO> 93267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/02/yazar/uras.html </URL>
<DATE> 2002/07/02/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Bankaların bonfilesi satılıyor derisi kalıyor 
</HEADLINE>
<TEXT>

     Batan bankalar "kemiksiz bonfile" olarak satışa sunuluyor. Devlet ölmek üzere olan, can çekişen bankaları alıyor, ölüp de "murdar" olmamaları için, başlıyor "yemlemeye", banka ayakları üzerinde durur hale gelince "satışa çıkarıyor". Ama alıcı "nazlı" .. Ben "sadece kemiksiz bonfilesini" isterim diyor. Devlet de bankayı "mezbaha"ya sokuyor. "Bonfilesi"ni ayırıyor. Bankanın kellesi, derisi, cümle "sakatat"ı, ayağı, tırnağı devlette kalıyor. 
     Demirbank satışına bakınız... Çok kimse "Demirbank" satıldı sanıyor. Hayır Demirbank satılmadı. Demirbank’ın "bonfilesi" satıldı. Alıcı "ne kellesini, ne derisini, ne de gerisini..." istedi. Banka mezbahada kesildi, biçildi... Batmış ve batmamış kredilerinin, istenmeyen hesaplarının tamamı devletin yani halkımızın kucağında kaldı... Bonfilesi gitti... Burada "bonfileyi" alanı suçlayamazsınız. Onun davranışı doğaldır. Akılcıdır. Burada bir yanlış var ise, o yanlış bankayı bu şekilde satmaktır. Bir günah var ise o günahkar bu yanlış satışı, başarı olarak göstermekte. 
     
Halkın kesesine güveniyorlar      Pamukbank’a bir hafta önce el konuldu. Daha devir bilançosu açıklanmadı. 2002 Haziran ayı sonunda durumu nedir, devlet halkın kesesinden içine ne kadar para koyacak, bilançoda görülen alacakların ne kadarının tahsili mümkün .. Bunlar belli değil... Cumartesi günü BDDK - Bankacılık Düzenleme ve Denetleme Kurulu, TMSF - Tasarruf Mevduatı Sigorta Fonu’nun Pamukbank’ın satış sürecini başlattığını ilan etti. Pamukbank ile ilgilenen yatırımcıların başvurularının beklendiğini belirtti. 
     Neyi alacağını, alacağı bankanın ne durumda olduğunu bilmeden, hangi yatırımcı Pamukbank’a talip olur 
     İyi de, halkın kesesine güvenerek bankaya el koyanlar, bankanın içine ne kadar para akıtacaklarını bilmeden, bankanın satış fiyatını nasıl belirler 
     
Derisi ile gerisi devlete kalıyor      Pamukbank da "kemiksiz bonfile" usulü satılacak ise... O zaman durum başkadır... O zaman satışa çıkaranlar şunu söylüyor demektir "Ey alıcılar... Elimize bir banka geçti... Eksiğini, gediğini, açığını, borcunu halkın parası ile nasıl olsa kapatacağız... Siz neresini isterseniz bir fiyat veriniz de satalım... Pirzola mı, bonfile mi .. Siz istediğinizi alın... Kalan bölümleri biz kimseye çaktırmadan toprağa gömeriz..." 
     "Kemiksiz bonfile" metodu ile de satışa çıkarılsa Türkiye’nin bu konjonktüründe bankalara ciddi "yerli alıcı" hiç bulunamaz, ciddi "yabancı alıcı" bulmak zordur. 
     Kamu Bankaları Reformu kapsamında özelleştirilmesine karar verilen Türkiye Vakıflar Bankası için açılan ihaleye teklif gelmedi. Fon’un el koyduğu Toprakbank iki defa satışa çıkarıldı. Gelen teklifler ciddi bulunmadı. 
     Türkiye’de o kadar çok çarpık şeyler oluyor ki... Bunları teker teker yazmaya kalkınca da Sayın okuyucular soruyor "Hep kötü şeyler yazıyorsunuz... Doğru dürüst bir şey yok mu " İyi de... Yanlışları, birilerinin halka duyurması, halkı uyarması" kötü mü 
     
     Bankalarımızda "bonfile" satışı Satılan ve satışa çıkarılan bankalar 

     I. SATILAN BANKALAR Alan Bankalar 
     1 Sitebank Nova Bank 
     2 Demirbank HSBC 
     3 Bank Expres Tekfenbank 
     4 Sümerbank Oyakbank 
     
     II. SATIŞA ÇIKARILANLAR 
     1 Toprakbank 
     2 Vakıfbank 
     3 Pamukbank 
     
     III. SATIŞA ÇIKARILACAKLAR 
     1 Türkbank 
     2 Tarişbank 
     
     







Evveliyatı... 


Zirvenin sonuçları 


Umudu gitgide tüketen siyaset oyunu... 


Ayaklarda öpücükle 


Sadece kupa kazanmadık 


Çok az zaman kaldı 


Maç bitti, şimdi gerçekler... 


Ulusal başarı çıtası 


Şenol Güneş’e naçizane birkaç taktik 


Bankaların bonfilesi satılıyor derisi kalıyor 


Siyasetin yeni tarlası 


</TEXT>
</DOC>
