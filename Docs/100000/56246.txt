<DOC>
<DOCNO> 56246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/09/guncel/gun02.html </URL>
<DATE> 2001/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
7.7 nasıl sarsar 
</HEADLINE>
<TEXT>

Bilim adamlarının senaryosuna göre 7.7’lik deprem Bakırköy ve Avcılar’ı 9 şiddetinde vuracak 
     ÖNAY YILMAZ İstanbul 

     Depremin İstanbul’da hangi bölgeleri nasıl ve kaç şiddetinde etkileyeceğini ele alan senaryoda ortaya korkutucu bir tablo çıktı. İTÜ Avrasya Yer Bilimleri Enstitüsü Müdür Yardımcısı Prof. Dr. Okan Tüysüz ve Sayısal Grafik A.Ş.’den Arda Serim tarafından hazırlanan senaryo, La Suroit gemisinin araştırmasına katılan ekibin başındaki Fransız yerbilimci Prof. Xavier Le Pichon’un görüşleri dikkate alınarak yapıldı. Bu senaryoda depremin büyüklüğü 7.7, Yeşilköy de depremin merkez üssü olarak baz alındı. Depremin şiddeti kadar deprem odaklığına uzaklık da önem taşıyor. Yer kabuğunun kırılmasıyla ortaya çıkan sismik dalgalar odaktan uzaklaştıkça kayalar tarafından özünmseniyor, içinden geçtikleri kayalara bağlı olarak farklı etkiler yaratıyor. 
     

</TEXT>
</DOC>
