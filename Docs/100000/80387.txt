<DOC>
<DOCNO> 80387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/son/sonspo04.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
14 Galatasaraylı futbolcu, şampiyonluğu ilk kez yaşayacak 
</HEADLINE>
<TEXT>

     Galatasaraylı futbolcuların büyük çoğunluğu, ilk kez sarı-kırmızılı formayla şampiyonluk heyecanı yaşayacak. Kaptan Bülent Korkmaz ise ulaşılması güç bir rekora imza atarak, 8. şampiyonluğu yaşamayı hedefliyor. 
     Galatasaray'ın bu sezon şampiyon olması halinde, profesyonel olarak futbol oynayan tüm futbolcuların hayallerini süsleyen şampiyonluğa, 14 oyuncu, Galatasaray forması altında ilk kez ulaşacak. 
     Bu futbolcular şöyle 
     ''Mondragon, Emre, Berkant, Ümit, Bülent Akın, Perez, Ayhan, Serkan, Vıctoria, Fleurquin, Murat, Niculescu, Batista ve Gonzales.'' 
     
     Bülent Korkmaz'ın rekoru 
     Galatasaray'ın şu anda kadrosunda bulunan futbolculardan 10'u ise daha önce sarı-kırmızılı forma altında şampiyonluk gördü. 
     ''Aslan''ın bu sezon mutlu sona ulaşması halinde Bülent Korkmaz 8. 
     şampiyonluğuna ulaşarak, erişilmesi güç bir rekora imza atmış olacak. 
     Türkiye Birinci Futbol Ligi'nde bugüne kadar hiçbir futbolcu 8 kez şampiyonluk yaşamadı. Bu unvanı elinde bulunduran Bülent Korkmaz, şampiyonluğun gerçekleşmesi halinde 7 şampiyonluk rekorunu daha da geliştirmiş olacak. 
     Galatasaray'ın tecrübeli oyunculardan Suat ve Arif ise sarı-kırmızılıların sezonu şampiyon kapatması halinde 7. 
     şampiyonluklarına ulaşacak. 
     Sarı-kırmızılı futbolculardan Ergün'ün 5, Vedat ile Kerem'in 4, Hasan ve kaleci Mehmet Bölükbaşı'nın 3, Sergen ve Capone'nin ise 2. 
     kez, Galatasaray forması altında şampiyonluk şansı yüksek. 
     





</TEXT>
</DOC>
