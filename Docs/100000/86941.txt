<DOC>
<DOCNO> 86941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/yazar/sazak.html </URL>
<DATE> 2002/05/30/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Rudolf Hess ve Öcalan 
</HEADLINE>
<TEXT>

     MGK toplantısı öncesinde idam tartışması ve Apo’nun geleceği konusunda cesur bir adım askerlerden geldi. 
     Ordu komuta kademesinin etkili isimlerinden bir orgeneral gazetecilerle söyleşisi sırasında, ölüm cezasının kaldırılması halinde Anayasa ya da yasaya konulacak özel hüküm’le, Öcalan’ın gelecekte bir afla serbest kalmasının mutlaka önlenmesi gerektiğini anlatmış. 
     Örnek de vermiş askeri yetkili... 
     İkinci Dünya Savaşı’nda Hitler’den kaçarak İngiltere’ye sığınan ve Nürnberg’de yargılanarak ömür boyu hapse mahkum edilen savaş suçlusu’ Rudolf Hess gibi Abdullah Öcalan’ın da cezasını hücresinde tamamlamasını istemiş. 
     Rudolf Hess, 46 yıl sonra Berlin’deki Spandau Cezaevi’nde kendini asarak yaşamına son verdiğinde 93 yaşındaydı. 
     PKK ile savaşta verilen binlerce şehitten sonra Silahlı Kuvvetler’in Apo konusuna siyasetten ve duygusallıktan uzak, akılcı biçimde müdahil olarak Türkiye’nin AB sürecini de engellemeyecek bir çözüm önermesi yerindedir. Şunu söylüyor gazetecilerle konuşan orgeneral 
     Diyelim ki idam kalktı. Bu defa kamu vicdanını nasıl rahatlatacağız. Yarın bir gün Abdullah Öcalan’a özgürlük kampanyası başlatılırsa bunu kamu vicdanına nasıl anlatırız.’ 
     Askerin mesajı açık 
     Apo’ya Mandela’laşma yolunu’ açmayın 
     30 bin kişinin ölümünden sorumlu bir kişiyi asarak kahramanlaştırmak’ ne kadar yanlışsa, son af yasasıyla sokağa salınan 12 Eylül öncesinin cinayet şebekeleri’ gibi 5 - 10 yıl sonra Meclis kürsüsünden nutuk atarken görmeyi de bu toplum hazmedemez. 
     En iyi formül, ağırlaştırılmış müebbet hapisle Öcalan’ın ömür boyu cezaevinde kalmasını sağlamaktır. 
     Böylece hem Apo nedeniyle Türkiye’nin AB sürecinde ilerlemesi durdurulmamış olur, hem de kelle avcılığı’ üzerinden oy sağlama hesapları son bulur. 
     Bugünkü MGK toplantısı öncesinde asker önemli bir mesaj verdi. 
     DYP lideri Tansu Çiller de, Apo mu, AB mi ’ sorusuna net biçimde AB yanıtı vermekle tarihi bir adım attı. 
     MHP dışında Meclis’teki tüm partiler Türkiye’nin geleceğini Apo ilmeğine bağlamaktan’ öte bir sorumluluk çizgisinde uzlaşmaya doğru gidiyorlar. Bir AB koalisyonu’ kuruluyor. 
     Çankaya’daki liderler zirvesi önemli bir dönemeç olacak. 
     Cumhurbaşkanı Ahmet Necdet Sezer’in çağrısıyla 7 Haziran’da Köşk’te buluşacak liderlerin siyaset üstü’ bir sorumlulukla ülkenin geleceğini masaya yatıracaklarına inanıyoruz. 
     Çin’de olan Devlet Bahçeli bugünkü MGK’ya katılamayacak. 
     Ecevit de rahatsız, o nedenle kritik konular bugün açılmayabilir. Ancak 7 Haziran’daki liderler zirvesinden sonra AB’nin Sevilla toplantısını da gözeterek ay sonunu beklemeden Cumhurbaşkanı Sezer MGK’yı olağanüstü’ toplantıya çağırabilir. Olmazsa olmaz’ adımların Meclis tatile girmeden atılması şart. 
     Kum saati akıyor. 
     20’nci yüzyılın ikinci yarısında kaçırdığımız zamanı yakalayalım. 
     
     







Kürtler ve MHP 


Adın ne, Mualla oh ne ala, ne ala... 


Çigan sistemi... 


Hess örneği 


CHP-AKP yükselişte 


Matbuat, Basın Derken... Anılar... 


TÜSİAD netamelidir 


Nekahat dönemi 


Bu son fırsat olabilir, kaçırmamalıyız 


Bu kaçıncı yol ayrımı 


Bahçeli’nin kafası h l çok karışık 


Yalılar satılacak mı 


Abdullah Öcalan’ı asmalı mı, yoksa... 


Rudolf Hess ve Öcalan 


Kriz, Ar - Ge yardımına ilgiyi artırdı 


İstanbul ve Ankara’nın gündemi ile Anadolu’nun gündemi farklı 


Kapadokya’da bir mahalle canlanıyor 


</TEXT>
</DOC>
