<DOC>
<DOCNO> 61982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/13/guncel/gun02a.html </URL>
<DATE> 2002/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Apo’ya komşu geliyor 
</HEADLINE>
<TEXT>

Almanya'nın iadeye hazırlandığı Metin Kaplan da İmralı Adası'na konulacak. Önce sorgulanacak olan Kaplan, daha sonra Apo için hazırlanan mahkemede yargılanacak 
     FUAT KARS Bursa DHA 

     İmralı Adasın’da 3. yılını dolduracak olan bölücü örgüt lideri Abdullah Öcalan'a Almanya'dan komşu geliyor. Almanya'da cezaevinde bulunan ve Türkiye'ye iade edilmesi için çalışmaların yürütüldüğü Kaplancılar Cemaati'nin Lideri Metin Kaplan'ın iadesinden sonra İmralı Cezaevi'ne konulacağı öne sürüldü. 
     Almanya'nın ülkesindeki faaliyetlerine son verdiği Kaplancılar Cemaati'nin Lideri Kaplan'ın Türkiye'ye iadesinin gerçekleştirilmesi halınde önce İmralı Adasına getirilip burada sorgulanacağı öğrenildi. Kaplan'ın sorgusunun ardından Öcalan'ın yargılandığı ve o dönemde 1 trilyon 800 milyar liraya mal olan dünya standartlarındaki mahkemede yargılanacağı öğrenildi. Kaplan'ın iadesinin hızlanması ihtimaline karşılık İmralı'da hazırlık yapıldığı kaydedilirken, adının gizli tutulmasını isteyen bir yetkili, "Metin Kaplan'ın iadesi hızla gerçekleşebilir. Hilafet devletine dönük düşünceleri olan Almanya'da cinayetle de suçlanan Metin Kaplan'ın iadesinden sonra çok iyi korunması gerekiyor. Hem Almanya ile bu konuda bir mutabakat var, hem de İmralı'ya konularak bir takım grupların gösteri yapmaları, taşkınlıkları vs. gibi ihtimaller de ortadan kaldırılmış olacak" dedi. 
     
Neden İmralı Adası      Abdullah Öcalan'ın yargılanıp idama mahk m olduğu ve halen cezasını çektiği İmralı Cezaevi, olağanüstü korunuyor. İmralı'da, yaklaşık bin kişi bulunuyor. Bunlar, Adalet Bakanlığı'na bağlı infaz koruma memurları, askerler, komandolar ve SAS Komandoları'ndan oluşuyor. 5 mil yanaşma yasağı bulunan İmralı Adası'nın çevresi, olası suikast girişimine karşın elektronik tellerle örtülü. Teller, martıların konması halinde dahi, kamera sistemi ile izlenebiliyor. Çevresi sürekli olarak deniz altından da kontrol edilen İmralı Adası'ndaki çalışmalar, Mudanya İrtibat Bürosu'ndan izlenebiliyor. Cep telefonlarının çalışmadığı İmralı Adası'nda, televizyon yayınları da net olarak alınamıyor. 
     



 GÜNCEL 

























</TEXT>
</DOC>
