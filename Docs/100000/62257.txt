<DOC>
<DOCNO> 62257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/son/sontur16.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
"Çay bardağı kirli" diyen müşterisini bıçaklayarak öldürdü 
</HEADLINE>
<TEXT>

     Kayseri'de, bir kahvehanede çalışan garson, ''çay bardağı kirli'' diyen müşterisini bıçaklayarak öldürdü. 
     Fevzi Çakmak Mahallesi Fuzuli Caddesi'ndeki Marina Okey Salonu'na arkadaşlarıyla okey oynamak için giden Ahmet Duran 29 , kendisine çay getiren garson Adem Kök'e 30 , ''Bu çay bardağı çok kirli. Bunu götür, bana neskafe getir'' dedi. 
     Kirli bardak nedeniyle bir süre tartışan Kök ile Duran, daha sonra birlikte dışarı çıkarak, Esen Sokak üzerindeki Zerenler Apartmanı'nın bahçesinde kavga etmeye başladılar. Adem Kök, Ahmet Duran'ı, sağ bacağından bıçakla yaralayarak kaçtı. Ağır yaralanan Ahmet Duran, kaldırıldığı Erciyes Üniversitesi Tıp Fakültesi Hastanesi'nde kan kaybından hayatını kaybetti. 
     Olay yerinden kaçan ve daha sonra karakola gelerek teslim olan Adem Kök'e, cinayetin işlendiği yerde tatbikat yaptırıldı. Adem Kök, Ahmet Duran ile kirli bardak yüzünden tartıştıklarını belirterek, olayı şu şekilde anlattı 
     ''Ahmet Duran, kendisine götürdüğüm çayın bardağının kirli olduğu söyleyip, bana hakeret ederek neskafe istedi. Onunla bir süre tartıştık. Daha sonra dışarı çıktık. Olay yerine geldiğimizde cebinden bıçak çıkararak bana saldırdı. Yüzüne kafamla vurup onu yere yıktım ve elindeki bıçağı alıp bacağına sapladım. Olay yerinden kaçtıktan bir süre sonra karakola teslim oldum.'' 
     






</TEXT>
</DOC>
