<DOC>
<DOCNO> 54687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/yazar/yilmaz.html </URL>
<DATE> 2001/11/29/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Erbakan naylon ödüle mi sığınıyor 
</HEADLINE>
<TEXT>

     Kapatılan Fazilet Partisi'nin yasaklı lideri Necmettin Erbakan'ın, Kanlıca'daki Dr. Mahmure Hanım Yalısı'nda boy göstermesi ile gün ışığını çıkan Abbate markasını üreten Öztay Tekstil ilişkisini izlemeye devam ediyorum. 
     Bu sütunun okuyucuları hikayenin taraflarını iyi tanıyorlar. 
     17 Kasım'da Öztay Tekstil'in ilk sahibi Ahmet Tayan firmayı, Erbakan'ın mutemeti olarak bilinen Elif Tekstil'in sahibi Mustafa Şimşek'e 37 milyon dolar civarında bir bedelle satıyor. Elif Teksil de böyle bir para gözükmüyor. 
     Beri yanda da aynı tarihlerde gayrimenkul zengini Şehmuz Tatlıcı'nın Kanlıca'daki yalısı Öztay Tekstil'e geçiyor. 
     Öztay Tekstil, Genel Koordinatörü olan Mehmet Ayar döneminde Şimşek'e satılıyor. Ayar da, 54. Hükümet döneminde bir yıl Başbakanlık yapan Necmettin Erbakan'ın Ekonomiden Sorumlu Baş Müşaviri. 
     Esenler, Ümraniye ve Birecik'teki fabrikasında günde 25 bin adet gömlek üretme kapasitesine sahip Abbate, Şimşek'te kalmıyor. Yeni patronlar Mehmet Emin Özalp, Erbakan'ın avukatlarından Fuat Sağıroğlu, Maliye Müfettişleri Yılmaz Güney ve Hayrettin Gümüşkaya... 
     
Naylon ödül      Geçtiğimiz günlerde bir haber çıktı. 
     "İspanya'da kurulu Editoryal Ofis tarafından bu yıl 31'incisi düzenlenen Uluslararası Ticari Prestij Ödülleri yarışmasında, "Milenyum Ödülü", Öztay Tekstil'e verildi. Madrid'te düzenlenen törende ödülü Yönetim Kurulu Üyesi Hayrettin Gümüşkaya aldı." Dünya gazetesi 
     Ödül kazanan firmayı, 112 ülkeden yaklaşık 15 bin kişinin üye olduğu Liderler Ticari Kulüb katılımcıları seçiyormuş. 
     Ben buna inanmadım, soruşturdum. 
     Gömlek piyasasını ve yurt dışı piyasalardaki Türk markalarının durumlarını iyi değerlendirebilecek bir işadamı Editoryal Ofis'i söyleyince, güldü. 
     "Bana da mektup gönderip, size ödül vereceğiz dediler. 10 -15 bin doları verene böyle ödüller veriliyor." 
     TGSD Başkanı Güngör Keşçi'ye de bu İspanyol kuruluşunu sordum. Onun anlattıkları da benzer şeyler. 
     "Emin olabilirsiniz, bunlar para karşılığı ödül veren kuruluşlar..." 
     
Neden aldılar      Asıl merak ettiğim Öztay, bu ödüle neden gerek gördü 
     Birinci neden, ekonomik krizden etkilendikleri için piyasada isimlerini güçlü kılmaya çalışıyorlar. 
     İkinci neden ise önceki günkü Hürriyet gazetesinde Erbakan ile yakınlığı belgelenen ve Suudi terörist Usame bin Ladin'e ilgisini, "Beyrut'ta düzenlenen bir İslami konferansta Bin Ladin'in kadrolarıyla tanıştım. Son derece ketum, iyi okumuş, yetişmiş ve çok zeki kişilerdi." Radikal- Enis Berberoğlu diye açıklayan İsviçreli bankacı Ahmed Humer Müslüman olmadan önceki adı Albert Frederich . 
     Huber, terörü besleyen para odaklarının peşine düşen ABD Hazine Bakanlığı'nın bu ay içinde mal varlıklarını dondurduğu 62 kişi ve kuruluştan biri olan Bahama merkezli El Takva Bankası'nın yöneticisi. 
     
11 Eylül zanlısı      Huber ayrıca Almanya'da kapatılması gündeme gelen Neonazi Partisi'nin NPD aşırı milliyetçi gösterilerine katılan bir militan. 
     FP'nin seçim gezilerine katılan Huber'i Türk kamuoyu "Avrupa Müslümanları Meseleleri Konferansı" sırasında Erbakan ile aynı kürsüyü paylaşırken görmüştü. 
     Huber, radikal Müslüman ve Hristiyanları ABD ve Yahudilere karşı birleştirmeyi amaç edinen bir siyasi kimlik. 
     Huber, ırkçı Fransız Ulusal Cephe Partisi eski lideri Jean - Marie Le Pen'i de Erbakan ile biraraya getirmişti. 
     Hazine'nin 11 Eylül sonrası izlemeye aldığı Türkiye'deki "Bin Ladin kasaları" zanlısı şirketler arasında, Öztay Tekstil'in de adını geçiriyor. 
     Bütün bunları örtemeye İspanya'dan alınan naylon ödül yeter mi 
     
     
     







HADEP .. 


Devlet sattı . 


Irak kaşıması 


Kıbrıs'ta çözümsüzlük ve kriz enayiliktir bu devirde 


Bir Acul Sadi Bey vardı .. 


VETO ve HUKUK MR'ı 


İkizler sürpriz sever 


AKP’nin krizden çıkış yolu Bir parça popülizm 


Irak politikası değişiyor mu 


Aşkale’de Nazi kampı yoktu ama.. 


Herkes haklı, ama ortalık karışık 


"Kapkaççılara, yağmacılara verilen cezayı uygulayın..." 


Talkını verir salkımı yutar... 


İnönü, yeni oluşum CHP 


Yatırım Ofisi ağzıyla kuş tutsa nafile 


Hayat Standardı Vergisi 


Erbakan naylon ödüle mi sığınıyor 


</TEXT>
</DOC>
