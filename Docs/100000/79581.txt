<DOC>
<DOCNO> 79581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/yasam/yas02.html </URL>
<DATE> 2002/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ödüle doymuyor 
</HEADLINE>
<TEXT>

Adını 100 Türk büyüğü listesine yazdırmaya aday Dr. Ali Erdemir, son buluşu yağlama tekniği’ ile, dünyanın en önemli teknoloji kuruluşlarından iki büyük ödül daha aldı... 
     Teknolojide cisimlerin sürtünmelerini inceleyen bilim dalı olan triboloji’nin dünyadaki en önemli isimlerinden Doktor Ali Erdemir, "Tribology and Lubrication" adlı kuruluşun "Allan A. Manteuffel" ve "Al Sonntag" ödüllerini kazandı. 
     Endüstride alüminyum plakaların şekillendirilmesi için yeni bir yağlama tekniği geliştiren Dr. Erdemir’e "Al Sontag" ödülü, buluşunun çevre kirlenmesini önleyici ve enerji tasarrufu sağlayıcı işlevi nedeniyle verildi. 
     
Çevreci ve ekonomik      Dr. Erdemir’in, borik asit kullanarak kuru film şeklinde geliştirdiği yağlama tekniğiyle, alüminyum gövdeleri daha az enerji harcanarak ve çevreye zarar vermeden şekillendirilebilecek. Otomobil fabrikalarında alüminyum şekillendirilmesinde kullanılan yağların, hem çalışanlara hem çevreye zarar verdiğine işaret eden uzmanlar, Dr. Erdemir’in uzun zamandır endüstri ve çevre uzmanlarını rahatsız eden bir soruna çözüm getirdiğini kaydediyor. 
     
Onlarca ödülü var      Dr. Ali Erdemir’e "Al Sontag" ödülü, 21 Mayıs’ta ABD’nin Houston kentindeki Hyatt Regency Oteli’nde düzenlenecek özel bir toplantıda verilecek. Aynı kuruluşun "Allan A. Manteuffel - 2002" ödülüne de layık görülen Dr. Erdemir’e bu ödülü, sürtünme katsayısını sıfıra indiren buluşu nedeniyle verildi. 
     Son yıllardaki buluşlarıyla bugüne kadar birçok ödül kazanan Dr. Erdemir, buluşlarının endüstride uygulanmasının kendisi için en büyük ödül olacağını söyledi. 
     



 YAŞAM 















</TEXT>
</DOC>
