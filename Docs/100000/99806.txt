<DOC>
<DOCNO> 99806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/03/yazar/sazak.html </URL>
<DATE> 2002/08/03/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Derviş’in arayışı ve Irak 
</HEADLINE>
<TEXT>

     Sosyal liberal birliktelik arayışıyla Yeni Türkiye’ye katılma sürecini askıya alan Kemal Derviş’in hükümetteki görevini sürdürme’ çabası sadece ekonomiye bağlanabilir mi 
     ABD’nin Irak’la ilgili operasyon hazırlığı da Derviş’in görevde kalmasında rol oynuyor olamaz mı 
     Derviş’in biraz başımı dinleyeyim’ diye Türkiye’den uzaklaşarak ABD’ye gittiği günlerde Washington’da Saddam’ı devirme’ konusunda hararetli tartışmalar yaşanıyordu. Kongredeki görüşmeler hala sürüyor. The New York Times’a sızan ABD’nin Bağdat’a havadan indirme planı’ ise Savunma Bakanı Rumsfeld’in Pentagon içinde soruşturma yapmasına yol açtı. 
     Derviş’in yurtdışından döneceği gün Irak senaryolarının dalgası Ankara’ya da uzandı. Ancak ABD Büyükelçisi Pearson’ın Dışişleri ziyaretiyle başlayan Kıvrıkoğlu ve Ecevit’in Çankaya’ya çıkmalarıyla doruğa tırmanan bu trafikte Türkiye’den ne istendiği’ tam olarak anlaşılamadı. 
     ABD’nin Irak’a saldırı konusunda henüz karar vermediği ortada. Başkan Bush’un eli, Afganistan harekatındaki gibi güçlü değil. 11 Eylül faciası, Taliban’a karşı girişilecek bir eylemde ABD kamuoyu nezdinde Bush yönetimini haklı’ kılıyordu. Çünkü ABD yönetimi, kendi topraklarında uğradığı terörist saldırıyı savaş hali’ sayarak, Usame bin Ladin ve El Kaide’nin barındığı Afganistan’a karşı atağa geçmişti. Oysa Irak açısından Saddam yönetimini 11 Eylül’le bağlantılı gösterecek bir gerekçe olmadığı gibi, Körfez Savaşı’ndakine benzer tehdit de söz konusu değil. 
     İsrail’in Cenin kampında Filistinli mültecilere karşı giriştiği katliam’ı seyreden, Ortadoğu’da intihar eylemleri’yle masum insanların kanı dökülürken barış’ konusunda kılını kıpırdatmayan ABD yönetimi Irak’da savaş’a dünya kamuoyunu, BM’yi nasıl ikna edecek Kaldı ki, Bush yönetimine karşı ABD Kongresi’nde hatta Pentagon içinde muhalefet var. Ekonomik skandallar, Bush’un 11 Eylül sonrası kazandığı desteği gün geçtikçe eritiyor. 
     ABD her şeye rağmen, Ben yaptım oldu’ diyerek Bağdat’a saldırabilir mi 
     Ankara’ya yansıyan bilgilere göre, Ocak Şubat 2003’te Bush yönetimi Irak’ı vuracak. Operasyonun erkene alınması da olası. 
     Başkentler arasında kimi gizli müzakerelerin yapıldığı anlaşılıyor. Amerikan yönetimi, Siz katılmasanız da, Saddam’ı devirmeye kararlıyız’ mesajını gönderiyor. Kuzey Irak’taki gelişmeler Türkiye’yi taraf olmaya’ zorluyor. 
     Derviş’in bir süre daha hükümette kalmasında, IMF programının takibi kadar olası Irak operasyonu rol oynayabilir ABD yönetimi, seçime giderken topal ördek’ durumuna düşen hükümet içinde kendi dilinden anlayan’ bir kişinin bulunmasından memnuniyet duyar. 
     Gerekçe Irak değilse ve Derviş gerçekten solda birlik’ peşindeyse bu projenin hayata geçip geçmeyeceği de yakında belli olur. 
     Cem ve Derviş dünkü görüşmelerinde birlikteyiz’ mesajı verdiler. 
     Derviş’in Hüsamettin Özkan ile İstanbul’da bugün görüşmesi ve son kararı’nı vermesi bekleniyor. 
     
     







Vatandaşlık kültürü 


Hangi dağda kurt öldü ki... 


Minnacık Dev 


Derviş ne istiyor 


Manzara farklı değil 


Mucize 


Apo getirmişti, Apo götürüyor 


YÖK ve bir ibret belgesi 


Bu kez savaş şart mı 


Cem’e stres uzmanı geliyor 


İşte o zaman umutlanırdık... 


Derviş’in arayışı ve Irak 


Kardemir’i çöz, kazan 


Hayat mı O da ne demek 


Hırsızlık yapmış 


Onların LİBOR’u var, bizim de TİBOR’umuz 


</TEXT>
</DOC>
