<DOC>
<DOCNO> 62236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/son/sonspo11.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Avustralya Açık Tenis Turnuvası kötü sürprizlerle başladı 
</HEADLINE>
<TEXT>

     Sezonun ilk ''Grand Slam'' mücadelesi olan Avustralya Açık Tenis Turnuvası, Melbourne kentinde aksiliklerle başladı. 
     Son 2 yılın şampiyonu erkeklerde 3 numaralı seribaşı ABD'li Andre Agassi, ısınırken sağ el bileğinde meydana gelen sakatlık nedeniyle turnuvadan çekildi. 
     Agassi'den sonra bayanlarda 5 numaralı seribaşı ABD'li Serena Williams da sağ ayak bileğinin iyi olmadığını belirterek, maça çıkmayacağını açıkladı. 
     Geçen cuma da bayanlarda 2 numaralı seribaşı yine ABD'li Lindsay Davenport, sağ dizindeki problem nedeniyle turnuvadan çekildiğini bildirmişti. 
     Bayanlarda 1 numaralı seribaşı ABD'li Jennifer Capriati ile 3 numaralı seribaşı Martina Hingis'in de sakatlıkları bulunuyor. Ancak her 2 tenisçi, turnuvaya devam edeceklerini belirttiler. 
     Teniste sezonun ilk büyük mücadelesinde seribaşı tenisçilerin arka arkaya sakatlanmalarıyla yaşanan aksiliklerden sonra erkeklerde 2 numaralı seribaşı Brezilyalı Gustavo Kuerten, dünya klasmanında . 
     sırada bulunan Fransız Julien Boutter'e 3-6, 4-6, 7-5, 6-3 ve 6-3'lük setlerle 3-2 yenilerek elenince turnuvada ünlü tenisçileri izlemeye hazırlananları hayal kırıklığına uğrattı. 3 kez Fransa Açık Tenis Turnuvası'nda şampiyon olan ve dünya klasmanında 1 numaraya kadar yükselen Kuerten, maç esnasında ağrı hissetiğini ve 8 ay süren iyileşme döneminden sonra sert zeminde oynamaya hazır olmadığını anladığını söyledi. Tek bayanlarda Serena'nın ablası 2 numaralı seribaşı ABD'li Venus Williams, vatandaşı Ansley Cargill'i 6-2, 6-2, 3 numaralı seribaşı İsviçreli Martina Hingis de Fransız Virginie Razzano'yu 6-2, 6-2'lik setlerle 2-0 yenerek tur atladılar. Yine bayanlarda 2 Fransız tenisçinin mücadelesinde 9 numaralı seribaşı Sandrine Testud, Nathalie Dechy'ye 7-5, 4-6, 6-3'lük setlerle 2-1 yenilerek elendi. Toplam 8.6 milyon dolar ödüllü turnuvanın ilk gününde teklerde seribaşı olan diğer tenisçilerin aldıları sonuçlar şöyle 
     
     Erkekler 

     

Kafelnikov Rusya -Kohlmann Almanya 3-0 6-3, 6-3, 6-2 Grosjean Fransa -Balcells İspanya 3-1 6-2, 2-6, 7-6 5 , 7-6 Henman İngiltere -Larkham Avustralya 3-0 7-5, 6-2, 6-2 Ivaniseviç Hırvatistan - Damm Çek Cumhuriyeti 3-1 4-6, 7-5, 7-6 4 , 6-4 Canas Arjantin - Srichaphan Tayland 3-0 6-1, 6-1, 6-4 Blake ABD - 14 Corretja İspanya 3-1 5-7, 7-6 6 , 6-3, 6-2 Johansson İsveç - Diaz İspanya 3-1 6-1, 3-6, 7-6 2 , 6-4      
     Bayanlar 

     

Seles ABD - Schnyder İsviçre 2-0 6-1, 6-2 Elia İtalya - Osterloh ABD 2-1 6-4, 3-6, 6-4 Maleeva Bulgaristan - Mikaelian İsviçre 2-0 6-3, 6-4 Coetzer Güney Afrika - Oremans Hollanda 2-0 6-1, 6-1      






</TEXT>
</DOC>
