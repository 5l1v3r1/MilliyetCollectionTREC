<DOC>
<DOCNO> 89558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/spor/spo06a.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ronaldo’nun gol hırsı 
</HEADLINE>
<TEXT>

Türkiye ve Çin’e gol atan yıldız futbolcu, Kosta Rika karşısında 90 dakika oynamak istediğini açıkladı 
     DÜNYA Kupası’nda favori ülkelerin elenmeye başlamasıyla beşinci şampiyonluk ümitlerini artıran Brezilya’da Ronaldo, Kosta Rika karşısında 90 dakika şans istiyor. Türkiye ve Çin maçlarından gol atmasına rağmen oyundan alınan yıldız, "Kendimi çok iyi hissediyorum ve fileleri havalandırıp, her maçta gol hedefime ulaşmayı istiyorum. 90 dakika oynayacak kapasitedeyim" diye konuştu. 
     RONALDO’NUN Çin galibiyeti sonrası bir gece kulübünde tartışıp, fotoğraf makinesini alıkoyduğu gazeteci, kendisinden davacı oldu. Teknik Direktör Scolari’nin, "Kazanmak için oynayacağız" dediği Kosta Rika karşısında bugün, sakat olan Roberto Carlos’un yerine Junior’a, sarı kartları bulunan Ronaldinho ve R.Junior’un yerlerine de Edilson ve Edmilson’a şans tanıması bekleniyor. 
     



 SPOR 



































</TEXT>
</DOC>
