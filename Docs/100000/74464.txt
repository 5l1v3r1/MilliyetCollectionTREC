<DOC>
<DOCNO> 74464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/yazar/uras.html </URL>
<DATE> 2002/03/25/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Hedef 2023 
</HEADLINE>
<TEXT>

     Sadece eleştirmek ile bir yere varılamıyor. Eleştirel konumdan "yapıcı" olmaya geçmek zorundayız. İşte bu amaçla akademik ve bürokratik çevreden ve iş aleminden belli kişiler aralarında ben de varım bir araya geldi. "Forum İstanbul" adı ile bir grup oluşturuldu. 
     Bu grubun hedefi, Cumhuriyet’in 100’üncü yılı olan 2023 yılında Türkiye’yi sadece bulunduğu coğrafyada değil, dünyada önde gelen bir güçlü devlet yapmaya çalışmak. Forum İstanbul’u oluşturanların 2023 yılına dönük olarak belirledikleri 3 "iddialı hedeföleri var 
     
     1 İstikrar içinde sürdürülebilir insan boyutlu büyüme 
     Büyümenin ve bireysel mutluluğun önünü kesen yüksek enflasyon ve yüksek reel faiz tuzağından ciddi ve kalıcı mali sektör reformu kamu maliyesi dahil yaparak istikrar içinde sürdürülebilir insan boyutlu büyümeyi sağlayacak makroekonomik yapısalları iyileştirmek ve böylece 21. yüzyılın saygın ve saydam bir toplumu ve başarılı bir küresel oyuncusu olmak. 
     
     2 Hukuksal ve idari altyapının çağdaşlaştırılması 
     Yüksek maliyetli ve sağlıksız teşvik sistemlerini ortadan kaldırarak verimliliği, kalite ve marka kavramını ön plana çıkarmak, haksız rekabet ortamına son verecek ve özel yatırımları motive edecek kurumsal yapının ve mevzuat altyapısının kalitesini artırmak. 
     Bireysel gelişmenin güvencesi olan şeffaflığın, hesap verilebilirliğin, kurumsallaşmanın, demokratikleşmenin ve özetle yönetim kalitesinin bu vizyonun ayrılmaz bir parçası olduğunu vurgulamak ve somutlaştırmak. 
     
     3 Fırsat eşitliğini yaşamın unsuru haline getirmek 
     Büyümenin, refahın, fedak rlıkların ve fırsatların topluma adil olarak dağıtılmasını garanti edecek altyapının oluşturulması, gelir bölüşümünde adaletin sağlanması. 
     Forum İstanbul şemsiyesi altında toplananlar Avrupa Birliği adaylığını, toplumu sosyal ve siyasal olgunluğa taşıyacak ve ekonomik olarak motive ederek hedefe koşturacak bir "çapa" olarak görüyor. 
     Forum İstanbul üyelerine göre Türkiye sahip olduğu 3 önemli avantajı kullanmak zorundadır. Bu üç avantaj genç nüfus, müteşebbis kuşak ve teknoloji atağıdır. 
     
     1 Genç nüfus 
     Üretmeye ve hizmet etmeye yatkın, öğrenmeye ve rekabete açık genç ve 50’si kadın olan bir nüfusa sahip olmak önemli bir avantajdır. 
     
     2 Müteşebbis kuşak 
     Özellikle 1980 sonrasında oluşan, liberal ekonomik koşulların yardımıyla, Türkiye’de yeni ve genç kadınlı, erkekli bir müteşebbis ve yönetici kuşak oluşmuştur. Bu kuşak çok iyi eğitim görmüş, kalite ve verimlilik eğilimi yüksek, dünya görüşü olan rekabetçi ve mücadeleci bir kuşaktır. Kendini yenilemeye çok yatkın ve sıçrama yapmak için kullanılabilecek en uygun dayanaktır. 
     
     3 Teknoloji atağı 
     Türkiye’nin en önemli şansı "teknoloji" atağı fırsatını henüz kullanmamış olmasıdır. Özellikle "bilgi teknolojisi"ndeki gelişmeleri en iyi şekilde uyarlayarak, kullanarak ve bilgi teknolojisi aşamasına gelerek kaybettiğimiz zamanı telafi etme şansımız vardır. Bilgi teknolojisi boyutunu ihmal etmenin maliyetinin çok ağır olduğunun bilincinde olmak zorundayız. 
     Forum İstanbul’un ilk etkinliği 26 - 27 Mart tarihleri arasında İstanbul’da Ceylan Inter Continental Oteli’nde yapılacak "Yarının Kurulması - Hedef 2023" başlığı altında toplanan çalışmalar olacak. 
     
     







Atatürkçü bir lim 


Karakolspor 


Cheney'nin dönüşü... 


Büyümede belirsizlik var 


Sudi Özkan ile röportaj 


Vergi gelirleri azalıyor 


Türkiye'ye aşk mektubu yazan İtalyan... 


ATO'nun kriz uyarısı 


Mecburiyetten hafif hava dalgası 


Kriz bitmeden kimler bitecek 


Hedef 2023 


</TEXT>
</DOC>
