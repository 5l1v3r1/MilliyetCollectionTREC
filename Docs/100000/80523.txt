<DOC>
<DOCNO> 80523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/yazar/tamer.html </URL>
<DATE> 2002/04/26/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Yerli ilaç sanayiine Çiller darbesi 
</HEADLINE>
<TEXT>

     İlaçta Veri Koruma meselesini ilk kez geçenlerde Pfizer'in Ortaköy'deki merkezine bir grup gazeteciyle birlikte gittiğimde Genel Müdür Ahmet Esen'den duydum. 
     Esen'e göre Dünya Ticaret Örgütü üyesi olan, Avrupa Birliği'ne girme hazırlıkları yapan Türkiye'nin ABD'de 5 yıl, AB'de 6 - 10 yıl olan Veri Koruma'yı devreye sokması gerekiyordu. Çünkü Türkiye'de patent uygulaması ancak 2007'de başlayabilecekti. Yüksek Ar - Ge harcamalarıyla yeni ilaçlar keşfeden uluslararası ilaç devlerinin, jenerik ilaçlara karşı 2007'ye kadar kendilerini koruyabilmeleri, ancak Veri Koruma ile mümkündü. Aslında Türkiye, 2000 yılı başında Veri Koruma'ya geçmeyi taahhüt etmişti. Ahmet Esen, "Türkiye AB'ye girmek istiyorsa hükümet bu taahhüdünü yerine getirmeli" diyordu. 
     Konuyu biraz araştırınca çok tuhaf bir durum ortaya çıktı. Meğer dönemin Başbakanı Tansu Çiller, 2 97 tarihli AB Ortaklık Konseyi kararında bu Veri Koruma meselesini de, aynen Ahmet Esen'in dediği gibi kabul etmiş. Türkiye'yi fevkalade zora sokacak, patentin 2007'ye kadar ertelenmiş olmasını da geçersiz kılacak bir ek tavizi, gereğinden çok önce verip anlaşmanın altına imza atmış. Dahası anlaşma da tamamen gizli tutulmuş. 
     İnanması zor ama, yerli ilaç sanayimizin geleceğini derinden etkileyecek bu ek tavizden 3 - 4 ay öncesine kadar da kimsenin haberi olmamış. "Kimsenin" derken abartmıyorum. Sadece ilaç sanayicilerine değil, o dönemde patentle ilgili kamu birimlerinin başında bulunanlara bile herhangi bir bilgi verilmemiş. Zaten 2000 yılı başında da uygulama başlamamış. 
     
Şapkadaki tavşan      Pekiyi şimdi neden aniden gündeme geldi diyecek olursanız... 
     Anlaşılan Sağlık Bakanlığı'nın Bağ - Kur'da "en ucuz eşdeğer"e geçme kararı, Emekli Sandığı için de 1 - 1.5 yıl sonra benzeri bir uygulamanın ufukta görünmesi, yabancı ilaç şirketlerine şapkanın içindeki tavşanı çıkarttırıverdi. "O zaman biz de size, farkında olmadığınız bir yükümlülüğünüzü hatırlatıyoruz. Altına imza attığınız taahhüdünüzü, haydi bakalım yerine getirin" demeye başladılar. 
     Ben AB üyeliğinin neredeyse her konuda gerekli - gereksiz tehdit unsuru olarak önümüze konmasından artık fena halde sıkıldım galiba. Bir de sürekli olarak AB ülkeleriyle karşılaştırılmaktan 
     
Elmalarla armudun kişi başına durumları Ülkeler Sağlık harc. GSYİH İlaç tük. GSMH Almanya 2 424 10.6 227 25 050 Fransa 2 055 9.5 287 23 670 Belçika 2 081 8.8 269 24 630 İtalya 1 783 8.4 196 20 010 İngiltere 1 461 6.7 213 24 500 İspanya 1 218 7.1 177 14 960 Portekiz 1 237 7.8 212 11 060 Yunanistan 1 167 8.3 144 11 960 Türkiye 255 4.0 38 2 050      
     
     Bundan sonra her fırsatta yazacağım. Benim önüme kişi başına milli gelirleri 20 - 25 bin dolar olan gelişmiş ülkelerle Türkiye'yi karşılaştıran tabloları kimse getirmesin. Bu tür karşılaştırmaları çok geçersiz buluyor ve şiddetle reddediyorum. Bu yüzden de Pfizer'den bizlere verilen tabloya, ülkelerin kişi başına GSMH'lerini ekleyerek sizlere aktarma gereğini duyuyorum. Anlayacağınız son kolon bana ait. 
     Hükümetimiz bir yandan büyük tasarruflar peşinde. IMF'nin getirdiği tasarruf tedbirleri ite kaka, kavga dövüş uygulanabiliyor. Öte yandan sosyal güvenlik kurumlarımız zaten iflas etmiş durumda. Üstelik AB'ye adaylığı kabul edilmiş ülkeler bile Veri Koruma'yı ancak tam üye oldukları tarihte uygulamayı taahhüt etmişler. 
     
Yıllık maliyet      Biz şimdi kalkıp da neden Türkiye'de ilaç fiyatlarını müthiş artıracak yeni uygulamaları başlatalım AB ile bu konuda mutlaka yeni müzakerelere oturulup bir anlaşmaya varılmalı. 
     Yapılan hesaplamalara göre Veri Koruma devreye girdiği takdirde yıllık ilaç harcamalarımız kabaca 1 milyar dolar artacak. İlaç harcamalarının yüzde 70 - 80'inin devlet tarafından ödendiği ülkemizde, bu para nereden bulunacak 
     Türkiye, uluslararası ilaç devlerinin Ar - Ge harcamalarına bu ölçüde katkıda bulunacak kadar zengin değil. Hem tam üye olmadan AB'ye neden bütün tavizleri verip bitirmiş olalım ki 
     
     







Anayasal yargı 


İsmet Paşa 


Hoş geldiniz... 


Türk ordusu ve Erdoğan 


Tayyip'leri durdurmak için ne mi lazım 


Yaparsın... çıkarsın 


Üniversiteye sınavsız geçiş 


Avrupa’nın yeni hortlağı Le Pen 


Kıbrıs için de deneseler... 


Utanma duygusunu kaybeden siyaset.. 


Ne kadar sallarsan salla 


Var mı itirazı olan, ya da hadi canım sen de... 


Dışlanmış çoğunluğun partisi 


Yerli ilaç sanayiine Çiller darbesi 


Kalabalık kalpler için öneriler 


Faiz 16.5 vergi 11.6 tüm gelir 15.0 açık 12.6 Bu gemi yüzmez .. 


</TEXT>
</DOC>
