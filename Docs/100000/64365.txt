<DOC>
<DOCNO> 64365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/27/guncel/gun04.html </URL>
<DATE> 2002/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ne afmış ama 
</HEADLINE>
<TEXT>

Adalet Bakanlığı’nın hazırladığı yeni tasarıya göre birçok hükümlünün cezalarından 10 yıllık indirim yapılacak... 
     ANKARA Milliyet 

     Adalet Bakanlığı, 4616 sayılı Şartla Salıverilme, Dava ve Cezaların Ertelenmesine Dair Yasa’nın Anayasa Mahkemesi’nce iptal edilen 3 maddesini değiştiren yasa taslağı hazırladı. Hazırlanan taslağa göre cezaevinden yeni tahliyelerin olması beklenirken, tarihi eser kaçakçısı Ayşegül Tecimer’e de af umudu doğdu. Taslakta, şahsi hürriyeti bağlayıcı cezaya mahk m edilenler ile aldıkları ceza herhangi bir nedenle şahsi hürriyeti bağlayıcı cezaya dönüştürülenlerin çekmeleri gereken toplam cezalarından 10 yıllık indirim yapılması öngörülüyor. 
     Yeni düzenlemeye göre müebbet ağır hapis cezasına çarptırılan bir kişinin çekmesi gereken 20 yıllık cezasından 10 yıl indirim yapılacak ve 10 yıl yattıktan sonra cezaevinden çıkacak. 
     Toplam 36 yıla hükümlü bir kişi ise, İnfaz Yasası’na göre çekmesi gereken ceza olan 18 yıldan 10 yıl indirim yapılacak ve 8 yıl yattıktan sonra tahliye edilecek. 
     Anayasa Mahkemesi’nin iptal kararından önce toplam 36 yıla hükümlü olandan 10 yıl indirim yapıldıktan sonra kalan 26 yıldan İnfaz Yasası’na göre 13 yılını yattıktan sonra tahliye olabiliyordu. Bu durum 36 yıl hapis cezasına çarptırılan bir kişinin müebbet ağır hapis cezasına mahk m edilene göre 3 yıl daha fazla cezaevinde yatması anlamına geliyordu. 
     



 GÜNCEL 






















</TEXT>
</DOC>
