<DOC>
<DOCNO> 60743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/son/sontur05.html </URL>
<DATE> 2002/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kar yağışı Ege'yi de teslim aldı 
</HEADLINE>
<TEXT>

     Kar ve buzlanma nedeniyle Ege Bölgesi'nde birçok yerde, karayolları ve belediye ekiplerinin çalışmaları ile yollar trafiğe açılırken, 7 yerde ulaşım hala sağlanamıyor. 
     Ege Bölgesi'nde şehirlerarası yollarda ekipler çalışmalarını gece boyunca aralıksız sürdürdü. 
     İzmir'de ve çevresindeki çalışmalarda, 9 greyder, 16 kamyon, 3 kar bıçağı, 5 yükleyici ve tuz serici ile 54 personel görev aldı. 
     Karayolları İzmir Bölge Müdürlüğü'nden yapılan açıklamada, kapalı yollar şöyle 
     Ödemiş-Bozdağ, Bozdağ-Salihli, Bozdağ-Gölcük, Gümüldür-Menderes, Tire-İncirliova, Ovakent-Çayır, Karpuzlu-Lavranda-Milas yolları halen kapalı bulunuyor. 
     Kar ve buzlanma bulunan yollarda ekiplerin aralıksız çalışmalarını sürdürdüğünü kaydeden yetkililer, Denizli, Muğla, Aydın, Uşak ve Manisa'da yolların ulaşıma açık olduğunu bildirdiler. Kapalı olan 7 noktada ise zincir takan araçlara izin verildiği belirtildi. 
     Kar yağışının dün gün boyu aralıklı olarak sürdüğü İzmir'de gece saatlerinden itibaren merkezdeki mahallelerde kar yağışı durdu. 
     






</TEXT>
</DOC>
