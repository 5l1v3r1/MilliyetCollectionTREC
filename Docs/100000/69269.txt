<DOC>
<DOCNO> 69269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/24/son/sondun01.html </URL>
<DATE> 2002/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Üssü'nde "Şarbon paniği" fos çıktı.. 
</HEADLINE>
<TEXT>

     ABD'nin Georgia eyaletindeki askeri üste kesekağıdında bulunan beyaz toz madde üzerinde yapılan ilk testlerde, bu maddede şarbon mikrobu olmadığı anlaşıldı. 
     Federal Hastalık Kontrol ve Korunma Merkezi'nden askeri yetkili Yarbay Ken Konstanzer, kasekağıdındaki maddenin korkulduğu gibi şarbon olmadığını belirterek, ''Yüzde 99 eminim ki, bu toz ölümcül şarbon bakterisi içermiyor'' dedi. 
     Atlanta kenti yakınlarındaki Fort McPherson üssü, dün öğleden sonra şüpheli maddenin bulunmasından sonra boşaltılmış, bu maddeyle temas eden 3'ü asker 6 kişi tedavi altına alınmıştı. 
     ABD'de, 11 Eylül terörist saldırılarının hemen ardından, kongre ve medya üyelerinin de aralarında bulunduğu çok sayıda kişiye şarbonlu mektuplar gönderilmişti. 
     ABD'de Ekim ve Kasım aylarında rastlanan şarbon vakalarında 5 kişi ölmüş, 13 kişi de şarbon tedavisi görmüştü. 
     






</TEXT>
</DOC>
