<DOC>
<DOCNO> 92103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/guncel/gunz1.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Dortmund - Muş kan davası hattı 
     Almanya’nın Dortmund kentinde önceki gün 2 Türk’ün öldürüldüğü, biri Türk diğeri Yunan iki kişinin de yaralandığı silahlı saldırıyla ilgili olarak 3 Türk tutuklandı. Polis tarafından yapılan açıklamada kan davasından kaynaklandığı belirtilen saldırıda ölenlerin Murat 20 ve Muhittin Bingöl 28 , yaralanan Türk’ün ise Akın Bingöl 24 olduğu bildirildi. Murat, Muhittin ve Akın Bingöl’ün Muşlu oldukları, bir başka Muşlu aile ile aralarında kan davası bulunduğu ve saldırının da bu aile tarafından işlendiği belirtiliyor. 
     
     Manço’nun evine alıcı çıkmadı 
     Ani ölümüyle hayranlarını büyük üzüntüye boğan sanatçı Barış Manço’nun ortak olduğu şirketin borçları yüzünden icra yoluyla satılmasına karar verilen köşkü ve dairesine alıcı çıkmadı. Satış, 10 gün sonraya ertelendi. Manço’nun iki evi, Sulhi Aksüt’le ortak olduğu ASM Limited şirketinin Halk Bankası’na olan 2.5 trilyon liralık kredi borcunun ödenmemesi nedeniyle satışa çıkartılmıştı. Kadıköy 2. İcra Müdürlüğü’ndeki satıştan önce Manço hayranları, dün Moda’daki köşkün önüne gelerek evin satılmamasını istedi. 
     
     Baba ile oğlu kuyuda can verdi 
     Ankara’da, Çankaya Yeşilkent Mahallesi Mühye köyünde oturan Bektaş Balcı 63 , bağevinin bahçesindeki su motorunun arıza yapması üzerine kuyuya indi. Bir süre motoru tamir etmeye çalışan Balcı, çıkan gazdan etkilenerek fenalaştı. Babasının uzun süre çıkmaması üzerine oğlu Ali de 32 kuyuya indi. Ancak o da motorun çıkardığı gazdan etkilenerek bayıldı. Köylülerin ihbarı üzerine olay yerine gelen kurtarma ekipleri, Bektaş Balcı’nın cesedi ile baygın durumdaki Ali Balcı’yı kuyudan çıkardı. Ali Balcı da, hastaneye kaldırılmak istenirken yaşamını yitirdi. 
     
     Ceset iskelede üç saat bekledi 
     Beşiktaş’ta bir hafta önce aşırı alkollü şekilde denize giren Ünal Karakaya’nın 25 cesedi balıkçılar tarafından bulundu. Deniz Polisi tarafından sudan çıkarılan ceset, Galatasaray Adası İskelesi’ne konuldu. Olay yerine olay yeri inceleme ekiplerinin ardından, savcılık inceleme yapmaya gelince işlemler uzadı. Adaya gitmek isteyen vatandaşlar, cesedin yanından geçerek teknelere bindi. Ceset ancak üç saat sonra olay yerine gelen Mezarlıklar Müdürlüğü’ne bağlı bir araçla Adli Tıp morguna kaldırıldı. 
     
     Canlı yayında kız kıza evlilik teklifi 
     Bursa’da yerel bir radyonun canlı yayınına katılan 24 yaşındaki Münire Toker, kız arkadaşı Ceyda Özen’e 23 şık olduğunu belirterek, evlenme teklifinde bulundu. Geçtiğimiz hafta Bursa’da yayın yapan Radyo İmaj’daki Bir konu bir konuk’ programına katılan Özen, ilginç açıklamalarıyla dinleyenlerde şok etkisi yarattı. Kendini 13 yaşından beri erkek gibi hissettiğini belirten Toker, Özen’e şık olduğunu itiraf etti. Özen ise teklifi ancak ameliyatla erkek olması durumunda kabul edebileceğini söyledi. 
     
     Cinsel organından vurup öldürdüler 
     Esenyurt’ta bir kişi, uğradığı silahlı saldırı sonucu hayatını kaybetti. Alınan bilgiye göre, Abdullah Yılmaz 29 isimli kişi Esenyurt’taki boş bir alanda, cinsel organından vurulmuş olarak bulundu. Çevreden yetişen vatandaşlar tarafından Özel Uğur Hastanesi’ne kaldırılan Yılmaz, doktorların bütün müdahalesine rağmen kurtarılamadı. Jandarma yetkilileri, cinayetin namus meselesi yüzünden işlenmiş olabileceğini belirttiler. Olayla ilgili olarak geniş çaplı soruşturma başlatıldı. 
     



 GÜNCEL 
















</TEXT>
</DOC>
