<DOC>
<DOCNO> 52235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/son/sondun07.html </URL>
<DATE> 2001/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Düşen uçağın pilot kabininde şüpheli sesler... 
</HEADLINE>
<TEXT>

     ABD'nin New York kentine önceki gün düşen Airbus 300 tipi yolcu uçağının kara kutularından birinin incelenmesi sonucunda elde edilen ilk bilgiye göre, yolcuların oturduğu bölümden gelen şüpheli iki sesin ardından pilotların uçağın kontrolünü kaybettikleri belirlendi. 
     Ulusal Ulaşım Güvenliği Bürosu'ndan soruşturmayı yöneten George Black, basın toplantısında yaptığı açıklamada, kara kutulardan birinin incelenmesi sonucunda, uçak havalandıktan yaklaşık bir buçuk dakika sonra ''yolcuların oturduğu bölümünden tıkırtı sesleri duyulduğunu'' belirtti. 
     Black'ın açıklamasına göre, ilk şüpheli sesten sonra pilotun muhtemelen bir ''türbülansa'' girdiklerini söyledi, ancak ikinci sesin hemen ardından pilot yardımcısı, hız kaybetmiş olabileceklerini ve uçağı ''maksimum güçte'' çalıştırmalarını önerdi. İki pilot daha sonra ''uçağın kontrolünün kaybedildiğine dair konuşmalar'' yaptılar. 
     -MOTORLARDA ''İÇ HASAR'' YOK- Bu arada, uçağın motorlarının ilk incelemeleri sonucunda, motorlarda ''iç hasar'' meydana gelmediğinin anlaşıldığı belirtildi. 
     George Black, motorlara kuş veya başka bir cismin girerek arızaya yol açtığı tezinin doğru olmadığını belirterek, ''Motorlarda, kuş veya herhangi başka bir cismin bulunduğunu gösteren hiçbir belirti yok'' dedi. 
     American Airlines firmasına ait uçak, New York Havaalanı'ndan kalktıktan 3 dakika sonra burun üstü binaların üzerine çakılmış, kazada uçakta ve yerde toplam 269 kişi hayatını ölmüştü. 
     






</TEXT>
</DOC>
