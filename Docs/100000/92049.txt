<DOC>
<DOCNO> 92049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/son/sontur03.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Viagra'ya rakip geliyor... 
</HEADLINE>
<TEXT>

     Alman Bayer ilaç firması yetkilileri, Viagra'ya rakip olacak Vardenafil ilacının, yıl sonuna doğru ABD'de pazarlanabileceğini açıkladılar. 
     ABD'de ve Almanya'da yayınlanan haberlere göre, Vardenafil, Avrupa'da da gelecek yıl pazarlanmaya başlayabilecek. 
     İlacın ABD'de Gıda ve İlaç Dairesi'nce FDA onaylanmasının beklendiği bildirildi. 
     Bayer firması yetkilileri, Vardenafil'in, geçen yıl piyasadan kaldırdıkları kolesterol düşürücü ilaç Baycol'dan kaynaklanan gelir kaybını giderebileceğini düşünüyorlar. 
     Bayer firmasının en çok satan üçüncü ilacı Baycol, 50 kişinin ölümüne yol açtığı iddialarının ardından satıştan kaldırılmıştı. Vardenafil'in yılda 1 milyar dolara yakın satışa ulaşacağı tahmin ediliyor. 
     Geçen haftalarda, Eli Lily ve Icos firmaları, Viagra'ya rakip olabilecek ve Viagra'dan üç, dört kat daha fazla etkiye sahip olduğu belirtilen, Cialis adındaki ilacın tanıtımını yapmışlardı. 
     Uzmanlar, ereksiyon sorunu olanların önümüzdeki iki üç yıl içinde birçok alternatife sahip olabileceklerini ve ereksiyon probleminin sorun olmaktan çıkabileceğini belirtiyorlar. 
     





</TEXT>
</DOC>
