<DOC>
<DOCNO> 94274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/07/son/sonspo02.html </URL>
<DATE> 2002/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
12 DEV adam mesaiye yarın başlayacak 
</HEADLINE>
<TEXT>

     Futbolda Dünya Kupası heyecanı Brezilya'nın şampiyon olmasıyla sona ererken, sporseverleri şimdi de 29 Ağustos-8 Eylül tarihleri arasında ABD'nin Indianapolis kentinde düzenlenecek 14. Erkekler Dünya Basketbol Şampiyonası heyecanı sardı. 
     Şampiyonaya katılacak A Milli Basketbol Takımı'nın aday kadrosu yarından itibaren hazırlıklarına başlayacak. 
     Milliler, yarın Crowne Plaza'da başantrenör Aydın Örs yönetiminde biraraya gelecek ve çalışmalara start verecek. 
     Başantrenör Aydın Örs ve yardımcıları Çetin Yılmaz ile Tolga Öngören tarafından belirlenen aday kadroda ise 19 oyuncu bulunuyor. 
     Milli takımın aday kadrosunda şu oyuncular yer alıyor 
     Kerem Tunçeri, Ömer Onan, Alper Yılmaz, Mehmet Okur, Arda Vekiloğlu, Kaya Peker, Ender Arslan Efes Pilsen , Harun Erdenay, Asım Pars, Haluk Yıldırım, Kerem Gönlüm, Tutku Açık, Fatih Solak Ülkerspor , Hakan Köseoğlu, Ufuk Sarıca Darüşşafaka , Mirsad Türkcan CSKA Moskova , Hüseyin Beşok Maccabi Elite Tel Aviv , İbrahim Kutluay Panathinaikos , Hidayet Türkoğlu Sacremento Kings . 
     Türkiye, 14. Dünya Basketbol Şampiyonası öncesinde, 31 Temmuz-4 Ağustos tarihleri arasında İstanbul'da gerçekleştirilecek Mini Dünya Kupası'nda mücadele edecek. 
     Milliler, Dünya Şampiyonası'na katılacak Angola, Arjantin, Brezilya, Cezayir, Çin, Kanada ve Yugoslavya ile yapacağı maçlarla şampiyona öncesi ciddi bir hazırlık dönemi geçirecek. 
     Aday kadroda yer alan oyuncuların sağlık kontrolleri de sürüyor. 
     International Hospital'da gerçekleştirilen sağlık kontrollerinde yarın da İbrahim Kutluay, Mirsad Türkcan, Hidayet Türkoğlu, Hüseyin Beşok, Kerem Tunçeri, Harun Erdenay, Asım Pars, Haluk Yıldırım, Kerem Gönlüm ve Arda Vekiloğlu bir dizi teste tabi tutulacak. 
     A Milli Basketbol Takımı, 14. Dünya Basketbol Şampiyonası'nda B Grubu'nda Brezilya, Porto Riko ve Lübnan ile karşı karşıya gelecek. 
     İlk maçını 29 Ağustos tarihinde Porto Riko ile yapacak milliler, 30 Ağustos'ta Brezilya ve 31 Ağustos'ta Lübnan ile karşı karşıya 
     gelecek. 
     Grup maçlarında ilk 3'e giren ekipler, ikinci tura yükselecek. 
     





</TEXT>
</DOC>
