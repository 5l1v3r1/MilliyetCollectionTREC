<DOC>
<DOCNO> 53112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/19/son/sontur21.html </URL>
<DATE> 2001/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Moldovyalı 18 yaşındaki iki kadına zorla fuhuş yaptırmışlar 
</HEADLINE>
<TEXT>

     Samsun'da, Moldavya uyruklu 2 kadını para karşılığı erkeklerle ilişkiye zorladığı öne sürülen bir kişi, tutuklandı. 
     Alınan bilgiye göre, bir ihbarı değerlendiren güvenlik güçleri, Denizevler Mahallesi'ndeki bir eve düzenledikleri baskında, para karşılığı erkeklerle birlikte oldukları belirlenen Moldovya uyruklu Doina Cıabanu 18 ve Marina Beleva'yı 18 yakaladı. 
     Gözaltına alınan genç kadınların ifadelerinde, Köksal Doğan'ın 46 kendilerini İstanbul'dan getirerek pasaportlarına el koyduğunu ve para karşılığı erkeklerle ilişkiye zorladığını söylemesi üzerine, Köksal Doğan yakalanarak gözaltına alındı. 
     Emniyet Müdürlüğü'ndeki ifadesinde 2 kadını İstanbul'da yabancı uyruklu bir kişiden ''Bin dolar karşılığında satın aldığını'' belirten Doğan, çıkarıldığı mahkemece tutuklanarak cezaevine konuldu. Yakalanan 2 kadın ise sağlık kontrolünden geçirildikten sonra serbest 
     bırakıldılar. 
     Bu arada, Köksal Doğan'ın aynı suçtan daha önce de bir çok kez tutuklandığı öğrenildi. 
     






</TEXT>
</DOC>
