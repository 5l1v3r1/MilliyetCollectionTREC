<DOC>
<DOCNO> 55174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/02/yazar/yilmaz.html </URL>
<DATE> 2001/12/02/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Saffet Ulusoy yeniden başkan 
</HEADLINE>
<TEXT>

     Uluslararası Nakliyeciler Derneği’nin UND , Gümrüklerden Sorumlu Devlet Bakanı Mehmet Keçeciler’in katılımı ile düzenlediği iftar davetindeydim. 
     Bakanlık, yap-işlet-devret modeli ile Gürbulak Sınır Kapısı’nı 15 yıllığına UND’ye verdi. 10.8 milyon dolarlık yatırım öngörülen Gürbulak, Gümrük Müsteşarı Nevzat Saygılıoğlu’nun deyimi ile "çivisi çıkan kapı" yenilenerek, İran ile serbest ticaretin de açık pazarı olacak. 
     Nahçıvan Kapısı devlet usulü ile 9 yılda bitirilirken, Gürbulak özel sektörün elinde 18 ayda tamamlanacak. Kayseri, Bursa, Eskişehir, Ambarlı, Konya, Urfa gümrük binaları da yine ticaret ve sanayi odalarının katılımı ile yenilendi. İpsala TOBB’a verildi. Gümrükler özel sektörle yeniden yapılanıyor. 
     Keçeciler’in şikayeti var "AB ile imzaladığımız Gümrük Birliği sonucunda, yatırımlara destek olmaları gerekir, olmuyorlar." 
     
Temiz gümrük      Bakanlık, Dünya Bankası DB ile daha yakın ilişki içinde. DB’dan Gümrük Güvenlik Sistemleri projesi için 12 milyon dolarlık bir kredi desteği alıyor. Proje tamamlandığında gümrüklerde tarama sistemleri, istihbarat ve araç takibi gibi otomasyon sağlanmış olacak. İşin etik boyutunu Tınaz Titiz yürütüyor. Titiz, "Temiz gümrük" anayasasını hazırlamış, sıra UND’de. 
     UND Başkanı Çetin Nuhoğlu, dünyada yüzde 80’lere varan komşu ülkelerle ticaretin Türkiye’de yüzde 5.5’den, bir yılda yüzde 11 seviyesine çıktığına değindi. Türkiye’nin sekiz sınır komşusu ile ticaretini pompalayan UND, çalışmanın semeresini 26 Kasım’da aldı. Artık uluslararası nakliyeciler de 50 milyon dolarlık ihracat kredisinden yararlanabilecek. 
     Sektörde bir birlik, bütünlük havası hakim. Tek eksik yine Saffet Ulusoy. Ulusoy, 20 yıl sektöre başkan olarak hizmet ettikten sonra, yönetimi Nuhoğlu’na kaptırınca adeta küstü. Buna karşılık ağabeyi ve TOBB Başkan Vekili Ali Osman Ulusoy UND’nin iftarındaydı, kürsüye çıktı, eğitime önem verilmesi gerektiği mesajını verdi. 
     
Dernek kuruldu      Ulusoy derneksiz kalmıyor. UND Başkanlığı döneminde 1994 kurduğu UND Ro - Ro şirketinden hareketle, RORODER diye bir dernek kurup, 4 şirketin üye olduğu derneğe kendini başkan ilan etti. 
     Son iki yılda 288 milyon doları Almanya Bölgesel Kalkınma Bankası kredisi olmak üzere, toplam 365 milyon dolar tutarında yatırım yapan UND Ro - Ro’nun, ikisi Almanya’dan gelmek üzere 13 gemisi bulunuyor. Yılda 80 milyon dolar ciro yapan UND Ro - Ro şirketinin Yönetim Kurulu Başkanı Saffet Ulusoy. Çünkü yüzde 25 ile en büyük hissedar. UND Ro - Ro şirketinin ikinci büyük ortağı yüzde 13.6 ile Gök Bora, yüzde 8 ile de Çetin Nuhoğlu’nun firması. Geri kalan paylar 45 UND üyesi arasında dağılıyor. 
     
Eşi kadar yakın      Başkanlığı döneminde UND Ro - Ro şirketinin yönetimi, UND’nin yönetimi ile aynıydı. UND Başkanı da Nuhoğlu olunca, durum değişti. Ulusoy ne yapıp edip Ro - Ro’da tartışmasız üstünlük mücadelesini kazandı. Yönetime önce Nuhoğlu’ndan üç isim, Ulusoy’dan da 6 isim girmişken, son dakika da iki üye Ulusoy’un yanına geçti ve iktidarı sağlamlaştı. 
     Ulusoy RORODER’de, Öz UND de diyebiliriz , Ankara ile tek kale maça devam edebilecek. Kalede kim var diyeceksiniz Malum 9’ uncu Cumhurbaşkanı Demirel’i, "Eşini arar gibi" arayabiliyor ve derdini anlatabiliyordu. Ziyaretler gösteriyor ki, şimdi telefon hattı bu yakınlıkta olmasa da MHP Genel Başkanı Devlet Bahçeli ile kurulmuş. 
     Temaslarını Genelkurmay’a çıkıp, "Bahçeli Başbakan olsun" diyecek kadar ileri götüren Ulusoy, MHP’ye bağlı Ulaştırma Bakanlığı koridorlarında dünyanın 5’inci büyük organizasyonu UND Ro - Ro’nun sorunlarına çözüm arayacak. 
     
Narin’in iflasını istediler      Reel sektör krizinin izleri, burada da karşıma çıktı. 
     Gök Bora Uluslararası Nakliyat şirketi, Narin Tekstil ve Endüstri şirketine verdiği taşıma hizmetinden doğan 5 milyar liralık alacağı için Çerkezköy Asliye Mahkemesi’ne iflas talebinde bulunmuş. 
     Tekstil sektöründe 1986, 1988 ve 1992 yıllarında darboğaza giren Narin’in bu dördüncü krizi. İşçileri ve alacaklılarının bir kısmı ile anlaşan işadamının, bankalara olan 25 milyonluk borcunun bir bölümü ödeme planına bağlandı. 
     30 yıldır Tekstil İşverenleri Sendikası Başkanı olan Narin’in, yarın faizleri ile yalnızca 18 milyar lira olan nakliye borcu için mahkeme karar verecek. 
     
     







Salkım tanesi 


Reel sektöre destek paketi 


Kıskaçla dil koparmak, yalanda yaşamak 


Her Göz Bir Öykü... 


"Depresyondayım, unutuldum " 


Hangi koku Para mı, parfüm mü 


Kızlar neşeli erkekleri severler 


Çakırcalı Efe İstiklal Savaşı'nda' 


Kadınlar ne ister 


Bir anma yazısı olarak teknoloji 


Ramazan estetiği 


Hukuki çözümü kolay 


Kim ister "güçlü hükümet"i 


Önümüzdeki dönemi doğru değerlendirelim 


Güher ve Süher Pekinel Viyana’da 


Saffet Ulusoy yeniden başkan 


</TEXT>
</DOC>
