<DOC>
<DOCNO> 50235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/son/sonspo30.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de sakat futbolcuların durumu... 
</HEADLINE>
<TEXT>

     Fenerbahçe'nin sakat futbolcularından İsrailli Haim Revivo, tedavi için ülkesine gitti. 
     İsrail'in Avusturya ile yaptığı milli maçta sakatlanan Revivo, tedavisini ülkesinde sürdürecek. Yıldız oyuncunun, milli takım doktoruna tedavi olacağı bildirildi. 
     Bu arada, sakatlığı nedeniyle bir süredir forma giyemeyen kaptan Ogün de tedavisini Ankara'da sürdürecek. Yarın başkente gidecek olan Ogün'ün burada fizik tedavi olacağı, yeşil sahalara 15 gün sonra dönebileceği kaydedildi. 
     Tedavi için İsviçre'de bulunan Oktay'ın ise bu gece İstanbul'a döneceği ve Gaziantepspor maçının kadrosunda yer alacağı öğrenildi. 
     
     Gaziantep'te 3 eksik 
     Gaziantepspor ile yapacağı lig maçının hazırlıklarını sürdüren Fenerbahçe, zorlu deplasmana 3 futbolcusundan yoksun gidecek. 
     Sakatlıkları süren Revivo ve Ogün'ün yanı sıra Malatyaspor maçında kırmızı kart gören Johnson da Gaziantepspor maçında takımdaki yerini alamayacak. Oktay'ın yanı sıra sakatlığı geçen Zoran Mirkoviç ise kadroda bulunacak. 
     İstanbul'daki son çalışmasını yarın basına kapalı yapacak olan sarı-lacivertli ekip, akşam saat 17.00'de özel uçakla Gaziantep'e gidecek. 
     






</TEXT>
</DOC>
