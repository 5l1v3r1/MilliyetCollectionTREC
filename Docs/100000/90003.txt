<DOC>
<DOCNO> 90003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/15/yazar/yilmaz.html </URL>
<DATE> 2002/06/15/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Futbolda genel kurul maçı 2 
</HEADLINE>
<TEXT>

     Türkiye Futbol Federasyonu TFF başkanı seçilme şartını merak ediyor musuzun Ya da seçimlerde paranın ne kadar hakim olduğunu tartışmaya gerek var mı Güney Kore’ye götürülen 300 davetli 14 gün yediklerini, içtiklerini de, gördüklerini de anlatırlar umarım. Gerçi gerek de yok. Federasyonun 1 Haziran’ın sabahında Mali Genel Kurul yapıp, akşamında da Güney Kore’ye gitmesi, kurulun çantada keklik olduğunun belgesi değil mi 
     Aynı yöntem, bundan iki yıl önce yapılan başkanlık seçimleri arifesinde Avrupa Milletler Şampiyonası’na götürülen 200 misafir olayında da kullanıldı. Aslında TFF Başkanı Haluk Ulusoy ile Devlet Bakanı Fikret Ünlü arasındaki ip, bu Güney Kore olayından önce kopuyor. Ulusoy, son milli maçta protokolden istediği sayıda bilet alamayınca, kapalı tribüne geçip resmi geçidi önünde yaptırıyor. Futbolcuların arkası bakana dönük olarak Yalnızca bu olay mı Toprakbank’tan yatırılan hesaba karşı, TFF Yönetim Kurulu üyesi ve Van Et İstanbul Bölge Müdürü Nihat Saydan’ın aldığı iddia edilen 600 milyar liralık rüşvet skandalı ile ilgili süren dava .. 
     Fakat işe bakın ki, Bakan Ünlü iktidar partisi liderlerinden protokol krizini takiben Ulusoy’u devam eden mahkemelerin sonuçlanmasına kadar, görevden uzaklaştırma sözü aldığı halde, TBMM, Milli Eğitim ve Gençlik Spor Komisyonu’nda, TFF’yi görüşümek üzere yeterli sayıyı bir türlü sağlayamıyor. Demek ki Ulusoy, ağırlığını Meclis’te de hissettirebiliyor. 
     
65 trilyon gelir, 34 trilyon gider      Gelelim Mali Kongre’de sunular rapora. Ulusu 21 Mayıs sabahı, TFF’ye bu raporu kongreden önce görmek istediğini bildirir faksı çektiğinin akşamında, eşi ile Güney Kore daveti alıyor ve gitmeyi reddediyor. 
     Ulusu’nun kongre öncesi elde edemediği 2001 - 2002 Faliyet Raporu’nda, TFF’nin 64.5 trilyon geliri, 35.8 trilyon lira da gideri gözüküyor. Faiz ve kur farkı beklentileri yerine gelseydi, bu gelirler 10 trilyon lira daha fazla olabilirdi. Giderlerin yüzde 39’u Milli Takım’a, amatör kulüplere yüzde 11, Ne yatırım yaptılar acaba , UEFA ve FİFA gibi uluslararası alandaki üst kuruluşlara ayrılan, "AB Fonu" diyelim yüzde 1... Türkiye’ye, ilk kez FİFA Başkanı’nı Avalenge davet eden Ulusu, ikinci kez de TFF eski başkanlarından ve UEFA Gözlemcisi Şenes Erzik... 
     
Türk futboluna eğitim      TFF nerelere para harcıyor Kütahya Kuşu Belediyespor 15 milyar, Bursa Kültür Vakfı 2.5 milyar, Kuşadasıspor 50 milyar, GS 283 milyar, Gaziantepspor 250 milyar, Gaziantep Belediyespor’a 50 milyar, Gaziantep GASKi 50 milyar, Çay - Kur Rizespor 257 milyar, Göztepe 200 milyar, Denizlispor 196 milyar, Samsunspor 200 milyar Ulusoy’un memleketi BJK, Kocaeli ve Bursaspor’a 187.5’ar milyar, FB’ye 22 milyar En az, neden ki Trabzon’a 67 milyar, Türkiye Spor Yazarları Derneği’ne 100 milyar... Kongrede taban birlikleri temsilcileri Türkiye Faal Futbol Hakem ve Gözlemcileri Derneği’ne 40 milyar, Türkiye Futbol Adamları Derneği 67.5 milyar, Türkiye Amatör Spor Kulüpleri Konfederasyonu 50 milyar lira. 
     Ağırlıkla Ulusoy’un Kuşadası’ndaki otelinde yapılan seminerlerin, eğitim hocalarına verilen paraların da içinde olduğu "Eğitim Gideri" ise 972.5 milyar lira ile bütçeden aldığı pay yüzde 3’ü geçemiyor. Ve bunun neticesini BJK ve Milli Takım eski kaptanı ve antrenörü, Denizlispor Teknik Direktörü Rıza Çalımbay bir TV kanalında yaptığı, "Çok ünlü futbolcularımız da kuralları bilmiyor. Bize hiçbir şey öğretilmedi" açıklaması ile yorumluyor .. 
     
Ulusoy adına tesis      TFF’nin yatırımları içinde bir hizmet binası yer alıyor Haluk Ulusoy Kamp ve Eğitim Tesisi 2.5 trilyon lira. Sayın Ulusoy bu adı taşıyacak maddi yardımı da yapmıştır umarım. 
     TFF eski Başkanı Kemal Ulusu’nun eleştirileri bunlar... Ulusu bunca eleştiriyi yaparken yeni başkanlık sevdasında mı Hem yanıt hem de soru ile karşılık veriyor "Başkanlık asla istemiyorum. Ancak Ulusoy’u açık oturuma davet ediyorum, GS’nin ve onun teşkil ettiği Milli Takım’ın Avrupa’daki başarılarıyla övünmekten başka ne yaptı " 
     Güney Kore gibi bir rezaleti Türkiye’de hangi kurum yapsaydı ortada tozu kalmazdı. Ben de soruyorum, futbol camiasına bu umarsızlığı yapıştıranlar gücünü nereden alıyor Son maç Ünlü ile Ulusoy arasında oyananacağa benziyor. O zaman göreceğiz... 
     
     







Hukukçuya saygı 


Ulusal hamaset ve mistik cinsellik... 


Barajistan... 


İzgi’nin önerisi 


Bir duayen, Metin Toker için... 


Hadi uyan Metin Abi 


Sınavdan önceki 24 saat .. 


Dikleşmeden dik durmak... 


Bizi birleştiren sadece zafer değildi... 


Bu coşkuya ihtiyacımız vardı... 


Takım ruhu olmayınca 


Dünya Bayındır Sigorta’yı ben batırmışım 


Bankalar zararda ama vergi verecek 


Futbolda genel kurul maçı 2 


</TEXT>
</DOC>
