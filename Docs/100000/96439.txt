<DOC>
<DOCNO> 96439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/guncel/gun07.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hahambaşına SON GÖREV 
</HEADLINE>
<TEXT>

"Türkiye’ye gönülden bağlı" dini lider David Asseo görkemli bir törenle son yolculuğuna uğrlandı 
     SERHAT OĞUZ İstanbul 

     Türkiye’de yaşayan Yahudiler’in dini lideri Türkiye Hahambaşısı David Asseo, dün son yolcuğuna uğurlandı. 
     Neve Şalom Sinagogu’ndaki törende hükümeti Devlet Bakanı Yılmaz Karakoyunlu ile Kültür Bakanı Suat Çağlayan temsil etti. 
     Törene ANAP Genel Başkan Yardımcısı Bülent Akarcalı, AKP Genel Başkan Yardımcısı Ali Coşkun, İstanbul Valisi Erol Çakır, Büyükşehir Belediye Başkanı Ali Müfit Gürtuna, İstanbul Müftüsü Tayyar Taş ve bazı dini cemaatlerin temsilcileri de katıldı. Başbakan Bülent Ecevit, Başbakan Yardımcısı Mesut Yılmaz ile yeni oluşumun lideri İsmail Cem ise çelenk gönderdi. Hahambaşı Vekili İshak Haleva, 1961 yılında Hahambaşı seçilen Asseo’nun bilge olduğunu belirterek, "Çok soran ve dinleyen bir insandı. hiçbir zaman duyguları aklının önüne geçmedi" dedi. 
     Musevi Cemaati Başkanı Bensiyon Pinto ise "Bizler, sadece bir dini lideri değil, bir öğretmeni, iyilik timsali müstesna bir kişiyi kaybettik. Türkiye’ye ve bu toprakların değerlerine sarsılmaz bağlılığı, Türkiye’nin yöneticilerine güveni, hepimize yıllardan bu yana yol göstermiştir" diye konuştu. 
     Cenaze konvoyu Asseo’nun toprağa verileceği Ulus Musevi Mezarlığı’na götürülürken yine güvenlik çemberi içine alındı. 
     



 GÜNCEL 





















</TEXT>
</DOC>
