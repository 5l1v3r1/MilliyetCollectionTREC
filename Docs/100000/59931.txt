<DOC>
<DOCNO> 59931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/31/siyaset/siy01.html </URL>
<DATE> 2002/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Cindoruk DYP’nin aile, siyaset ve parti büyüğü 
</HEADLINE>
<TEXT>

DYP Lideri Ağar, evinde ziyaret ettiği Hüsamettin Cindoruk’u bu sözlerle nitelendirdi. Ağar partisinin herkese açık olduğunu açıkladı 
     PINAR AKTAŞ İstanbul 

     DYP Genel Başkanı Mehmet Ağar, DYP’nin transfer yoluyla Meclis’te üye sayısının artacağı yönündeki iddialarla ilgili, "Bu tür siyasi ilişkilerin dışındayız. Bizim yeni şekillenmemizden memnuniyet duyanlara kapımız her zaman açıktır" dedi. 
     Ağar, genel başkan yardımcıları Nüzhet Kandemir ve Mehmet Ali Bayar’la birlikte, Hüsamettin Cindoruk’u Nişantaşı’ndaki evinde ziyaret etti. "Aile, siyaset ve parti büyüğü" olarak nitelediği Cindoruk’un tavsiyelerine, işaretlerine ve varlığına ihtiyaç duyduklarını söyleyen Ağar, "Bugün Türkiye’nin her zamankinden daha fazla DYP’ye ihtiyacı vardır. Bu dönem DYP’nin kendi iç bütünleşmesinin süratle tamamlanması gereken bir süreçtir" diye konuştu. 
     Ağar’ın ziyaretini önemsediğini dile getiren Cindoruk ise "Baraj altı kalmak, baraj üstü kalmak bence önemli değildir. Fikirleriniz barajın altında kalıyor mu, ona bakacağız. Hayır. DYP’nin eksikliği daha büyük hissedilir hale gelmiştir" dedi. 
     



 SİYASET 












</TEXT>
</DOC>
