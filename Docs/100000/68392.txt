<DOC>
<DOCNO> 68392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/19/siyaset/siy03.html </URL>
<DATE> 2002/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD heyetinden Uzan baskısı .. 
</HEADLINE>
<TEXT>

     ANKARA Milliyet 

     Türkiye - ABD ilişkilerini geliştirmek üzere kurulan ABD - Türkiye Parlamentolararası Dostluk Grubu, Ankara’da yaptığı temaslarda Motorola’nın Uzanlar’a ait Rumeli Holding’le yaşadığı sıkıntıları gündeme getirerek, konunun çözülmesi için destek istedi. 
     Tamamı cumhuriyetçilerden oluşan 5 kişilik dostluk grubunun, dün sabah beraber kahvaltı yaptıkları Devlet Bakanı Tunca Toskay’a, Uzan - Motorola davasından duydukları sıkıntıyı aktardıkları öğrenildi. 
     Diplomatik kaynaklardan edinilen bilgiye göre temaslarına Anıtkabir’i ziyaret ettikten sonra Toskay’la başlayan heyet, Uzanlar ile ilgili şik yetlerini ilk burada dile getirdi. Heyet, Uzanlar’ın Motorola’yı 2 milyar dolar dolandırdığı iddiası ile ABD’de açılan davalar nedeniyle Türkiye’de yatırım yapmak isteyen ABD’li girişimcinin çekindiğini Toskay’a belirtti. 
     
     



 SİYASET 














</TEXT>
</DOC>
