<DOC>
<DOCNO> 87692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/son/soneko12.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Buğday, zam rekortmeni... 
</HEADLINE>
<TEXT>

     Gaziantep Ticaret Borsası'nda GTB , son bir yılda fiyatı en fazla artan ürün buğday oldu. 
     GTB'den yapılan açıklamaya göre, 2001 yılı Mayıs ayında kilosu 143 bin liradan işlem gören sert buğdayın fiyatı, yüzde 113.2'lik artışla 305 bin liraya yükseldi. 
     Aynı dönemde fiyatı yüzde 87,5 oranında artarak 1 bin liradan 287 bin liraya yükselen yumuşak buğday, fiyatı en fazla artan ürünler sıralamasında sert buğdayın ardından ikinci sırada yer aldı. 
     Bu ürünleri, yüzde 65,4'lük artışla kırmızı kabuklu antepfıstığı, yüzde 41,6'lık artışla kütlü pamuk, yüzde 37,3'lük artışla koyun, yüzde 27,1'lik artışla kırmızı iç antepfıstığı izledi. 
     Kırmızı kabuklu mercimek ve kırmızı iç mercimek fiyatlarında ise düşüş yaşandı. Kırmızı kabuklu mercimeğin kilosu 603 bin liradan 423, kırmızı iç mercimeğin fiyatı ise 759 bin liradan 540 bin liraya geriledi. 
     





</TEXT>
</DOC>
