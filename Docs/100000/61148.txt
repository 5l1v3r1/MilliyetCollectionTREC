<DOC>
<DOCNO> 61148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/yasam/yas05.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuğum olmuyor diyene müjde 
</HEADLINE>
<TEXT>

İngiliz bilim adamlarının bulduğu "hamilelik geni" sayesinde kadınlar basit bir protein iğnesi ile arzuladıkları çocuğa daha az zahmetle kavuşabilecekler 
     NEVSAL ELEVLİ Londra 

     Gen protein üretiyor 
     İNGİLİZ bilim adamları, hamile kalamayan kadınların anne olma şanslarını epeyce yükseltecek olan "hamilelik geni"ni bulduklarını açıkladılar. Yeni bulunan gen, bünyenin "Leukaemia" LIF olarak bilinen bir proteini üretebilmesini sağlıyor. Deney hayvanları üzerinde yapılan araştırmalarda, bu proteinin vücuttan çıkarılması ile hamile kalma oranı sıfıra düştü. Protein geni enjekte edildiğinse ise hamilelik normal seviyesine döndü. Bu sayede, kadınlar, 5 yıl içinde, zahmetli ve başarı oranı düşük IVF tedavisi yerine basit bir protein iğnesiyle arzuladıkları çocuğa kavuşabilecekler. 
     
     50 kadında denenecek 
     DOKTOR George Ndukwe, gönüllü 50 kadına protein iğnesi vereceklerini belirterek şöyle dedi "LIF’in eksik olması veya fonksiyonunu yerine getirememesi, hamile kalmayı engelleyen nedenlerden. LIF’ ile hem IVF’nin başarı oranı yükselecek hem de kadınların doğal yollarla hamile kalması sağlanacak. IVF tekniğini mükemmelleştirdik ama hamile kalma oranı değişmedi. Şimdi bu savaşı kazanmamız gerek." 
     



 YAŞAM 






















</TEXT>
</DOC>
