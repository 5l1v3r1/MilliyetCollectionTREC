<DOC>
<DOCNO> 87941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/son/sontur21.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da dolu ve sağanak yağışlı gün... 
</HEADLINE>
<TEXT>

     Meteoroloji İstanbul Bölge Müdürü Dr. Saffet Sarı, İstanbul'da sağanak yağmurla karışık dolu yağmasına ilişkin, ''Bu mevsimlerde, yaz girişlerinde zaman zaman dolu şeklinde yağışın görülmesi mümkün'' dedi. 
     Dr. Sarı, kentte sabah saatlerinde sağanak yağışın etkili olduğunu ve daha sonra güneşin açtığını hatırlatarak, öğleden sonra da bazı bölgelerde sağanak yağmurla birlikte dolu yağdığını söyledi. 
     ''Bu mevsimlerde, yaz girişlerinde zaman zaman dolu şeklinde yağışın görülmesi mümkün'' diyen Dr. Sarı, dolu yağışının yazın da görülebileceğini kaydetti. 
     İstanbul'u yarından itibaren serin havanın terk edeceğini belirten Dr. Sarı, ''Perşembe gününden itibaren hava sıcaklığı artacak. Yarından itibaren sıcaklık 26-27 dereceye, hafta sonuna doğru da 30 dereceye yükselebilecek'' diye konuştu. 
     





</TEXT>
</DOC>
