<DOC>
<DOCNO> 57617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/17/son/sondun18.html </URL>
<DATE> 2001/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaron "Arafat'tan söz değil icraat bekliyoruz" 
</HEADLINE>
<TEXT>

     İsrail Başbakanı Ariel Şaron, Filistin lideri Yaser Arafat'ın, İsraillilere yönelik silahlı saldırılara son verilmesi çağrısını içeren dünkü sözlerini eyleme geçirmesi gerektiğini söyledi. 
     Şaron, sağcı Likud partisinin üyelerine yaptığı konuşmada, ''İsrail ve vatandaşlarının güvenliği söz konusu olduğunda, sözlere değil, sadece icraate bakarız'' dedi. 
     İsrail başbakanı, Arafat'ın, silahlı saldırılar ve intihar saldırılarını durdurma çağrısını, ABD ve diğer ülkelerin yoğun baskısı altında yaptığını belirtti. 
     Arafat, Ramazan Bayramı dolayısıyla televizyondan halka hitaben yaptığı konuşmada, intihar saldırıları da dahil olmak üzere İsraillilere karşı tüm silahlı eylemlerin durdurulması çağrısı yapmıştı. 
     






</TEXT>
</DOC>
