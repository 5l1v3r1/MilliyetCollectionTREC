<DOC>
<DOCNO> 72271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/siyaset/siy04.html </URL>
<DATE> 2002/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK’dan otobüslü kampanya 
</HEADLINE>
<TEXT>

Avrupa’daki siyasi faaliyetlerine hız veren PKK, Brüksel’den otobüslerle Edirne’ye kadar gelecek 
     GÜVEN ÖZALP Brüksel 

     Son dönemde siyasi nitelikli çıkışlarıyla dikkat çeken PKK, Avrupa’daki faaliyetlerine hız kazandırıyor. Avrupa’daki Kürt kuruluşlarının katılımıyla gerçekleştirilecek yeni bir kampanyanın çıkış noktası Brüksel. Avrupa ülkelerinin dikkatini anadilde yayın ve ölüm cezasının kaldırılması konularına çekmeyi amaçlayan kampanya 16 Mart’ta başlayacak. 
     Kampanyanın başlangıcında düzenlenecek basın toplantısına "dış destek" olarak katılacak isimler arasında Belçika Parlamentosu Başkan Yardımcısı Jan Beghin ve Flaman Yeşiller Partisi olan AGALEV’den milletvekili Leen Laenens göze çarpıyor. Avrupa’daki Kürt Dernekleri Konfederasyonu KON - KURD tarafından gerçekleştirilecek organizasyon çerçevesinde Brüksel’den kalkacak otobüsler Kapıkule’ye kadar gidecek. "Avrupa Kürtleri, Türk sınırlarına doğru ilerliyor" sloganının kullanıldığı kampanya çerçevesinde yapılan yazılı açıklamada Kürtçe’nin anadil olarak kabul edilmesi için dilekçeyle başvuru yapan üniversite öğrencilerinin tutuklanarak işkenceye uğradıkları iddia edildi. 
     



 SİYASET 
















</TEXT>
</DOC>
