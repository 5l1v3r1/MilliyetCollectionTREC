<DOC>
<DOCNO> 68795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/yasam/yas08.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Picasso’lar yetmedi bir de Tevrat geldi 
</HEADLINE>
<TEXT>

Gürcistan’dan Türkiye’ye sokulan, ceylan derisi üzerine yazılı 31 metre uzunluğundaki tarihi Tevrat, jandarmanın bir ay boyunca sabırla yürüttüğü operasyon sonucu yakalandı 
     ULAŞ ÖZDEMİR Trabzon DHA 

     Trabzon Jandarma Alay Komutanlığı İstihbarat Şube Müdürlüğü’ne 1 ay önce yapılan ihbarda, Ardahan’ın Posof ilçesindeki Türkgözü sınır kapısından Türkiye’ye giriş yapan biri kadın iki Gürcü’nün yanlarında tarihi Tevrat soktuğu, bunun Trabzon üzerinden İsrail’e götürüleceği belirtildi. Harekete geçen ekipler, Ömer Ali Öztürk ve Göksen Sönmez’le, alıcı gibi davranarak bağlantı kurdu. 
     
4 milyon dolar      Tevrat’ı Türkiye’ye sokan Gia Kahizde 38 adlı kadınla Lamara Meskhadze de, Akçaabat’a gelerek, Öztürk, Sönmez ve arkadaşları Cemil Kamak ile buluştu. Salacık mevkiinde 4 gün önce bir evde gerçekleşen buluşmada, Tevrat için 4 milyon dolara anlaşma sağlandı. Sivil jandarma timleri evden çıkmak üzereyken, dışarda bekleyen silahlı ekipler eve girdi. Sanklar gözaltına alındı. 
     
Karbon testi yapılacak      Ceylan derisi üzerine İbranice yazılı Tevrat, 31 metre boyunda ve 35 santim eninde. Her iki tarafından rulo yapılmış olan Tevrat, birbirine eklenmiş 51 bölüm ve 263 sayfadan oluşuyor. Sayfalar yine ceylan derisinden elde edilen ince bir iplikle birbirlerine bağlanıyor. Ruloların tutulması için de her iki tarafta birer ahşap oklava şeklinde tahtalar kullanılmış. 
     



 YAŞAM 




















</TEXT>
</DOC>
