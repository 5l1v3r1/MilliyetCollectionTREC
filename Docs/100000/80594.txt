<DOC>
<DOCNO> 80594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/son/sonspo07.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Aykut Kocaman "Seneye de İstanbulspor'dayım.. " 
</HEADLINE>
<TEXT>

     İstanbulspor Teknik Sorumlusu Aykut Kocaman, gelecek sezon da İstanbulspor'da çalışacağını belirterek, ''Takımımla 2 yıllık sözleşme yenileyeceğim'' dedi. 
     Kocaman, bu sezon sonunda İstanbulspor ile sözleşmesinin sona erdiğini kaydederek, şöyle konuştu 
     ''Çeşitli teklifler geldi, ancak kimseyle yüz yüze görüşmedim. Hiç kimseye de herhangi bir şekilde söz vermiş değilim. Bu söylediğim olaylar, 2-3 hafta önce gerçekleşti. Yoğun bir maç trafiği yaşadık. Bu yoğunluk içinde kendimi de gözden geçirdim. İstanbulspor'da çalışmaktan memnunum, kalma eğilimim daha da güçlendi. Ancak şu ana kadar bir imza atmış değilim.'' İstanbulspor'un, antrenörlük yaşamı açısından son derece doğru bir yer olduğunu düşündüğünü de anlatan Kocaman, ''İstanbulspor'da 4 senesi futbolcu, 2 senesi çalıştırıcı olmak üzere 6. sezonumu doldurdum. Son derece seviyeli, düzgün ve özgür bir ortam var. Mutlu olduğum ve sevdiğim İstanbulspor'dan şu an ayrılmak gibi bir düşüncem yok. Bana bu konuda teklif yapan ve güvenen herkese çok teşekkür ediyor. İnşallah gelecek dönemlerde görüşmek dileğiyle diyorum'' diye konuştu. 
     Kocaman, önümüzdeki günlerde İstanbulspor ile sözleşme yenileyeceğini de sözlerine ekledi. 
     





</TEXT>
</DOC>
