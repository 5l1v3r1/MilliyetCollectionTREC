<DOC>
<DOCNO> 51537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/10/magazin/mag04.html </URL>
<DATE> 2001/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
MTV'den sürpriz çıkmadı 
</HEADLINE>
<TEXT>

Bu yılki MTV müzik ödülleri şaşırtmadı. En iyi erkek şarkıcı Robbie Williams, en iyi kadın şarkıcı ise 'malum' Jennifer Lopez oldu... 
     DIŞ HABERLER SERVİSİ 

     MTV müzik ödülleri önceki gece düzenlenen törenle sahiplerini buldu. Afganistan'a düzenlenen operasyon, 129 ülke televizyonunun canlı yayınladığı ödül törenine de damgasını vurdu. 'En İyi Erkek Sanatçı Ödülü'ne İngiliz Robbie Willams ile 'En İyi Kadın Sanatçı Ödülü'ne Jennifer Lopez'in layık görüldüğü törende, Afganistan'a düzenlenen operasyonun gündeme gelmesi dikkat çekti. 
     Gorillaz grubu üyesi Damon Albarn, müzik ödüllerinin dağıtıldığı törende, Afganistan'daki gelişmelere değinerek, ABD'den, bölgeye düzenlediği harek ta son vermesini istedi. Albarn, üzerinde anti - nükleer hareketin sembolü olan beyaz tişörtünü işaret etti ve dedi ki "Bu sembole iyi bakın. Dünyanın en fakir ülkelerini bombalamak yanlıştır." 
     Törende, rap - rock tarzı müzik yapan 'Limp Bizkit' grubu 3 ödül birden alırken, İngiliz Craig David de en iyi R B ve İngiltere’nin en iyi performansı dallarında iki ödüle layık görüldü. Faithless grubunun eski vokalisti Dido, en iyi yeni performans ödülünü alırken, Eminem en iyi Hip Hop, Blink 182 en iyi rock grubu seçildi. En iyi pop performansı ödülü ise ABD'li Anastacia'ya verildi. 
     



 MAGAZİN 











</TEXT>
</DOC>
