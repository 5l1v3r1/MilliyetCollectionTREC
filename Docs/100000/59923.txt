<DOC>
<DOCNO> 59923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/31/magazin/amag.html </URL>
<DATE> 2002/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu Çelik Dost’ Çelik 
</HEADLINE>
<TEXT>

Ayşe Ersoy’un Dost’ adlı tarikatın üyesi olmak ve parçalarını sahiplenmekle suçladığı popçu Çelik, susuyor. Ersoy ise, salvolarını sürdürüyor.. 
     MAGAZİN SERVİSİ 

     Pop şarkıcısı Çelik Erişçi’nin, Dost’ adlı bir tarikatın üyesi olduğuna dair iddialar, dün bir anda magazin gündemine bomba gibi düştü. 
     Çelik, iddiaların asılsız olduğunu, gerekli açıklamayı avukatı Ömer Durak’ın yapacağını söylemekle yetinirken, şarkıcının Dost’ tarikatıyla bağlantılı olduğu iddiaları, mimar Ayşe Ersoy’un açıklamalarıyla gündeme geldi. Ersoy, Çelik’in şimdiye kadar albümlerinde okuduğu, söz ve müziklerine de imza attığı’ tam 27 parçanın, aslında kendisine ait olduğunu ileri sürdü 
     
     Düsturları mal paylaşımı’ 
     Önceki gece katıldığı Magazin Keyfi’nin canlı yayınında iddialarını yineleyen Ersoy, şimdiye kadar susmasının nedenlerini de şöyle açıkladı "Eseri gibi görünen 27 şarkının söz ve müziğinin bana ait olduğunu Çelik de biliyor. Dost’ grubunun lideri eşim istediği için şarkılar Çelik’in gösterildi. Çelik ilk başta buna karşı çıktı. Dost’lar mal paylaşımını savunan bir grup olduğu için, Çelik’in Doğrusu neyse, onu yapalım’ demesine karşın, eşim öyle uygun gördü. O parçalar çocuğum gibi. Evliliğim bitti, şimdi çocuklarımı istiyorum. MESAM’a başvurdum. Alacağım telifleri vakıflara bağışlayacağım." 
     
     Güzeller Güzeli, Ata değil’ 
     Şu anda 75 yaşındaki eşinin liderliğini yaptığı, 500’e yakın üyesi olduğu ileri sürülen Dost’ların tarikat değil, özel bir grup olduğunu da iddia eden Ayşe Ersoy, Çelik’in iddialarını kabul etmek yerine inkar yolunu seçmesi durumunda ortaya yeni belgeler çıkaracağını da sözlerine ekledi. 
     Çelik’in, 27 şarkıya karşılık eşine Renault Megane marka otomobil hediye ettiği iddiasını da gündeme getiren Ersoy’un ileri sürdüğü ilginç bir nokta da şöyle 
     Atatürkçü söylemleriyle tanınan ve Büyük Önder’e sevgisini O’nun için bir şarkı yazarak dile getiren Çelik’in albümlerinin teşekkür bölümde Güzeller Güzeli’ sıfatıyla şükranlarını sunduğu kişi Atatürk değil, Dost’ tarikatının lideridir... Grup üyeleri, eşime Güzeller Güzeli’ diye hitap ederdi...’ 
     
Ersoy’u eş seçip eşinden ayırmış      Ayşe Ersoy’un, konuşmaktan çekindiği tarikata girdiğinde evli olduğu, ancak liderlerinin, tarikat üyesi çifti boşayıp sonra da Ersoy’la evlendiği de iddialar arasında. Ersoy, eski eşinin, gruba üye olanların sadece özel hayatlarında değil, iş hayatlarında da söz sahibi olduğunu da ileri sürdü. Tarikat lideri Güzeller Güzeli’nin 75 yaşında emekli binbaşı olmasına karşın kendini "Emekli Albay" olarak tanıtan İhsan Coşkun olduğu iddia edildi. "Adını söyleyemem" diyen Ersoy, ilk eşinden ayrılıp, onunla evlenmesirin bile başlı başına ilginç bir olay olduğunu söyledi. 
     
Ve, Çelik’in eski şoförü anlatıyor      Popçu Çelik’in 3.5 yıl şoförlüğünü yapan ve bir yıl önce maaşını ödemediği için işi bıraktığını ileri süren Halil Rahman Çakır, şarkıcının Dost Tarikatı’ üyeliğiyle ilgili şu iddialarda bulundu "Çelik bu tarikatta var. Ayşe Ersoy’un adını, Dost’un eşi olduğunu duydum. Kuleli ve Yalova taraflarında buluşurlardı. Ama daha çok Dost’la telefonda görüşürlerdi. Dost’ aradığı zaman Çelik arabayı durdurur, dışarı çıkıp konuşurdu. Özel Tim’den ayrılan ve halen korumalığını yapan biri var. Çelik, bu toplantılara onunla gidiyordu. O dönem sevgilisi olan Buket Saygı’yı bu toplantılara götürmez, evde bırakırdı." 
     
İşte Ersoy’un Benim’ dediği şarkılar Afedersin S Hercai S Nazına Ölüyorum S Ata’m SM Sevdalı Çiçek SM Dilberim SMD Yapmazsın SM Onu Düşünürken M Yüce Atatürk SMD Kim Daha çok Seviyor SMD Bu Şehir SMD Kıyamam SMD Geçmem Senden SMD Kıskanıyorum SMD Gidişin Olmasa SMD Yaman Sevda SMD Yanmaya Devam Et SMD Olmaz mı SMD Hani SMD Ne Olacak Halim SD ortak Yüce Ata’m SMD Bu Mevsim SMD Kendimi Alamıyorum SMD Sevdan Gözümün Bebeği SD ortak Bir Defa SMD Paşam SMD 75. Yıl Marşı SMD      
     S Söz, M Müzik, D Düzenleme 



 MAGAZİN 













</TEXT>
</DOC>
