<DOC>
<DOCNO> 92057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/son/sontur11.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Sınıfta kalınca okulundaki Atatürk büstünü kırdı 
</HEADLINE>
<TEXT>

     Adana'nın merkez Seyhan İlçesi'ndeki bir ilköğretim okulu öğrencisi, sınıfta kalınca okulun bahçesindeki Atatürk büstünü kırdı. 
     Emniyet Müdürlüğü yetkililerinden alınan bilgiye göre, Fatih Mehmet İlköğretim Okulu'nda okuyan H.T. 14 arkadaşları S.G. 16 ve A.D. 18 ile gece duvardan atlayarak okulun bahçesine girdiler. H.T. buradaki Atatürk büstünü kırdı. Okulun lojmanında kalan hizmetli Hilmi Kalağası, gürültüye uyanarak, büstü kıran ve kaçmaya çalışan H.T'yi tanıdı ve güvenlik görevlileri ile Okul Müdürü Özcan Ünal'a haber verdi. 
     Emniyet ekiplerince yakalanan H.T.'nin, ifadesinde, sınıfta kaldığı için büstü kırdığını, arkadaşlarının, suçunun bulunmadığını söylediği bildirildi. 
     Okul Müdürü Özcan Ünal, yeni Atatürk büstünün en kısa sürede yapılarak yerine konulacağını bildirdi. 
     Yetkililer, sanıkların Çocukları Koruma Şube Müdürlüğü'ne gönderildiğini, olayla ilgili soruşturmanın sürdürüldüğünü bildirdiler. 
     





</TEXT>
</DOC>
