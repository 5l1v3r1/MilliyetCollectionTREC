<DOC>
<DOCNO> 97285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/son/sondun24.html </URL>
<DATE> 2002/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Çinli demokrasi savaşçısı Fang, serbest... 
</HEADLINE>
<TEXT>

     Çin Halk Cumhuriyeti'nde Temmuz 1998'den beri hapis yatan demokrasi savunucusu Fang Jüe, daha önce açıklandığı gibi bugün serbest bırakıldı. 
     Kızkardeşinin İngiliz Reuter ajansına yaptığı açıklamaya göre, 47 yaşındaki şehir planlama mühendisi Fang, başkent Pekin'in Liangşiang Cezaevi'nden salıverildi. 
     Fang, Ocak 1998'de Toplumsal Bilimler Akademisi'nde araştırmacı olarak çalışırken yazdığı makalede, yönetimin her kademesi için halkın doğrudan seçim hakkını kullanabilmesi, basın-yayın özgürlüğünün sağlanması, siyasi partilerin kurulması ve sendikaların bağımsız olması yönünde çağrıda bulundu. 
     Bunun üzerine gözaltına alınan Fang, hakkında 11 ay sonra hüküm verildi ve 4 yıl hapse mahkum edildi. 
     Mahkeme, Fang'ın petrol dışalım kotalarında usulsüzlük yaptığına ve 145 bin yüen'i 33 milyar TL zimmetine geçirme suçu işlediğine de hükmederek, bu cezayı verdiğini açıkladı. 
     Önceleri önemli muhaliflere çok sert davranmayan, onların yurtdışında yaşabilmeleri için vize sağlayan Çin Komünist Partisi, ''muhaliflere nispeten müsamahakar'' tutumunu 1998 sonbaharında kaldırdı ve ''ülke birliği için'' daha köklü önlemler almaya başladı. 
     





</TEXT>
</DOC>
