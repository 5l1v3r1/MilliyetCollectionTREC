<DOC>
<DOCNO> 92046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/son/sonspo36.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'nin Almanya kampı yarın başlıyor... 
</HEADLINE>
<TEXT>

     Fenerbahçe, yeni sezon hazırlıklarını bugün yaptığı antrenmanla sürdürdü. 
     Samandıra Tesisleri'nde, teknik direktör Werner Lorant yönetiminde gerçekleştirilen idmanda futbolcular, 40 dakika koşu yapmakla yetindiler. 
     Antrenmanda yurtdışı hazırlık kamplarına katılacağı açıklanan altyapıdan 9 genç futbolcuyla birlikte toplam 27 oyuncu yer aldı. 
     17. Dünya Kupası finallerinde Almanya ile Güney Kore arasında 
     yapılan yarı final maçını izleyen teknik heyet ve futbolcular, antrenmana yaklaşık 1 saat geç çıktılar. Teknik direktör Lorant, futbolcularıyla çalışmanın sonunda saha içinde kısa bir süre konuştu. Fenerbahçe, 2002-2003 futbol sezonu hazırlık çalışmalarının ilk etabını gerçekleştirmek üzere yarın Almanya'ya gidiyor. Antrenmandan sonra Samandıra Tesisleri'nde kampa giren futbolcular, yarın sabah uçakla Münih'e gidecek. Altyapıdan A takıma dahil edilen bazı oyuncular pasaportlarının yetişmemesi nedeniyle Almanya'ya bir gün gecikmeyle gidecekler. Bu arada, İstanbul'a gelmeyen Hırvat futbolcu Milan Rapaiç ve yeni transfer Brezilyalı Washington'un Almanya'da takıma katılacağı açıklandı. 
     





</TEXT>
</DOC>
