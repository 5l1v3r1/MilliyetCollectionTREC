<DOC>
<DOCNO> 96316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/son/sondun56.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İnsanlığın çikolata sevdası 2600 yıl öncesine dayanıyor 
</HEADLINE>
<TEXT>

     İnsanlığın çikolata sevdası, 2600 yıl öncesine dayanıyor. 
     Amerikalı bilim adamları, Maya uygarlığından kalan çanak çömleklerde yaptığı kazı çalışmalarının sonucunda, insanlığın çikolata sevdasının sanıldığından bin yıl daha eski zamanlara ait olduğunu ortaya koydular. 
     İngiliz bilim dergisi Nature'de yayınlanan sonuçlara göre, bilim adamları, Orta Amerika'daki Belize'nin kuzeyinde bulunan Colha'da bir mezarlıktan çıkarılan, Mayalara ait çanak çömleklerdeki kalıntılarda kakao izlerine rastladılar. 
     Araştırmacılar, incelenen 14 çanak çömleğin M.Ö. 600 ile M.S. 250 arasındaki döneme ait olduğunu, 3 çanak çömlekteki kakao izlerinin, insanların kakao tutkusunun sanılandan yaklaşık bin yıl önce başladığını ortaya koyduğunu belirtiyor. 
     Çikolata markası Hershey Foods Technical Center'ın araştırmacısı Jeffrey Hurst, Maya ve Aztek kültürlerinde kakao köpüğünün kakaonun en lezzetli kısmı olduğunun ve kakao ile su, mısır unu, baharat ve balı arzularına göre karıştırarak bir tür içecek elde ettiklerinin anlaşıldığını söyledi. 
     





</TEXT>
</DOC>
