<DOC>
<DOCNO> 74229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/son/sontur06.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Marmara Denizi'ndeki depremde can ve mal kaybı yok 
</HEADLINE>
<TEXT>

     Tekirdağ Valisi Cemalettin Sevim, sabaha karşı meydana gelen ve merkez üssü Marmara Denizi'nin Tekirdağ açıkları olan depremde herhangi bir can ve mal kaybı yaşanmadığını söyledi. 
     Sevim, saat 04.36'da Marmara Denizi'nde meydana gelen 4.8 büyüklüğündeki depremde, Tekirdağ ve ilçelerinde vatandaşlar arasında panik yaşanmadığını belirtti. Sevim, deprem dolayısıyla ilde herhangi can, mal kaybı, yaralanma ve yıkımın olmadığını ifade etti. 
     Depremin ardından kaymakamlardan bilgi aldığını bildiren Sevim, ilçelerde de bir kayıp ya da paniğin söz konusu olmadığını söyledi. 
     Bu arada, depremin olduğu saatlerde, Tekirdağ'da etkili olan yağış dolayısıyla, sarsıntıya rağmen vatandaşların evlerini terk etmedikleri gözlendi. 
     






</TEXT>
</DOC>
