<DOC>
<DOCNO> 65705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/03/son/soneko05.html </URL>
<DATE> 2002/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF İcra Direktörleri yarın Türkiye için toplanıyor 
</HEADLINE>
<TEXT>

     Uluslararası Para Fonu IMF'nin İcra Direktörleri Kurulu, yarınki toplantısında Türkiye'nin yeni niyet mektubu ve stand-by düzenlemesini ele alacak. 
     IMF'nin karar makamı olan 24 üyeli İcra Direktörleri Kurulu'nun toplantısında, yeni stand-by düzenlemesinin ve niyet mektubunun onaylanacağına kesin gözüyle bakılıyor. 
     2004 yılı sonuna kadar sürecek olan yeni stand-by döneminde, 
     Türkiye'ye IMF'den toplam 16 milyar doları aşkın dış kaynak sağlanması öngörülüyor. Türkiye'nin, 2002'de sağlanacak 10 milyar dolarlık kaynağın 7 milyar dolarlık kısmını bütçede, geri kalan 3 milyar dolarlık kısmını da Merkez Bankası rezervlerini güçlendirmek için kullanılacağı kaydediliyor. 
     IMF İcra Direktörleri Kurulu toplantısının ardından Salı günü de Dünya Bankası İcra Kurulu'nun, Türkiye'ye 1.3 milyar dolarlık mali ve kamu sektörü uyum kredisini onaylaması bekleniyor. 
     






</TEXT>
</DOC>
