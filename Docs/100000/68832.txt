<DOC>
<DOCNO> 68832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/son/soneko06.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Skandal büyüyor... Enron Başkanı, eski bakana iş teklif etmiş... 
</HEADLINE>
<TEXT>

     ABD'de büyük yolsuzluklardan sonra batan enerji devi Enron'un faaliyetleri ile ilgili olarak hergün yeni bir gerçek ortaya çıkıyor. 
     Washington Post gazetesinin haberinde, Enron'un eski başkanı Kenneth Lay'ın, şirketin türev piyasasındaki faaliyetlerine daha sıkı denetlemeler getirilmesi yönünde çalışmalar yapıldığı bir sırada, eski Hazine Bakanı Robert Rubin'e bol maaşlı bir iş teklif ettiği bildirildi. 
     Haberde, Lay'in, 1999 yılında Rubin'in Hazine Bakanlığı'ndan ayrılacağını açıklamasından iki gün sonra kendisine Enron'un direktörler kurulunda bir koltuk önerdiği belirtildi. 
     Kamu hizmetinden sonra Citigroup'un yönetimine getirilen Rubin'in öneriyi kabul etmediği biliniyor. Ancak, Citigroup, Enron'un baş kreditörleri arasında bulunuyor. 
     Bu arada, Hazine bürokratlarının büyük ağırlığının bulunduğu dönemin başkanı Bill Clinton yönetiminin türev piyasasındaki işlemlere hükümet denetimi getirilmesi yönündeki öneriyi reddetmiş olduğu kaydediliyor. 
     






</TEXT>
</DOC>
