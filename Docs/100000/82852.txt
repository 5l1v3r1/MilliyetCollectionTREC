<DOC>
<DOCNO> 82852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/son/sonspo18.html </URL>
<DATE> 2002/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Lakers'a soğuk duş... Duncan'lı Spurs, Los Angeles'ta güldü 
</HEADLINE>
<TEXT>

     ABD Profesyonel Basketbol Ligi NBA play-off 2. turunda New Jersey Nets, Charlotte Hornets'ı 102-88 yenerek 7 maçlık seride 2-0 öne geçerken, Los Angeles Lakers, San Antoino Spurs'a 88-85 yenilince 1-1 eşitlik sağlandı. 
     Los Angeles'daki maçta Lakers, evinde Spurs'a 3 sayı farkla mağlup olurken, bu yılın ''En Değerli Oyuncusu'' MVP seçilen Spurslı Tim Duncan 27 sayı, 17 ribaund, 5 asist, 5 blokla yine takımın yıldızı oldu. 
     Son 2 yılın şampiyonu Lakers'da ise dizinden sakat olan Kobe Bryant, 26 sayıyla en skorer oyuncu olurken, elini inciten Shaquille O'Neal 19 sayı, 7 ribaund, 5 asist gerçekleştirdi. 
     
     Nets durumu 2-0 yaptı 
     East Rutherford'daki maçta ise Nets'de 11 şuttan 10'unu değerlendiren Lucious Harris, 24 sayı attı. Skora, Keith Van Horn 20 sayı ekledi, ayrıca 11 ribaund aldı. 
     Nets'de ortaya koyduğu performansla hayal kırıklığı yaratan Jason Kidd, üst üste 9 şutu kaçırdı. Toplam 18 şuttan 5'inde topu çemberden geçiren Kidd, 11 sayı, 6 asist, 3 ribaundla maçı tamamladı. 
     Hornets'da ise 2. yarıda 15 dakikadan fazla sayı atamayan Baron Davis, 21 sayı, 7 asist, 5 ribaund gerçekleştirdi. 
     Lige yarın Detroit Pistons-Boston Celtics maçıyla devam edilecek. 
     Pistons, seride 1-0 önde bulunuyor. 
     New Jersey Nets-Charlotte Hornets arasındaki 3. maç cuma günü Charlotte'da, Los Angeles Lakers-San Antonio Spurs arasındaki 3. 
     karşılaşma da cumartesi günü San Antoino'da oynanacak. 
     





</TEXT>
</DOC>
