<DOC>
<DOCNO> 55949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/siyaset/siy10.html </URL>
<DATE> 2001/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın doktora izin çıktı 
</HEADLINE>
<TEXT>

     GÜNSELİ ÖNAL Ankara 

     Kamu kesiminde çalışan kadınların bugün "uğruna eylem" yapacağı pantolon için ilk izin, TBMM’deki doktorlara çıktı. Çoğu vekil olan hastalarının önünde eğilmek zorunda kalan kadın doktorların pantolon giymelerine izin verildi. TBMM Genel Sekreterliği, görevleri gereği eğilmek zorunda kalan bayan doktorlara siyah veya lacivert olması koşuluyla kumaş pantolon giyme izni verdi. Kadın doktorların bu renklerin dışında, aşırı bol, üzerlerine oturan pantolon ve jean giymeleriyse yasaklandı. TBMM İdare Amiri Ahmet Çakar ile DSP’li K tip Üye Cahit Savaş Yazıcı, kadın doktorlara verilen bu izni emsal gösterip, kadın milletvekili, gazeteciler ve personelin de Meclis’te pantolon - ceketle çalışabilmesini TBMM Başkanlık Divanı’na önerme kararı aldı. 
     



 SİYASET 


















</TEXT>
</DOC>
