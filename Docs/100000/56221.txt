<DOC>
<DOCNO> 56221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/son/sontur08.html </URL>
<DATE> 2001/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırsız'ın evinde 40 milyar lira çıktı... 
</HEADLINE>
<TEXT>

     Konya'da, birçok ev ile işyerini soyan ve hakkında 8 ayrı gıyabi tutuklama kararı bulunan hırsız, 40 milyar lira nakit para ve çaldığı eşyalarla yakalandı. 
     Edinilen bilgiye göre, bir ihbarı değerlendiren Konya Emniyet Müdürlüğü'ne bağlı Asayiş Şube Müdürlüğü Hırsızlık Büro Amirliği ekipleri, çok sayıda ev ve işyerini soyduğundan şüphelenilen M.E'yi 30 takibe aldı. M.E'yi uzun süre izleyen polis, zanlının Akıncılar Mahallesi'ndeki evinde arama yaptı. Aramada, M.E, çalıntı olduğu saptanan çok sayıda ev eşyası ve 40 milyar lira ile birlikte suçüstü yakalandı. 
     Gözaltına alınan M.E'nin, Konya'da çeşitli tarihlerde 16 ayrı ev ve işyerine girerek hırsızlık olayına karıştığı, hakkında 8 ayrı gıyabi tutuklama kararı bulunduğu saptandı. M.E'nin, ayrıca Çumra İlçesi'nde de 4 ayrı hırsızlık suçundan arandığı öğrenildi. 
     






</TEXT>
</DOC>
