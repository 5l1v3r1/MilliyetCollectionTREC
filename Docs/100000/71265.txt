<DOC>
<DOCNO> 71265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/yazar/pulur.html </URL>
<DATE> 2002/03/07/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Televizyon da gizli servis tartışması... 
</HEADLINE>
<TEXT>

     DÜŞÜNÜN Londra'dasınız, ya otelde, ya bir hastane odasındasınız, uykunuz kaçtı, televizyonu karıştırıyorsunuz, bir program çıktı karşınıza, MİT, KGP ajanı gibi lafları duyuyorsunuz, uzmanlık konunuz da bunlar olunca, hemen kulaklarınızı kabartmaz mısınız 
     
     PROGRAM İngiltere'ye sığınmış, KGB ajanlarından İlya Dzhirkvelov'un anıları üzerine kurgulanmış... Ajan uzun yıllar, Moskova'da merkezde çalışmış, Türkiye ve İran masalarından sorumlu imiş, sonra Ankara'ya meşhur TASS ajansının muhabiri olarak gönderilmiş... 
     Dinledikçe, içinizden "Doğru " diyorsunuz, "TASS ajansı muhabirlerinin KGB ajanı olduklarını biliyorduk, onları az mı takip ettik " 
     
     KGB ajanının anlattıkları çok ilginçti, ballandıra ballandıra anlatmaya devam ediyordu 
     "Moskova'da görevli olduğum sıralarda, Türk Büyükelçiliği'ndeki bazı gizli belgelerin fotoğraflarının çekilmesi emrini almıştık. Bir gece sabaha karşı, uzman ajanlardan oluşan bir ekiple beraber elçiliğe girdik. Türk elçiliğinin her tarafını çok iyi bildiğimizden ve birçok yerinde dinleme cihazları bulundurduğumuzdan, aradığımız gizli belgelerin nerelerde olduğunu öğrenmek zaten zor olmamıştı. Arkadaşlar kasada ve birkaç masada bulunan tüm gizli evrakların ve bizim için gerekli belgelerin fotoğraflarını çekti. Sonra her şey yerli yerinde bırakarak geri döndü... Pek tabii ki Türk elçilik mensuplarının bu işten haberi bile olmadı..." 
     
     ADINIZ Yılmaz Tekin'se "Bir gizli servis mensubunun anıları" diye beş kitap yazmışsanız 
     "Yoo, bu kadarı da fazla " diyerek televizyondaki ajana bağırmaz mısınız 
     "İşte burada yanılıyorsunuz bay KGB... Elçilikte yaptığınız illegal aramadan haberimiz oldu. Bilesiniz ki, almış olduğunuzu sandığınız gizli belgelerin büyük bir kısmı, böyle bir girişimde bulunmanız ihtimaline karşı hazırlanmış sahte veya gereksiz bilgilerle doluydu. Üstelik karşı çalışmalar yapılarak bütün elçilik santim santim arandı. Hiç üşenmeden yerleştirdiğiniz tüm dinleme ve kayıt cihazlarınız tek tek bulundu. Doğal olarak biraz yaygara koparıldı ama, sizin de elçilik ve konsolosluklardaki teknik dinlemelerinize nokta konulmuş oldu." X 
     
     HAYAT bu, nereden nereye .. 
     Biri tedavi için Londra'da, biri iltica etmiş, iki ayrı gizli servis mensubu... 
     Biri ekranın arkasında, biri önünde, hesaplaşıyorlar, biri marifetlerini sıralarken, öbürü "Sen öyle san " diye dalga geçiyor... 
     -------- 
     X Ümit Yayıncılık 
     
     







Türkiye'de Kürtler 


Yasak isimler... 


Ecevit Sorun çıkmaz 


Rakibi sıkıysa PEŞTUN sabreder’ 


12 milyonluk ayşekadının sırrı 


BBG oyunu değil 


Kaf Dağı’na yolculuk 


Pearson'a soru Kim kime borçlu 


Irak'ı bırak Filistin'e bak... 


Yeni siyasal kamplaşma Sağcılık, solculuk bitecek 


Amerikalıların verdiği borç mu, sadaka mı 


Televizyon da gizli servis tartışması... 


Depremden önce... 


Koç üst yönetime Fenerbahçeliler damgasını vurdu 


Ankara krizden etkilenmedi 


Bot ihalesi AB şantajına dönüştü 


</TEXT>
</DOC>
