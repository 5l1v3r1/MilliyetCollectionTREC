<DOC>
<DOCNO> 96471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/spor/bbas.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Harun’un düşü 
</HEADLINE>
<TEXT>

Potanın tecrübeli yıldızı, Milli Takımı, Dünya Şampiyonası’nda kupa alarak bırakmak istiyor 
     GÖKHAN GERMEN 

     "Artık yoruldum" 
     BASKETBOL dünyasının tecrübeli yıldızı Harun Erdenay, Milli Takımı, Dünya Şampiyonası’nda boynuna takacağı bir madalya ile bırakmak istediğini söyledi. Harun, "16 yıldır A Milli Takım’da oynuyorum. Avrupa Şampiyonası’ndaki ikincilikle kariyerimin en üst seviyesine ulaştım. Artık yoruldum, Milli Takım’ın programı çok ağır. Zaten gelen oyuncular, bizleri aratmayacak. Hepsi çok kaliteli, bu yüzden gözüm arkada kalmayacak" dedi. 
     
     Hedef ilk üç 
     DÜNYA Şampiyonası hazırlıklarının mükemmel geçtiğini belirten Harun, hedeflerinin ilk üç olduğunu tekrarladı. Yıldız oyuncu, "İkinci grupta, İspanya, Yugoslavya, Kanada gibi zor rakipler bizi bekliyor. İstanbul’daki mini Dünya Kupası’nda eksiklerimizi gidereceğiz" diye konuştu. Harun, Avrupa Şampiyonası elemelerinde kendisinin yanı sıra Hido ve Mehmet’in olmayacağını, ama bu kadronun yükü kaldıracağını da ekledi. 
     
Durmak yasak      DÜNYA Basketbol Şampiyonası’nın hazırlıklarını İtalya’da sürdüren Milli Takımımız dünü çift idmanla geçirdi. Sabah bir saat kondisyon, bir saat de çift pota maç çalışması yapan Ay - Yıldızlı basketbolcularımız, özellikle ilk bölümde zor anlar yaşadı. 10 ayrı istasyon çalışmasına çıkan oyuncuların adeta pestili çıktı. 
     
Artık çok değiştim’Milli Takım’ın genç gardı, Avrupa Şampiyonası’nın aksine olgunlaştığını ve tecrübe kazandığını söyledi 
     HÜSEYİN YAVUZ 

     "Hedef yükselmeli" 
     AVRUPA Şampiyonası’nda birçok kez eleştiri alan Kerem Tunçeri, artık olgunlaşıp, tecrübe kazandığını belirtti. Genç oyuncu, "İkinci olduğumuz şampiyonada çok iyi oynadığım söylenemez. Ancak elimden geleni yaptığıma inanıyorum. Avrupa ikincisiyiz, ancak hedef yükseltmeliyiz. İyi bir ekibiz. Avrupa Şampiyonası’ndaki havayı yakalayabilirsek, başarılı oluruz" ifadesini kullandı. 
     
     "Etkilenmeyeceğim" 
     KEREM, Avrupa Şampiyonası’nda kendisine yöneltilen eleştirilerin benzerlerine hazırlıklı olduğunu da bildirdi. Milli oyuncu, "Artık bu eleştirilerden hiç etkilenmeyeceğim. Ülkemizde birinci spor branşı futbol. Onlar kadar ilgi görmeyi bekleyemeyiz. Ama biz de son yıllarda önemli başarılara imza attık. Dünya Şampiyonası’nda da halkımızı sevince boğmak istiyoruz" dedi. 
     



 SPOR 



























</TEXT>
</DOC>
