<DOC>
<DOCNO> 68358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/19/ekonomi/eko05.html </URL>
<DATE> 2002/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbolcular da haczediliyor 
</HEADLINE>
<TEXT>

Galatasaray ve Fenerbahçe için, transferlerde vergi kaçırıldığı’ gerekçesiyle başlatılacak haciz, futbolcuları da kapsayabilecek 
     NEDİM ŞENER 

     İstanbul Defterdarlığı’nın hazırladığı raporlar sonucunda toplam 130 trilyon liralık vergi aslı, vergi cezası ve gecikme faizi çıkarılan Galatasaray ile 80 trilyon liralık ceza kesilen Fenerbahçe’de futbolcuların lisansları da ihtiyati haciz tehdidi altında. 
     Galatasaray Sportif Sınai ve Ticari Yatırımlar AŞ’nin Genel Müdürü Ebru Köksal, vergi cezası ile şirketlerinin ilgisi bulunmadığını belirtirken, bu durumun şirket hisselerinin borsada işlem görmesini engellemeyeceğini savundu. 
     
     İştirakler etkilenecek’ 
     Köksal şunları söyledi 
     Galatasaray Sportif AŞ’nin yüzde 16’sı halka açıldı. Kulüp ise şirketin yüzde 63 ortağı. Oyuncuların lisansları ve gayrimenkuller bize devredilmedi. Lisans ve gayrimenkullere gelecek haciz kulübü ilgilendirir. Ancak kulübün şirketteki yüzde 63 oranındaki hisseleri de hacizden etkilenebilir" dedi. 
     Defterdarlığın hazırladığı raporlar üzerine İMKB’nin, Beşiktaş Futbol Yatırımları AŞ ile Galatasaray Sportif AŞ’den yazılı açıklama istediği öğrenildi. Beşiktaş’tan ise rapor henüz tamamlanmadığı için bilgi istenmedi. 
     BJK Yönetimi, kulübün 1996 - 2000 döneminde 22 milyon dolar vergi ödediğini açıkladı. Bu arada Beşiktaş Futbol Yatırımları AŞ’nin yüzde 15’inin halka arzı tamamlandı. Yapılan açıklamada, yoğun ilgi üzerine yabancı yatırımcılar için düşünülen yüzde 20’lik oranın, yüzde 37’ye yükseltildiği kaydedildi. 
     



 EKONOMİ 
















</TEXT>
</DOC>
