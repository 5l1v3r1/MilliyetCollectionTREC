<DOC>
<DOCNO> 56871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/son/sontur13.html </URL>
<DATE> 2001/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemal Derviş ile Bayındırlık Bakanı bu kez yüzyüze görüştü 
</HEADLINE>
<TEXT>

     Bayındırlık ve İskan Bakanı Abdülkadir Akcan, İhale Yasası'nın bir an önce çıkmasının önemli olduğunu bildirdi. 
     Akcan, Devlet Bakanı Kemal Derviş'i Hazine Müsteşarlığı'ndaki makamında ziyaret ederek, yaklaşık yarım saat görüştü. 
     Görüşmenin ardından gazetecilerin sorularını yanıtlayan Akcan, Kamu İhale Yasa Tasarısı'nın geneli üzerindeki intibalarını Derviş'e ilettiğini söyledi. 
     Derviş'in, İhale Yasa Tasarısı'nın öncelikli yasa olması gerektiği yönündeki görüşlerinin hatırlatılması üzerine Akcan, ''Yasanın bir an önce çıkması konusundaki hassasiyetleri biliyorsunuz. Bir an önce çıkması için el birliği yaparak çalışmaları sürdürüyoruz. İhale yasasının bir an önce çıkması önemli'' dedi. 
     ''Sorunlar halledildi mi '' şeklindeki soruya ise Akcan, şu yanıtı verdi 
     ''Sorunumuz yok, daha iyiyi bulma adına yapılan mülahazaları problem diye saymak yanlış olur. Onun ötesinde önergelerle hem komisyonda hem de genel kurulda düzeltilecek şeyler.'' ''Takvim belirlendi mi '' sorusuna Akcan, ''Meclisin çalışma takvimi önemli biz onu bilmediğimiz için... Meclis çalıştığı sürece komisyonda bu konu ele alınacak'' yanıtını verdi. 
     Yürürlük tarihine ilişkin bir soru üzerine Akcan, ''Yürürlülük konusu, bu kanunun çıkmasından sonra hazırlanacak 12-13 tane yönetmeliğe bağlı, başka bir boyutu yok'' dedi. 
     ''AB ile ilgili, bazı maddeler vardı. Eşik değer konusunda önerge vermeyi düşünüyor musunuz '' sorusunu da Bakan Akcan, ''Onlar komisyondaki çalışmalar sırasında görülür'' diye yanıtladı. 
     






</TEXT>
</DOC>
