<DOC>
<DOCNO> 75595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/spor/spo02.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Lorand temkinli 
</HEADLINE>
<TEXT>

Alman teknik adam futbolcularıyla yaptığı toplantıda sahada en az riski almalarını istedi, "Sakin oynayın, basit hatalar yapmayın" diye konuştu 
     YUSUF DURSUN 

     Güven verdiler 
     FENERBAHÇE Teknik Direktörü Werner Lorant, Gençlerbirliği maçı öncesinde futbolcularından "sakin" olmalarını istedi. Alman hoca son haftalarda yedikleri gollerin basitliğine dikkati çekerek, "Sahada en az riske girmenizi istiyorum. Birbirinizle paslaşın, yardımlaşın. Siz değil rakibiniz hata yapsın. İsteğinizi kaybetmeden, çok iyi oynayabileceğinizi gösterin" dedi. 
     
     Lig bitmedi’ 
     ALMAN Hoca, düzenlediği basın toplantısında karşılaşmanın önemini vurgulayarak, "Son 6 haftaya girerken, her maç önemlidir. Beşiktaş’ın puan kaybetmesi, şampiyonluk yarışını etkilemez. Onlar h l bizim en büyük rakibimiz. Lig devam ediyor. Lazetiç, Mirkoviç ve Rapajc’i çok uzak mesafelere gidip, yorgun döndükleri için kadroya almadım" dedi. 
     
     Taraftar şaşırttı 
     TARAFTARLARIN kendilerini karşılamasından da çok etkilendiğini sözlerine ekleyen Lorant, "Bize büyük görev düşüyor. Yaptıklarının karşılığını vermemiz gerekiyor. Omuzlara alınınca şaşırdım. Düşmekten korktum. Taraftarlarımızın maçtan sonra büyük sevgi gösterisi yapmasını istiyorum. Biz galip gelince, bunu da yapacaklar" diye konuştu. 
     
Alkışlarla      FENERBAHÇE kafilesini Sarı - Lacivertli taraftarlar İstanbul’dan alkışla uğurlayıp, Ankara’da omuzlarda karşıladı. Takım otobüsü onlarca arabalık konvoy eşliğinde otele giderken, Lorant ilgiden çok memnun göründü. Alman hoca daha sonra Çocuk Esirgeme Kurumu’nu ziyaret etti. Maç için İstanbul’dan özel olarak tren seferi organize edilirken, biletlerin de tükenmek üzere olduğu belirtildi. 
     
Sarı karta dikkat      FENERBAHÇE’DE üçer sarı kartı bulunan Rüştü, Ogün, Abdullah, Johnson ve Revivo bugünkü karşılaşma öncesinde uyarıldı. Teknik heyet önümüzdeki hafta oynayacakları Göztepe maçından sonra Beşiktaş ile deplasmanda yapılacak maç için takımda problem yaşamak istemiyor. Sarı - Lacivertliler akşam yaptıkları hafif çalışmadan sonra Klas Otel’de maç saatini beklemeye başladılar. 
     

</TEXT>
</DOC>
