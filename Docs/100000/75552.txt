<DOC>
<DOCNO> 75552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/dunya/dun02.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Hareket eden herşeye ateş açıyorlardı 
</HEADLINE>
<TEXT>

     RAMALLAH 
AYŞE KARABAT MİLLİYET İÇİN YAZDI 

     Tank atışlarının korkunç ateşi ve ağır makineli tüfeklerin hiç bitmeyecekmiş gibi gelen gürültüleri gecenin zifiri karanlığında yoğunlaştığında telefon çaldı. Karşımdaki meslektaşım Mete Çubukçu, "İsrail askerleri burada, gizlice arıyorum, durumumuzu Türk Büyükelçiliği’ne aktar" dedikten sonra bağlantımız kesildi. 
     İşgalden yalnızca birkaç saat önce girdiğimiz Ramallah’ta İsrail askerleri hareket eden her şeye ateş açtığından dışarı çıkmamız mümkün değil. İsrail birlikleri, her tarafında İngilizce, Arapça ve İbranice "Basın" yazan araçlara bile ateş açıyor. Böyle bir aracı yabancı gazeteciler için kullanan Yusuf Abu Haldan, önceki gece boynundan vuruldu. Radyo binası, yabancı televizyonlara servis veren stüdyoların bir kısmı da işgal altında. Haber için kullandığımız bilgisayarınların bataryası çoktan bitti ve elektriklerimiz yok. 
     
     Dumanları izlemek 
     Yine de su boruları tahrip edildiği için su sıkıntısı çeken Ramallah hastanesindeki yaklaşık 60 yaralıdan iyi durumdayız. Ne olup bittiğini görmek için çatıya çıkmak bile Filistinli keskin nişancı zannedilip vurulma riski içerdiği için tehlikeli. Sağa sola telefon ederek ya da pencerelerden siyah dumanların yükseldiği binaları izleyip çatışma seslerinin geldiği yönlerde neler olduğunu tahmin ederek haber geçiyoruz. 
     



 DÜNYA 












</TEXT>
</DOC>
