<DOC>
<DOCNO> 91853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/dunya/dun03.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
CNN, İsrail’den özür diledi 
</HEADLINE>
<TEXT>

     DIŞ HABERLER SERVİSİ 

     İsrail - Filistin çatışmasında, İsrailli kurbanların aileleri yerine, Filistinli intihar bombacılarının yaşam öykülerine daha fazla yer vermekle suçlanan Amerikan CNN televizyonu, hata yapıldığını kabul ederek bu durumu düzeltme sözü verdi. 
     Hem Filistinlileri, hem de İsrail’i terörizme bulaşmakla eleştiren CNN’nin kurucusu Ted Turner ise İsraillilerden özür diledi. 
     İsrail kablolu yayın yetkililerinin CNN’nin yerine en büyük rakibi Fox News televizyonuna abone olunması için harekete geçmesi üzerine apar topar İsrail’e giden CNN Haber Müdürü Eason Jordan, "Bir hata yaptık, fakat İsrail’e karşı bir önyargımız yok. Filistin yanlısı veya İsrail karşıtı değiliz. Hatamızı İsrailli kurbanlarla ilgili daha fazla yayın yaparak gidereceğiz" dedi. 
     
     



 DÜNYA 












</TEXT>
</DOC>
