<DOC>
<DOCNO> 84112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/son/sondun22.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Woddy Allen'den Cannes Festivali'ni boykot çağrılarına sert tepki 
</HEADLINE>
<TEXT>

     Amerikalı yönetmen Woody Allen, Amerikan Musevi Kongresi'nin Cannes Film Festivali'ni boykot çağrısını, 2. Dünya Savaşı öncesi Nazilerin Yahudilere karşı kullandığı yöntemlere benzetti. 
     Allen, RTL radyosuna verdiği demeçte, boykot çağrısının yanlış olduğunu belirterek, boykotların Almanların Yahudilere karşı yaptığı eylemler olduğunu söyledi. 
     Kendisi de Yahudi olan Allen, Fransız aşırı sağının lideri Jean-Marie Le Pen'in cumhurbaşkanlığı seçimlerinde etkili bir oya ulaşmasıyla ilgili olarak da Le Pen'in iktidara yakın olmadığına dikkat çekti ve bu konuda Fransa'nın belirgin bir tavır gösterdiğini kaydetti. 
     Cannes Film Festivali yöneticisi Gilles Jacob da Amerikan yıldızlarının bu boykot çağrısına uymasını beklemediğini söyledi. 
     Amerikan Musevi Kongresi, Hollywood yıldız ve yapımcılarına, Fransa'daki Yahudi karşıtı saldırılar dolayısıyla Cannes Film Festivali'ni boykot çağrısında bulunmuştu. 
     Bu yıl 55'incisi düzenlenecek film festivali, akşam Woody Allen'ın ''Hollywood Ending'' isimli filminin yarışma dışı gösterimiyle başlayacak. 
     Cannes Film Festivali'nde 22 film yarışacak ve birinci olan film, 26 Mayıs'ta düzenlenecek kapanış gecesinde açıklanacak. Festival 
     boyunca 90 dolayında film gösterilecek. 
     





</TEXT>
</DOC>
