<DOC>
<DOCNO> 58090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/son/sondun01.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin'de rüşvet alan üç kişi idam ile cezalandırıldı 
</HEADLINE>
<TEXT>

     Çin'de rüşvet aldıkları gerekçesiyle ölüm cezasına çarptırılan iki yetkilinin cezaları dün infaz edildi. 
     Halkın Günlüğü gazetesinin haberinde eski Shenyang Belediye Başkanı Yardımcısı Ma Xiangdong ve Kamu Mülkiyeti Müdürü Guo Jiuci'nin rüşvet aldıkları ve devleti ekonomik zarara uğrattıkları gerekçesiyle geçen Ekim ayında ölüm cezasına çarptırıldıkları belirtiliyor. 
     Shenyang Orta Halk Mahkemesi'nin kararında Ma Xiangdong'un görevi sırasında 10 milyon yuan yaklaşık 2 trilyon TL rüşvet aldığı ve 10 milyon 660 bin yuanlık servetinin kaynağını açıklayamadığı ifade ediliyor. Kamu Mülkiyeti Müdürü Guo Jiuji'nin ise görevi sırasında 2 milyon yuan 400 milyar TL rüşvet aldığı kaydediliyor. 
     Aynı davada ölüm cezasına çarptırılan, ülkenin beşinci büyük şehri Shenyang'ın eski Belediye Başkanı Mu Suixin ve iki yetkilinin cezaları, suçlarını itiraf etmelerinden dolayı iki yıl ertelendi. 
     






</TEXT>
</DOC>
