<DOC>
<DOCNO> 91543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/23/yasam/ayas.html </URL>
<DATE> 2002/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İcadımız çok kullanan yok 
</HEADLINE>
<TEXT>

TÜBİTAK Marmara Araştırma Merkezi, iki yıl dayanan ekmekten, antiterörist radara onlarca müthiş buluşa imza attı, ilgilenecek birilerini’ bekliyor... 
     ÖNAY YILMAZ İstanbul 

     Bilim ve teknoloji üssü TÜBİTAK Marmara Araştırma Merkezi MAM , 30. yılında Türkiye’yi bilim toplumuna hazırlamak için atağa kalktı. 
     Ancak atağa karşın özel sektördeki ilgisizlik, buluşların yaşama geçirilmesini zorlaştırıyor. MAM Başkanı Prof. Dr. Naci Görür, Türkiye’de iyi şeyler de yapıldığını belirterek, "Buluşlarımızı üretime dönüştürecek sanayicilerimizi bekliyoruz" diyor. Örneğin merkezin Malzeme ve Kimya Teknolojileri Enstitüsü’nde nükleer, biyolojik, kimyasal NBC silahlara karşı Türk ordusu için NBC elbisesi hazırlandı. Elbise, kullanılan küresel aktif karbonla NBC silahlarına karşı geçirmezlik özelliğine sahip. Milli Savunma Bakanlığı, bu elbiseden Silahlı Kuvvetler’de kullanılmak üzere 300 bin sipariş verdi. 
     
     Zarf dedektörü’ bile var 
     ABD’nin olası Irak’a müdahalesi gerçekleşirse bu siparişin 1 milyona çıkarılması beklenirken, aynı enstitüde deprem radarı’ndan, antiterörist radar’, şarbon gibi mektupla gönderilen biyolojik silahları bulan zarf dedektörü’ gibi cihazlara kadar birçok icat da geliştirildi. 
     Gıda Bilimi ve Teknolojileri Enstitüsü’nde ise, doğada çözülebilirliği olan, yenilebilir tabak’ gibi malzemeler üretildi. Ayrıca İstanbul Halk Ekmek’le önümüzdeki günlerde sözleşmesi gerçekleştirilecek iki yıl dayanabilen ekmek’ yapıldı. Bunun dışında Türk ordusu için ve deprem gibi afetler sırasında kullanılmak üzere dayanıklı yiyecek malzemeleri de yeni buluşlar arasında. 
     
     Elektrikli oto sırada 
     Bilişim Teknolojileri Araştırma Enstitüsü’nde ise, mayınları türlerine göre tespit edebilen seyyar ve araca monte edilebilen cihazlar ile seyyar parmak izi cihazlarının yanı sıra, helikopterlerin görünmeyen tellere takılmasını önlemek için optik lazer sistemi gibi yazılım teknikleri geliştirildi. 
     Ayrıca sanal savaş senaryolarının hazırlandığı enstitüde, hava kuvvetleri için sanal it dalaşı simülasyon eğitimi de veriliyor. Enerji Sistemleri ve Çevre Araştırmaları Enstitüsü’nde ise, Tofaş için elektrikli otomobil prototipi geliştiriliyor. Bu projenin gelecek yıl tamamlanması bekleniyor. 
     
     Neler bulundu kimler aldı 

</TEXT>
</DOC>
