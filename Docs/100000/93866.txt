<DOC>
<DOCNO> 93866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/son/sondun11.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bolşoy Tiyatrosu'nun altında 60 yıllık mayın... 
</HEADLINE>
<TEXT>

     Rusya'nın başkenti Moskova'daki dünyaca ünlü Bolşoy Tiyatrosu binasının, II. Dünya Savaşı'ndan bu yana, yaklaşık 60 yıldır mayın üstünde oturduğu ortaya çıktı. 
     Moskovski Komsomolets gazetesinin haberine göre, tiyatro binasının yenileme çalışmalarının yapıldığı bölümünün altında II. Dünya Savaşı'ndan kalma bir mayın bulundu. 
     Yenileme çalışmalarını yürüten işçilerden birinin, tiyatro binasının beşinci girişinin yer döşemelerini kaldırdığında paslanmış halde bir mayın bulduğu belirtiliyor. 
     Tiyatronun bu bölümü 1941'de, Alman Nazi lideri Adolf Hitler'in orduları Rus başkenti Moskova'yı kuşattıkları zaman silah ve mühimmat deposu olarak kullanılmıştı. 
     Binaya gelen bomba imha ekiplerinin mayını buradan alıp, kentin banliyölerinden birinde imha ettiği belirtiliyor. 
     





</TEXT>
</DOC>
