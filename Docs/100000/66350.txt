<DOC>
<DOCNO> 66350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/yasam/yas02.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrencilerinin kafasını kırdı’ 
</HEADLINE>
<TEXT>

Derse eşofmanla giren dört öğrenci, karşılarında öğretmenlerini ve onun kocaman ellerini’ buldu 
     BÜLENT ÖZDEMİR İstanbul 

     Bir grup veli, Tarabya Alparslan İlköğretim Okulu Sosyal Bilgiler Öğretmeni Serpil Sönmez Ata hakkında, kızlarını dövdüğü iddiasıyla Sarıyer Başsavcılığı’na suç duyurusunda bulundu. İddialara göre olay, okulun 7 - C sınıfı öğrencileri E.S., M.A., P.B. ve S.B.’nin, önceki gün beden eğitimi dersinden sonra teneffüste üzerlerini değiştirememesi üzerine patlak verdi. Sınıfta erkek arkadaşları olduğu için üniformalarını giyemeyen kız öğrenciler, Müdür Erol Oruç’tan derse eşofmanla girmek için izin aldı. Ancak minik öğrenciler, sınıfta öğretmenleri Ata’nın tepkisiyle karşılaştı. Ata, öğrencilerine kızarak, Siz ne hakla benim dersime eşofmanla geliyorsunuz. Benden izin almadan nasıl müdüre gidersiniz. Hepinizin kafasını kıracağım" diye bağırdı. 
     
     Tahtaya vurdu 
     Ancak öğretmenin’ öfkesi bu bağırma ile geçmedi. Küçük E.S.’yi saçlarından çekip kafasını tahtaya vuran Ata, diğer öğrencileri de dövdü. Kafasından darbe alan E.S., sınıfta bayıldı. Hemen Şişli Etfal Hastanesi’ne kaldırılan öğrenci tedaviye alındı. Hafif yaralanan diğer üç öğrenci ise ayakta tedavi edilerek taburcu edildi. Olayı öğrenir öğrenmez Sarıyer İlçe Emniyet Müdürlüğü’ne koşan veliler, dayakçı öğretmenden şik yetçi oldu, dün de suç duyurusunda bulundu. 
     
     Önceden sabıkalı’ 
     Müdür Erol Oruç, olayla ilgili tutanak tutulduğunu, Sarıyer Kaymakamlığı’nın talimatı doğrultusunda soruşturma açılacağını söyledi. Oruç, öğrencilerin derse eşofmanla girmek için kendisinden izin aldığını doğrularken, Ata ise açıklama yapmaktan kaçındı. Ata’nın daha önce görev yaptığı Sarıyer’deki Turgut Akan İlköğretim Okulu’ndan bu nedenle tayininin çıktığı iddia edildi. 
     



 YAŞAM 


















</TEXT>
</DOC>
