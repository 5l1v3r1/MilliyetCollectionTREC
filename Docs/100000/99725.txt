<DOC>
<DOCNO> 99725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/03/ekonomi/eko02.html </URL>
<DATE> 2002/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Getirisi daha yüksek 
</HEADLINE>
<TEXT>
Türkler bonoyu yurtdışından alıyor 
Daha yüksek getiri sağladığı için Türkler Hazine tahvillerini yurtdışından almaya yöneldi. Bu yılın ilk beş ayında yurtdışından tahvil alımları 10 kattan çok arttı 
     ANKARA Milliyet 

     Merkez Bankası’nın MB açıkladığı, Türkiye’nin döviz gelir ve giderini gösteren ödemeler dengesi rakamlarına göre, yurtiçinde yerleşik kişilerin yurtdışındaki bono - tahvil gibi menkul kıymet alımlarında patlama oldu. 
     Hazine’nin yurtdışına tahvil ihraçlarında faizlerin yurtiçine göre daha avantajlı olması, ihraç tahvil ve bonolara Türklerin ilgisini artırdı. Geçen yılın ocak - mayıs döneminde yurtdışında 126 milyon dolarlık menkul kıymet alım - satımı yapan yurt içindeki yerleşik kişilerin bu yılın aynı dönemindeki alımları 1 milyar 577 milyon dolara ulaştı. 
     
     Açık yarattı 
     Yurtdışında yerleşiklerin net menkul değer alım - satımlarının, geçen yılın ocak - mayıs döneminde 3 milyar 267 milyon doları net satım, bu yılın ilk 5 ayında 555 milyon dolar net alım gösterdi. Sonuçta portföy yatırımları, 2001 yılı ocak - mayıs döneminde 3 milyar 562 milyon dolar, bu yılın ilk 5 ayında ise 151 milyon dolar net çıkışla sonuçlandı. 
     Bu gelişme ile birlikte, diğer mal ve hizmetler ile karşılıksız transferler’den elde edilen net gelirlerin yüzde 64.5 oranında azalarak 983 milyon dolara gerilemesi de beş aylık ödemeler dengesi rakamlarına yansıdı. Özellikle işçi dövizlerindeki gerileme sonucu, geçen yıl 544 milyon dolar fazla veren ödemeler dengesi bu yıl ocak - mayısta 884 milyon dolar açık verdi. 
     Bu yıl ocak - mayısta dış ticaret açığı yüzde 16.2 azaldı. Turizm gelirleri, geçen yılın aynı dönemine göre yüzde 0.4, faiz gelirleri yüzde 29.1, diğer mal ve hizmet gelirleri ise yüzde 50.9 oranında azalarak, sırasıyla 2 milyar 111 milyon dolar, 957 milyon dolar ve 1 milyar 785 milyon dolar olarak gerçekleşti. Yurtdışında yerleşiklerin yurtiçine yatırımları 153 milyon dolara gerilerken, yurtdışına yatırımlar da 22 milyon dolar oldu. 
     
     Mevduat azaldı 
     Mevduat hesapları, 2001 yılı ocak - mayıs döneminde 1 milyar 182 milyon doları azalırken, bu yılın aynı döneminde de kredi mektuplu döviz tevdiat hesabında 305 milyon dolar artışa karşın, özellikle yurtdışında yerleşik bankaların bankalar nezdindeki hesaplarında gözlenen azalışa bağlı, 635 milyon dolar tutarında azalış gösterdi. 
     Resmi rezervler, 2001 yılının 5 ayında 1 milyar 353 milyon dolar azalırken, bu yılın aynı döneminde ise 2 milyar 649 milyon dolar arttı. 
     
1.08 milyar dolar sermaye girişi      Uzun vadeli sermaye hareketlerinde geçen yılın ocak-mayıs döneminde 1 milyar 333 milyon dolar net çıkış, 2002 yılının aynı döneminde ise 1 milyar 8 milyon dolar net giriş gerçekleşti. 
     Uzun vadeli döviz kredisi kullanımları, 4 milyar 243 milyon dolardan 5 milyar 587 milyon dolara çıkarken, diğer sektörlerin borçlanmasında 1 milyar dolar, "bankacılık sektörü" borçlanmasında 336 milyon dolar artış gözlendi. 
     Kredi mektuplu döviz tevdiat hesaplarında, 2001 yılı ocak - mayıs döneminde 13 milyon ABD dolar, bu yılın aynı döneminde 238 milyon dolar artış görüldü. Nakit döviz kredilerinde geçen yılın ocak - mayıs döneminde net 219 milyon dolar kullanım, bu yılın aynı döneminde ise net 511 milyon dolar geri ödeme gerçekleşti. 
     



 EKONOMİ 





















</TEXT>
</DOC>
