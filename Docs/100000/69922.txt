<DOC>
<DOCNO> 69922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/magazin/mag01.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Hava gelsin’ diye uçağın kapısını açtı 
</HEADLINE>
<TEXT>

Ali’ce ALİ EYÜBOĞLU 
     Askeri uçak, askerlere moral konseri veren şarkıcıları İstanbul’a getirmek üzere havalanır. Uçakta Ceylan, Pınar Dilşeker, Harika Avcı gibi şarkıcılar vardır. Uçak, iniş için Marmara Denizi’nin üstünde alçalmaya başladığı sırada Harika Avcı, yanında oturan Hilmi Topaloğlu’na, "İçerisi ne kadar sıcak. Bu uçakların havalandırması yok mu " diye dert yanar. Topaloğlu, hemen harekete geçer, tüm gücüyle uçağın kapı kolunu çevirip, bir parmaklık aralıktan içeri serin havanın girmesini sağlar. 
     Ceylan, "Eyvah kulaklarım gitti" diye bağırırken, göstergelerde oksijen basıncının hızla değiştiğini gören pilotlar panikler. Biri, teknisyene, "Git bakalım arkada neler oluyor " der. Kapının aralandığını gören asker, "Kim yaptı bunu Daha yüksekte olsak havaya uçardık" diye tepki gösterince Topaloğlu, "Harika Hanım, içerisi çok sıcak’ dedi. Biraz serin hava gelsin diye ben açtım" der 
     



 MAGAZİN 











</TEXT>
</DOC>
