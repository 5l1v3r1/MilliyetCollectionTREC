<DOC>
<DOCNO> 60195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/son/soneko18.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
2001 yılı enflasyonu yarın belli oluyor... 
</HEADLINE>
<TEXT>

     2001 yılı enflasyon rakamı yarın belli 
     oluyor. 
     Bu arada enflasyon, geçen yılın 11 ayı itibariyle, toptan eşyada yüzde 81.1, tüketici fiyatlarında ise yüzde 63.3 düzeyinde bulunuyor. 
     Devlet İstatistik Enstitüsü DİE yarın açıklayacağı veriler ışığında, 2001 Aralık ayı ile 2001 yılı enflasyon rakamları belli olacak. 
     DİE'nin açıkladığı önceki verilere göre, 2001 yılı Kasım ayı itibariyle yıllık enflasyon, toptan eşyada yüzde 84.5, tüketici fiyatlarında ise yüzde 67.3 olmuştu. 
     Buna göre yıllık enflasyon Kasım ayında, önceki yılın toptan eşya fiyatının 45.4 puan, tüketici fiyatında ise 23.5 puan üstünde gerçekleşmişti. 
     Önceki yıl Kasım ayında yıllık enflasyon toptan eşyada yüzde 39.1, tüketici fiyatlarında yüzde 43.8 olmuştu. 
     
     Aylık enflasyon... 
     Kasım ayında, bir önceki aya kıyasla toptan eşya fiyatları ile tüketici fiyatları ise yüzde 4.2 oranında artış göstermişti. 
     Enflasyon 2000 yılı Kasım ayında ise toptan eşya fiyatlarında yüzde 2.4, tüketici fiyatlarında yüzde 3.7 artmıştı. 
     Öte yandan Kasım itibariyle 12 aylık ortalamalara göre yıllık enflasyon, toptan eşyada yüzde 57, tüketici fiyatlarında ise yüzde 51.9 olarak hesaplanmıştı. 
     2000 yılı Kasım ayında, 12 aylık ortalamalara göre yıllık 
     enflasyon da, toptan eşyada yüzde 56, tüketici fiyatlarında yüzde 59.6 olmuştu. 
     






</TEXT>
</DOC>
