<DOC>
<DOCNO> 65866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/04/son/soneko23.html </URL>
<DATE> 2002/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Niyet mektubu ve stand-by onaylandı 
</HEADLINE>
<TEXT>

     IMF, Türkiye'nin yeni niyet mektubu ve stand by düzenlemesini onayladı. Yeni düzenlemede Kurul'un, 2002'den başlayarak 3 yıl sürecek olan yeni stand-by döneminde, Türkiye'ye toplam 16.2 milyar dolar dış kaynak sağlaması öngörülüyor. 
     Uluslararası Para Fonu IMF'nin toplam 24 üyeden oluşan İcra Direktörleri Kurulu, Türkiye'nin yeni stand-by anlaşmasının onaylandığını bildirdi. 
     Yapılan açıklamada, ''IMF İcra Direktörleri Kurulu bugün, Türk hükümeti tarafından desteklenen ekonomik programa ilişkin, 2002-2004 yılını kapsayan dönemde, 16 milyar tutarındaki 3 yıllık stand-by anlaşmasını onayladı. 
     Bu karar Türkiye'nin IMF'den hemen 9 milyar dolar çekebilmesine imkan tanıyacak.'' Bu yıl için verilmesi planlanan yaklaşık 14 milyar dolarlık kredinin geri kalan 5 milyar dolarlık kısmı ise diğer gözden geçirmeler çerçevesinde serbest bırakılacak. 
     






</TEXT>
</DOC>
