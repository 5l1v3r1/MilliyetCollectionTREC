<DOC>
<DOCNO> 81202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/yazar/cemal.html </URL>
<DATE> 2002/04/30/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Bu ne biçim devlet idaresi 
</HEADLINE>
<TEXT>

     Adalet Bakanı Türk, Cumhurbaşkanı Sezer'i eleştiriyor, gazetelerin dolduruşuna geldiği iddiasıyla... 
     Cumhurbaşkanı Sezer, Adalet Bakanı Türk'ü eleştiriyor, vetosunun gerekçesini okumadan konuştuğu iddiasıyla... 
     Başbakan Ecevit, çıkan yasayı içine sindiremediğini söylüyor, altında birinci imzanın kendisine ait olduğunu unutarak... 
     Cumhurbaşkanı Sezer yasa için 330 oyun gerekli olduğunu savunurken, Adalet Bakanı Türk tam tersi diyor. 
     Yürütme'nin havası başka. 
     Yasama'nınki başka. 
     Yargı'nınki başka. 
     Cumhurbaşkanı'nki başka... 
     Herkes ayrı telden çalıyor. 
     Devleti oluşturan organlar halkın gözü önünde birbirine ters düşüyor. Birbirine giriyor. 
     Devlet büyükleri halkın gözü önünde sanki bir tiyatro sahnesindeler. Oyun oynuyorlar. Bir devletin nasıl yönetilmemesi gerektiğini anlatan bir oyun... 
     Olacak şey değil. 
     Tam bir arapsaçı 
     Anlayan beri gelsin. 
     Bu arada toplumun adalet duygusu yaralanıyor. Katillere, Ağca'lara, Kırcı'lara gün doğuyor. 
     Böyle devlet idaresi olur mu 
     Siyaset kurumunun, adalet kurumunun saygınlığı, güvenilirliği kalır mı böyle 
     Bu ne biçim iş 
     Tımarhane 
     Ne acı, ne yazık. 
     Neresinden tutacaksın ki 
     Oturup neresinden yazacaksın ki 
     Bir af konusu nasıl bu kadar ele yüze bulaştırılır İnsanların adalet duygusu nasıl bu kadar ayaklar altına alınır 
     Ne zaman vazgeçilecek bu kötü alışkanlıktan, af uygulamalarından Af bu ülkede çok ender rastlanabilecek binde birlik istinalar dışında gündemden kaldırılmayacak mı Ciddi hukuk devleti anlayışı bizdeki af uygulamalarından vazgeçilmesini gerektirmiyor mu 
     Böyle zırt pırt af çıkan bir ülkede yasalara güven mi kalır 
     Devlete güven mi kalır 
     Adalete güven mi kalır 
     Herkes, her önüne gelen yasaları delik deşik eder böyle bir devlet düzeninde. Nasıl olsa günü gelir bir afla yakayı sıyırırım düşüncesinin egemen olduğu bir toplumda, orman kanunları geçerli olmaya başlar. 
     Yapanın yanına nasıl olsa kar kalıyor duygusunun damgasını vurduğu ortamda, hukuk değil hukuksuzluk kural haline gelir. 
     Yargıyla yasamanın, yürütmenin alanları birbirinin içine girer. Demokrasileri yaşatan kuvvetler ayrılığı yok olur. 
     Akıl alır gibi değil. 
     Devlet organları arasında uyum nerede Bir iç diyalog olmaz mı Neyin nasıl yapılacağı konusunda fikir alış verişinden bu kadar yoksun biçimde hangi devlet yönetilebilir 
     Başbakan içine sindiremiyormuş 
     İyi güzel. 
     Ama parlamentoya gönderilen tasarının altında, en başta kendi imzası yok mu 
     Basın suçlanıyor. 
     Suçlanmadan önce oturup insan böylesine duyarlı bir yasa tasarısını kamuoyuna anlatmaz mı İkna etmeye çalışmaz mı Kaygılar konusunda gerekli bilgilendirmeyi yapamaz mı Barolardan, hukuk fakültelerinden görüş alamaz mı 
     Bu ne biçim iş, lütfen söyleyin. Böylesine bir karmaşa olur mu devlet idaresinde 
     Adalet duygusu paramparça ediliyor. 
     Devlet idaresi güme gidiyor. 
     Yazık 
     
     







Tütünden üniversiteye 


Hiç umulmayan 


Bizi iki turlu kurtarır ’ 


Bu ne biçim devlet idaresi 


Bir başyapıt GS 


Bu fotoğraf nasıl değişir 


İzmir'de esen bilim rüzgarı 


Arafat'ın yeniden dönüşü 


Koltuk sevdasına bağlı sindirim bozukluğu 


Af denilen deli gömleği 


TBMM albümünden Canver'li anılar 


10’a mal olmuş fabrikanı 5’e satacaksın 


Halkın vergisi Merkez Bankası’nın k rı oldu 


Bu Meclis’i alkışlayın 


</TEXT>
</DOC>
