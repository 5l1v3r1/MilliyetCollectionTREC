<DOC>
<DOCNO> 94395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/son/sondun18.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da ulaşım sektöründe grev 
</HEADLINE>
<TEXT>

     İtalya'da Temmuz ayında ulaşım sektöründe yapılacak bir seri grev dalgası bugün başladı. 
     Berlusconi hükümetinin uzun uğraşlar sonrasında İşçi Yasası'nın 18. maddesinde değişiklik yapılması konusunda iki sendikayla anlaşma 
     sağlamasından sonra, değişikliğe karşı çıkan ülkenin en büyük sendikası Cgil'e bağlı, kara, hava, demiryolu ve deniz ulaşımı sektörlerinde çalışan işçiler art arda greve gitme kararı aldı. Cgil'e bağlı denizcilik işletmeleri çalışanları, 18. maddedeki değişikliği protesto etmek amacıyla bugün 4 saatlik greve gitti. Demiryolları çalışanları, yarın 09.00-13.00 saatleri arasında greve gideceklerini duyururken, grev takvimi şöyle ''11 Temmuz'da otoyollardaki benzin istasyonları 24 saat kapalı olacak ve yerel toplu ulaşım sektörleri çalışanları 4 saatlik greve gidecek. 12 Temmuz'da 12.30-16.30 saatleri arasında hava ulaşım sektörü çalışanları, 19 Temmuz'da 10.00-18.00 saatleri arasında havaalanları uçuş kontrol kulesi çalışanları, 24 Temmuz'da adalar arasında sefer yapan vapurlarda çalışan personel 24 saat süreyle greve gidecek.'' 
     





</TEXT>
</DOC>
