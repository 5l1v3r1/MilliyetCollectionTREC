<DOC>
<DOCNO> 54902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/son/soneko14.html </URL>
<DATE> 2001/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, dünkü kapanışa göre 24.51 puan artarak, 1. seansı 10,985.54 puandan tamamladı. 
     Hisse senetleri ortalama yüzde 0.22 oranında değer kazandı. 
     Borsa'da, günün ilk seansı dünkü kapanışa göre 7.28 puan artışla 10,968.31 puandan açıldı. Endeks birinci seansın ilk yarısını 10,920.12 puandan geçti. 
     Irak, AB ve enflasyon konularındaki tedirginliğin yanında eski Bayındırlık ve İskan Bakanı Koray Aydın hakkındaki soruşturma önergesinin kabulü ile dünü düşüşle tamamlayan Borsa, Irak konusunda Amerikalı yetkililer tarafından yapılan son açıklamalarla bugün biraz rahatlamış göründü. Durgun bir seansta dar bantta hareket eden endeks 10,900 puanın üstünde tutunmayı başardı. Endeks 24.51 puanlık artışla seansı 10,985.54 puandan tamamladı. 
     Endeks seans içinde en düşük 10.832.16 puana gerilerken, en yüksek değer olarak da 11,098.77 puanı gördü. 
     Kapanışta mali endeks 66.20 puan artarak 14,165.02 puana ve hizmetler endeksi de 50.10 puan artarak 7,373.58 puana yükselirken, sınai endeks 15.11 puan düşerek 9,633.90 puana geriledi. 
     Önceki kapanışa göre mali grup hisseler ortalama yüzde 0.47 oranında, hizmet grubu hisseler de yüzde 0.68 oranında değer kazanırken, sınai grubu hisseler yüzde 0.16 oranında değer yitirdi. 
     1. seansta işlem gören toplam 280 hisse senedinden 116'sı değer 
     kazanırken, 62 hisse senedi değer yitirdi. 102 hissenin fiyatında ise değişiklik olmadı. İşlem hacmi 131 trilyon 906 milyar 42 milyon lira olarak gerçekleşti. 1. seansta, Turkcell, Garanti Bankası, Yapı Kredi Bankası, Sabancı Holding ve Efes Holding en yoğun işlem gören hisseler oldular. 
     






</TEXT>
</DOC>
