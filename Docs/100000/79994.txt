<DOC>
<DOCNO> 79994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/23/son/sontur06.html </URL>
<DATE> 2002/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Evde yangın çıktı, iki küçük kız kardeş yanarak can verdi... 
</HEADLINE>
<TEXT>

     Buca İlçesi'nde, ahşap evde çıkan yangında iki küçük kız kardeş yanarak öldü. 
     Buca Gediz Mahallesi 682 14 sokaktaki evde yangın çıktı. Tek katlı ahşap evdeki yangına itfaiye müdahalede bulundu. Çalışmalar sonucu yangın söndürülüp kontrol altına alındı. Ancak ev tamamen kül oldu. 
     Yangının, elektrik kesilmesi sonucu yakılan mumun devrilmesi sonucu çıktığı sanılıyor. Bilirkişi incelemesi sonucu yangının kesin çıkış nedeni belirlenebilecek. 
     Evde itfaiye ekipleri tarafından yapılan incelemede ise Rabia Keskin 3 ile kardeşi Beyzanur'un 2 cesetleri bulundu. İki çocuğun, yangın çıktığı sırada evden kaçamadıkları belirlendi. 
     Evde konuk olarak kalan dayı Satılmış Alpak'ın 17 , yeğenlerini kurtarmak istediği, ancak bunda başarılı olamadığı ortaya çıktı. Olay sırasında yanarak can veren çocukların dayılarının yangını yaralanmadan atlattığı, ancak şok geçirdiği öğrenildi. Satılmış Alpak'ın tedavisi ise olay yerine gelen ambulanstaki sağlık görevlileri tarafından yapıldı. 
     Tek katlı ahşap evdeki yangın sırasında baba Davut Keskin'in 30 dışarıda olduğu, anne Satı Keskin'in 24 ise ekmek almak için bakkala gittiği belirlendi. Anne ve baba eve geldiklerinde korkunç olayla karşılaştı. Şok geçiren karı kocaya, Bozyaka SSK Hastanesi'nde sakinleştirici iğne yapıldı. Yangınla ilgili soruşturma sürdürülüyor. 
     





</TEXT>
</DOC>
