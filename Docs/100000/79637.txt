<DOC>
<DOCNO> 79637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/son/sonspo07.html </URL>
<DATE> 2002/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Foto muhabirleri fanatikler yüzünden Real Madrid maçını boykot etti 
</HEADLINE>
<TEXT>

     İspanyol ve yabancı foto muhabirleri, fanatik bir grup taraftarın çıkardığı olaylar nedeniyle Real Madrid'in Teneriffe ile yaptığı lig maçını boykot etti. 
     Foto muhabirleri Santiago Bernabeu Stadı'nda zaman zaman bu fatanik grubun kötü davranışlarına maruz kaldıklarını belirttiler. 
     Foto muhabirleri, kulübe bu şikayetlerini iletmelerine rağmen Teneriffe maçında olaylar tekrar edince maçın görüntülerini almadılar. Bir foto muhabiri, Reuters'a yaptığı açıklamada, ''Ne zaman onların önünde olursak, tükürüyorlar, yabancı madde atıyorlar ve sözle saldırıyorlar'' dedi. 
     Bu ayın başında Real Madrid Kulübü, Şampiyonlar Ligi'nde Bayern Münih ile yapılan maçta seyircisinin sahaya yabancı madde atması nedeniyle UEFA tarafından 120 bin İsviçre frangı para cezasına çarptırılmıştı. 
     Yine o maçta Bayern Münih'in kaptanı Stefan Effenberg, kenarda ısınırken tribünden atılan plastik bir çakmağın başına isabet etmesiyle yaralanmıştı. 
     





</TEXT>
</DOC>
