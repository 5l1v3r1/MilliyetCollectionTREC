<DOC>
<DOCNO> 96333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/son/soneko17.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankacılığın yeniden yapılandırılması İstanbul'da tartışılacak 
</HEADLINE>
<TEXT>

     Bankacılık Düzenleme ve Denetleme Kurumu BDDK , bankacılık sektörünün yeniden yapılandırılması programının İstanbul'da düzenlenecek bir toplantıda ele alınacağını bildirdi. 
     BDDK tarafından yapılan açıklamaya göre, Kurum tarafından düzenlenecek olan toplantı 19 Temmuz Cuma günü İstanbul Ceylan İnter-Continental Oteli'nde yapılacak. 
     İki oturum halinde gerçekleşecek toplantının birinci bölümünde BDDK Başkanı Engin Akçakoca, Başkan Yardımcıları Teoman Kerman, Ceyla Pazarbaşıoğlu, Abdülhalik Berber programın aşamaları hakkında bilgi verecek. 
     Türkiye Bankalar Birliği TBB Başkanı Ersin Özince, bankaların, Ernst and Young Firması'ndan Les Clarke bağımsız denetçilerin söz konusu programa bakış açılarını anlatacak. 
     Toplantının ikinci bölümünde, Kamu Bankaları Ortak Yönetim Kurulu Başkanı Safa Ocak, ''bankacılık sektörünün mevcut durumunun analizi ve çözüm stratejileri, kamu bankalarının yeniden yapılandırılması'', TBB Yönetim Kurulu Üyesi Ergun Özen ''maliyet etkinliğinin ve karlılığın artırılması'', IMF Kıdemli Mali Sektör Danışmanı Mats Josefsson ''sağlıklı bankacılığa geçiş ve uluslararası kriterler'', Merkez Bankası Para Kurulu Üyesi Güven Sak ''güçlü bankacılık güçlü ekonomi'' konularını ele alacak. 
     





</TEXT>
</DOC>
