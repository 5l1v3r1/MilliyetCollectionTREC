<DOC>
<DOCNO> 93808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/siyaset/siyz1.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     Sezer’den son nokta 
     ANKARA Milliyet 

     Cumhurbaşkanı Ahmet Necdet Sezer, şu an için Bakanlar Kurulu’na başkanlık etmek gibi bir düşüncesinin olmadığını söyledi. Sezer, Afganistan’ın Ankara Büyükelçisi Abdul Ghafoor Poya Faryabi’yi Çankaya Köşkü’nde kabul ederken, "Bakanlar Kurulu’na başkanlık edip etmeyeceğiniz konusunda spekülasyonlar var. Böyle bir şey var mı" sorusuna, "Şu an için öyle bir düşüncemiz yok" yanıtını verdi. 
     
     Tayyip de Batı’ya şik yet etti... 
     ABDULLAH KARAKUŞ Ankara 

     AKP Genel Başkanı Recep Tayyip Erdoğan, parti kurucusu olamayacağı yönündeki Anayasa Mahkemesi kararını Avrupa İnsan Hakları Mahkemesi’ne AİHM götürdü. Hem Erdoğan hem de parti yönetimi, "Türkiye’de ayrımcılık yapılıyor" şikayetiyle AİHM’e iki ayrı dava açtı. Erdoğan adına dilekçeyi hazırlayan avukatı Hayati Yazıcı da, "Verilen karar hukuka aykırı olduğu için AİHM’e başvurduk" dedi. 
     
     İzgi Basın kulak arkası edilemez 
     ANKARA Milliyet 

     TBMM Başkanı Ömer İzgi, Meclis’in başta basın olmak üzere tüm sivil toplum örgütlerinin görüşlerine muhtaç olduğunu belirterek "Bunları değerlendirdiği ölçüde, iyi bir demokrasi işleyişi rayına oturtur. Ama kulak arkası ederse, o zaman demokrasiyi iyi çalıştıramaz" dedi. Gazeteciler Cemiyeti’nin yeni yöneticilerini kabul eden İzgi, sivil toplum örgütlerinin TBMM’ye en büyük dayanağı oluşturduğunu söyledi. 
     
     Korsan kitaplar cezaevlerine 
     İSTANBUL Milliyet 

     Kadıköy Belediyesi tarafından toplanan yaklaşık 10 bin korsan kitap, İstanbul’daki cezaevlerine gönderildi. Belediye Başkan Yardımcısı Gürsel Tekin, kitapları öncelikle ilçede kütüphanesi olan okullara, Anadolu’da bir çok köy ve beldenin de aralarında bulunduğu 67 noktaya dağıttıklarını kaydetti. Kamyona yüklenen kitaplar, Ümraniye, Bayrampaşa, Kartal, Metris ve Paşakapısı cezaevlerine gönderildi. 
     



 SİYASET 















</TEXT>
</DOC>
