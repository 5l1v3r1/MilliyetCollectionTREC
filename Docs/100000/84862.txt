<DOC>
<DOCNO> 84862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/19/spor/spo03.html </URL>
<DATE> 2002/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
ASLAN BARUT GİBİ 
</HEADLINE>
<TEXT>

Galatasaray’da Mondragon’un transferinin bir türlü bitmemesi camiayı ayağa kaldırdı. Sarı-Kırmızılı yönetime, "Sakın Beşiktaş’a kaptırmayın" baskısı başladı 
     ERHAN TELLİ 

     Prestij savaşına döndü 
     CİM-BOM’DA Mondragon’un transferi prestij meselesi haline geldi... Sarı-Kırmızılı camia, Beşiktaş’ın Sergen’den sonra Mondragon için Metz Kulübü ile de anlaştığını açıklamasının ardından yönetime baskı kurdu. Çok sayıda Galatasaraylı duayen ve üyenin, Başkan Özhan Canaydın ve yöneticileri telefonla arayarak, "Bu transferi biran önce bitirin. Mondragon’u Beşiktaş’a sakın kaptırmayın. Bu savaşı kaybetmek yok" dedikleri öğrenildi. 
     
     Metz ile telefon trafiği 
     MONDRAGON ile yapılan 4 yıllık mukaveleye rağmen, Metz Kulübü’nün Beşiktaş ile anlaşmak üzere olduğunu anlayan Galatasaray Yönetimi, Fransızlar’la görüşmelerini de sıklaştırdı. Başkan Özhan Canaydın’ın, camiadan gelen yoğun baskı sebebiyle, önerdikleri rakamı arttırmayı düşündüğü bildirildi. Galatasaraylı taraftarların Köln’de düzenledikleri geceye katılmak için dün sabah Almanya’ya giden Canaydın, Mondragon konusunda "Kimse merak etmesin" dedi. 
     
     Mahkeme için gidiyor 
     22 Mayıs’ta gerçekleşek olan mahkemede Mondragon için "Fransa’da oynayabilir" kararı çıkması durumunda transferin boyutu daha da değişecek. Kolombiyalı file bekçisinin, Fransız menajeri Jan Lui, tam 16 kulübün Mondragon ile ilgilendiğini açıkladı. Jan Lui, "Özellikle Fransa’dan Lens’in teklifi düşündürücü. Kalecimiz için çok ısrarlı davranıyorlar" dedi. Mondragon’un mahkeme için bugün Fransa’ya gideceği bildirildi. 
     
Cihan Terim’e hayran      FATİH Terim ile çalışacağı için çok mutlu olduğunu söyleyen Cim Bom’un yeni transferi Cihan iddialı konuştu, "Fatih hocamın desteğiyle daha da büyüyeceğim." Yeni sezonda Galatasaray’ın şampiyonluğun en güçlü adayı olduğunu da belirten genç yıldız, "İki heyecanı bir arada yaşıyorum. Hem Galatasaray’a gelişim, hem de Milli Takım’a seçilmem inanılmaz güzel. Kim ne derse desin, Galatasaray, Türkiye’nin en kaliteli takımı. Doğru bir seçim yaptım. Büyük yıldızlarla bir arada oynayarak, futbol kapasitemi daha da artıracağıma inanıyorum" dedi. n CÜNEYT KARAKAYA 
     
Gençlik aşısı      İTALYA’DAKİ transfer çalışmalarını sürdüren Galatasaray Teknik Direktörü Fatih Terim, Avrupa’daki genç yıldızların peşine düştü. Başarılı hoca, uzun vadeli bir kadro kurabilmek için yaş ortalamasını düşürme planları içinde. Bu arada önceki akşam Interli yöneticilerle akşam yemeğinde bir araya gelen Fatih Terim, Okan’ı geri istedi. İtalyan kulübünün yöneticileri, bu teklifi ancak Dünya Kupası’nın sonunda yanıtlayabileceklerini belirttiler. 
     
Fransa çıkarması      TRANSFERDEKİ bilmeceleri, bu hafta içinde çözme niyetinde olan Galatasaray Yönetimi, yarından itibaren Fransa harek tına başlıyor. Hem Mondragon hem de Nouma’nın transferlerini bitirmekte kararlı olan Sarı-Kırmızılılar, önce Metz, ardından da Marsilya ile masaya oturup, anlaşma zemini arayacak. 
     NOUMA’NIN transfer gündemlerinde önemli bir yer aldığını açıklayan Futbol Şube Sorumluları’ndan Burak Elmas, "Nouma kadromuzda görmek istediğimiz bir oyuncu. Önümüzdeki hafta içersinde Galatasaray açısından hem Mondragon ve hem de Nouma transferleri netleşmiş olacak" diye konuştu. 
     



 SPOR 






















</TEXT>
</DOC>
