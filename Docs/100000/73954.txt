<DOC>
<DOCNO> 73954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/yasam/yas04.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Aborijinler’e kondom tuzağı 
</HEADLINE>
<TEXT>

Markette dağıtılanlara hiç ilgi göstermeyen Aborijinler, yetkililer tek tek ağaçlara asınca, prezervatifleri kapıştı.. 
     DIŞ HABERLER SERVİSİ 

     Avustralya yerlileri Aborijinleri cinsel hastalıklara karşı etkin şekilde korumak isteyen sağlık yetkilileri, ilginç bir yöntem denemek zorunda kaldı. 
     Korunmaya yönelik ve ağırlıklı olarak Aborijinlere bedava prezervatif’ dağıtıp bunların kullanımını sağlamayı amaçlayan proje, yerli halkın yaşadığı Fitzroy Crossing adlı kasabada üç yıl önce başlatıldı. Ve proje uyarınca, kasabadaki süpermarket ve hastaneye, Aborijinler’in rahatlıkla gidip isteyebileceği miktarda prezervatif sağlandı. 
     
     Şimdi hepsi topluyor’ 
     Ancak Aborijinler’den biri bile, ne hastaneden ne de marketten prezervatif almayınca proje sekteye uğradı. 
     Taa ki, proje sorumlusu sağlıkçı Patrick Davies, Aborijinler gibi düşününceye kadar.. Yerli halkın doğaya düşkünlüğünü çare olarak bulan proje yetkilileri, prezervatifleri market ve hastanede dağıtmak yerine, bölgede bulunan ağaçların dallarına asmaya karar verdi. 
     Ve bu yöntem, harikalar yarattı.. Noel ağacına’ dönen ağaçların altında içki içip eğlenen Aborijinler, evlerine dönerken de ihtiyaçları kadar prezervatifi ağaçlardan çiçek gibi koparıp yanlarında götürmeye başladı. Davies, yaklaşık 3 bin Aborijin’in, ayda 3 bin 500 prezervatifi ağaçtan topladığını’, bu yöntemi şehirdeki parklarda da uygulayacaklarını açıkladı. 
     



 YAŞAM 





















</TEXT>
</DOC>
