<DOC>
<DOCNO> 89099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/ekonomi/eko09a.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Eximbank müteahhitlere kontrgaranti verecek 
</HEADLINE>
<TEXT>

     ANKARA Milliyet 

     Uluslararası Müteahhitler Birliği UMB Başkanı Nihat Özdemir, uluslararası ihalelere katılmak için geçerli teminat mektubu alamayan müteahhitlerin sorununun çözüldüğünü bildirdi. Buna göre, uluslararası çevrelerde kabul görmeyen teminat mektuplarına Eximbank kontr-garanti verecek. 
     Teminat mektupları sorununa çözüm bulunması için Devlet Bakanı Şükrü Sina Gürel başkanlığında kurulan komisyonun bir model geliştirdiğini ifade eden Özdemir, "Müteahhitler teminat mektubu talep ettiği zaman bankalar UMB’den firma hakkında bilgi isteyecek" dedi. 
     Bugüne kadar verilen teminat mektuplarının tazmin oranının yüzde 1’in altında olduğunu kaydeden Özdemir, "Buna rağmen bizim bankalara ödediğimiz teminat masraflarının belli bir yüzdesi Eximbank’ta açılacak bir fonda birikecek" dedi. 
     



 EKONOMİ 






















</TEXT>
</DOC>
