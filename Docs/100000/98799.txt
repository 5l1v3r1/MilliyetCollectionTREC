<DOC>
<DOCNO> 98799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/spor/spo04.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Aybaba çıldırdı 
</HEADLINE>
<TEXT>

Trabzonspor’un hocası, galibiyete rağmen Erzurum maçındaki futbola isyan etti, "Rezil oynadınız. Size hiç yakışmıyor" diye takıma çıkıştı 
     ALMANYA kampı sonrası Türkiye’de oynadığı ilk hazırlık maçında Erzurum’u 1-0 yenen Trabzonspor’da yine yüzler gülmüyor. Bordo - Mavili takımın galibiyete rağmen ortaya koyduğu futbol Teknik Direktör Aybaba’dan büyük tepki görürken, maç sonrası oyuncuları ile bir toplantı yapan tecrübeli hoca, "Trabzonspor bu mu Sezona böyle mi gireceksiniz Rezil oynadınız. Size hiç yakışmıyor" ifadelerini kullandı. 
     OYUNCULARIN dikkatini de çeken Aybaba, "Biz bir şeyleri ileri taşımaya çalışırken takımı geri götürenler var. Bu arkadaşlarımız ayrılacak. Biz de takviye yapıp devam edeceğiz" tehdidinde bulundu. Tecrübeli hoca, Erzurumspor Başkanı Cemal Polat’ın maç sonrası takıma vereceği yemeği de iptal ettirdi. İkinci Başkan Hamit Cihan ise "Bu futbolla geçen seneyi çok ararız. İsteksiz ve temposuz oynuyoruz" dedi. 
     
     İki insan 14 lisan 
     TRABZONSPOR’UN iki yabancı oyuncusu Oumar ile Bushi toplam 14 dil konuşuyor. Oumar, Senagal yerel lisanı, Fransızca, İtalyanca, İspanyolca, Türkçe ve İngilizce, Bushi ise Arnavutça, Rusca, Bulgarca, Yunanca, İngilizce, Almanca, İtalyanca ve Türkçe biliyor. 
     
     Julio Cesar atağı 
     FORVET arayışlarını büyük bir hızla sürdüren Trabzonspor şimdi de geçen sezon Gaziantespor’da forma giyen Julio Cesar’ı gündeme aldı. Samet Aybaba birlikte çalıştığı bu oyuncu için olumlu rapor verirken, şartların uygun olması halinde Cesar’ın alınacağı öğrenildi. 
     GÜNEY Koreli Jung Huan Ahn için de Menajer Adnan Demir’e tam yetki verildi. Ayrıca yeni transfer Lee Eul Yong da devreye sokuldu. Galatasaraylı Serkan’ın ise gelmek istemediği belirtildi. Başkan Özkan Sümer, "Lige kadar kaliteli bir santrfor getireceğiz" diye konuştu. 
     



 SPOR 
























</TEXT>
</DOC>
