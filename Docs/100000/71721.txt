<DOC>
<DOCNO> 71721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/10/guncel/gun01.html </URL>
<DATE> 2002/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Babamı bana getirin ’ 
</HEADLINE>
<TEXT>

Mustafa Özdemir, bunalımını ölümün bitireceğini düşündü oysa gözyaşlarıyla babasını arayan minik Buse, aynı kanıda değildi 
     ŞAKİR AYDIN İstanbul 

     Evli ve iki çocuk babası, 35 yaşındaki Mustafa Özdemir, Levent, Aydın Sokak’ta ev ve işyeri olarak kullanılan Aydın İş Merkezi’nde otopark ve apartman görevlisi olarak çalışıyordu. 
     Özdemir, dün saat 02.00’de, kazan dairesine bakacağını söyledi. Aradan uzun bir süre geçmesine rağmen eşinin dönmediği fark eden Döne Özdemir, kazan dairesine indi. Ancak dairenin kapısının içeriden kilitlendiği fark eden Özdemir, komşularının yardımıyla kapıyı açmaya çalıştı ancak başarılı olamadı. Çağrılan polis, kapıyı kırarak içeri girince, kendisini kemeriyle kalorifer borusuna asan Özdemir’in cesediyle karşılaştı. 
     
     Eşi kriz geçirdi 
     Sinir krizleri geçiren Döne Özdemir, hastaneye kaldırıldı. Özdemir’in 4 yaşındaki kızı Buket ise olanlardan habersiz, anne babasını isteyerek sürekli ağladı. Olayla ilgili soruşturma başlatıldı Özdemir’in cesedi Adli Tıp Kurumu Morgu’na kaldırıldı. 
     Aynı apartmanda oturan türkücü Mustafa Yıldızdoğan ise, Özdemir’in çok iyi bir insan olduğunu, intihar etmesine bir anlam veremediğini söyleyerek, "Daha akşam saatlerinde konuştuk. Bildiğim kadarıyla hiçbir sorunu yoktu. Böyle bir şeye neden kalkıştığını anlamayadım" dedi. 
     
Buse’nin yüreği yaş oldu aktı..      Babası intihar etmiş, bunu gören annesi ise sinir krizleri geçirmişti... Minik Buse’yi bir polis kucağına aldı. Ancak gösterilen şefkat Buse’nin gözyaşlarını dindirmedi. 35 yaşındaki Mustafa Özdemir, 2 çocuğunu babasız bıraktı. 
     



 GÜNCEL 























</TEXT>
</DOC>
