<DOC>
<DOCNO> 87576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/dunya/adun.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Selanik çalımı 
</HEADLINE>
<TEXT>

Daha önce olası bir Ortadoğu barış konferansı için İstanbul’u öneren Filistin lideri Arafat çark ederek Selanik olsun’ dedi 
     YORGO KIRBAKİ, Atina 

     Ortadoğu barış konferansına ev sahipliği için en uygun mekan olarak gösterilen İstanbul’a rakip çıktı. Daha önce İsrail Başbakanı Ariel Şaron’la birlikte böyle bir konferansın İstanbul’da yapılmasına sıcak bakan Filistin lideri Yaser Arafat şimdi fikir değiştirerek Selanik’in ev sahipliği yapmasını istedi. 
     Yunanistan’da yayınlanan Vradini gazetesine bir demeç veren Arafat Yunanistan’ın uluslararası Ortadoğu konferansına ev sahipliği yapması önerisini getirerek, "Böyle bir konferansın ülkenizde, Selanik kentinde yapılmasını isterim" dedi. Ortadoğu konusunda uluslararası bir konferans yapılması fikri ortaya atıldığında İsrail, Filistin ve Amerikalı yetkilileri en uygun yerin İstanbul olacağını açıklamışlar, Türkiye de böyle bir toplantıya ev sahipliği yapmaktan memnun olacağını duyurmuştu. 
     
     Hamas kabineye 
     Bu arada Arafat’ın yeni Bakanlar Kurulu’nda, Hamas’a görev önerisinde bulunduğu" iddia edildi. AP’nin haberine göre, Hamas bu öneriyi hala değerlendiriyor. Hamas sözcüsü İsmail Hanya, ülke içinde ve dışındaki yandaşlarıyla öneriyi değerlendirdiklerini, nihai yanıtı hafta sonundan önce açıklayacaklarını söyledi. 
     



 DÜNYA 










</TEXT>
</DOC>
