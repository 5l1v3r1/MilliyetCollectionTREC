<DOC>
<DOCNO> 60790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/06/guncel/gun05.html </URL>
<DATE> 2002/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Osmanlı’nın son kalesi de yıkılıyor 
</HEADLINE>
<TEXT>

Mekke’de Osmanlı döneminden kalma El Cihat Kalesi yıkılıyor. Kalenin yerine otel inşa edilecek 
     ANKARA Milliyet 

     Dışişleri Bakanlığı Sözcüsü Hüseyin Diriöz, Mekke’de K be’nin yakınında bulunan Bülbül Tepesi üzerindeki Osmanlı’dan kalma El Cihat Kalesi’nin yıkılmasını üzüntüyle öğrendiklerini söyledi. 
     Diriöz, yaptığı açıklamada, yerine iş merkezi ve otel inşa edilecek olan El Cihat Kalesi’nin yıkılacağına dair haberlerin ilk olarak bir yıl önce duyulduğu belirtti. Suudi makamları nezdinde yapılan girişimler sonucunda iş merkezi ve oteli yapılacağı ancak kalenin yıkılmayacağının kendilerine bildirildiğini belirten Diriöz, şöyle konuştu 
     "Bu kez Suudi basınında kalenin yıkılacağı ve daha sonra aslına uygun olarak inşa edileceği haberi yayınlanmıştır." 
     El Cihat Kalesi’nin yıkılıp aslına uygun olarak yeniden inşası haberi üzerine tekrar girişimde bulunduklarını ve yıkımdan vazgeçildiğinin bildirilmesi üzerine bu kararı memnuniyetle karşıladıklarını ifade eden Diriöz, "Oysa şimdi bu ortak tarih ve kültür mirasının yıkılmakta olduğunu öğrendiğimiz ve bundan üzüntü duyduğumuz kendilerine bildirilmiştir" dedi. 
     



 GÜNCEL 















</TEXT>
</DOC>
