<DOC>
<DOCNO> 78536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/astro/index.html </URL>
<DATE> 2002/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ay, kuşatma altında 
</HEADLINE>
<TEXT>

Astroloji’de bir gezegenin Mars ve Satürn arasında kalmasına kuşatma altında adı verilir. Bugün Ay kuşatma altında yorucu, engelleyici, gergin şartlara işaret ediyor. Koç’lar yakın çevreleriyle ilişkilerinde temkinli olmalılar. Kısa yolculuklarda risk var. Düşünceleri sert sözlerle ifade etmek zararlı olacak. Boğa’lar maddi konularda önlemci olmaya bakmalılar. Harcama yapmak zorunluluğu son derece huzur bozucu olabilir. Tasarrufları korumak güçleşiyor. İkizler hareketli ama öfkeyle kalkan zararla oturur misali kendini frenlemeyi de bilmeli. Kişisel girişimlerde sabırlı olmak gerekiyor. Yengeç’ler endişeleri yüzünden abartıya kaçabilirler. Beklemek ve olayları akışına bırakabilmek önemli. İyimserliklerini geri kazanmaya bakmalılar. Aslan’lar yapıcı adımlar atabilirler ama sosyal konularda esnek olmak gerekiyor. Arkadaşları ilgilendiren sorunlar ortaya çıkabilir. Başak’lar dikkatli olmalılar. Özellikle iş ve ev hayatlarını ilgilendiren gerginliklere açıklar. Duygusal nedenler ve sorumluluklar sağlığı da zorlayabilir. Terazi’ler görüş ayrılıkları yaşayabilirler. Ay’ın rahat açısına karşın sorumluluklardan kaçma isteği onları daha çok zora sokabilir. Uzun yolculuklarda dikkatli olmalılar. Akrep’ler parasal konularda daha dikkatli olmalılar. Güven sarsıcı gelişmeler ya da parasal konularda sürtüşmeler sıkıntı getirebilir. Yay’lar karşıt burçlarındaki Ay yüzünden ortaklaşa konularda düşmanlıkla karşılaşabilirler. Gerçekçi olmak ve kararsız kalmamak gerekiyor. Oğlak’lar sağlıklarına özen göstermeliler. Eğer şimdiye kadar ihmalkar davranmışlarsa fazla gecikmemeliler. İş ortamında da sert şartlar ortaya çıkabilir. Kova’lar sevgide gerçekçi olmak zorundalar. Hatta bu hayal kırıklığı anlamına da gelebilir. Duygusal konularda rahat edemeyecekleri şartlar çıkabilir. Balık’lar baskı altındalar. Özellikle acilen tamamlamaları gereken işler yüzünden sıkıntı çekebilirler. Evle ilgili sıkıntılar ya da kısıtlayıcı öğeler üzüntü yaratabilir. Hayalci olmamaları gerekiyor. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
