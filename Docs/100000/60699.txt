<DOC>
<DOCNO> 60699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/yazar/tamer.html </URL>
<DATE> 2002/01/05/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Sermaye konacak bankanın, off - shore iştirakine dikkat 
</HEADLINE>
<TEXT>

Grup kredilerinin gerçek boyutları, ancak iştirakler ve yurtdışı operasyonlar da hesaba katılırsa ortaya çıkar ve dudak uçuklatabilir 
     Banka patronlarımızdan bazılarının bankalarından şirketlerine "kredi" adı altında para aktarmalarında çare tükenmez. Yıllardır bu böyledir. 
     Diyelim ki banka sahibisiniz ve mevcut Bankalar Yasası'na göre grup şirketlerinize kullandırdığınız kredilerde yüzde 25'lik aslında bu oran da çok yüksek yasal limite dayandınız. Derhal yeni bir şirket kurarsınız. Ancak yeni şirketteki payınızı yüzde 10'un altında gösterirsiniz ki, şirket sizinmiş gibi görünmesin Hani kapıcılarının - odacılarının üzerine şirket kuruyorlar ya . 
     Yeni şirket grup dışı göründüğü için artık bankanızdan kendinize rahatlıkla kredi çıkartabilirsiniz. Burada limiti doldurunca haydi bir şirket daha Taş atıp da kolunuz yorulmuyor ya... Bu hamleler, zincirleme şirketler olarak sürüp gidebilir. 
     Batan ve henüz batmamış görünen bazı bankalarda kredilerin yıllardan beri bu yöntemle şişirildiği, biz ekonomi gazetecilerinin malumu olduğuna göre Hazine'nin, BDDK'nın, SPK'nın ve bankalarımızı denetleyen dünya devi anlı - şanlı uluslararası denetim şirketlerinin de mutlaka malumudur. 
     Diyelim ki yeni iştirakler kurarak şişirdiğiniz grup kredileri artık göze batmaya başladı ya da sizin gözünüz hala doymuyor. Faiz oranlarını hesapsız yükseltip sektörde haksız rekabet yaratarak mevduat hacminizi büyütmeniz mümkündür. Nasıl olsa tek bir Allah'ın kulu size dur demez. O büyüyen mevduatla ne yapacağınızı ise size ben öğretecek değilim herhalde. 
     Seçenekler tükendi sanıyorsanız yanılıyorsunuz. Sözgelişi İrlanda'da off - shore bir banka kurarsınız. Ardından İrlanda ve Hollanda'da off - shore şirketler kurup bu off - shore şirketleri başkasınınmış gibi gösterecğinizi hatırlatmama artık gerek yok herhalde , Türkiye'deki bankanızdan önce İrlanda'daki off - shore bankanıza parayı aktarır, oradan da yurtdışındaki off - shore şirketlerinize kredi olarak yollarsınız. Bunlar da asla grup kredisi olarak görülmez. 
     Umarız sermaye yeterlilik rasyosu tutmayan bankalara ait mali tablolar denetlenirken, sadece krediler değil iştirakler ve hatta yurtdışı operasyonlar da didik didik edilir ve grup kredilerinin gerçek boyutları ortaya çıkar. Aksi halde sorunlu bankaya konacak para, patronun yarın - öbürgün yurtdışındaki off - shore şirketine aktarılarak iç edilebilir. 
     Dünyaca ünlü bağımsız denetçilerden bu kez ciddi denetim bekliyoruz. Tabii resmi makamlarımızdan da bu denetimlere müdahale etmemelerini ve banka patronlarının müdahalesine izin vermemelerini... 
     
Çık Engin Bey çık, 4 milyar dolar az      BDDK Başkanı Engin Akçakoca, sermaye yeterlilik rasyosu tutmayan bankalara devlet tarafından aktarılacak toplam kaynakla ilgili olarak "Şimdilik 4 milyar dolar olarak hesapladık" dedi. "Şimdilik" dediğine göre anlaşılan o da bu miktarın artabileceğini düşünüyor. 
     Zaten uzman bankacılarımız, "Çık Engin Bey, çık. 4 milyar dolar yetmez" diyorlar. Dahası sermayeleri erimiş bankalara 4 milyar dolarla yapılacak bir ameliyatın, "yarım kalmış yüzeysel bir ameliyat" olacağını savunuyorlar. 
     Sokaktaki vatandaş olarak 4 milyar dolar yaklaşık 6 katrilyon lira bizlerin gözünde büyüyor olabilir. Ama sermaye yeterlilik rasyosu yüzde 10'un üzerinde olan tuzu kuru, işin içindeki bankacılara göre "Yaşıyor gibi duran mevcut ceset, 4 milyar dolarla ayağa kaldırılamaz " 
     
     







Yine üniversite 


Denetim mavalı 


Çakan Mutlaka inecek 


Bankacılık sloganlarla, kahvehane üslubuyla kurtulmaz 


"MİT manzaralı daire" 


Kar altında kayıkçı kavgası 


Arjantin'de son tango... 


Yan yana olun ama fazla sokulmayın 


Maliye Tarkan’ın peşinde... 


Bunlar da haber mi 


Adalet Bakanı 'evet' derse 


Sermaye konacak bankanın, off - shore iştirakine dikkat 


Yeni yıla yeni kanun 


Bir Başbakanın Amerika gezisi 


Tütün ekicisi ne yapacağını bilemiyor’ 


</TEXT>
</DOC>
