<DOC>
<DOCNO> 71167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/06/son/sontur08.html </URL>
<DATE> 2002/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da dehşet günü... Levent ve Kadıköy'de banka soygunları... 
</HEADLINE>
<TEXT>

     İstanbul bugün soygun dehşeti ile sarsıldı. Kısa süre aralıklarla önce Levent sonra Kadıköy silahlı banka soygunlarına sahne oldu. Kadıköy'de Finansbank şubesine soyan iki soyguncu ölü olarak yakalandı. Polis iki soygun arasında ilişki olmadığını açıkladı. 
     İş Bankası 4. Levent Şubesi, silahlı 3 kişi tarafından soyuldu. Soyguncular banka görevlilerini etkisiz hale getirdikten sonra 40 milyar lirayı ile 10 bin dolar aldı. 
     Soyguncular banka çıkışında kendilerine engel olmak isteyen bir trafik polisini de rehin alarak kaçtı. Soyguncular polisi daha sonra Seyrantepe'de serbest bıraktı. 
     Saat 13 10'da ise bu kez kentin diğer yakasında Kadıköy Finansbank şubesi silahlı iki kişi tarafından soyulmak istendi. Soyguncular olay yerinden ayrılırken polisle çatışma girdi. Çatışma sonucu soygunculardan ikisi de vurularak öldü. Soygunculardan birinin petrol mühendisi olduğu ortaya çıktı. 
     İstanbul'da soygun gününde polisi alarma geçiren ilk olay 4. Levent'te oldu. 
     Görgü tanıklarının ifadelerine göre, saat 11.10 sıralarında beyaz bir minibüsle 4. Levent Akçam Sokak'ta bulunan İş Bankası 4. Levent Şubesi'ne gelen 4 kişi, aracı sokak başında park ettikten sonra bankaya girdi. 
     Banka şubesinin kalabalık olmasına karşın büyük bir soğukkanlılıkla hareket eden kar maskeli soyguncular içeride havaya birkaç el ateş ettikten sonra kasalara yöneldiler ve paraları yanlarında getirdikleri çuvala doldurdular. 
     Bir süre sonra ellerinde uzun namlulu silahlar ve çuvala doldurdukları 40 milyar lira ile şubeden çıkan 4 kişi, gelişigüzel çevreye ateş etmeye başladı. Soyguncuların taşıdıkları çuvalın bankalarda para naklinde kullanılan cinsten olması dikkat çekti. 
     Bu sırada bankanın önünde nokta nöbeti tutan trafik polisi soygunculara engel olmaya kalkıştı. Ancak soyguncular polisi yere yatırıp üzerindeki silahı ve telsizi aldı. Aralarında kısa bir konuşmadan sonra soyguncular polisi de yanlarına alarak geldikleri minibüsle olay yerinden hızla uzaklaştı. Soyguncular polis memurunu Seyrantepe'de minibüsten attılar. Ancak rehin aldıkları polisin telsizi sayesinde kendilerini yakalamak için operasyon yapan polis ekiplerinin tüm konuşmalarını dinleyerek rahatlıkla izlerini kaybettirmeyi başardılar. 
     Olayın duyulması üzerine harekete geçen polis, Kalaşnikof marka 3 otomatik tüfek ve 1 pompalı tüfeğe sahip oldukları belirtilen 4 kişinin yakalanması amacıyla il genelinde geniş çaplı uygulamalara başladı. 
     Güvenlik kordonuna alınan banka şubesine gelen İstanbul Emniyet Müdürü Hasan Özdemir, ilgililerden bilgi alarak incelemelerde bulundu. 
     Bu arada, soyguncuların bankadan çıktıktan sonra açtıkları ateş sonucu, bazı binaların camları ile çevredeki otomobillerde hasar meydana geldi. 
     
     Biri asker giysili 

     Görgü tanıklarının beyanına göre, soyguncularda Kalaşnikof marka 3 otomatik tüfek, 1 pompalı tüfek, kaçırıldıktan sonra serbest bırakılan trafik polisinden gasp edilen beylik tabanca ve el telsizi bulunduğunu belirleyen polis, soygunculardan 2'sinin kar maskesi taktığını, 2'sinin ise yüzlerini mendille örtmeye çalıştığını saptadı. 
     Soygunculardan birinin asker kıyafetli olması nedeniyle olay yerine gelen askeri uzmanların da incelemelere katıldığı görülürken, bazı görgü tanıkları ve banka personeli, bilgilerine başvurulmak üzere Asayiş Şube Müdürlüğü'ne götürüldü. 
     Bu arada polis, soygun sonrasında olay yerinden Maslak yönüne hareket eden 34 BE 9053 plakalı otomobil ile Beşiktaş yönüne seyreden beyaz renkli 34 U 3948 plakalı minibüsü arıyor. 
     
     Görgü tanıkları anlatıyor 

     Bankanın ikinci katında işlem yaptıran bir müşteri, içeri giren kar maskesi takmış silahlı 2 kişinin, güvenlik görevlisini etkisiz hale getirdikten sonra ikinci kata çıkarak, ''Kimse kıpırdamasın. Hiç kimseye zarar gelmeyecek'' diye bağırdığını anlattı. 
     Bu kişilerin kendilerini yere yatırdıktan sonra soygunu gerçekleştirdiklerini belirten görgü tanığı, paraları alan soyguncuların daha sonra silahla ateş açarak bankadan kaçtıklarını söyledi. 
     Olay sırasında herhangi bir panik yaşanmadığını kaydeden görgü tanığı, soygun sırasında banka alarmının ise çalmadığını öne sürdü. 
     Başka bir görgü tanığı da bankaya giren silahlı 3 kişinin, kasaları tek tek açtırarak paraları torbalara doldurduklarını, daha sonra da bir tabancayı bankada bırakarak kaçtıklarını söyledi. 
     
     Kadıköy'de soygun 

     Günün ikinci soygunu ise Finansbank Kazasker şubesine meydana geldi. Kazasker Şemsettin Günaltay Caddesi'ndeki Finansbank Şubesi'ne saat 13 00 sıralarında gelen iki kişi silahlarını çekerek içeridekileri etkisiz hale getirdi. Kasadaki parayı alan soyguncular dışıra çıkmak isterken kapıda güvenlik görevlisi Engin Bozkurt tarafından durduruldu. Soyguncular güvenlik görevlisine ateş edip yaralayarak kaçmaya başladı. Ancak yerden ateş etmeyi sürdüren güvenlik görevlisi Bozkurt iki soyguncuyu da vurdu. 
     Parayı taşıyan soyguncu bankanın önünde vurularak öldü. Paralar soyguncunun cesedinin yanına saçıldı. Ağır yaralı olan diğer soyguncu ise kaldırıldığı SSK Göztepe Hastanesi'nde yaşamını yitirdi görevlisince müdahale edildi. 
     Çatışmada ölen soyguncuların Levent'teki banka soygunundan sonra verilen eşgale uygun oldukları dikkat çekti. 
     
</TEXT>
</DOC>
