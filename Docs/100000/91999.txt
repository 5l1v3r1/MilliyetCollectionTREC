<DOC>
<DOCNO> 91999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/son/soneko17.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine bugün iki bono ihalesi birden düzenledi 
</HEADLINE>
<TEXT>

     Hazine Müsteşarlığı, bugün iki bono ihalesi birden düzenleyerek, Haziran ayı ihale programını tamamladı. 
     Hazine, 133 gün vadeli bono ihalesine toplam 2 katrilyon 502.2 trilyon liralık teklif gelirken, ihalede nominal 2 katrilyon 318.9 trilyon liralık satış gerçekleşti. İhaledeki net satış miktarı da 1 katrilyon 906.2 trilyon lira olarak gerçekleşti. 
     İhalede gerçekleşen bileşik faiz yüzde 70.97, basit faiz ise yüzde 59.25 oldu. 
     
     196 GÜNLÜK BONO İHRACI 
     Hazine'nin bugünkü ikinci ihalesi olan 196 gün vadeli bono ihalesine ise toplam 1 katrilyon 670 trilyon liralık teklif geldi. 
     İhalede nominal 1 katrilyon 462.8 trilyon liralık satış gerçekleşti. İhaledeki net satış miktarı 1 katrilyon 81.4 trilyon lira oldu. 
     İhalede gerçekleşen bileşik faiz yüzde 75.25, basit faiz ise yüzde 65.50 oldu. 
     Ayrıca, kamuya, 133 günlük bonodan 95 trilyon liralık, 196 günlük bonodan da 155.9 trilyon liralık net satış gerçekleştirildi. 
     İhalelerden, 133 gün vadeli bono ihalesinin geri ödemesi 6 Kasım 2002, 196 gün vadelinin ise 8 Ocak 2003 olarak belirlendi. 133 gün 
     vadeli ihalede ihraç edilecek senet 7 Mayıs 2002 ve 28 Mayıs 2002 tarihlerinde ihracı gerçekleştirilen 182 gün ve 161 gün vadeli Hazine bonolarının yeniden ihracı şeklinde oldu. 196 gün vadeli bono ihalesinde ihraç edilecek senet, 18 Haziran 2002 tarihinde ihracı gerçekleştirilen 203 gün vadeli Hazine bonosunun yeniden ihracı şeklinde yapıldı. Hazine tarafından en son 18 Haziran tarihinde yine iki ihale birden gerçekleştirilmişti. Bunlardan 350 gün vadeli döviz cinsinden iskontolu devlet tahvili ihalesine, toplam 757.3 milyon dolar teklif gelirken, ihalede nominal 755.2 milyon dolarlık satış gerçekleşmişti, net satış miktarı 698.1 milyon dolar olmuştu. Döviz ihalesinde bileşik faiz yüzde 8.52, basit faiz yüzde 8.51 olarak belirlenmişti. Hazine aynı gün gerçekleştirdiği 203 gün vadeli bono ihalesine ise toplam 1 katrilyon 899.1 trilyon liralık teklif gelirken, nominal 1 katrilyon 589.1 trilyon liralık satış olmuştu. İhaledeki net satış miktarı 1 katrilyon 167.2 trilyon lira olarak belirlenirken, bileşik faiz yüzde 73.90, basit faiz ise yüzde 64.82 olarak gerçekleşmişti. Hazine, yarın, 4 katrilyon 94 trilyon 27 milyar lira iç borç ödemesi yerine getirecek. 
     





</TEXT>
</DOC>
