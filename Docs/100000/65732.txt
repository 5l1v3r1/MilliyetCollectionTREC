<DOC>
<DOCNO> 65732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/03/son/sontur10.html </URL>
<DATE> 2002/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Işıkara "7 artçı sarsıntı oldu.." 
</HEADLINE>
<TEXT>

     Boğaziçi Üniversitesi BÜ Kandilli Rasathanesi ve Deprem Araştırma Enstitüsü Müdürü Prof. Dr. Ahmet Mete Işıkara, Afyon'un Bolvadin ilçesinde gerçekleşen ve çok sayıda ilde de hissedilen 6.0 büyüklüğündeki depremin hemen ardından şiddetli bir sarsıntı daha olduğunu bildirdi. 
     Prof. Dr. Işıkara, depremin meydana geldiği sırada İznik'te olduğunu belirterek, şunları söyledi 
     ''Ben de 2 sarsıntı hissettim. 6.0 büyüklüğündeki ana şokun hemen ardından büyük bir sarsıntı daha oldu. İkinci büyük sarsıntı, ana şokla iç içe girmiş artçı şok olabilir. Bu nedenle ikinci sarsıntı çözülemedi. Kurala göre artçılar, ana şokun en çok 1 derece altındadır. Buna göre ikinci sarsıntı 5 büyüklüğünde olabilir. Şu ana kadar büyüklükleri 2.9 ile 3.1 arasında değişen çok hafif şiddette 7 artçı sarsıntı oldu.'' Depremle ilgili incelemelerinin sürdüğünü vurgulayan Prof. Dr. 
     Işıkara, bugün saat 16.30'da Kandilli Rasathanesi'nde düzenleyeceği basın toplantısında ayrıntılı bilgi vereceğini kaydetti. 
     






</TEXT>
</DOC>
