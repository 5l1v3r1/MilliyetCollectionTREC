<DOC>
<DOCNO> 57252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/son/sontur23.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk kez bu bayram otoyol gişelerinde tıkanıklık yok 
</HEADLINE>
<TEXT>

     Ankara-İstanbul Karayolu'nun Abant gişelerinde, önceki yılların aksine bu yıl, bayram öncesinde yoğunluk yaşanmadı. Abant'taki 5 gişeden sadece 1'inde araç yoğunluğu gözlendi. 
     Trafik Bölge Müdürlüğü yetkilileri, A.A muhabirine, uyarılar ve alınan önlemlerle sürücülerin yoğun kar yağışı yüzünden daha dikkatli davranarak yola çıktıklarını söylediler. 
     Yetkililer, geçen yılların aksine, bu yıl bayram öncesinde, Abant gişelerinde araç kuyruklarının oluşmadığını belirttiler. 
     Abant gişeleri çıkışında, jandarma ve polis ekipleri, zincirsiz seyreden araçları durdurarak, zincir taktırdıktan sonra araçların yola devam etmelerine izin veriyor. Kar kalınlığının 16 santime ulaştığı Ankara-İstanbul karayolunda, kar yağışı aralıksız devam ediyor. 
     Bu arada, Karayolları Genel Müdürlüğü, Altınbaş-Dumlupınar yolunun ulaşıma açıldığını bildirdi. 
     






</TEXT>
</DOC>
