<DOC>
<DOCNO> 59142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/son/sonspo16.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaraylı Hakan Ünsal'ın Lens'e transferi tamam gibi... 
</HEADLINE>
<TEXT>

     Galatasaray'da, kulüp yönetim kurulu tarafından sözleşme imzalanmaması nedeniyle kadro dışı bırakılan futbolcu Hakan Ünsal'ın, Fransa Ligi lideri Lens'e transferi tamam gibi. 
     Galatasaray Kulübü Futbol Şubesi Sorumlusu Abdurrahim Albayrak, Hakan Ünsal için Lens Kulübü ile görüştüklerini ve fiyatta anlaşmaya ulaştıklarını söyledi. 
     Fransız kulübünün kendilerinin talep ettikleri miktarı kabul ettiğini belirten Albayrak, ''Prensipte anlaşmaya vardık. Ancak, burada Hakan'ın düşüncesi de önem taşıyor. Zannediyorum kendisi de Lens'i istiyor'' dedi. 
     Albayrak, Lens Kulübü yetkililerinin 3 Ocak Perşembe günü İstanbul'a geleceğini ve son rötuşların yapılacağını sözlerine ekledi. 
     






</TEXT>
</DOC>
