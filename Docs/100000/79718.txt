<DOC>
<DOCNO> 79718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/22/spor/ytan.html </URL>
<DATE> 2002/04/22/ </DATE>
<TIME>  </TIME>
<AUTHOR> MEHMET TAN  </AUTHOR>
<HEADLINE>
Cehennemde bir gün 
</HEADLINE>
<TEXT>

     Ruz - u mahşer, yani mahşer günü... İnsanoğlu’nun eninde sonunda toplanacağı, hesap göreceği ve hesap vereceği bir yer... Şükrü Saraçoğlu Stadı, Fenerbahçeliler’in hesap gördüğü, hesap kapattığı, işte öyle bir yer... Dışarıda her türlü serbest meslek erbabı var. Karaborsacılar dahil... İçerisi ise tam bir cehennem... Geleceğin saatli bombası. 
     Mahşer yerinin 52 bin atlısının heyecanı, coşkusu var... Öfkesi de. Şerefli ikinciliği içlerine sindirmeseler, kabullenmeseler de mukadderata isyan eder halleri yoktu. 
     Yoktu da bu öfke niye 
     Vehbinin kerrakesi maç başlamadan iki saat önce ortaya çıktı. 
     Ve... Trabzonspor sahaya çıkınca da doruklara ulaştı bu öfke. 
     Fenerbahçe seyircisi, Trabzonspor’un maç sattığına inanıyor... Hem de Galatasaray’a. 
     Peki hangi maç 
     Eğer bu sezonun ilk yarısındaki 3 - 1’lik Galatasaray maçı ise, o maçın arkasında Hakem Mutlu Çelik var... Avni Aker’deki 2 - 0’ lık maçta ise Bülent Uzun... Eğer kastedilen geçen sezonun son maçı ise, Fenerbahçe şampiyon oldu. 
     Aziz Yıldırım, "Trabzon, bu Fenerbahçe düşmanlığından vazgeçmelidir" demişti, geçen yıl... Çok büyük bir hüsnü kabul görmüştü... Fenerbahçe ile Trabzonspor arasındaki ezeli rekabette yeni bir sayfa açılmış, barış rüzgarlarının ılıklığını herkesin iliklerine işlemişti. 
     Dün bunun altına dinamit koyulmaya çalışıldı, çok yazık. 
     Trabzonspor’a bir "satılmış" lık suçlaması yakıştırılmak isteniyorsa, doğrudur... Evet, bir kez oldu, Abdullah ile Ogün Fenerbahçe’ye satılarak. 
     Neyse .. 
     Aziz Yıldırım maç başlamadan kısa bir süre önce geldi. Prtokol tribünün merdivenlerinden uzun süre tribünlere hayran hayran baktı... Hadi ben baktım da o niye baktı . 
     Maç başlamadan iki dakika önce de, Özkan Sümer’i elinden tutarak koltuğuna oturttu, kendisi de yerini aldı. 
     



 SPOR 

































</TEXT>
</DOC>
