<DOC>
<DOCNO> 67936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/16/spor/aspo.html </URL>
<DATE> 2002/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İYİ Kİ VARSINIZ 
</HEADLINE>
<TEXT>

Türk Futbolu’nun iki devi, Fenerbahçe ve Galatasaray yüz yıla yaklaşan ezeli rekabetlerinde 341. randevularına çıkacaklar. Türkiye’de yine hayat duracak 
52 bin kişinin izleyeceği derbi için bütün önlemler alındı. Kadıköy’deki futbol karnavalı öncesinde takımlar son hazırlıklarını tamamladı, geri sayım başladı 
     EZELİ rekabetin heyecanı da, rengi de çok farklı. Yüz yıla yaklaşan bu rekabetin 341. perdesi açılırken, hem Fenerbahçe, hem de Galatasaray cephesinde gerilim yükseliyor. Türk Sporu’nun iki lokomotif kulübü asırlık mücadelelerinde örnek oluşturacak bir deneyim yaşamak için hazırlanıyorlar. Maçın tansiyonunu düşürmek amacıyla başkanlar bir araya gelirken, teknik direktörler de son hazırlıklarını tamamladılar. 
     YENİ maraton tribünün bitmesiyle birlikte 52 bin kişiyi ağırlayacak olan Şükrü Saracoğlu Stadı da tarihi bir gününü yaşayacak. Ali Aydın’ın yöneteceği karşılaşma saat 19.00’da start alacak. Sakatlıklar nedeniyle kadro kurmakta zorlanan Lucescu’yu, oynayabileceği açıklanan Mondragon sevindirdi. Lorant ise değişik bir taktik deneyeceğini ancak genel prensiplerinden de vazgeçmeyeceğini açıkladı. 
     
Gece harekatıLucescu, futbolcuları tek tek arayarak, gece yarısı apar topar kampa çağırdı 
     GALATASARAY Teknik Direktörü Lucescu, 14 Şubat’ı eşi veya sevgilisiyle geçiren futbolcularını tek tek cep telefonlarından arayarak Florya’da kampa davet etti. Şaşırmış bir halde toplanan oyuncularından anlayış isteyen Rumen hoca, "Hepimiz için çok ciddi bir maçın arefesinde olduğumuz gerçeği apaçık ortada. Bu yüzden buradayız. Akşam yemeğinde hepimiz sevdiklerimizle olduk. Ancak geceyi hep birlikte Florya’da geçireceğiz. Sizden bu olay için anlayış ve özveri bekliyorum" dedi. n ERHAN TELLİ 
     
Taş gibiyiz’      YUSUF KOBAL 

Lorant, oyun taktiğinde bir değişiklik yapmayacağını belirterek, "Çünkü Galatasaray’dan kormuyorum" dedi 
     FENERBAHÇE Teknik Direktörü Werner Lorant, dün yaptığı basın toplantısında derbiye iyi hazırlandıklarını söyledi. Alman hoca tribüne göndereceği yabancı oyuncusu için üzüldüğüne dikkati çekerek, "Oyun sistemimiz geçen haftalardan farklı olmayacak. Çizgi savunmaya devam edeceğiz. Taktik değiştirmeyeceğim. Çünkü Galatasaray’dan korkmuyorum" yorumunu yaptı. 
     LORANT, maçın hakemi Ali Aydın konusunda bir şüphesi de bulunmadığını sözlerine ekledi. Alman çalıştırıcı "Maçı hakem değil, biz oynayacağız. Ali Aydın, Ankaragücü maçında doğrusunu yaptı, kartlarını gösterdi. Oyuncularımdan 90. dakikanın son saniyelerine kadar inançlı, coşkulu ve hücuma yönelik futbol oynamalarını istiyorum" diye konuştu. 
     
Milliyet'in görüşü      Alkışlar onlar için 
     Türk toplumu, rekabet tarihi bakımından çok zengin bir toplum değildir. Birçok alanda rekabetin yanlış ve çirkin örneklerine sahip olmuştur. 
     Çok az istisnadan biri, sporumuzdaki "ezeli rekabetötir. 
     Fenerbahçe - Galatasaray rekabeti, sporumuza renk ve hız kazandırmış, iki güzide kulübümüzün yönetici ve sporcuları, barış içinde sergiledikleri yarışla Anadolu insanlarını futbola özendirmişler, ortak heyecanımızı ateşlemişlerdir. 
     Bugün Şükrü Saracoğlu Stadı’nda oynanacak Fenerbahçe - Galatasaray maçı, sporumuzun en onurlu rekabet örneklerinden biri olarak devam edecektir. 11 Ocak 1909’da yine aynı yerde, o günkü adıyla Papazın Çayırı’nda başlayan bu büyük macera, inanıyoruz ki sonsuza dek sürüp gidecektir. Her iki takım da geçmişte kazandıkları maçlarla övünmüşler, kaybettikleriyle üzülmüşlerdir. Yine de bu maç dünyanın sonu olmamıştır. Bilirler ki, yaşadıkları sürece daha çok maç kazanacaklar, çok maç kaybedeceklerdir. İki takımın futbolcuları için bu maçın sonucundan daha önemli olan, böyle maçlarda forma giyebilmek onurudur. Futbol hayatı boyunca hasretle bekleyen nice yıldız, o formaları giyemeden, o maçları oynayamadan ayakkabılarını duvara asmak zorunda kalmıştır. 
     Fenerbahçe - Galatasaray derbisi gibi büyük bir eğlence fırsatını iyi değerlendirmek, keyif alarak yaşamak için stada tertemiz duygularla gitmek gerekiyor. Pırıl pırıl yenilenmiş bir stat, Türkiye’nin en değerli iki takımı, yıldız futbolcular ve onurlu bir hakem... İşte keyifli bir derbinin formülü. 
     Biliyoruz... Futbol zenginleştikçe, kalitesi ve heyecanı arttıkça, futbolu sömürmek isteyenler, onu kirleterek rant peşinde koşuyorlar. Bu konuda örgütleniyorlar. DGM soruşturmalarında ortaya çıkan son skandal böyle bir kirlenmenin izdüşümüdür. Özellikle hakemler, töhmet ve baskı altındadırlar. 
     Ne var ki bugünkü maçın hakemi Ali Aydın, hakemlik kariyeri uğruna iş hayatındaki hedeflerini tevazu çizgisinde tutmuş, emeği, onuru, kişiliği ve başarısıyla bugünlere gelmiştir. Yürekli, ödünsüz ve temiz düdükleriyle kamu vicdanına saygı uyandırmıştır. Hak ettiği saygıyı başta futbolcular olmak üzere herkesten görmeli, zor görevinde yalnız kalmamalıdır. 
     Haydi, en iyilerin ve en büyüklerin yanına koşuyoruz... 
     Şükrü Saracoğlu’na golleri alkışlamaya gidiyoruz 
     
Ali Aydın’dan taviz yok      CEMAL ERSEN 

     HAKEMLİK kariyerindeki ilk derbi maçını yönetecek olan Ali Aydın, futbolculardan centilmenlik istedi. Şükrü Saracoğlu Stadı’nın atmosferinin yönetimini etkilemeyeceğini savunan Aydın, "Her iki takım oyuncuları da Avrupa çapında deneyimli ve yetenekli futbolcular. Onların da katkısı ile centilmence bir mücadele olacağını düşünüyorum. Sertliğe kesinlikle taviz vermem. Sahadaki mücadele temiz geçerse, tribünlerde de fazla bir şey olmaz. Her iki takım da isimlerine, kalitelerine ve tarihlerine yakışır bir oyun oynayacaklardır" ifadelerini kullandı. 
     
Dostluk kazansın      PINAR AKTAŞ 

     DEV maç öncesi Fenerlist ve Ultraslan’ın bayan temsilcileri bir araya gelerek dostluk pozu verdi. Stadda küfür istemediklerini belirten bayanlar, iddialı konuşmaktan da geri kalmadılar. İki tarafın da skor tahmini gol yemeden en az 3 gol atmak. Sarı - Kırmızılı taraftarlardan Eser Hüseyinoğlu, "Orada çok az sayıda temsil edileceğiz. Ama önemli değil. Bizim ölümüz onlara yeter" derken, Fenerbahçeli Şebnem Taşkaya, "Ya maçı alacağız ya saha kapanacak. Muhteşem bir şov hazırladık" diye konuştu. 
     
FENERBAHÇE - GALATASARAY REKABETİ TÜRÜ O G B M A Y Türkiye Ligi 87 31 30 26 105 91 Türkiye Kupası 23 3 9 11 29 37 Cum. Kupası 3 1 1 1 3 5 Başbakanlık 3 2 1 - 5 3 TSYD 34 13 10 11 53 46 Milli Küme 18 8 7 3 26 20 İst. Ligleri 81 33 24 24 127 104 İst. Kupası 4 2 1 1 6 6 İst. Şildi 3 2 - 1 5 3 Spor Toto 2 - 2 - 2 2 Donanma 5 1 4 - 6 5 Özel 77 29 19 29 105 111 TOPLAM 340 125 108 107 472 433      
     
TÜRKİYE BİRİNCİ LİGİ F.Bahçe - G.Saray O G B M A Y  87 31 30 26 105 91      
İstatistik En farklı FB galibiyeti 5-1 15.04.1990 En farklı GS galibiyeti 5-0 18.12.1960 En gollü karşılaşma 4-4 05.06.1983 Son FB galibiyeti 2-1 06.05.2001 Son GS galibiyeti 2-0 22.09.2001      
KADIKÖY’DE LİG MAÇLARI F.Bahçe - G.Saray O G B M A Y  18 9 3 6 38 29      
İstatistik En farklı FB galibiyeti 5-1 15.04.1990 En farklı GS galibiyeti 1-4 11.04.1993 En gollü karşılaşma 5-2 22.04.1992 Son FB galibiyeti 2-1 06.05.2001 Son GS galibiyeti 1-2 22.12.1999      
ŞUBAT AYI MAÇLARI Tarih FB - GS 12 - 02 - 1911 0 - 7 19 - 02 - 1915 4 - 0 11 - 02 - 1916 3 - 1 10 - 02 - 1933 5 - 1 23 - 02 - 1936 6 - 1 07 - 02 - 1937 4 - 1 23 - 02 - 1937 1 - 1 19 - 02 - 1939 1 - 1 06 - 02 - 1944 3 - 0 19 - 02 - 1950 1 - 2 22 - 02 - 1953 1 - 0 14 - 02 - 1962 3 - 2 27 - 02 - 1966 0 - 0 22 - 02 - 1981 0 - 1 14 - 02 - 1982 0 - 0 06 - 02 - 1983 1 - 1 06 - 02 - 1985 1 - 2 28 - 02 - 1985 0 - 1 22 - 02 - 1987 1 - 0 08 - 02 - 1995 1 - 1 22 - 02 - 1995 1 - 1 09 - 02 - 1997 3 - 2 15 - 02 - 1998 2 - 2 07 - 02 - 2001 4 - 4      
TOPLAM O G M B A Y 24 10 9 5 46 32      
     

</TEXT>
</DOC>
