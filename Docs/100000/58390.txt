<DOC>
<DOCNO> 58390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/guncel/gun02.html </URL>
<DATE> 2001/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Parası yok vergiye Porsche’yle gider... 
</HEADLINE>
<TEXT>

Ferrari, Jaguar, Porsche gibi lüks otomobillerin fiyatı ekonomik krizle 300 - 400 milyara kadar çıktı. Ancak satışlarında hiç düşüş yaşanmadı 
     ÜMRAN AVCI İstanbul 

     Türkiye'de tüm kesimler ekonomik krizin ağır yükünü hissederken, fiyatları yarım trilyonu bulan lüks otomobillerin satışları bundan etkilenmedi. Dövizle satılan Jaguar, Porsche ve Ferrari gibi lüks otomobiller geçen yıla göre fiyatlarındaki büyük artışa döviz kurundaki farklılık nedeniyle rağmen yine peynir ekmek gibi satıldı. Fiyatlarındaki büyük artış Ferrari ve Jaguar'ın geçen yılki satış rakamlarına ulaşmasını engellemedi. 
     
     10 kişi iptal etti 
     İthal Otomobilciler Derneği ve lüks otomobillerin distribütörlerinin verdiği rakamlara göre dövizde yüzde 100'ü geçen artışa rağmen lüks otomobil satışları, sayı olarak geçtiğimiz yılı aratmadı. Lüks otomobiller arasında bu yılın gözdesi Jaguar oldu. Alman Markı geçen yıl sonu 318 bin Aralık 2000 lira iken, 110 adet jaguar satıldı. Ancak bu sene devalüasyonla birlikte markın değeri 600 - 700 bin liraya fırladı. Buna rağmen Jaguar satışları hız kesmedi. 105 kişi fiyatı 235 milyara kadar çıkan Jaguar marka otomobillerden aldı. 
     
     Maserati'ye tek müşteri 
     İthal Otomobilciler Derneği'nin verilerine göre doların değeri 670 bin lirayken Aralık 2000 , 10 adet Ferrari satıldı. Doların 1 milyon 600 bin lirayı gördüğü 2001'de ise, fiyatı 208 - 330 bin dolar 307 - 486 milyar arasında değişen Ferrari’ler 9 alıcı buldu. Anahtar teslim fiyatı 145 - 364 bin Mark 97.5 - 245 milyar olan Porsche otomobillerden ise bu yıl 27 adet satıldı. 106 - 130 bin dolar 156 - 192 milyar değerindeki Maserati'ye bu yıl tek alıcı çıktı. 
     
2002 hedefi 150 araç      Jaguar Otomobilleri Genel Distribitörü Ortaklar Otomotiv Ltd.Genel Müdürü Oya Küçükberber, "İlk kampanyamızda bir ayda 47 tane araç verdik. Yılı sadece yüzde 11 küçülmeyle bitiriyoruz. 2002 hedefimiz 150 araç satmak" dedi. 
     
Defterdarlık peşlerinde      İstanbul Defterdarlık yetkilileri, lüks otomobil alanların peşlerinde olduklarını belirterek, "Bu otomobilleri alanları izliyoruz. Bu kadar pahalı araçları nasıl alıyorlar, gelirleri neler ve vergilerini veriyorlar mı " diye konuştu. 
     



 GÜNCEL 




















</TEXT>
</DOC>
