<DOC>
<DOCNO> 86986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/son/soneko06.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Global'den Toprakbank için 2. teklif... 
</HEADLINE>
<TEXT>

     Toprakbank'ı Fon'dan devralmak için önceki teklifleri yetersiz bulunan Global Menkul Değerler Konsorsiyumu, Yunan bankasının yer almadığı yeni bir girişimde bulundu. 
     Global Menkul Değerler'den Borsa'ya gönderilen açıklamada, hisseleri Tasarruf Mevduatı Sigorta Fonu'na TSMF ait olan Toparakbank'ın, Templeton Strategic Emerging Markets Fund LDC, Avrasya Yatırım Holding, kurulmakta olan Sancak Yatırımlar A.Ş. ve Global'in oluşturduğu konsorsiyum tarafından satın alınmasına yönelik olarak hazırlanan niyet mektubunun, bugün itibariyle Fon'a sunulduğu bildirildi. 
     Global konsorsiyumunun önceki teklifinde, Piraeus Bank da yer alıyordu. 
     TSMF'den 13 Mayıs'ta yapılan açıklamada, en son Global Menkul Değerler konsorsiyumunun verdiği teklifin değerlendirildiği ve yetersiz bulunması nedeniyle kabul edilmediği belirtilerek, Toprakbank'ın yeniden satışa sunulmasına karar verildiği duyurulmuştu. 
     





</TEXT>
</DOC>
