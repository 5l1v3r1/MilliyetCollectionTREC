<DOC>
<DOCNO> 98811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/yasam/yas03.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Pehlivan elenseyi seyirciye çekti .. 
</HEADLINE>
<TEXT>

Alaplı’daki güreşlerde şike olduğunu iddia eden seyirciler çayıra dalınca, pehlivanlar duruma el koydu. Sonuç malum Seyirciler tuş 
     SERKAN AYDEMİR Alaplı DHA 

     Zonguldak Alaplı’da düzenlenen 18. Geleneksel Yağlı Güreşleri’nde şike iddiaları nedeniyle pehlivanlarla seyirciler arasında kavga çıktı. Müsabakalar sonunda 642. Kırkpınar Yağlı Güreşleri’nde başpehlivanlığı kazanan Savaş Yıldırım, Alaplı’da da birinci oldu. 
     180 pehlivanın katıldığı, çekişmeli geçen güreşlerde, başpehlivanlık kategorisinde Ümit Balta ile Şaban Yılmaz arasındaki müsabakayı hakem kararıyla Şaban Yılmaz’ın kazanmasının ardından Balta’nın taraftarları hakem heyetine şike yapıldığı iddiasıyla sözlü saldırıda bulundu. 
     Tartışmanın büyümesi üzerine Yılmaz’ın takım arkadaşı Hüseyin Şahinal, itiraz eden seyircilere saldırdı. Diğer pehlivanların kavgayı ayırmak için araya girmesiyle arbede daha da büyüdü. Bazı seyirciler aldıkları yumruk darbeleriyle yaralanırken, bir kişi gözaltına alındı. 
     
     Parayı veren ağa olur’ 
     Polis, kavga eden seyircileri güreş meydanı dışına çıkarırken, güreşler kaldığı yerden devam etti. Başpehlivanlık final müsabakasında Yıldırım, rakibi İrfan Şen’i yenerek başpehlivanlığı kazandı. 
     Yıldırım, Kırkpınar Yağlı Güreşleri’nde 85 milyar lirayla "hanımağa" seçilen Zübeyde Kavraz’la ilgili tartışmaların yersiz olduğunu belirterek, şunları söyledi "Kadın ağa olması normaldir. Onlar bizim annelerimiz ve bizim başımızın tacıdır. Sonuçta bu bir hizmet yarışı. Orada erkek ağa adayları da vardı ama en çok parayı veren hanım ağa kazandı. Güreşe desteğin kadını erkeği olmadığını düşünüyorum." 
     



 YAŞAM 






















</TEXT>
</DOC>
