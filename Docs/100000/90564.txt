<DOC>
<DOCNO> 90564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/son/sonspo11.html </URL>
<DATE> 2002/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya Teknik Direktörü gözyaşlarına hakim olamadı 
</HEADLINE>
<TEXT>

     17. Dünya Kupası finallerinde, 2. turda Türkiye'ye 1-0 yenilerek kupaya veda 
     eden evsahiplerinden Japonya'nın teknik direktörü Philippe Troussier, ''Büyük macera sona erdi'' dedi. 
     Karşılaşma sonrası düzenlenen basın toplantısını gözyaşları içinde gerçekleştiren Japonya'nın Fransız teknik adamı, ''Japonya'nın teknik direktörlüğünü yapmaktan gurur duyuyorum. Büyük maceramız sona erdi. 4 yıl boyunca Japonya Milli Takımı formasını eskitmekten ve onların hocalığını yapmaktan onur duyuyorum'' diye konuştu. 
     Japonya Milli Takımı için ''Bravo'' diyen Troussier, şunları söylledi 
     ''Bir ilki başararak ikinci tura çıktık. Futbolcularıma, potansiyellerine ve kapasitelerine inanmaları için sürekli telkinde bulundum. Dünyanın en üst düzey takımları arasında yer alabileceklerini ispatladılar. Artık Avrupa futbolunda, Japon oyuncular daha iyi tanınacak. Gelecek için çok büyük bir dinamik yakaladık ve federasyonun bu ritmi sürdüreceğine inanıyorum.'' Gözyaşlarına hakim olamayan Fransız teknik adam, basın toplantısını erken bitirmek zorunda kaldı. 
     





</TEXT>
</DOC>
