<DOC>
<DOCNO> 73421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/son/sondun20.html </URL>
<DATE> 2002/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz kadının ölüm hakkı talebi AİHM'de görüşülüyor 
</HEADLINE>
<TEXT>

     Avrupa İnsan Hakları Mahkemesi AİHM , iyileşme umudu olmayan felçli bir İngiliz kadının ötanazi talebine ilişkin başvurusunu görüştü. 
     43 yaşındaki Diane Pretty, eşinin yardımıyla yaşamına son verme 
     isteğini reddeden İngiltere'nin insan hakları ihlalinde bulunduğunu ileri sürüyor. Pretty'nin avukatları, İngiltere'nin ötanaziye izin vermemekle Avrupa İnsan Hakları Sözleşmesi'nin AİHS 3. maddesini ihlal ettiğini savunarak, müvekkilelerinin, eşinin yardımıyla yaşamını sonlandırma talebinin kabul edilmesini istediler. İngiliz yasalarına göre, intihar suç sayılmazken, başka birinin intihar etmesine yardımcı olmak suç sayılıyor. Bugün yapılan duruşmada, İngiliz hükümeti ve Pretty'nin avukatının görüşlerini dinleyen AİHM, başvurunun incelenmeye alınıp alınmaması kararını ileri bir tarihte verecek. 
     






</TEXT>
</DOC>
