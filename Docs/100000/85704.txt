<DOC>
<DOCNO> 85704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/son/soneko16.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Gökalp "Efektif çalışmayan KİT'ler özelleştirilmeli" 
</HEADLINE>
<TEXT>

     Tarım ve Köyişleri Bakanı Hüsnü Yusuf Gökalp, devletin elindeki efektif çalışmayan KİT'lerin özelleştirilmesi gerektiğini söyledi. 
     Bakan Gökalp, çeşitli açılışlar ve incelemelerde bulunmak üzere geldiği Sivas'ta, Esnaf ve Sanatkarlar Odası Başkanı Beşir Köksal'ı makamında ziyaret etti. 
     Devletin bazı çevrelerce küçültülmesi ve yeniden yapılanırılması gerektiğini savunulduğunu ifade eden Bakan Gökalp, şunları kaydetti 
     ''Doğru devletin üzerindeki bazı KİT'ler özelleştirilmeli ve bazı hantal görevleri atılmalıdır. Devletin elindeki efektif çalışmayan KİT'ler özelleştirilmelidir. Rehabilite edilerek, doğru özelleştirilmelidir. Özelleştirilen müesseseler amaçlarına doğrultulu çalıştırılmalıdır. Ancak devlet, bazı konulardaki temel görevlerini de aksatmamalıdır. 
     İşte bunlardan birisi de Bağ-Kur'lu esnafımıza gerekli hizmetimizin verilmesi, altyapı olarak hem eleman, hem de fiziki imkanların verilmesi lazım. Devletin küçülmesi ile hizmetlerin aksamayı birbirine karıştırmamak gerekir. Her ikisi de birbirinden bağımsız konulardır.'' Esnaf ve küçük işletme sahiplerini gezerek, sorunlarını yerinde dinleyen Bakan Gökalp, Atatürk Kültür Merkezi'ndeki, ''Türk Tarımının Dünü Bugünü ve Yarını'' konulu panele katılacak. 
     





</TEXT>
</DOC>
