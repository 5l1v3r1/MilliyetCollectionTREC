<DOC>
<DOCNO> 54050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/25/son/sondun14.html </URL>
<DATE> 2001/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İsviçre'deki uçak kazasında ölü sayısı 24'e yükseldi 
</HEADLINE>
<TEXT>

     İsviçre'de Crossair şirketine ait jumbolino tipi yolcu uçağının düşmesi sonucu ölenlerin sayısı 24'e yükseldi. 
     Polis, daha önce kayıp oldukları açıklanan 14 kişinin muhtemelen uçağın ortalarında oturduklarını, kaza sırasında toprağa gömüldüklerini bildirdi. 
     Daha önce, kazada 10 kişinin hayatını kaybettiği açıklanmıştı. 
     Arama kurtarma çalışmalarının sona erdiği, uçağın enkazından 9 kişinin yaralı kurtarıldığı belirtildi. 
     Uçağın 2 kara kutusunun kazadan yaklaşık bir buçuk saat sonra bulunduğu, kaza nedeninin iki gün içinde açıklanmasının beklendiği kaydedildi. 
     Berlin'den havalanan jumbolino tipi dört motorlu, 97 koltuklu küçük yolcu uçağı, dün gece Zurich havaalanına iniş yapmaya çalışırken, Basserdorf kenti yakınındaki Birchwil bölgesinde düşmüştü. 
     Uçakta 5 kişilik mürettebat dahil 33 yolcu bulunuyordu. 
     






</TEXT>
</DOC>
