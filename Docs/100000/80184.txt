<DOC>
<DOCNO> 80184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/son/sonspo18.html </URL>
<DATE> 2002/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Serdar Bilgili, Bahçeli ve Özkan'ı ziyaret etti 
</HEADLINE>
<TEXT>

     Beşiktaş Kulübü Başkanı Serdar Bilgili ve yeni yönetim kurulu üyeleri, Ankara'da nezaket ziyaretlerinde bulundu. 
     Serdar Bilgili ve beraberindeki heyet, ilk önce Anıtkabir'de Atatürk'ün manevi huzurunda saygı duruşunda bulundu. 
     Devlet Bakanı ve Başbakan Yardımcısı Hüsamettin Özkan'ı da ziyaret eden Bilgili ve yönetim kurulu üyeleri, daha sonra da Devlet Bakanı ve Başbakan Yardımcısı Devlet Bahçeli, Kara Kuvvetleri Komutanı Orgeneral Hilmi Özkök, Gençlik ve Spor Genel Müdürü Kemal Mutlu'ya nezaket ziyaretlerinde bulundu. Kabullerde açıklama yapılmadı. 
     Cumhurbaşkanı Ahmet Necdet Sezer ve Genelkurmay Başkanı Orgeneral Hüseyin Kıvrıkoğlu tarafından da bugün kabul edilecek Bilgili ve beraberindekilerin, Devlet Bakanı ve Başbakan Yardımcısı Mesut Yılmaz'a yapacakları ziyaretin, Yılmaz'ın rahatsızlığı nedeniyle iptal olduğu bildirildi. 
     Beşiktaş Kulübü Başkanı Serdar Bilgili'nin, Gençlik ve Spor Genel Müdürü Kemal Mutlu'yu ziyareti sırasında, spor affı konusunda bilgi aldığı öğrenildi. 
     





</TEXT>
</DOC>
