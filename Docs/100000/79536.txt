<DOC>
<DOCNO> 79536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/guncel/gun06.html </URL>
<DATE> 2002/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Fuhuş kesintisi’ne savcılık soruşturması 
</HEADLINE>
<TEXT>

Kanal D’nin haberi sırasında elektrik kesildi 
     Kahramanmaraş’taki fuhuş batağını ortaya çıkaran Kanal Dönin ana haber bülteni sırasında 53 mahallede aynı anda elektrik kesinti yaşanması üzerine, Kahramanmaraş Başsavcısı Ahmet Gökçınar soruşturma başlattı. 
     Kanal D Özel Haber ekibi muhabiri, Dulkadiroğlu Mahallesi’nde İngiliz Sara ile evliği tartışma konusu olan Musa Kömeağaç’ın eski kayınvalidesi Hanife Öztürk’e ait olduğu öne sürülen ve kale gibi korunan eve girdi. Muhabir, Gaziantep Üniversitesi’nde okuyan bir öğrencinin iki aydır tutulduğu evden bir süre sonra dışarı çıktı. Eve baskın düzenleyen polis, 9 kişiyi gözaltına aldı. Fuhuş şebekesiyle ilgili haber, önceki akşam Kanal D Ana Haber Bülteni’nde yer aldı. Ancak, haberin anonsu yapılırken Kahramanmaraş’ın büyük bölümünde elektrikler kesildi. Yapılan araştırma sonunda 73 mahalleden 53’ünün elektriğinin kesildiği ortaya çıktı. Başsavcı Gökçınar, haber alma özgürlüğünün engellenemeyeceğini belirterek, soruşturma başlattı. 
     



 GÜNCEL 





















</TEXT>
</DOC>
