<DOC>
<DOCNO> 69735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/spor/spo04.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Sorumlu yönetim’ 
</HEADLINE>
<TEXT>

     TRABZONSPOR Başkanı Özkan Sümer, "Başkaları, başarısız sonuçların ardından kendilerini kurtarmak isteyebilir. Ancak her ne olursa olsun, başarısızlığın en önemli sorumlusu yönetimler ve başkanlardır" dedi. Sümer, Türkiye’de genel olarak varolan yönetim anlayışının dışına çıkmaya çalıştıklarını söyledi, "Biz en olumsuz koşullarda bile ne teknik adamımızı, ne de futbolcumuzu hedef yapmayız" diye konuştu. 
     YÖNETİMLERİN futbolcuyu ve teknik kadroyu suçlama gibi bir lüksünün olamayacağını vurgulayan Başkan Sümer, "Çünkü teknik kadroyu da, futbolcu kadrosunu da yönetimler oluşturuyor. Eğer antrenör başarısız ve yetersizse, bunun sorumlusu da yönetim değil midir " ifadesini kullandı. Özkan Sümer, kendilerinden başka bir yaklaşım beklenmemesini de istedi. 
     
Briegel gürledi      TEKNİK Direktör Hans Peter Briegel, futbolcularıyla yaptığı yarım saatlik toplantıda forvetteki oyuncularına genel uyarılarda bulunurken özellikle kanatlarda ve defansta görev yapan isimleri sert biçimde eleştirdi. Alman çalıştırıcı, "Size zarar gelecekse biz kendimizi toplumun önüne atarız. Ama siz de artık kimliğinizi hatırlayın" dedi. Trabzonspor dünü dinlenerek geçirdi. Bu arada İstanbulspor kalecisi Zdravkov ile gelecek sezon için anlaşıldığı öğrenildi. 
     



 SPOR 






























</TEXT>
</DOC>
