<DOC>
<DOCNO> 66353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/yasam/yas06.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç kardeşin hazin sonu 
</HEADLINE>
<TEXT>

Anneleri ekmek kuyruğundayken abla yangın çıkardı. Biri öldü, ikisi ağır yaralandı 
     DİNÇER ŞEREF İstanbul 

     Eyüp’te ikiz çocukları Kutay 2 ve Eray 2 ile 4 yaşındaki kızı Melissa’yı evde bırakan anne Gülçin Kızılyıl, ucuz ekmek alabilmek için mahallesindeki halk ekmek büfesinde kuyruğa girdi. 
     Evde tek başlarına kalan üç kardeş, oyun oynadıkları sırada Melissa koltuk minderini sobanın üzerine attı. Bir süre sonra tutuşan minderden yükselen alevler perdelere sıçradı. 
     Ekmekleri alarak eve dönen Gülçin Kızılyıl, yangını görünce komşularına haber verdi. Pencereleri kırarak kurtarılan üç kardeş özel bir polikliniğe kaldırıldı ancak Kutay tüm müdahalelere rağmen kurtarılamadı. Durumu ağır olan ikizi Eray ile Melissa ise sevkedildikleri Eyüp SSK Hastanesi’nde tedavi altına alındı. 
     



 YAŞAM 


















</TEXT>
</DOC>
