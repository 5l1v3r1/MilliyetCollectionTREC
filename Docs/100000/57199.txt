<DOC>
<DOCNO> 57199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/son/soneko14.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Madeni 10 binlikler yarın tedavülden kalkıyor 
</HEADLINE>
<TEXT>

     Madeni 10 binlikler, yarından itibaren dolaşımdan kaldırılıyor. 
     Madeni 10 binlikler, bir yıl boyunca 15 Aralık 2002'ye kadar 
     yalnız Mal Sandıkları ile Merkez Bankası ve Ziraat Bankası şubelerinde kabul edilecek ve değiştirilebilecek. Bu arada madeni 10 bin liralıklarla, 1994 yılında tanışıldı. Alım gücünde hayli aşınma olan madeni 10 bin liralığın o günkü değeri ise yaklaşık 33.6 cent 487 bin 200 lira düzeyinde idi. 1994 yılından bugüne, toplam 442 milyon 225 bin adet madeni 10 bin liralık piyasaya verilirken, bunların parasal tutarı da 4 trilyon 422 milyar lirayı buluyor. 
     
     100 tır dolusu para... 
     Ayrıca tedavülde kaldığı dönemde madeni 10 bin liralıkların 1997 yılından bu yana verilen 10 bin liralıklar 6.75 gram toplam ağırlığı yaklaşık 2 bin 985 ton buluyor. Bu para, bir başka ifadeyle her biri 30 tondan yaklaşık 100 tır dolusu madeni paraya karşılık geliyor. 
     1994 yılından 1997 yılına kadar basılan paraların 9.75 gram olduğu 
     gözönüne alınırsa, bu miktar daha da yukarı çıkıyor. 
     Türk insanı 10 bin liralık banknotlarla ise ilk olarak 1982 yılında tanıştı. 1995 yılı Aralık ayında 10 bin liralık banknotlar tedavülden kalkarken, değeri ise enflasyon karşısında sürekli düşerek 21 cente yaklaşık 305 bin lira kadar gerilemişti. 
     1982 yılında yaklaşık 62.1 dolarlık değere sahip olan 10 bin 
     liralık banknot, bugünkü değerle yaklaşık 90 milyon liralık alım gücüne sahipti. 
     






</TEXT>
</DOC>
