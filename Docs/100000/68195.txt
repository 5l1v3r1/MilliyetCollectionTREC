<DOC>
<DOCNO> 68195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/18/guncel/gun02.html </URL>
<DATE> 2002/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Engelliler için tatil köyü 
</HEADLINE>
<TEXT>

Dünyanın ilk engelli tatil köyü, Antalya’da kuruluyor. 50 milyon dolara mal olacak tatil köyü 2003’te tamamlanacak 
     RIFAT DEMİR Antalya 

     Temeli 2.5 ay önce atılan engelli tatil köyü, Antalya Manavgat’ta kurulacak. 130 bin dönüm arazi içinde projelendirilen otel, sayıları 250 bini bulan tüm dünya engellilerine hizmet verecek. Proje hakkında bilgi veren Flamingo Turizm Yönetim Kurulu Başkan Yardımcısı Saadettin Ulubay, kuracakları yeni otele tüm dünyadan engelli turistlerle şimdiden temasa geçtiklerini söyledi. Dünyada 250 bin engelli turistin bulunduğunu ve bu turistlerin yüzde 50’sini Türkiye’ye çekmeyi hedeflediklerini kaydeden Ulubay, 960 yatak kapasiteli tatil köyünün yüzde 60’ında engellilerin yüzde 40’ında ise refakatçilerin kalacağını belirtti. Kurulacak yeni tatil köyünün tam teşekküllü bir hastane gibi de çalışacağını belirten Ulubay sözlerine şöyle devam etti 
     
     Hem tatil hem tedavi 
     "Spastikten yürüme engellilere kadar her türlü hastaya tıpkı bir hastane gibi hizmet vereceğiz. Tatil köyümüzde her on kişiye bir hemşire ve her beş kişiye de bir doktor düşecek." Proje ile ilgili olarak İngiltere, Fransa ve Almanya’yla görüştüklerini söyleyen Ulubay, buradaki hastaları ağırlamak için girişimde bulunduklarını ve ortaklıklar yaptıklarını sözlerine ekledi. 
     



 GÜNCEL 











</TEXT>
</DOC>
