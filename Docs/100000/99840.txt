<DOC>
<DOCNO> 99840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/03/son/sonspo05.html </URL>
<DATE> 2002/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray 2. Başkanı "Hakan Şükür'ü düşünmüyoruz" 
</HEADLINE>
<TEXT>

     Galatasaray Kulübü İkinci Başkanı ve Basın Sözcüsü Ali Dürüst, bonservisi elinde olan Hakan Şükür'ün transferi için şu anda bir düşüncelerinin bulunmadığını söyledi. 
     Florya Metin Oktay Tesisleri'ni ziyaret eden Hakan Şükür'ün antrenmanı izlemek için gelmiş olabileceğini ifade eden Ali Dürüst, ''Başka bir fikre sahip olmak için neden yok. Hem bizim böyle bir düşüncemiz bulunmuyor, hem de bize gelen bir talep yok'' açıklamasını yaptı. 
     Dürüst, transfer edilmesi düşünülen AC Fiorentinalı Nuno Gomes ile Fatih Terim'in ilgilendiğini belirterek, bu oyuncunun transferinin de henüz sonuçlanma aşamasına gelmediğini, görüşmelerin sürdüğünü vurguladı. 
     Yeni sezon öncesinde bir hazırlık maçı daha oynamayı düşündüklerini anlatan Dürüst, ancak bu karşılaşmanın programının kesinlik kazanmadığını sözlerine ekledi. 
     





</TEXT>
</DOC>
