<DOC>
<DOCNO> 93609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/spor/spo03.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
CANAYDIN DEVRİMİ 
</HEADLINE>
<TEXT>

Galatasaray Başkanı, hedeflerini anlattı. Özhan Canaydın, "Amacımız kulübün gelirini artırıp, giderlerini azaltmak" dedi 
     HAKAN CAN 

     Galatasaray durmaz’ 
     GALATASARAY Başkanı Özhan Canaydın, yeni sezon öncesinde kulüp, lig, transferler ve ezeli rakipleri hakkında çarpıcı açıklamalar yaptı. İşte Canaydın’ın ilk röportajındaki çarpıcı yorumları "Bizim devrimimiz kansız olacak. Galatasaray’da kan olmaz. Bu beyaz devrimdir. Devrim, Galatasaray’ın gelirlerini arttırmak, giderlerini kısaltmak içindir. Galatasaray başarı yolunda durmaz. Hedef küçültemezsin. Çıtayı hep yüksekte tutacağız" diye konuştu. 
     
     Popülerlik şart’ 
     "AVRUPA’NIN seni tanıması, insanların seni sevmesi için, Hagi gibi biri lazım. Barcelona’da Avrupa Kupası’nı kaldırmış bir Popescu lazım. Bir Taffarel lazım. Taffarel, Galatasaray’a geldiği zaman tenis sahasında oynuyordu. Ama Taffarel bir isimdi. "Taffarel oynuyor" denildiği zaman, Galatasaray’ı, Avrupa’da seyredenlerin sayısı arttı. Benim söylemek istediğim en büyük olay bu. Popülerliği sağlamak lazım. Çünkü hedeflerimiz çok büyük." 
     
     İslam’ın tek takımı’ 
     "İSLAM dünyasının, kalben tek bağlı olduğu müşterek konu Galatasaray’dır. Çünkü Şampiyonlar Ligi’nde başarılı olan, ilk defa hiçbir elemeye katılmadan Şampiyonlar Ligi’ne girecek müslüman takım Galatasaray’dır. Gayet normal olarak, bütün müslüman camia, Malezya’dan, Endonezya’dan, Afrika’nın çeşitli ülkelerine kadar, Galatasaray taraftarı oldu. Biz, basit bir araştırmayla, 200 milyon müslümanın Galatasaray’ı tuttuğuna inanıyoruz." 
     
     Mondragon olayı 
     "BEŞİKTAŞ ve Mondragon olayı bitti. Eğer bazı beyanatlarda bulunsaydım, bu çok camiayı rahatsız ederdi. Biz müşterek yürümeye, beraber olmaya mecbur camialarız. Suçlamanın hiç anlamı yok. Fair Play için beş kere, üç başkanla toplandık. İnşallah göreceksiniz ki, basından, emniyetten, federasyondan istiyorum... Türkiye’deki bu kan davasını çözeceğiz. Bu iş peynir keser gibi bitmeyecek, ama zaman dilimi içinde bunu çözmek için bütün adımları atacağız." 
     
Pinto üçe bölündü      MEHMET ÇİFTÇİ BARCELONA 
     10 yıllık imza 
     GALATASARAY’IN yeni Brezilyalısı Pinto’nun transferinde ilginç gelişmeler yaşanıyor. Sarı - Kırmızılılar’ın Brezilya’nın Internacional Takımı’ndan transfer ettiği Sambacı’nın, aslında İspanya’nın Oviedo takımının da malı olduğu belirtildi. 1999 yılında Pinto ile 10 yıllık sözleşme imzalayan Oviedo’nun, bu oyuncuda hayal kırıklığı yaşaması üzerine, Brezilya’ya kiralık olarak geri gönderdiği açıklandı. 
     
     FIFA’ya giderim’ 
     İSPANYOL basınındaki haberlerde, Pinto’nun bonservisinde Oviedo’nun yüzde 50 gibi bir payı elinde bulundurduğu açıklandı. International ve Colarado Kulüpleri’nin de yüzde 25’er hisse ile bu futbolcuya ortak oldukları bildirildi. Oviedo Kulübü yaptığı açıklamada, "Onayımız olmadan bu iş bitemez" dedi. Pinto’nun ise, "Sorun çıkarsa, FIFA’ya başvuracağım" dediği belirtildi. 
     
Avusturya’ya uçtular      GALATASARAY, yeni sezon hazırlıklarının ilk etabını gerçekleştirmek üzere dün Avusturya’ya gitti. Irdning Steiermarkt bölgesinde çalışacak olan Sarı - Kırmızılılar’ın kampı, 10 gün sürecek. İlk hazırlık maçını cumartesi günü Juderburg ile yapacak olan Galatasaray, 9 Temmuz’da Rottenman ve 11 Temmuz’da da Dundee United ile karşılaşacak. Öte yandan Sarı - Kırmızılı takım, Avusturya’ya hareket etmeden önce Florya’da son antrenmanını yaptı. 
     
Vedat’a teklif      GALATASARAY’IN Brezilyalı futbolcusu Capone’nin fiyat arttırması üzerine, bu transferi şimdilik askıya alan Kocaelispor, bu kez rotayı Vedat İnceefe’ye çevirdi. Capone’nin daha önce 350 bin dolara geleceğini bildirmesine rağmen, şimdi 450 bin dolar istemesi üzerine temaslar donduruldu. Körfez ekibi, Cihan’ın transferinden doğan 200 bin dolarlık alacağını Vedat’ı transfer ederek kapatmak istiyor. 
     
Aslan, Dünya’nın en iyi 16. takımı      ULUSLARARASI Futbol Tarihi ve İstatistikleri Federasyonu’nun IFFHS 1 Haziran - 28 Haziran değerlendirmesinde Galatasaray Dünya’nın en başarılı takımları arasında 16. sırada yer aldı. Geçen ay 18. sırada bulanan Galatasaray, son sıralamada 214 puanla iki basamak yukarı çıktı. Sıralamada Beşiktaş 102 puanla 124. basamakta, Fenerbahçe ise 94.5 puanla 138. sırayı Kocaelispor ile paylaştı. 
     
İşte sıralama TAKIM PUAN 1. Real Madrid 337 2. B.Leverkusen 304 3. B.Münih 286 4. Deportivo 273 5. Liverpool 273 16. Galatasaray 214 124. Beşiktaş 102 138. Fenerbahçe 94.5 Kocaelispor 94.5 155. Gaziantep 89.5 207. Denizli 78      



 SPOR 



























</TEXT>
</DOC>
