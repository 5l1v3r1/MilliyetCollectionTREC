<DOC>
<DOCNO> 53889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/son/sondun02.html </URL>
<DATE> 2001/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bin Ladin'den Noel'de Papa'ya suikast endişesi... 
</HEADLINE>
<TEXT>

     Amerikan Merkezi Haberalma Teşkilatı'nın CIA eski terörizmle mücadele şefi Vince Cannistraro, Suudi terörist Usame Bin Ladin'in, Noel'de Papa 2. Jean Paul'e suikast düzenlemesinden endişe ettiğini söyledi. 
     Vatikan'ın güvenlik danışmanı olan Cannistraro, gazetecilere açıklamasında, Hz. İsa'nın doğum günü kabul edilen 24 Aralık tarihinde, Bin Ladin'in Papa'ya suikast düzenlemeyi planladığından şüphelenildiğini kaydetti. 
     Cannistraro, Bin Ladin'in, Noel'i, Haçlı seferlerinin başlangıcına ilişkin bir sembol olarak gördüğünü de söyledi. 
     Eski CIA yetkilisi, Ramazan ayında Afganistan'ın Batılılar tarafından bombalanmasına karşılık, El Kaide terör örgütünün de, Noel'de saldırmasının beklenebileceğini ve Papa'nın da bir numaralı hedef olduğunu belirtti. 
     Cannistraro, ''Bin Ladin, Papa'yı, Haçlı seferlerinin başı ve doğal hedef olarak görüyor'' dedi. 
     Uzmanlar, Papa'nın, 1995 yılında Filipinler'i ziyareti sırasında, İslamcı teröristlerin suikast planlarının ortaya çıkarılmasıyla son anda kurtulduğunu belirtiyorlar. 
     Eski ABD Başkanı Bill Clinton, ABD'deki bir uçuş okulunda eğitim gören bir pilotun, Filipinler'i ziyareti sırasında Papa'nın arabasına kamikaze dalışı yapmayı planladığına ilişkin haberleri doğrulamıştı. 
     Amerikan istihbaratının, son 5 yılda Papa'ya yönelik 3 suikast planı ortaya çıkardığı da öne sürülüyor. 
     






</TEXT>
</DOC>
