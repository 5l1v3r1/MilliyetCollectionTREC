<DOC>
<DOCNO> 88957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/yazar/akyol.html </URL>
<DATE> 2002/06/10/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Sol Kemalist bir Bozkurt 
</HEADLINE>
<TEXT>

     HAKKI Uyar’ın "Sol Milliyetçi Bir Türk Aydını Mahmut Esat Bozkurt" adlı önemli eseri. Büke Yayınları, İnönü Cad. Ankara Palas Apt. Gümüşsuyu, Taksim İstanbul 
     Mahmut Esat 1922’de İktisat bakanıdır. 1926’da Avrupa’dan Medeni Kanun’nu, Ceza ve Usul kanunlarını iktibas’ eden Adalet bakanıdır. 
     Aynı yıl, Ege açıklarında "Lotus" adlı Fransız, "Bozkurt" adlı Türk gemileri çarpışır... Fransa, kapitülasyon geleneğiyle, Türk mahkemelerinin davaya bakamayacağını savunur. 
     Mesele Lahey Uluslararası Adalet Divanı’na intikal eder. Türkiye’yi savunan Adliye Vekili Mahmut Esat, gerçekten büyük bir hukuk zaferi kazanır ve böylece "devletler arası hukuk alanında Türkiye’nin eşit düzeyde" egemen bir devlet olduğu tescil edilir. Sf. 75 - 76 
     Atatürk de Mahmut Esat’a "Bozkurt" soyadını verir. 
     
     BOZKURT, Kemalisttir ve "bir çeşit Marksistötir. Sf. 100 
     Resmi Kemalizmin balo ve gardıropla şekillenen elitist’ geleneğine göre, Bozkurt’un gerçekten farklı bir yönü vardır 
     "Yazın kızgın günlerinde sabahtan akşama kadar saban elinde, topraklar içinde belenen köylülerimiz, amelelerimiz, tütün depolarında çalışan elleri kınalı Türk hanımları, çelik kollu Türk gençleri... Akşam evlerine döndüklerinde bir sıcak çorba yiyebilsinler..." Sf. 120 
     Buzkurt’a göre, Milli Mücadele bir "köylü ihtilali"dir Ama "muazzam" devrimler köylüye ve işçiye bir yarar getirmemiştir. Sf. 120 
     Bakanlığı sırasında köy bankaları kurmak ve Das Kapital’i yayımlamak ister ama gerçekleşmez. Sf. 35 
     1930’dan sonra Bozkurt sadece milletvekilidir. 
     
     TOKTAMIŞ Ateş Hoca, bir sohbetimizde Bozkurt için, yanılmıyorsam, "azgın bir Jakoben" demişti. 
     Evet, hizmetlerinin yanında "azgın bir jakobenödir. 
     Liberal demokrasiyi reddeder, Fransız Jakobenizminin esin kaynağı olan Roussea’nun totaliter kuvvetler birliği’ fikrini savunur, "Jan Jak Ruso’nun bile birden fazla parti olmasını demokrasi için hayırlı bulmadığını" söyler. Muhalefet onun zihninde "ihanet, suikast, düşman" kavramlarını çağrıştırır Sf. 110 
     Batı demokrasilerinin zamanının geçtiğini, insanlığın Kemalist Tek Parti rejimini benimseyeceğini söyler. Sf. 203 
     Korkunç bir ırkçıdır da 
     "Öz Türk olmayanların Türk vatanında bir hakkı vardır, o da hizmetçi olmaktır, köle olmaktır " Sf. 117 
     Militan laiktir. Marksizan olduğu halde geri kalmamızın sebebini ekonomiden çok dinde arar. Bkz, sf. 117, 215 
     Bu saplantısını kanıtlamak için, Patrona Halil’in 1730’daki ayaklanmada "Lale Devri küfürdür, yenilikler gavurluktur, şeriat isterük" dediğini yazar Sf.212 
     Tarihi gerçeklere aykırıdır bu. "Lale Devri" terimi o devirde kullanılmazdı. Tarihçi Ahmet Refik Bey’in 1912’de yayımladığı "Lale Devri" adlı kitaptan sonra kullanılan bir deyimdir Patrona ayaklanmasının şeriatla ilgisi de yoktur. Ama jakobenler için ideoloji somut gerçeklerden önemlidir. 
     Dr. Hakkı Uyar’ı bu önemli eseri için kutluyorum. 
     
     







Sol Kemalist bir Bozkurt 


Kirazlar - canerikleri 


Ecevit tansiyonu düşürdü 


Terörün ten rengi 


Ekonomide de, siyasette de Vay be ’ 


Adalet Bakanı, hukuk, şantaj ve bir kaset 


Emlak Vergisi ile ilgili soruları cevaplıyoruz... 


Ecevit Şenol’dan zinde 


Çocukluğunu kim daha çok özlerse 


Sağa kayan Avrupa Türkiye’yi dışlar mı 


Dış borç ile yaşadığımızdan Ayşe Hanım Teyzemin haberi yok 


</TEXT>
</DOC>
