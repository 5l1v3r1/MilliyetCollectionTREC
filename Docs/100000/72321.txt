<DOC>
<DOCNO> 72321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/yazar/tamer.html </URL>
<DATE> 2002/03/13/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Holdingler kadın yönetici fukarası 
</HEADLINE>
<TEXT>

     Doğan Burda Rizzoli Genel Müdürü Neslihan Tokcan da benim gibi 8 Mart Dünya Kadınlar Günü’nde kadın teması etrafında ahkam kesmekten hoşlanmayanlardan. Anlaşılan o da, her yıl bu yönde gelen teklifleri geri püskürtmekte epey zorlanıyor. Bana göre tek farkı, kadınlar ve yöneticilik dediler mi yelkenleri suya indirmesi. Çünkü Neslihan, kendi ifadesiyle "Bu konuya fena halde kafayı takmış durumda." 
     Geçen hafta uçakta, Koç Holding’deki atamalarla ilgili yazımı görmüş. "Fotoğraflara baktım, hepsi erkekti. Neredeyse birkaç sıra önümde oturan Rahmi Koç’un yanına gidip, neden kadın yöneticiniz yok diye soracaktım. Belki tatile falan çıkıyordur, rahatsız etmeyeyim diye vazgeçtim" diyor. 
     Koç’un tepe yöneticileri, neredeyse tümü Fenerbahçeli oldukları için köşeme fotoğrafları eşliğinde konuk olmuşlardı. Doğrusu bunların içinde neden kadın yok diye sormak hiç aklıma gelmemişti. Neslihan, "Üstelik de Rahmi Bey’in 3 kızkardeşi de işin içinde. Tek bir kadın yönetici bile yetiştirememişler mi " diyerek serzenişte bulununca, ben de neden hiç bu açıdan bakmak aklıma gelmedi diye hafiften ayıpladım kendimi. 
     Koç Grubu’nda terfiler, son atamalara kadar hep grup içindendi. Dolayısıyla da "O düzeye gelmiş kadın yöneticileri yoktu" şeklinde bir mazeretleri olabilir belki. Ama Koç’un tarihinde ilk kez grup dışından, yetişmiş profesyonellerle üst yönetimin takviye edildiği bu son atamalarda da kadının adı yok. 
     Sadece Koç’ta mı, diğerlerinde de yok. Zaten Neslihan Tokcan’ın itirazı da Koç’a değil, tümüne... "Yine de medya bu açıdan çok ileri. Kadın yönetici sayısı hayli fazla" diyerek kendi çalıştığı sektörle teselli buluyor. 
     Güler Sabancı, Suna Kıraç, Sevgi Gönül, Semahat Arsel gibi geçmişte yönetimde görev almış ya da halen üst yönetimde bulunan aile bireylerini ise doğal olarak aynı kategoriye koymuyor Neslihan. Doğan Grubu’nun bir numaralı profesyoneli İmre Barmanbek ise bu gidişle istisna olarak kalacağa benziyor. 
     
Suç hipermarkette değil, üreticide’      Perakende sektörünün tepe yöneticilerini Posta gazetesinin ev sahipliğinde dinleyip 2 koca yazı yazmıştım. Bu yazılar üzerine Adana’dan e - posta gönderen market sahibi okurum Hüseyin Çomu, konunun farklı bir boyutuna dikkatimizi çekiyor "Ben Adana’da bir market sahibiyim ve hipermarketlere hiç de kızmıyorum. Çünkü eğer bir problem varsa, bunun birinci sorumlusu üretici firmalardır. 
     Üretici firmaların fatura üzerinden yaptıkları iskontolara bakmayın siz. Asıl katalog ücretleri, raf kiraları, satış artırmaya yönelik aktiviteler, -tat paneli, ürün bantlama, eleman desteği- giriş ücreti, uzun vadeler... Üreticilerden hipermarketlere sağlanan avantajlar saymakla bitmez. 
     Esas sorun, bu giderleri kimin ödemesi gerektiğidir. Genelde bu masrafları küçük ve orta boy işletmelerin ödemesi istenir. Stoklar bölge bayilerine yüklendiği için üretici rahattır. Ama ne zamana kadar Söz konusu işletmeler alım için bayi ve distribütörleri değil de hipermarketleri tercih etmeye başlayana kadar. 
     Anadolu’da belli başlı firmalar haricinde bayi bulmak zorlaşmıştır. Bayiler mal satamaz hale gelince üreticiler hem piyasa derinliklerini kaybetmeye başlıyorlar, hem de pazar planlamasını sağlıklı yapamıyorlar. Üreticilerin, giderlerini yıkacak kurum bulamamaları, k rlarını eritiyor. 
     Bu durumda küçük ve orta işletmelerin yapması istenen nedir biliyor musunuz Hipermarketlerden daha ucuza satın alabilecekleri ürünleri, üretici kanallarından daha pahalı ve daha ağır şartlarla almaları 
     Başka Başkası yok, kocaman bir hiç. Küçüklerin kaybolmasının sonucu alıcı piyasasıdır ki, aslında birçok üretici için ölümden beterdir. Fakat ne yazık ki bunu düşünen yok." 
     
     







Devlet ve toplum 


Kar fırtınası... 


İsrail'e kim dur diyecek 


Demokrasinin grisi olmaz 


İş yok ama takma bacak verebiliriz 


Kravatlı PKK 


Orta öğretim başarı puanı 


Bankalara sermaye desteği çözüm mü 


Siyanür, hukuk, siyaset, ticaret 


Teröre karşı atom mu 


Amerika, AB üyeliğimize karşı mı 


TOBB’da ince siyaset 


Çocuk pornosu ve savcılık tutumu 


"Medeniyet öğren ayı " 


Holdingler kadın yönetici fukarası 


Eğlenceli Avrupa Dersleri 


Vergiyi siz vermeyeceksiniz 


Bu yıl enflasyon inecek ise büyüyemeyiz 


</TEXT>
</DOC>
