<DOC>
<DOCNO> 89452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/son/soneko26.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Halkın yüzde 63.8'i AB üyeliğini destekliyor 
</HEADLINE>
<TEXT>

     Avrupa Birliği'ne AB giriş tartışmalarının yaşandığı son günlerde yapılan bir araştırma, halkın yüzde 63.8'inin AB üyeliğini onayladığını, yüzde 33'ünün ise karşı çıktığını ortaya koydu. 
     Deta Danışmanlık Şirketi tarafından 12 Mayıs-5 Haziran 2002 tarihleri arasında, 7 ilde, 1446 kişi ile yüzyüze görüşme yöntemiyle gerçekleştirilen kamuoyu araştırmasına göre, ankete katılanların yüzde 71.6'sı AB'ye tam üyelik için referandumun halkoylaması gerekli 
     olduğunu düşünüyor. 
     Araştırmaya göre, Türkiye'nin AB'ye alternatif olarak yeni oluşumlar İran-Rusya içinde yer almasını ise ankete katılanların yüzde 56.3'ü yanlış buluyor. 
     AB konusunda hükümeti samimi bulanların oranı yüzde 25.4, samimi bulmayanların oranı da yüzde 64.3 olarak saptayan araştırma sonuçlarına göre, Türkçe dışında anadilde eğitim yapılmasına deneklerin yüzde 39.3'ü evet derken, yüzde 54'lük bölüm hayır cevabı veriyor. AB'ye tam üyelik amacıyla Kıbrıs'ta taviz verilmesini isteyenlerin oranı ise yüzde 11.7'de kalırken, tavize karşı çıkanların oranı yüzde 81.3'ü buluyor. 
     Ankete katılanlar içinde, DYP seçmenlerinin yüzde 87.2'si, HADEP seçmenlerinin yüzde 77.8'i, ANAP ve CHP seçmenlerinin yüzde 76.3'ü, DSP seçmenlerinin yüzde 66.7'si, MHP seçmenlerinin yüzde 63.6'sı, AK Parti seçmenlerinin yüzde .7'si, SP seçmenlerinin yüzde 45.3'ü AB üyeliğini destekliyor. 
     Araştırmanın yapıldığı 7 il içinde AB üyeliğine en fazla destek yüzde 80 ile Diyarbakır'dan, en az destek ise yüzde 55.2 ile Ankara'dan geliyor. 
     AB üyeliğine destek verenlerin oranı İstanbul'da yüzde 70.3, Adana'da yüzde 65.6, Erzurum'da yüzde 65.3, İzmir'de yüzde 61.2, Samsun'da da yüzde 61.1 olarak hesaplandı. 
     Araştırmaya katılanların yüzde 38.9'u İstanbul'da, yüzde 23.9'u da Ankara'da yaşıyor. Deneklerin yüzde 75.9'u erkeklerden, yüzde 24.1'i de kadınlardan oluşurken, yüzde 47.2'si 18-30 yaş grubu içinde yer alıyor. 
     Deneklerin yüzde 37.8'i lise, yüzde 32.6'sı üniversite mezunlarından oluşurken, araştırmaya katılanların yüzde 29.9'u serbest meslek, yüzde 24.6'sı esnaf, yüzde 11.9'u da öğrencilerden meydana geldi. 
     





</TEXT>
</DOC>
