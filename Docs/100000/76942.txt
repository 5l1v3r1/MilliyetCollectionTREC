<DOC>
<DOCNO> 76942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/07/yasam/yas06.html </URL>
<DATE> 2002/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Küpeleri ölümü oldu 
</HEADLINE>
<TEXT>

Küçük Fatma, İçel’deki evlerinin önünde kaybolmuştu. Fatma’yı, bir çift küpesi için 12 yaşındaki A.E. adlı kızın öldürdüğü’ anlaşıldı 
     OKTAY İNCE ERDEMLİ DHA 

     İçel Edemli’ye bağlı Ayaş beldesinde geçen cuma evinin önünde oynarken kaybolan henüz altı yaşındaki Fatma Gücüş’ün korkunç sonu ortaya çıkarıldı. 
     Ali Özdemir ile nik hsız eşi Fatma Toklu’nun yurttan evlatlık aldığı minik kızı günlerdir her yerde arayan yüz kadar mahalle sakini, sonunda Fatma’nın cesedini Yemişkumu Mahallesi’nin dağlık kesiminde buldu. Olay yerine çağrılan jandarma, minik kızın küpelerinin bulunmamasından yola çıkarak, korkunç cinayeti aydınlattı. 
     Minik Fatma’nın küpelerini almak isteyen birisi tarafından boğulmaya çalışıldığı, boğuşma sırasında kafasını yerdeki bir kayaya çarparak can verdiği anlaşıldı. 
     
     Küçük ama sabıkalı 
     Tanık ifadelerinden yola çıkan jandarma, Fatma’nın evlerinin yanındaki Çetinay Tatil Sitesi’nin bekçisi Arif Erdoğmuş’un kızı 12 yaşındaki A.’yı yakaladı. Babası ve annesi Necla ile gözaltına alınan küçük A. suçunu itiraf ederek, Fatma’dan küpelerini istediğini, vermeyince sadece ittiğini, ardından da küpeleri alıp kaçtığını söyledi. Küçük A.’nın daha önce de hırsızlık suçundan yakalanıp hakkında işlem yapıldığı ortaya çıktı. 
     



 YAŞAM 














</TEXT>
</DOC>
