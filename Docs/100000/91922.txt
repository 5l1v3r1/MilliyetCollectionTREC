<DOC>
<DOCNO> 91922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/yasam/yas01.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Allah başka keder vermesin 
</HEADLINE>
<TEXT>

İstanbul’da heryeri Tek sorunumuz rakip bulamamak’ afişleri süslüyor.. Rakipsiz olan da, ASFA lisesinin Amerikan futbolu takımı... 
     ELİF KORAP İstanbul 

     Özel Asfa Ahmet Mithat Lisesi’nin Amerikan futbol takımı Akrepler, oynayacak rakip bulamayınca afişler bastırdı. 
     Tek sorunumuz rakip bulamamak’ yazılı afişleri, İstanbul’un hemen her semtindeki billboard ve belediye otobüslerinin ilan panolarına asan Akrepler, bu yolla rakip arıyor. Yaş ortalaması 15, kilo ortalaması 60 - 70 olan 18 genç, lise düzeyinde Türkiye’deki tek Amerikan futbol takımı olunca, yaş ortalaması 24, kilo ortalaması 100 - 110 olan üniversiteli gençlerle oynamak zorunda kalıyor. 
     
     Diğer liselere çağrı 
     Boyları boylarına, yaşları yaşları uygun rakip bulamamaktan yakınan Akrepler’in koçu Niyazi Fırat Eres de, "Akrepler 4 yıldır var. Liselere Amerikan futbol takımı kurmaları için çağrıda bulunmak istiyorduk. Okul yönetimini ikna etmemiz zor oldu. Sonunda tüm İstanbul’u kapsayan bir kampanyaya başladık. Büyük paralar harcandı. Umarım liseler çağrımıza kulak verir" diyor. 
     Takımının ABD’de bile oynayabilecek düzey ve yetenekte olduğunu da iddia eden Eres, rakipsizlikten o kadar muzdarip ki, bu yıl İtalya’dan maç teklifi aldıklarını, sürekli Kıbrıs’ta maçlara katıldıklarını söylüyor. 
     
     Bir sorun da maliyet’ 
     Çoğu ileride profesyonel olarak bu sporu yapmak isteyen Akrepler, Türkiye’de bir federasyon oluşturmak amacında. Ancak oyunun Türkiye’de yaygınlaşamamasının bir başka nedeni, pahalı bir spor oluşu. Tam teçhizatla Amerikan futbolu oynayabilmek için, tüm malzemelere en azından 1000 mark ödemek gerekiyor... 
     



 YAŞAM 



















</TEXT>
</DOC>
