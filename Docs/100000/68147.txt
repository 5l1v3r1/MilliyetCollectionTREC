<DOC>
<DOCNO> 68147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/17/son/sonspo05.html </URL>
<DATE> 2002/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Clippers, lider Dallas'ı Piatkowski ile geçti 
</HEADLINE>
<TEXT>

     ABD Profesyonel Basketbol Ligi'ne NBA , bu sabaha karşı yapılan 4 maçla devam edildi. 
     Los Angeles Clippers'ın, Ortabatı Grubu lideri Dallas Mavericks'i 119-110 yendiği maçta, ev sahibi ekibin oyun kurucusu Eric Piatkowski, 
     kaydettiği 36 sayıyla günün en skorer ismi oldu. Piatkowski, 6 ribaunt ve 4 asiste de imzasını attı. Clippers'ta Corey Maggette 21 sayı kaydederken, Michel Olowokandi, 15 sayı ve 11 ribaunt, Darius Miles ise 16 sayı ve 12 ribauntla galibiyette önemli rol oynadılar. Dallas Mavericks'te ise Michael Finley 23 sayı atarken, Dirk Nowitzki 18 sayı ve 10 ribaunt, Juwan Horward ise 19 sayı ve 8 ribauntla maçı tamamladılar. Doğu Konferansı Atlantik Grubu ikincisi Boston Celtics ise deplasmanda Seattle Supersonics'e 99-79 yenildi. Supersonics'te Garry Payton, 19 sayı, 7 ribaunt ve 6 asistle oynarken, Brent Barry ise sahadan 17 sayı, 9 ribaunt ve 9 asistle ayrıldı. Boston Celtics'te ise Paul Pierce'ın 24 sayı, 11 ribaunt, Antoine Walker'ın ise 18 sayı, 9 ribaunt ve 5 asistlik performansları yenilgiyi engelleyemedi. Alınan sonuçlar şöyle 
     
     
Chicago Bulls-Cleveland Cavaliers 101-114 Houston Rockets-Orlando Magic 100-109 Seattle Supersonics-Boston Celtics 99-79 Los Angeles Clippers-Dallas Mavericks 119-110 
     






</TEXT>
</DOC>
