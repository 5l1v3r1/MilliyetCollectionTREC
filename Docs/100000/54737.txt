<DOC>
<DOCNO> 54737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/son/soneko23.html </URL>
<DATE> 2001/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İSO seçimini kaybeden Eriş, İKV Başkanlığı'ndan da ayrıldı 
</HEADLINE>
<TEXT>

     İstanbul Sanayi Odası İSO Yönetim Kurulu seçimini kaybeden Meral Gezgin Eriş, İktisadi Kalkınma Vakfı Başkanlığı'ndan da ayrıldığını açıkladı. Eriş, bu kararın İSO seçimlerinin sonucu ile ilgili olmadığını söyledi. 
     Eriş, bu konuda yarın daha ayrıntılı bir açıklama yapacağını bildirdi. 
     Meral Gezgin Eriş, ''İstanbul Sanayi Odası seçiminin sonucu ile alakalı değil, seçimin öncesinde verilmiş bir karardır'' diye konuştu. 
     ''Bundan sonrası için planlarınız nedir '' sorusuna da Eriş, ''Şimdilik hiçbir planım yok. Şimdi biraz kendi işime gücüme bakayım, biraz da dinleneyim diye düşünüyorum'' yanıtını verdi. 
     Meral Gezgin Eriş, Türk özel sektörününün Avrupa Birliği AB 
     nezdindeki temsilcisi ve ihtisas kuruluşu olan İKV'de, 1992 yılından itibaren yönetim kurulu üyesi ve 1996'dan bu yana da Yönetim Kurulu Başkanı olarak görev yapıyordu. 
     






</TEXT>
</DOC>
