<DOC>
<DOCNO> 77563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/son/sondun46.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Anti mayın çizmesi üretildi 
</HEADLINE>
<TEXT>

     Fransız bir mühendis, metal dedektörle çalışan bir ''anti mayın çizmesi'' üretti. 
     41 yaşındaki mucit, Montpellier kentinde buluşunu tanıtırken, bu çizmeyi giyen kişinin ayağının, mayının üzerine basmak üzereyken titreyerek geri teptiğini söyledi. 
     Çizmeye antenler taktığını kaydeden mucit, metal dedektörün kemere takıldığını belirtti. Mayınla karşılaşıldığında çizmenin baldır kısmına yapıştırılmış elektrotlar sinyal vererek kaslar uyarılıyor ve böylece adım atılması önleniyor. 
     Elektrotların akustik bir sinyale göre çok daha hızlı devreye girdiğini belirten mucidin patentli buluşu, Fransa ordusu tarafından ilgiyle karşılandı. 
     Dedektörlü çizme 1500 euroya satılacak. 
     Uluslararası örgütler, yılda 25 bin kişinin mayın patlaması nedeniyle hayatını kaybettiğini veya yaralandığını tahmin ediyor. 
     






</TEXT>
</DOC>
