<DOC>
<DOCNO> 60703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/yazar/zbirand.html </URL>
<DATE> 2002/01/05/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
AB şansını kaçırmayalım 
</HEADLINE>
<TEXT>

     Türkiye'nin Avrupa Birliği'ne AB tam üyelik yolandaki en önemli ve belki de son şansı olarak değerlendirebileceğimiz randevusu 2002 yılında gerçekleşecek. 
     2002 yılı sonuna kadar Türkiye-AB tam üyelik müzakerelerinin başlama tarihi saptanabilirse, Ankara'nın tam üyeliği ciddileşecek, aksi halde 10-15 yıllık bir erteleme dönemine girilecektir. AB'nin yeni bir genişleme süreci beklenecek ve büyük olasılıkla Türkiye, Ukrayna gibi gerçekleşmesi güç ülkelerle birlikte ele anılacaktır. 
     Açıkçası, AB üyeliği uzunca bir süre rafa kalkacaktır. Bizler kendi kendimizi kandırıp, yine "adaymış" gibi davranmaya çalışacağız. Hatta AB'den aday muamelesi görmeye çabalayacağız. 
     Kendimizi kandırsak dahi, dünyayı kandıramayacağız. 
     Rüya bitmiş olacak. 
     Eğer 2002'de bu randevu saptanır ve tam üyelik müzakerelerinin başlama tarihi kesinleştirilirse Türkiye inanılmaz bir sürece girecketir. 
     Bütün dünya, Türkiye'nin tam üyeliğini ilk defa ciddiye alacaktır. Müzakereler ne kadar sürerse sürsün, Türkiye'nin tek ayağı içerde sayılacaktır. 
     Bu durum en çok yabancı yatırımcıları etkileyecektir. Türkiye'ye yatırım yapmanın çekiciliği yatırımcıyı harekete geçirecektir. Ülkenin en çok ihtiyaç duyduğu yabancı yatırımın gelmeye başlaması ekonomiye inanılmaz bir destek sağlayacaktır. Aynı şekilde Türkiye'nin kredi notu artacak, dışardan borçlanma olanağı genişleyecektir. 
     2002, Türkiye'nin önüne böylesine inanılmaz bir olanaklar dizisi açacaktır. Bu olanağı kaçırmak çok yazık olmaz mı 
     
     Gelin bu fırsatı kaçırmayalım... 
     Bu fırsatı kaçırmamanın yolu bu yıl içinde yepyeni bir düzenleme paketi hazırlamaktan geçer. 
     Kopenhag Kriterleri'ne kısa-orta-uzun vadede uyum sağlama planını bir yana bırakalım. Ulusal politikayı gözden geçirelim ve tüm uyumları 2002 içinde gerçekleştirelim. 
     İstersek yapabiliriz. 
     Özellikle bu hükümet gerçekleştirebilir. 
     Ekonomik krizi ateşledikten sonra bir reform hükümetine dönüşen Ecevit-Bahçeli-Yılmaz koalisyonundan beklenen de budur. 
     Türkiye'nin geleceğini güvence altına almak gibi tarihi bir görevi yerine getirmek Ecevit'e yakışmaz mı 
     İş ki bir parçacık büyük düşünsünler. Ülkenin geleceğini görsünler ve ufak parti hesaplarından kurtulsunlar... 
     Bir daha böylesine güzel bir fırsat elimize geçmez. Çocuklarımız, torunlarımız için bunu gerçekleştirmek zorundayız. 
     
     







Yine üniversite 


Denetim mavalı 


Çakan Mutlaka inecek 


Bankacılık sloganlarla, kahvehane üslubuyla kurtulmaz 


"MİT manzaralı daire" 


Kar altında kayıkçı kavgası 


Arjantin'de son tango... 


Yan yana olun ama fazla sokulmayın 


Maliye Tarkan’ın peşinde... 


Bunlar da haber mi 


Adalet Bakanı 'evet' derse 


Sermaye konacak bankanın, off - shore iştirakine dikkat 


Yeni yıla yeni kanun 


Bir Başbakanın Amerika gezisi 


Tütün ekicisi ne yapacağını bilemiyor’ 


</TEXT>
</DOC>
