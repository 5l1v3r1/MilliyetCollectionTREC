<DOC>
<DOCNO> 74145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/yasam/ayas.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Buradan her maç YEDİ YILDIZLI 
</HEADLINE>
<TEXT>

Yaklaşık 500 milyonu gözden çıkaranlar, İnönü Stadı’ndaki maçları, yedi yıldızlı süper lüks Ritz Carlton Oteli’nden kuşbakışı izleyebiliyor 
     ÜMRAN AVCI İstanbul 

     İstanbul’un yedi yıldızlı oteli The Ritz Carlton, futbol sevenler için VIP loca hizmeti vermeye başladı. Yaklaşık 500 milyonu gözden çıkaranlar, İnönü Stadyumu manzaralı otelde, gişe kuyruğuna, kalabalığa girmeden içkisini yudumlayarak yedi yıldızlı maç keyfi yaşayabiliyor. Hatta futbol düşkünü işadamlarının gözdesi olan The Ritz Carlton’un yetkilileri, önümüzdeki Beşiktaş - Fenerbahçe derbi maçı için rezervasyonlara başlamışlar bile... 
     
     Kral Dairesi hariç 
     Elmadağ’daki otelin, stadyumu iyi gören 24 normal, 11’i suit 35 odası var. 
     Bu odaların rezervasyonları da, maçtan birkaç gün önce yapılıyor. Otel yönetimi, genellikle iki üç kişilik gruplara oda kiralıyor, diğer müşterilerin rahatsız olmaması için kalabalık grupların tekliflerini kibarca geri çeviriyor. Ve 90 dakikalık da olsa, maçlar için, odalardan tam gün ücreti alınıyor. Yani normal odalara 265 dolar yaklaşık 360 milyon lira , suitlere de 413 dolar 561 milyon lira ödemek gerekiyor. Maç izlerken yemek ve içki de istiyorsanız 100 dolar 136 milyon lira daha ekleniyor. Otel yetkilileri geceliği 6 bin 500 dolar Yaklaşık 9 milyar lira olan kral dairesini de arkadaş gruplarının istediklerini ancak bu teklife sıcak bakmadıklarını belirtiyor. 
     



 YAŞAM 

















</TEXT>
</DOC>
