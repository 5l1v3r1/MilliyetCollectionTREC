<DOC>
<DOCNO> 68980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/22/yazar/pulur.html </URL>
<DATE> 2002/02/22/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bayramlık... 
</HEADLINE>
<TEXT>

     HEMEN, her Kurban Bayramı'nda, bu fıkrayı yazarız... 
     Niye yazarız 
     Çünkü, hiç güncelliğini kaybetmez, her zaman için geçerlidir, Kurban Bayramı da vesile olur. 
     
     HER şeyi bilen ustalardan biri kahvede "Kurban"ın hikayesini anlatıyormuş 
     "Çocuğu olmayan Hazreti Davut, Allah'a dua etmiş, yarabbi bana bir kız çocuğu ver, onu sana kurban edeyim diye yalvarmış. Hazreti Davut'un duası kabul olmuş, Allah bir kız çocuk vermiş, ama Allah'a verdiği söz var, kızını taşa yatırmış, tam bıçağı boğazına çalacakken, Azrail, gökten keçiyle inmiş, Davut'a, kızının yerine bu keçiyi kurban et demiş..." 
     
     ADAM bakmış, hiç tepki veren yok, sormuş 
     "Ne o, inanmadınız mı 
     Biri yerinden kalkmış 
     "Ulan anlattıklarının neresini düzelteyim Hazreti Davut değil, hazreti İbrahim... Kesilecek çocuk kız değil erkek... Gelen Azrail değil Cebrail, getirdiği keçi değil koç Be hey cahil hangisini düzelteyim " 
     Bazı gazeteleri okuduktan, televizyonlardaki kavgalı, gürültülü reyting" programlarına katılanları dinledikten sonra, fırsat bu fırsat deyip, Kurban Bayramı'nda, bunu anlatmaz da ne anlatırsınız 
     
     RÜŞVET yine günün konusu, sanki ilk defa ortaya çıkıyor, Fuzuli, sanki "Selam verdim, rüşvet değildir diye almadılar" sözünü başka bir toplum için söylemiş... 
     Bir oyundur oynanıyor 
     Zavallı trafik polisleri de, oyunun başoyuncusu, en çok onlar rüşvet alıyorlarmış... 
     Ziya Paşa'nın dediği gibi 
     "Milyonla çalan mesned - i izzet ser - efraz 
     Bir kaç kuruş mürtekibin cayi kürektir." 
     Milyarları, trilyonları götüren, bankaları hortumlayanlar şöyle dursun, varsa trafik polisleri, yoksa trafik polisleri... 
     Ayıptır ayıp 
     
     NASREDDİN Hoca'nın bir davası varmış, haklı ama, kadı bir türlü karar veremiyormuş, kulağına fısıldamışlar 
     "O kadı, rüşvet yemeden karar vermez " 
     Hoca, bir çömleğin üçte ikisini çamur doldurmuş, üstünü de balla kaplamış. 
     Kadı hocayı dinlerken, mübaşirden işareti alınca kararı vermiş, ilamı yazmış... 
     Akşam evin kapısı çalınmış, bakmış mübaşir 
     "Hocam, kadı efendinin selamı var, ilamda bozukluk varmış, göndersin yeniden yazayım, diyor." 
     Hoca gülmüş 
     "Bozukluk ilamda değil, çömlekte, git kadına selam söyle " 
     
     REKLAMDAKİ kamyon şoförünün dediği gibi, ağzı olan konuşuyor... 
     Zavallı serçenin başına gelenleri bir bilseler... 
     Kış günü, serçecik bir kenarda titreyip duruyormuş, o sırada yoldan geçen inek, gelmiş, serçenin üzerine pislemiş... Serçe kızıp bağırıp çağırmış ama, sonra bakmış pislik sıcak, onu ısıtıyor, bu defa keyiften ötmeye başlamış... 
     Serçenin sesini duyan kedi yanaşmış 
     "Uzat kanadını, seni kurtarayım " 
     Serçe "Bu dünyada ne iyi kediler var " diye kanadını uzatınca, kedi serçeyi kapıp, yemiş... 
     Şimdi bunun "kıssadan hisse"sini yazalım. 
     Birrr... Üzerinize pisleyen herkesi düşman sanmayın 
     İkiii... Sizi pislikten kurtaran herkesi dost sanmayın 
     Üçççç... Eğer gırtlağınıza kadar boka gömülmüşseniz, ağzınızı, dilinizi tutmayı bilin 
     
     VE cümlenin Kurban Bayramı kutlu olsun 
     
     







Bayram... 


Yalan üretimi 


İslamda eğitim 


Ekonomistlere hücum 


Kara paraya karşı AB yaptırımları geliyor 


Bayramlık... 


Bullshit haberler 


Okurlarımla iftihar ediyorum 


Kirli Tırnak Dipleri Meselesi 


Hüsmen’in 6.70’lik kayığı 2 milyar TL 


</TEXT>
</DOC>
