<DOC>
<DOCNO> 84407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/16/son/sontur09.html </URL>
<DATE> 2002/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit'i Hindistan'da 50 derece sıcak bekliyor 
</HEADLINE>
<TEXT>

     Başbakan Bülent Ecevit, rahatsızlığı nedeniyle bir süredir evinden çıkmıyor. Ancak Ecevit önümüzdeki Perşembe günü Pakistan ve Hindistan'a üç günlük geziyi ertelemeyi kabul etmiyor. Ecevit'i Hindistan ve Pakistan'da ne bekliyor.. 
     Hindistan ve Pakistan, Rajasthan çölünden esen rüzgarların etkisiyle sıcaktan kavruluyor. Hindistan meteoroloji bürosu direktörü H.R. Hathwar'ın yaptığı açıklamaya göre, mevsim normallerinin üzerine çıkan sıcaklık yer yer gölgede 50 dereceye kadar yükseliyor. 
     Hindistan'dan gelen haberler sıcaktan ölenlerin sayısının da hızla yükseldiğini gösteriyor. Hindistan'da Salı günü sıcak nedeniyle 54 kişi ölmüştü. Ancak bir gün sonra sıcaktan yaşamını yitirenlerin sayısı 373'e yükseldi. 
     Bugün gelen haberler ise sıcak ve nem nedeniyle ölü sayısının hızla arttığını gösterdi. Hindistan Haber Ajansı bugün öğlene kadar sıcaktan yaşamını yitirenlerin sayısının 450'ye yükseldiğini açıkladı. 
     Sıcakların etkili olduğu Pakistan'da da ölü sayısı 50'ye yaklaştı. 
     Her iki ülkede de dün akşamdan itibaren başlayan yağmurlar ise nem oranının artmasına neden oldu. 
     Kızgın güneşin altında kavrulan ülkelere yapacağı ziyaret öncesinde Başbakan Ecevit yakın çevresi tarafından uyarılmıştı. 
     
</TEXT>
</DOC>
