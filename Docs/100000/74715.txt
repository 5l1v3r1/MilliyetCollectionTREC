<DOC>
<DOCNO> 74715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/26/son/sonspo05.html </URL>
<DATE> 2002/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe 9 eksikle çalıştı... 
</HEADLINE>
<TEXT>

     Fenerbahçe, Gençlerbirliği ile 31 Mart Pazar günü deplasmanda yapacağı lig maçının hazırlıklarına, 2 günlük aradan sonra 9 eksikle başladı. 
     Teknik direktör Werner Lorant, yağmur nedeniyle futbolcularını yaklaşık 1 saat salonda çalıştırdı. Daha sonra Samandıra Tesisleri'ndeki antrenman sahasına çıkan sarı-lacivertliler, koşunun ardından pas çalışması yaptı. 
     Lorant, pas çalışması sırasında futbolcularından rakibe sürekli baskı yapıp, tempolu oynamaları konusunda uyarılarda bulundu. 
     Sarı-lacivertlilerin bugünkü idmanına, A ve Ümit Milli Futbol Takımı kamplarında bulunan futbolcuların yanı sıra, ülkelerinin milli takım kamplarında yer alan Lazetiç, Mirkoviç ve Rapaiç katılmadı. 
     Kaleciler Oğuz ve Recep ise kaleci antrenörü Nurettin Yıldız tarafından ayrı çalıştırıldı. 
     Futbolcuların, saha çalışması sırasında hırslı ve istekli oldukları gözlenirken, idmanda Erdal isminde gurbetçi bir oyuncu denendi. 
     30 Mart Cumartesi günü Ankara'ya gidecek olan Fenerbahçe, 
     Gençlerbirliği maçı hazırlıklarını, yarın yapacağı idmanla sürdürecek. 
     






</TEXT>
</DOC>
