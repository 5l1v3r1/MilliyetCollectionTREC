<DOC>
<DOCNO> 87350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/yazar/cem.html </URL>
<DATE> 2002/06/01/ </DATE>
<TIME>  </TIME>
<AUTHOR> İpek CEM  </AUTHOR>
<HEADLINE>
Devletten ne bekliyoruz 
</HEADLINE>
<TEXT>

     Geçenlerde Türkiye’yi ziyaret eden bir Amerikalı senatör grubuyla tanışma fırsatı buldum. Teksas senatörü ve Türkiye dostu Phil Gramm’e ülkemiz hakkındaki görüşlerini sordum. En çok değindiği konu, devletin ekonomide gereğinden fazla yüklü bir rol almasıydı. Gerçekten de bu rol hafifletildiği takdirde, hem devlet yönetemediği bazı gereksiz ekonomik yükümlülüklerden kurtulacak, hem de asil işine daha fazla zaman harcayabilecek. 
     
Devlet bizim için var      Ancak biz bazen kendi doğrularımızı olduğu gibi, yanlışlarımızı da teşhis edebilmekte zorlanabiliyoruz. Tüm bu zorlamanın kilit noktasında devlet - vatandaş ilişkisi ve bu ilişkiden ne beklediğimiz yatıyor. Sizce devlet ne için, hangi savlarla var ve bu savların hangi bölümünü yerine getirebiliyor 
     Bizim öncelikle devletten ne beklediğimizi iyi tarif etmemiz gerekiyor. Şeffaf devlet diyoruz. Akılcı devlet, küçülen devlet etkinliği azalan değil diyoruz. Şimdilerde e - devlet diyoruz. Çok uzun süredir adil devlet’ demekteyiz. Bu örnekler çoğaltılabilir. 
     Ancak devletin konumunu ifade ederken, vatandaş - devlet ilişkisini tanımlamak da faydalı Vatandaş devletin teba’sı mıdır yoksa, müşterisi mi Terminoloji olarak biraz kapitalist bir yaklaşım olabilir ama devlet - vatandaş ilişkisini servis sunan, servis alan ilişkisi olarak görmeye başladığımızda, sanırım epey ilerleme kaydetmiş olacağız. 
     
Müşteri hep haklıdır      Bizler devletin müşterisi olarak diğer devletlerin vatandaşlarına sundukları fırsat ve kalite seviyesine kavuşmak istiyoruz. Şirketin SSK ödemesini yaparken neden 300 kişilik bir sırada bekliyorum Yıllardır ödediğim emeklilik primlerinin karşılığı normal bir ailenin iki haftalık mutfak harcamasıyla neden aynı düzeyde olsun Veya çocuğuma isim koyma gibi çok doğal bir özgürlüğüme karışma hakkını, devlet nasıl kendinde görebiliyor 
     Yukarıdaki örnekler vatandaşına hizmet sunma prensibiyle çalışma mantığına henüz geçmemiş devletlere özgü deneyimler. Kabul edelim, Türkiye zengin bir ülke değil. Devletin imkanları da kısıtlı. Ancak bu imkanların kaynağı yine biz, yani vatandaşlar. Devlet ve hükümet bizim vergilerimiz ve oylarımızla işbaşı yapıyor. Demek ki devlet politikalarını yönlendirmek, rıza verip vermemek de yine bizim elimizde. 
     Buradan da ikinci önemli noktaya geliyoruz. Şöyle ki, devletten bazı beklentilerimiz varsa, bunları dillendirmek de yine bizim görevimiz. Yani, biz hem yerimizde oturacağız, hem de ülkemiz istediğimiz değişimleri geçirecek diye bir olgu yok. Biz hareketleneceğiz, talep edeceğiz, organize olacağız ki, siyaseti de istediğimiz yönde hareketlendirelim. 
     Bunun yolu sadece oy atmaktan veya politikaya girmekten geçmiyor. İş, aile ve arkadaş çevremiz olsun, sivil toplum örgütleri olsun, sesimizi duyurmaktan korkmamalıyız. 
     O zaman hesap sorma hakkımız da baki kalır. 
     
     







Avrupa, asker, milliyetçilik 


Belleğimin gondolleri geçmişte dolaşırken... 


Sizin için... 


İdama Anayasa formülü 


Devletten ne bekliyoruz 


Dadaş diyarında MHP geriliyor 


Karar zamanı 


"OHAL kalkıyor" haberiyle coşan şehir" 


Öğretmenler yeniden öğrenci olacak 


Ah o Telesafir’li günlerimiz... 


Saddam’ı tartışmaya gitti 


Futbol dünyası 


Macaristan’da Ar - Ge’nin 77’si yabancı 


Uzlaşma olmasaydı, birlikte yaşam olmazdı 


Böyle gelmiş böyle gider 


Çiller türkü ile seslendi 


</TEXT>
</DOC>
