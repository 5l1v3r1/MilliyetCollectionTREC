<DOC>
<DOCNO> 88822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/09/yazar/asik.html </URL>
<DATE> 2002/06/09/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Ayskremhane 
</HEADLINE>
<TEXT>

     Afgan kadını dondurmayı nasıl yer 
     Soruyu Afganistan’dan dönen Associated Press Ajansı muhabiri Murad Sezer, sohbetin orta yerinde soruyor... İlk akla gelen yanıt 
     - Herkes nasıl yiyorsa o da öyle yer... 
     - Olur mu Unutmayın Afganlı kadının "burka" diye bir sorunu var... 
     - Eeee 
     - Dışarı çıkarken kuşanmak zorunda kaldığı o burkanın içinde canı dondurma isterse ne yapacak Yüzünü açamıyor ki dondurma yiyebilsin 
     - Doğru.. Peki nasıl dondurma yiyorlar 
     - Dondurmacıların her birinde "İcecreamhane" diye adlandırılan, kadınlar da dondurma yiyebilsin diye örtüyle ayrılmış bölümler var. Dondurmasını oraya girip yiyor. Sıcakta bir duvar dibine sokulup yüzü duvara dönük dondurma yiyen kadınlar da gördüm... 
     Şeriat dondurma yeme özgürlüğünü de kısıtlıyor görüldüğü gibi... 
     
     İçine fikir yürüterek girmedikleri bir durumdan insanları, fikir yürüterek çıkartamazsınız. 
     J. Swift 

     
Adana’nın yolları      Hürriyet’in Adana baskısı "seri ilan" sayfasından ilanlar 
     Turgut Özal’da 150 metrekare işyeri, 135 milyar. 
     Süleyman Demirel’de 45 metrekare zemin, 165 milyar. 
     Kenan Evren’de 90 metrekare işyeri, 65 milyar. 
     Adana’nın yolları taştandı... Şimdi "bulvar" oldu. 
     
Adım adım hedefe...      Kemal Derviş 
     - Siyasetteki nihai amacım, herkese ünlü şair Nazım Hikmet’in dediği gibi, "Yaşamak güzel şey be kardeşim"i söyletmektir, demiş. 
     Bahçelievler’den okurumuz Nihat Bey dün telefonda dedi ki 
     - Sayın Derviş işe hortumcular ve karaparacılardan başladı. Onlar yatlarında, katlarında, kaşanelerinde "Yaşamak güzel şey be kardeşim" deyip duruyor. Ama hortumculardaki paraların esas sahibine dönmesi için Kemal Bey zerre kadar çaba sarfetmiyor. Sıra bize ne zaman gelecek Nasıl gelecek Onu da öğrensek... 
     
Sandalye resmi      Kompozisyon öğretmeni, oturduğu sandalyeyi masasının üstüne koymuş, ardından sınıfa dönmüş 
     Haydi bakalım çocuklar demiş, şimdi burada bu sandalyenin olmadığına dair bir kompozisyon yazın. 
     Bütün sınıf çalakalem bir şeyler yazmaya başlamış tam notu ise iki kelimelik bir kompozisyon yazan ufaklık almış 
     -Hangi sandalye 
     
Küçük ilanlar      SAHİBİNDEN şikayetçiyiz. Tamam, bu partinin sahibi onlar ama biz de milletvekilleriyiz be birader. Sürekli tahkir, tezyif, istiskal... Bu kadar da olmaz ki. Neticede biz de insanız, herhalde bizim de kendimize göre bir gururumuz var, değil mi ama. 
     Bir grup DSP milletvekili. 
     ZAYİ. Gururumu, haysiyetimi, itibarımı, şerefimi, kendime olan saygımı kaybettim. Bunlar önemli değil de önümüzdeki seçimde milletvekilliğini kaybedersem işte o zaman kendimi kaybederim. 
     Malum Milletvekili 
     DOLARLARINIZI, MARKLARINIZI İngiltere’de öğrencilik yapan oğlun sana borç vermiş ha Atma Recep, hepimiz din kardeşiyiz. 
     Vatandaş Asım. 
     ARANIYOR. Hem okuyup hem de babasına yüz binlerce dolar borç verecek hayırlı bir evlat aranıyor. Benim haylaz gene kapıya dayandı, anlaşılan gene borç isteyecek. Elimi kana bulamamam için beni acele sakinleştirecek bir hayırsever aranıyor. 
     Salih Körtalih. 
     ACELE giden ecele gider demişlerdi de inanmamıştık. Acele gittik, ecele değil ama köprünün üstünden kuru derenin içine gittik. Saatlerdir buradayız, yardım için ne gelen vaaarrr ne giden. Acele bizi bu ters dönmüş arabanın içinden kurtaracak biri aranıyor. 
     SINIRLI - SORUMLU milletvekili. Sahibinden. Peşin, taksitle ya da devren. 
     Simsar Ensar. 
     TELEFONA BAKACAK durumun mu var ki, her çaldığında doğrulmaya çalışıyorsun Bülent. Zaten çalan da telefon değil kapının zili... Gene seninkilerdir. Ben şunları kovup gelinceye kadar yataktan kalkmak yok, tamam mı 
     Rahşan. 
     
     AB’ ye üyelik için idam cezasının ve Kürtçe eğitim yasağının kaldırılması yetmez... Şimdiki liderlerin çoğunun da koltuktan kaldırılması gerekiyor. 
     Haldun Ertem 

     
     







Bahçelerde kereviz... 


Ayskremhane 


Çiller’in önerileri 


Çatlak testiyle... 


Şimdi tam sırası "Avru-Pa " 


Bugün futbol günü 


Bir kitap ki... Yeme de yanında yat 


Oyun içinde oyun var 


MHP’siz çözüm ve DSP 


Kalbin meridyenleri Sevmenin zamanı 


Yasa gitti de ne oldu 


Güven sarsılınca rakamlara bakılmıyor 


Bavul ile giden mallar "Dinamo Stadı"nda 


</TEXT>
</DOC>
