<DOC>
<DOCNO> 92043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/son/sonspo33.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, sambacı peşinde... 
</HEADLINE>
<TEXT>

     Transferde 3 büyükler içinde en durgun takım olarak göze çarpan Galatasaray'ın sessizliği sürüyor. 
     Galatasaray 2. Başkanı ve Basın Sözcüsü Ali Dürüst, tam olarak anlaşmadan hiçbir futbolcunun adını vermeyeceklerini ve şu anda henüz net bir gelişme olmadığını söyledi. 
     Gündemlerinde olan 2 Brezilyalı futbolcu ile görüşmelerinin menajerleri aracılığıyla sürdüğünü belirten Ali Dürüst, ''Henüz zamanımız var. Yapacağımız yabancı oyuncu transferini, Avusturya'da yapacağımız 1. etap kampa ya da İsviçre'deki ikinci etap hazırlık kampına kadar gerçekleştireceğiz'' dedi. 
     Dürüst, transfer listelerinde bulunan Alman futbolcu Jancker ile ilgili bir gelişme bulunmadığını sözlerine ekledi. 
     





</TEXT>
</DOC>
