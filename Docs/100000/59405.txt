<DOC>
<DOCNO> 59405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/spor/spo02.html </URL>
<DATE> 2001/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
En iyisi Parreira 
</HEADLINE>
<TEXT>

Brezilyalı hoca, lig tarihinde, ilk yarılar göz önüne alındığında Fenerbahçe’nin en başarılı teknik direktörü unvanını kazandı 
     PARREİRA, Birinci Lig’de Fenerbahçe’yi çalıştıran, 19’u Türk, 21’i yabancı, toplam 40 teknik adamdan ilk yarılar sonunda daha başarılı bir grafik çizerek, en üst basamağa çıktı. Sarı - Lacivertli takım, 1995 - 96 sezonunun ilk yarısında 13 galibiyet, 3 beraberlik, 1 yenilgi ve topladığı 42 puanla, en yüksek ortalamaya Brezilyalı hoca döneminde ulaştı. Parreira’yı, İngiliz Oscar Hold, Slovak Josef Venglos ile Yugoslav Todor zorladı. 
     

İlk yarılar Sezon Teknik Direktör O G B M A Y P 1982-83 B.Stankoviç 17 11 5 1 22 9 27 1983-84 B.Stankoviç 17 11 2 4 27 12 24 1984-85 T.Veselinoviç 17 8 8 1 28 12 24 1985-86 K.Meszöly 18 8 7 3 18 14 23 1986-87 B.Stankoviç 18 7 7 4 22 14 21      
     
ÜÇ PUANLI SİSTEME GEÇİLDİ 1987-88 P.Csernai 19 8 5 6 22 23 29 1988-89 T.Veselinoviç 18 13 4 1 44 14 43 1989-90 T.Veselinoviç 17 11 1 5 34 21 34 1990-91 G.Hiddink 15 5 6 4 26 27 21 1991-92 J.Venglos 15 11 2 2 33 15 35 1992-93 J.Venglos 15 9 3 3 38 17 30 1993-94 H.Osieck 15 9 5 1 29 15 32 1994-95 H.Osieck 17 9 4 4 40 19 31 1995-96 PARREİRA 17 13 3 1 35 12 42 1996-97 S.Lazaroni 17 12 3 2 36 10 39 1997-98 O.Bariç 17 12 3 2 35 12 39 1998-99 J.Löw 17 12 2 3 44 12 38 1999-00 Rıdvan Dilmen, Zeman, T.Sofuoğlu 17 7 8 2 29 18 29 2000-01 M.Denizli 17 11 3 3 41 22 36 2001-02 M.Denizli 17 11 1 5 36 19 34      
     
Yarın topbaşı yapacaklar      FENERBAHÇELİ futbolcular Mustafa Denizli’den sonra ilk kez yarın bir araya gelecekler. Başkan Aziz Yıldırım’ın, "radikal kararları açıklayacağım" dediği büyük toplantıda oldukça gergin anlar yaşanması bekleniyor. Yıldırım oyunculara sıkıntılarını aktaracak ve takım içinde sorumsuz davranan bazı futbolculara da artık taviz verilmeyeceğini bildirecek. 
     
Mustafa Denizli’ye mevlit okuttular      ÇANAKKALE’DE oturan bir Fenerbahçe taraftarı Mustafa Denizli’nin görevine son verilmesi üzerine mevlit okutturup, pilav dağıtarak kararı kutladı. Ömer Kaplan isimli taraftar üst üste alınan kötü sonuçlardan sonra Denizli’nin görevine son verilmesi halinde mevlit okutturacağına söz verdiğini belirterek, "Yönetim kararı alınca ben de sözümü tuttum" dedi. İki kazan pilavı Fenerbahçeli taraftarlar yarım saat içinde tükettiler. 
     
Alman hoca sendromu      FENERBAHÇE’NİN yabancı futbolcuları, Mustafa Denizli’nin görevine son verilmesi ile birlikte gergin bekleyişe geçtiler. Yönetimin Alman hoca ile anlaşması halinde önümüzdeki sezon kalıp - kalmayacakları hakkında tereddütler yaşayan altı oyuncu şimdi merakla bekliyorlar. Başta Rapaic olmak üzere Mirkovic ve Lazetic’in çok huzursuz oldukları belirtildi. 
     
Aydın’dan taşlama      FENERBAHÇE’NİN, Ersun Yanal ile ilgili transfer teklifini kabul etmeyen Ankaragücü Başkanı Cemal Aydın, "Bizde 350 bin dolarlık adam yok" dedi. Kulüpler Birliği’nin dünkü toplantısına katılan Aydın, kendilerine sunulan koşullarla pazarlığın dahi söz konusu olmayacağını ifade etti ve "Pazarlık bitmiştir. Agustine konusunda da uzlaşmamız söz konusu değil" diye konuştu. 
     
Ogün’den teşekkür      TRABZONSPOR Yönetimi’nin, "burada jübile yap" teklifi getirdiği Ogün, eski kulübüne "teşekkür" ederken, "Şu anda yalnızca Fenerbahçe’yi düşünüyorum. Bir an önce düzelip oynamaktan başka bir şey istemiyorum. Fenerbahçe camiası büyük bir camiadır. İkinci yarıyla birlikte kenetlenip eski günlerimize döneceğiz. Ben ve arkadaşlarım birer profesyoneliz. Hoca kim olursa olsun, herkesle çalışırız" dedi. 
     
Oktay Şubat’ta sahadayım      FITIK ameliyatı olduğu için bir süre sahalardan uzak kalacak olan Oktay, golcü futbolcu arayışlarına giren yönetime "geliyorum" mesajı gönderdi. Yıldız futbolcu şubat ayından itibaren sahalara dönebileceğine değinerek, "İlk yarıda faydalı olamadığımın farkındayım. Ama artık sorunlarım bitti. Kimsenin gözü başkasını aramasın, Fenerbahçe’nin yeni golcüsü ben olurum" diye konuştu. 
     



 SPOR 























</TEXT>
</DOC>
