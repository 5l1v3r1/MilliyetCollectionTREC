<DOC>
<DOCNO> 91143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/spor/yurundul.html </URL>
<DATE> 2002/06/21/ </DATE>
<TIME>  </TIME>
<AUTHOR> ÖMER ÜRÜNDÜL  </AUTHOR>
<HEADLINE>
Önemli maç 
</HEADLINE>
<TEXT>

     Bugünkü Brezilya - İngiltere çeyrek final karşılaşması iki yönden önem taşıyor. Birincisi birbirinden güçlü takımların hiç umulmadık şekilde şampiyonaya erken veda etmelerinin ardından dev randevu olması, ikincisi de bizi yarı finale kalabilirsek, bu maçın galibiyle eşleşecek olmamız. 
     Brezilya kolektif uyumu iyi bir yıldızlar topluluğu. Her an neticeyi değiştirecek çok sayıda bireysel becerili oyuncuları var. Ayrıca duran toplar da büyük silahları. Ancak tempoları vasat, pres uygulamaları yetersiz. Bu rahatsızlıklarını göz önüne alarak da savunma güvencesini elden bırakmıyorlar. Ayrıca alışılmışın dışında ilk defa üçlü defans uyguluyorlar. 
     İngiltere güçlü ve agresif bir takım. Yüksek toplar en büyük silahları. Oyun disiplininden de kopmuyorlar. Etkili presle rakiplerini bozmak temel ilkeleri. Saha içi yayılışları olumlu. Ancak ofansif girişimlerde devamlılıkları yok. 
     Bugünkü önemli randevuda, iki takımı da büyüteç altına alıp, şimdiye kadar yaptıkları maçları göz önüne aldığımızda, bize göre ibre biraz daha İngiltere’nin lehine gözüküyor. Eğer, Senegal’i yenebilirsek karşımıza şu çıksa daha iyi olur demek mümkün değil. 
     



 SPOR 


































</TEXT>
</DOC>
