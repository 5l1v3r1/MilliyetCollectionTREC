<DOC>
<DOCNO> 78128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/spor/spo01.html </URL>
<DATE> 2002/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İnönü'den çıkış yok 
</HEADLINE>
<TEXT>

     FENERBAHÇE’NİN Şükrü Saracoğlu Stadı’ndaki 24 maçlık galibiyet serisine nokta koyan Beşiktaşlı Ronaldo, Siyah - Beyazlı taraftarlara yine zafer sözü verdi. Pazar günü Sarı - Lacivertli fileleri tekrar havalandıracağını iddia eden Brezilyalı oyuncu, "Fenerbahçe’nin İnönü Stadı’ndan çıkacağını sanmıyorum. Taraftarımızın da desteğiyle galip geleceğiz. Çünkü buna mecburuz" dedi. 
     KALAN dört maçı da kazanmayı hedeflediklerini belirten Ronaldo, "İlk adımı derbide atacağız. Beşiktaş, Şampiyonlar Ligi’ne hasret. Önümüzdeki yıl bu organizasyonda mutlaka yer alacağız. Bu nedenle puan kaybı istemiyoruz" diye konuştu. Daum’un vereceği her görevi yapacağını da kaydeden Brezilyalı yıldız, "Durumum gayet iyi. Sezon sonuna kadar oynarım" ifadesini kullandı. 
     
Seba başarılar diledi      Gönlüm sizinle’ 
     BEŞİKTAŞ’IN efsanevi başkanı Süleyman Seba, derbi öncesinde Başkan Serdar Bilgili ile Siyah - Beyazlı futbolculara başarılar diledi. Bilgili ise Seba’yı Fenerbahçe maçına davet etti. Ancak Seba, "Ameliyat nedeniyle henüz tam sağlığıma kavuşamadım. Yoksa seve seve gelirdim. Yeni yönetiminize ve futbolculara başarılar diliyorum, gönlüm sizinle beraber" yanıtını verdi. 
     EFSANEVİ Başkan, daha sonra Siyah - Beyazlı ekibin tecrübeli kaptanı Tayfur’u telefonla arayarak, "Sezon başından bu yana iyi futbol oynamanıza karşın, çok sürpriz puanlar kaybettiniz. Geçmişi unutun, önünüzde büyük bir hedef var. Futbol garip bir oyundur. Ne zaman, ne olacağı belli olmaz. Her maç zordur. Ancak Fenerbahçe’yi yenecek gücünüz var" diye konuştu. 
     
Engin’den savunma      BURSA’DA oynanan Türkiye Kupası finalinden sonra Siyah - Beyazlı ekibin seremoniye çıkmaması nedeniyle PFDK’ya sevk edilen menajer Sinan Engin, kendini savundu. Engin, "Eğer statüler böyle bir ceza gerektiriyorsa karara sonuna kadar saygılıyım. Ancak böyle bir kural olduğunu bilmiyordum. Farklı yenilgi nedeniyle moralman çökmüştük. O ortamda iyi düşünemedim. Cezam neyse çekerim" diye konuştu. 
     
Derbi fakiri Daum      TEKNİK Direktör Daum’un derbi maçlarında yüzü gülmüyor. Alman hoca, toplam 23 derbi sınavında, altı kez galip gelirken, 11 kez de ezeli rakipleri karşısında sahadan yenik ayrıldı. 6 derbi maçta ise taraflar birbirine üstünlük sağlayamadı. Daum döneminde Beşiktaş’ın İnönü Stadı’nda, ezeli rakibi Fenerbahçe’ye karşı galibiyeti bulunmuyor. 
     
Kamp bugün      FENERBAHÇE derbisinin hazırlıklarını bugün basına kapalı olarak yapacağı antrenmanla tamamlayacak olan Beşiktaş, akşam da Fulya Sosyal Tesisleri’nde kampa girecek. Daha önce iki gün olarak açıklanan kamp, futbolcuların, "Biz de iki gün düşünmüştük. Ancak bu süre bizi daha fazla strese sokar" diye görüş belirtmeleri üzerine iptal edildi. 
     
Sarı kart alarmı      BEŞİKTAŞ ile Fenerbahçe arasında oynanacak derbi maçı öncesi her iki takımda da sarı kart alarmı verildi. Ligde son dört haftaya girerken, Beşiktaş’ta Tümer, Tayfur, Ali Eren ve Erman ile Fenerbahçe’de Revivo, Ogün, Johnson, Rüştü, Abdullah, Serhat ve Ceyhun kart sınırında bulunuyor. 
     
Myhre rest çekti      SEZON ortasında transfer olan kaleci Myhre, yedek kalması durumunda Beşiktaş’tan ayrılacağını açıkladı. "www.besiktasjk.com.tröde taraftarlarla söyleşen Myhre, "Yedek kalacağımı bilirsem sözleşme imzalamam. Kararım Beşiktaş için de geçerli" dedi. Norveçli file bekçisi, şampiyonluğun kendilerine bağlı olduğunu söyledi, "Ancak yılbaşından önceki formumuz yok" diye konuştu. 
     



 SPOR 




























</TEXT>
</DOC>
