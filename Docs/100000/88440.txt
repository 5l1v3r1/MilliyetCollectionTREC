<DOC>
<DOCNO> 88440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/spor/spo08.html </URL>
<DATE> 2002/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kosta Rika alarmı 
</HEADLINE>
<TEXT>

Emre Aşık ve Ümit Özat, sıkıntılı dönemi atlatarak, hayati maça konsantre olmaya çalıştıklarını söyledi 
     SEUL’DE dünkü antrenman öncesi gazetecilerin karşısına çıkan Emre Aşık ve Ümit Özat, tek düşüncelerinin Kosta Rika maçını kazanmak olduğunu söylediler. Emre, "Çıkan eleştirilerden etkileniyoruz. Bu ortamda zorlu maça konsantre olmaya çalışıyoruz. Telafisi yok. Mutlaka kazanmak zorundayız" dedi. Ümit Özat da, son şanslarını iyi kullanmak istediklerini vurguladı ve "Galip gelemezsek her şeyin biteceğini biliyoruz" ifadesini kullandı. Haluk Ulusoy, finallerin ardından tüm milli takımlar ve federasyon çalışanları içinde revizyona gideceklerini açıkladı. 
     
Okan’da umut yok      KOSTA Rika maçının hazırlıklarını Seul Olimpiyat Stadı’nda sürdüren Milli Takım’da günü yine düz koşuyla geçiren Okan’ın Kosta Rika maçında kesinlikle forma giyemeyeceği açıklandı. Kampta olağanüstü h l ilan edilirken, bugünden itibaren giriş ve çıkışlar yasaklandı. Şenol Güneş, cezalı Alpay ve Hakan Ünsal’ın yerine akşamki çift kalede Emre Aşık ile Ergün’ü savunmada denedi. Ümit Davala da orta alanın sağında görev yaptı. Bu arada Star Gazetesi muhabiri Süleyman Rodop’un milli takım idmanında bir gazeteciyle kavga etmesi tepki gördü. 
     
Rivaldo öfkesi      İTALYA’DAKİ tüm gazeteler, sahte tavrıyla Hakan Ünsal’ın atılmasına neden olan Rivaldo’ya sadece para cezası uygulayan FIFA’yı yanlı karar vermekle suçladı. La Nazione gazetesi, "Hangi Yüzle. Sadece gülünç bir ceza", Libero, "Rivaldo skandalı", La Stampa, "FIFA güçlülere karşı zayıf, zayıflara karşı güçlü" yorumlarını yaptı. Öte yandan FIFA, ünlü yıldızı yazılı olarak da uyardı. 
     
Gerginlik sürüyor      BREZİLYA maçından sonra kendileriyle ilgili yapılan ağır eleştiriler üzerine medyaya tavır koyan Milli Takım kafilesi ile gazeteciler arasında soğuk savaş devam ediyor. Dün sabah alış verişe çıkan bazı Ay - Yıldızlı futbolcular, görsel medyanın çekim yapmasına sinirlendiler. Futbolcuların, "Neden izin almadan çekiyorsunuz" şeklindeki çıkışları üzerine ortam gerildi. 
     



 SPOR 































</TEXT>
</DOC>
