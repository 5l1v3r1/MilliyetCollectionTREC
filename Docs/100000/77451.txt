<DOC>
<DOCNO> 77451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/guncel/agun.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis müdüründen newline komisyonlu hizmet 
</HEADLINE>
<TEXT>

Çete lideri cinayetine karıştığı için açığa alınan polis müdürü Mustafa Ocak’ın yüzde 10 komisyonla iş yaptığı ortaya çıktı 
     TOLGA ŞARDAN Ankara 

     Organize suç örgütü lideri Adnan Öcal ile bağlantısı olduğu gerekçesiyle İçişleri Bakanı Rüştü Kazım Yücelen tarafından açığa alınan Hatay Emniyet Müdür Yardımcısı Mustafa Ocak’ın yeni skandalları ortaya döküldü. İstanbul’da çete lideri Ali Kartal’ın, kendisi gibi çete lideri Adnan Öcal’ı öldürmesinin ardından başlatılan operasyon sonucu Ocak’ın Hataylı işadamı Cemal Aydınlar’a ait makine aksamının Öcal tarafından satışından pay almak amacıyla, yazılı protokol yaptığı belirlendi. 
     Soruşturma kapsamında Adnan Öcal’ın işyerinde çalışan ve aynı zamanda imam nik hlı eşi olduğu öne sürülen Firuzan Sağduyu’nun Avcılar’daki evinde yapılan aramada, 5 Aralık 2001 tarihli bir protokol bulundu. Protokolde yapılan incelemede Cemal Aydınlar’a ait Aydınlar firmasının, birkaç yıl önce İskenderun Demir Çelik Fabrikası’ndan aldığı bazı makine parçalarını elinden çıkarmak istediği ve Ocak’ın bu iş için devreye girdiği anlaşıldı. 
     Ocak’ın satıştaki k rdan hisse almak koşuluyla Öcal’ın söz konusu malzemeleri pazarlaması için girişimde bulunduğu belirlendi. 
     
     Deniz Otel’de kalmış 
     Protokolde, Aydınlar firmasının sahip olduğu 207 kalem çeşitli yedek parça ve kimyasal maddenin satışından elde edilen paranın yüzde 50’sini Aydınlar firmasının, yüzde 30’unu Adnan Öcal’ın Attisaş firmasının, yüzde 10’unu Aytaç Hanoğlu’nun ve kalan yüzde 10’luk payı ise Mustafa Ocak’ın alması öngörüldü. 
     Soruşturmada, Öcal’la yakın ilişkisi olduğu ortaya çıkarılan Ocak’ın protokolü hazırlamak için İstanbul’a gelip Kadıköy’deki Deniz Otel’de kaldığı belirlendi. Otel kayıtlarındaki incelemede 6 Aralık günü Ocak’ın bu otelde konakladığı saptandı. 
     
     Faili meçhul oldu 
     Ocak’ın, geçen eylül ayında Hatay’da Hüseyin Oktay’ın öldürülmesinden sonra Öcal ile görüştüğü de anlaşıldı. Öcal’ın Oktay’ın öldürülmesinden sonra cinayetle ilgili emniyete adam teslim etmek istediği ancak Ocak’ın "Şu an gerek yok, cinayet silahını saklayın" diyerek Öcal’a yön verdiği ve olayın "faili meçhul" olarak kayıtlara girmesini sağladığı ortaya çıktı. 
     



 GÜNCEL 

















</TEXT>
</DOC>
