<DOC>
<DOCNO> 90032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/15/son/soneko08.html </URL>
<DATE> 2002/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası piyasalarda dolar ve altın değer kaybetti 
</HEADLINE>
<TEXT>

     Uluslararası piyasalarda geçen hafta, ABD Doları önemli para birimleri karşısında gerilerken, altın fiyatları da düştü. 
     ABD Doları'nın Avrupa döviz borsalarında diğer önemli para birimleri karşısında hafta başı ve hafta sonu kapanış değerleri şöyle 
     
     
Döviz PARA BİRİMİ CUMA PAZARTESİ Japon Yeni 124.11 124.43 İsviçre Frangı 1.5557 1.5559 Kanada Doları 1.5502 1.73 
     Londra Borsası'nda hafta başı 94.55 sentten kapanan euro, Cuma kapanışta 94.79 sente yükseldi. 
     Aynı borsada Pazartesi günü 1.4615 dolardan kapanan sterlin, hafta sonuna 1.4766 dolarda girdi. 
     
     ALTIN FİYATLARI 
     Uluslararası gerginliklere bağlı olarak yatırımcıların güvenli bir sığınak olarak yönelmelerinden dolayı önceki haftalarda yükselişe geçen altın fiyatları, gerginliklerin kısmen yatışmasıyla bu hafta gerilemeye başladı. 
     Altının ons fiyatının bazı borsalarda hafta başı ve hafta sonu kapanış fiyatları şöyle oldu 
     
     
Altın fiyatları BORSA SALI PAZARTESİ Londra 318.90 321.50 Zürih 319.65 320.05 Hong Kong 319.05 322.85 
     Londra piyasasında haftaya 4.93 dolardan giren gümüşün ons fiyatı da, haftayı 4.83 dolarda tamamladı. 
     
     MENKUL KIYMET PİYASALARI 
     Son haftalarda düşüş kaydeden New York Borsası tedirgin bir hafta daha geçirdi. 
     ABD ekonomisindeki toparlanmanın beklendiği kadar hızlı ve büyük olmadığı kaygılarının güçlenmesi ve ABD'ye yönelik yeni terör saldırılarının olacağı yönündeki yaygın korku yatırımcı kararlarını etkiledi. 
     Bu kaygılar yüzünden temkinli davranmayı seçen yatırımcıların riskli hisse senetleri yerine sabit getirili ve güvenli devlet tahvillerine hazine bonolarına yönelmesi sonucu borsa, bu haftayı da düşüşle kapattı. 
     Borsanın temel göstergelerinden Dow Jones Endeksi haftayı yüzde 1.20 düşüşle 9,474.21 puanda, Nasdaq Endeksi de yüzde 2 düşüşle 
     1,504.74 puanda tamamladı. 
     Bununla birlikte, gözlemciler, haftalardır süren keyifsizliğine rağmen, New York Borsası'nda panik havası yaşanmadığını vurgulayarak, göstergelerin gelecek haftadan itibaren yeniden yükselişe geçebileceğini belirtiyorlar. 
     Diğer büyük borsalar da haftayı düşüşle kapattı. 
     Londra Borsası'nda FTSE 100 Endeksi hafta boyunca 289.6 puan kaybedip son 9 ayın en düşük düzeyi olan 4,630.8 puana indi. 
     Frankfurt Borsası'nın DAX Endeksi de hafta boyunca 306.33 puan kaybederek hafta sonuna 4,303.85 puanda girdi. Tokyo Borsası'nda Nikkei Borsasının geçen haftaki kaybı 517.9 puan oldu. Endeks, haftayı 10,920.63 puanda tamamladı. 
     





</TEXT>
</DOC>
