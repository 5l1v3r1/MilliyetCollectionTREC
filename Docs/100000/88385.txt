<DOC>
<DOCNO> 88385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/astro/index.html </URL>
<DATE> 2002/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yorucu gündeyiz 
</HEADLINE>
<TEXT>

Bugünlerde Güneş Satürn ve Pluto ile açı yaparken dünyada yoğunluk, düşünce çatışmaları ve zorlayıcı olaylar sıklaşabilir. Huzursuzluklarımızın kaynağını iyi belirlemeye bakmalıyız. Koç’lar attıkları adımları daha somut hale getirmeye ve çalışmaya hazır olmalılar. Maddi konularda bazı sürtüşmeler, problemler yaşanabilir. Boğa’lar harekete geçme ihtiyacı duyuyorlar. Bununla birlikte harcamalarını kontrol etmeliler. Kısıtlayıcı şartlar altında ekonomik davranmak gerekiyor. İkizler dikkatli olmalı. Şartlar olgunlaşmadan harekete geçmemeleri gerekiyor. Gelişmeler umdukları gibi çıkmayabilir. Gerçekçi olmalılar. Yengeç’ler bugün daha rahatlar ve aradıkları desteği bulacaklar. Grup çalışmaları mümkün, sosyal konular öne çıkıyor. Aslan’lar ise inatlarının kurbanı olmamaya bakmalılar. Özellikle iş hayatında ortaya çıkabilecek mücadeleler ya da görüş ayrılıkları onları zorlayabilir. Başak’lar çok daha olumlu bir gündeler. Üzerlerindeki gerginlikten kurtulmaya önem vermeliler ve yeni tartışmalara girmemeliler. Öğleden sonra Ay ve Mars açısı eskiden süregelen işleri tamamlayabileceğimize işaret etmekte. Terazi’ler evlilikle ilgili parasal konular ya da ortakları ile ilişkilerinde daha özenli davranmalılar. Duygusal konularda bazı çatışmalar söz konusu olabilir. Akrep’ler tepkilerini daha akılcı vermek zorunda. Yeni gelişmeler onları biraz tedirgin edebilir. Duygusal alanda hassas olabilecekleri bir gündeler. Yay’lar kendilerine daha fazla özen göstermeliler. Göz ardı ettikleri detaylar yüzünden pek çok işi yeniden tamamlamak zorunda kalabilirler. Oğlak’lar son birkaç yorucu günün ardından bugün daha huzurlular. Süregelen anlaşmazlıklara çözüm bulabilirler. Kova’lar ev hayatı ile ilgili konularda yeni uğraşlar içine girebilirler. Gerçekçi olmaları ve olaylara pratik bakmaları gerekiyor. Balık’lar çok huzurlu olmamakla birlikte bugün olumlu adımlar ve değişiklikler içindeler. Kısa yolculuklar, hareket ve çok sayıda iletişim var. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
