<DOC>
<DOCNO> 71609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/09/spor/spo15.html </URL>
<DATE> 2002/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Süper Lig’de günün maçları      Yozgat Şehir Stadı 
     13.30 Yimpaş Yozgat - Trabzon 
     Muhittin Boşat 
     Rize Atatürk Stadı 
     13.30 Çaykur Rize - Gençlerbirliği 
     Cem Tosyalı 
     Samsun 19 Mayıs Stadı 
     13.30 Samsun - İstanbulspor 
     Murat Ilgaz 
     
İstanbul’da fikstür randevusu      2004 Avrupa Futbol Şampiyonası elemelerinde Türkiye’nin de yer aldığı 7. grubun fikstürü, 11 Mart’ta İstanbul’da belirlenecek. Türkiye’nin yanı sıra, İngiltere, Slovakya, Makedonya ve Liechtenstein’in mücadele edeceği 7. Grup’ta yapılacak maçların fikstürü için yapılacak toplantı, Polat Renaissance Otel’de saat 10.00’da başlayacak. 
     
2.Lig’de bugün      A Kategorisi 
     12.00 Ankaraspor - Elazığ 
     13.30 İzmirspor - Sakarya 
     B Kategorisi 
     Yükselme Grubu 
     13.30 Türk Telekom - Ş.Urfa 
     Klasman grupları 
     13.30 Yıl.Bosna - Zeytinburnu 
     13.30 Güngören Bld. - Sarıyer 
     
3.Lig’de bugün      13.30 Batman Bld. - İskenderun 
     13.30 Eskispor - Konya Ladik 
     13.30 İzmit - T.Fıratpen 
     
3.Lig’de dün      B.Karşıyaka - Şırnak 2 - 2 
     
Emre kadroda      INTER’DE forma giyen Emre Belözoğlu, bugün oynanacak Juventus maçının kadrosuna alındı. Sakatlığı nedeniyle dört haftadır takımdan ayrı kalan Emre 18’e girerken, Okan ise kadroda yer almadı. Lider Inter ve takipçisi Juventus arasındaki karşılaşma TSİ 21.30’da San Siro Stadı’nda başlayacak. Öte yandan yıldız golcü Vieri, Inter ile olan sözleşmesini 2006’ya kadar uzattı. 
     
Hapoel - Milan Rum Kesimi’nde      İSRAİL’DEKİ çatışmaların artması üzerine, bu ülkedeki uluslararası futbol karşılaşmalarına yasak getiren UEFA, Hapoel Tel Aviv ile Milan arasındaki UEFA Kupası çeyrek final ilk maçının 14 Mart’ta Kıbrıs Rum Kesimi’nin Nicosia kentinde oynanacağını açıkladı. Tel Aviv’e çok yakın olan kente binlerce Hapoel taraftarının gitmesi bekleniyor. 
     
Brezilya fark attı      DÜNYA Kupası’nda A Milli Takımımız’ın rakipleri arasında yer alan Brezilya as futbolcularından yoksun çıktığı maçta İzlanda’yı 6 - 1 yendi. Sambacılar’ın gollerini Polga 2 , Kleberson, Kaka, Silva ve Edilson attı. Brezilya basını İzlanda ile "Penguenler Takımı" diye dalga geçerken, Zico ve Falcao gibi eski yıldızlar bu maçı oynamanın Brezilya’ya birşey kazandırmadığını söyledi. Sambacılar, 27 Mart’ta da Yugoslavya ile karşılaşacak. 
     
UEFA’dan tehdit      UEFA, 2010 Dünya Kupası’na Avrupa kıtasından 15 yerine 13 ülke alınacağı yolundaki iddialara sert yanıt verdi. İsmi açıklanmayan bir UEFA yetkilisi, FIFA’yı bu konuda tehdit ederek, "Böyle bir uygulamaya geçilirse Avrupa takımları finalleri boykot eder" dedi. Bu arada hakkında yolsuzluk iddiaları bulunan FIFA Başkanı Sepp Blatter için FIFA içinde de soruşturma açıldı. 
     
Figo şoku      100. Kuruluş yıldönümünde Deportivo’ya evinde 2 - 1 yenilerek İspanya Kral Kupası’nı kaybeden Real Madrid, şimdi de Figo’nun sakatlığı ile sarsıldı. Dizindeki sakatlığı ciddi olduğu belirtilen Portekizli yıldızın gelecek pazar Barcelona ile oynanacak dev maçta forma giymesinin çok zor olduğu bildirildi. 
     
Amatörlere ünlü hakemler      ANKARA’DA başlatılan uygulamaya göre bundan sonra ünlü hakemler de amatör kümelerde maç yönetecek. Ankara Bölge Hakem Kurulu’nun uygulamaya başladığı programa göre, bundan sonra amatör kümede zorluk derecesi yüksek maçlarda A klasmanı hakemler de görev yapacak. Program çerçevesinde ilk olarak Yılnur Önen, bu hafta TKİ - Tarım Kredispor maçında görevlendirildi. 
     



 SPOR 





















</TEXT>
</DOC>
