<DOC>
<DOCNO> 72392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/son/sonspo12.html </URL>
<DATE> 2002/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da büyük maçların golcüsü Zafer... 
</HEADLINE>
<TEXT>

     Trabzonspor'da bu sezon derbi maçlarda en golcü oyuncu Zafer Demiray oldu. 
     Bordo-mavili takımın forvet oyuncusu, ligin ilk haftasında İstanbul'daki 2-1'lik Beşiktaş maçında 1 gol, ligin 15. haftasında Hüseyin Avni Aker Stadı'ndaki 2-1'lik Fenerbahçe maçında da 2 gol atarak, takımının galip gelmesinde önemli rol oynadı. 
     
     Trabzonspor'un derbi maçları 
     Trabzonspor, bu sezon yaptığı 4 derbi maçında, 2'şer galibiyet ve yenilgi aldı. 
     Bordo-mavili takım, İstanbul'da Beşiktaş'ı 2-1 yenerken, Galatasaray'a 3-1 yenildi. Trabzon'da ise Fenerbahçe'yi 2-1 yenen bordo-mavililer, Beşiktaş karşısında ise 5-0'lık ağır bir yenilgi aldı. 
     Karadeniz ekibinin derbi maçlardaki 3 golü Zafer'den gelirken, Da Silva ve Macit ise 1'er gol kaydetti. 
     
     Zafer "Bu maçta da gol atmak isterim" 
     Zafer, yaptığı açıklamada, Galatasaray ile yapacakları karşılaşmadan galibiyetle ayrılmayı çok arzuladıklarını belirterek, ''İnşallah bu zorlu maçtan 3 puanla ayrılırız. Son yıllarda Galatasaray'a karşı başarılı olamıyoruz, ancak herşeyimizi ortaya koyarak, sahadan 3 puanla ayrılmaya çalışacağız'' dedi. 
     Taraftarları zorlu maça beklediklerini de ifade eden Zafer, ''Taraftarlarımızdan da 90 dakika boyunca destek bekliyoruz. Onları bu sezon üzdük, ancak Galatasaray maçıyla sevindirmek istiyoruz. Tabii ki bu maçta da gol atmak isterim, ama önemli olan takımımın galip gelmesidir'' diye konuştu. 
     






</TEXT>
</DOC>
