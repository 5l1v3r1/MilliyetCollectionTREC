<DOC>
<DOCNO> 60440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/son/sontur19.html </URL>
<DATE> 2002/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Dokuz ABD senatörü terör için geliyor 
</HEADLINE>
<TEXT>

     ABD Kongresi'nden üst düzey bir heyet, terörle mücadele programı çerçevesinde yaptığı bölge turunu kapsamında yarın sabah erken saatlerde Ankara'ya gelecek. 
     Dokuz senatörden oluşacak heyetin başında ABD başkanlık seçimlerinde Demokrat Parti'nin başkan yardımcısı adayı olan Senatör Joseph Libermann'ın yer aldığı öğrenildi. Heyette ayrıca "Türk dostu" olarak tanınan Senatör John Mcain'in de bulunduğu belirtildi. 
     Yarın Dışişleri Bakanı İsmail Cem ve Başbakan Bülent Ecevit ile görüşecek olan Kongre heyeti, görüşmelerde terör ile mücadele konusuna ağırlık verecek. 
     Akşam İstanbul'a geçecek olan Kongre heyeti, Cumartesi günü DEİK tarafından verilecek bir yemege katılacak. 
     6 Ocak'ta Türkiye'den ayrılacak olan Kongre heyeti, 
     Türkiye'nin ardından Pakistan, Özbekistan, Tacikistan ve Uman'ı ziyaret edecek. 
     






</TEXT>
</DOC>
