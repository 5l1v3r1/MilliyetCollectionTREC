<DOC>
<DOCNO> 75132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/28/son/sonspo08.html </URL>
<DATE> 2002/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Lakers ve San Antonio mağlup... 
</HEADLINE>
<TEXT>

     ABD Profesyonel Basketbol Ligi'nde NBA , 21. hafta mücadelesine, bu sabaha karşı yapılan 8 maçla devam edildi. 
     Ligde play-off'a kalmayı daha önce garantileyen takımlardan Atlantik Grubu lideri New Jersey Nets, deplasmanda Allen Iverson'sız mücadele eden geçen sezonun finalisti Philadelphia 76ers'ı, Richard Jefferson'ın 20 sayı ve 6 asist, Jason Kidd'in de 14 sayı, 8 ribaunt ve 10 asistlik performanslarıyla yenerek, 72. maçında 46. galibiyetini elde etti. 
     Maç boyunca yıldız oyuncusu Iverson'ın yokluğunu hisseden ev sahibi ekipte ise Eric Snow'un 21 sayı, 4 ribaunt ve 5 asist, Derrick Coleman'ın 13 sayı, 7 ribaunt ve 5 asist, Kongolu pivot Dikembe Mutombo'nun da 12 sayı ve 7 ribauntluk çabaları yeterli olmadı. 
     Ortabatı Grubu'nda zirve mücadelesi veren San Antonio Spurs, deplasmanda Portland Trail Blazers'a yenilince, 13 maçtır süren yenilmezliği de son buldu. 71. maçında 22. yenilgisini tadan Spurs'da, ''ikiz kuleler'' olarak adlandırılan pivotlardan Tim Duncan, 34 sayı, 11 ribaunt ve 4 blokluk performansına karşın yenilgiyi önleyemezken, 
     ''amiral'' lakaplı David Robinson da 14 sayı ve 11 ribauntla oynadı. 
     Spurs'da Tony Parker ise 15 sayı, 4 ribaunt ve 8 asistlik bir performans gösterdi. 
     Kendi sahasında son 10. maçında 9., toplamda da son 20 maçında 17. 
     galibiyetini alan Blazers'da ise Bonzi Wells, 24 sayı ve 6 ribaunt, Dale Davis, 19 sayı ve 8 ribaunt, Derek Anderson 13 sayı, Scottie Pippen da 12 sayı, 7 ribaunt ve 6 asistle galibiyette başrolu oynadı. Son 2 sezonun şampiyonu ve Pasifik Grubu ikincisi Los Angeles Lakers da deplasmanda Phoenix Suns'a yenilmekten kurtulamadı. Suns'da Shawn Marion, 32 sayı, 18 ribaunt ve 4 asistlik performansıyla sahanın yıldızı olurken, Stephon Marbury, 26 sayı ve 11 asist, Yunanlı Jake Tsakaladis de 19 sayı ve 10 ribauntla Marion'a eşlik etti. Konuk ekipte ise Kobe Bryant, 36 sayı ve 4 ribaunt, ünlü pivot Shaquille O'Neal, 24 sayı, 11 ribaunt ve 4 blok, Robert Horry de 18 sayı, 6 ribaunt ve 6 asistle oynamalarına karşın takımlarını yenilgiden kurtaramadı. Lige, yarın sabaha karşı yapılacak 6 maçla devam edilecek. NBA'de, günün maçlarında alınan sonuçlar şöyle 
     
     
Charlotte Hornets-Orlando Magic 111-104 Boston Celtics-Golden State Warriors 102-99 Detroit Pistons-New York Knicks 89-82 Toronto Raptors-Miami Heat 81-80 Phoenix Suns-Los Angeles Lakers 118-106 Seattle Supersonics-Memphis Grizzlies 96-82 Philadelphia 76'ers-New Jersey Nets 80-88 Portland Trail Blazers-San Antonio Spurs 98-93 
     






</TEXT>
</DOC>
