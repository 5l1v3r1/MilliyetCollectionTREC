<DOC>
<DOCNO> 56453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/10/son/sondun24.html </URL>
<DATE> 2001/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de milletvekili transferi... 
</HEADLINE>
<TEXT>

     İngiltere'de iktidardaki İşçi Partisi'nin Paul Marsden adlı milletvekili, parti yönetiminin baskıcı tutumunu ve Afganistan'da yürütülen insani yardım politikasının yanlışlığını gerekçe göstererek Partisi'nden istifa etti. 
     Bundan sonra Liberal Demokrat Parti'de siyaset yapmaya karar veren Paul Marsden'in bu kararını da Liberal Demokrat lider Charles Kennedy açıkladı. 
     Paul Marsden, parti değiştirmesiyle ilgili kararının gerekçelerini izah ederken de, geçen hafta Afganistan'a yaptığı ziyaret sırasında gördüğü hataları ve parti yönetiminin baskıcı tutumunu öne sürdü. 
     Marsden, Afganistan'da Amerikan ve İngiliz güçlerinin başını çektiği harekatta insani boyutların tümüyle gözardı edildiği yolundaki eleştirilerini de tekrarladı ve İngiltere hükümetini bu hatalara ortak olmakla suçladı. 
     






</TEXT>
</DOC>
