<DOC>
<DOCNO> 50873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/son/sondun05.html </URL>
<DATE> 2001/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Windows-XP hafif laptopları bozdu 
</HEADLINE>
<TEXT>

     Microsoft'un 25 Ekim'de piyasaya çıkardığı Windows-XP adlı yeni işletim programı yüklenen bazı dizüstü bilgisayarların, dahili modemin kullanılması durumunda çalışmadığı bildirildi. 
     Microsoft yetkilileri, internetten indirilebilecek bir yamanın bu sorunu çözeceğini söylediler. 
     Sorunun, İntel Pentium-III işlemci ve 440MX yonga setiyle çalışan dizüstü bilgisayarlarda görüldüğü ifade edildi. 
     Bilgisayarın, dahili modemi kullanılmak istendiğinde durduğu ve telefon numaralarını çevirmediği kaydedildi. 
     Microsoft'un internetteki ''Windows Update'' sayfasına koyduğu yamanın, bilgisayarların BIOS sistemlerini düzelteceği ifade ediliyor. 
     Microsoft yetkilileri, sorunun sadece 440MX yonga setiyle çalışan bilgisayarlarda görüldüğünü ve yaygın bir olay olmadığını söylediler. 
     Bu tür yonga setlerinin ''hafif dizüstü bilgisayarlarda'' yaygın biçimde kullanıldığı belirtiliyor. 
     Genelde 2 kilodan hafif olan bu bilgisayarlar, piyasadaki toplam bilgisayar miktarının yüzde 10-15'ini oluşturuyor. 
     Sorunun öteki bilgisayarlarda görülmediği de ifade edildi. 
     






</TEXT>
</DOC>
