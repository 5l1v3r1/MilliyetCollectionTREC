<DOC>
<DOCNO> 59776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/31/ekonomi/eko06.html </URL>
<DATE> 2001/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Tevfik Altınok görevini bırakıyor 
</HEADLINE>
<TEXT>

Fon’daki bankaların Ortak Yönetim Kurulu Başkanı Tevfik Altınok, önümüzdeki günlerde başkanlık görevini bırakıyor 
     EKONOMİ SERVİSİ 

     Tasarruf Mevduatı Sigorta Fonu’na TMSF devredilen batık bankaların Ortak Yönetim Kurulu Başkanlığı’na 17 Kasım 2000 tarihinde 1 yıllığına getirilen Tevfik Altınok, alınan bilgilere göre, başkanlık görevinden önümüzdeki günlerde istifa edecek. Hazine eski Müsteşarı olan Tevfik Altınok, 1.5 yıl önce de Koçbank Yönetim Kurulu Başkanlığı’ndan emekliye ayrılmıştı. Altınok, 2000 yılında göreve gelirken yaptığı açıklamalarda 2001 yılının aralık ayında bu görevi bırakırım şeklinde konuşmuştu. Altınok’un yakın çevresinden alınan duyumlara göre "Ben prensip sahibiyim. Göreve başladığımda, Fon’da 8 banka vardı. Bunların küçütülme işlemlerini, satış ve tasfiyesini tamamladık. Daha sonra Fon’a 13 banka dahil oldu. Bunların da çalışmaları sürüyor. Geçmişte de söz verdiğim gibi görevi bırakıyorum" dediği öğrenildi. 
     Batıkların satışlarından zarar edildiği sanılsa da aksine k rda oldukları konusunda görüş belirttiği de kaydedilen Altınok’un, bu zaman içerisinde aylık 63 milyon dolarlık bir tasarruf sağlandı" diye konuştuğu öğrenildi. 
     Altınok, Fon’a alınan Türkbank, Bankekspres, İnterbank, Sümerbank, Egebank, Yurtbank, Esbank ve Yaşarbank’ı ortak yönetime bağlayarak, bankaların küçültülmesi işlemlerini yapmış ancak batık bankaların sayısı, daha sonra 13’e yükselmişti. Altınok döneminde 1466 olan şube sayısı, 570’e, 30 bin olan çalışan sayısı da 9 bine indirilerek tasarruf yoluna gidilmişti. 
     



 EKONOMİ 














</TEXT>
</DOC>
