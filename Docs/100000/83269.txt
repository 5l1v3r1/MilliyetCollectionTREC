<DOC>
<DOCNO> 83269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/son/soneko19.html </URL>
<DATE> 2002/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD "Ekonomik toparlanma önündeki en büyük risk yine terör" 
</HEADLINE>
<TEXT>

     ABD Hazine Bakan Yardımcısı Kenneth Dam, ABD ekonomisinin toparlanmasını önleyecek en önemli risk faktörünün yeni bir terör saldırısı olacağını söyledi. 
     Dam, Asya Kalkınma Bankası'nın bir toplantısı için bulunduğu Çin'in Şanghay kentinde yaptığı konuşmada, ABD ekonomisinin toparlanma yoluna girdiğini söyledi. 
     ABD'de enflasyonun denetim altında tutulduğunu, ülkenin cari işlemlerinde verdiği büyük açığın ise bazılarının kontuğu gibi ABD Dolarının değerinde büyük bir çöküşe yol açma tehlikesinin bulunmadığını söyleyen Dam, ''şu anda en büyük tehlike tüketici güvenini sarsacak yeni bir büyük terör saldırısından gelebilir'' dedi. 
     ABD'nin geçen yıllarda, içine girdiği ekonomik yavaşlamanın hafif atlatılmasında tüketici harcamalarının hayati önem taşıdığını hatırlatan Dam, tüketici güvenini sarsarak harcamaların azalmasına yol açacak bir gelişmenin ABD'nin ekonomik toparlanmasına karşı en büyük tehdit olacağını söyledi. 
     





</TEXT>
</DOC>
