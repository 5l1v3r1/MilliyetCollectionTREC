<DOC>
<DOCNO> 61971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/13/ekonomi/eko01.html </URL>
<DATE> 2002/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Masasının üstü raporla dolu 
</HEADLINE>
<TEXT>

     AÇIK KOYU SOHBETLER EYLEM TÜRK 

     CHP Lideri Deniz Baykal, Türkiye'nin dört bir yanını gezip halkın nabzını tutmaya çalışıyor. Bununla yetinmiyor, danışmanını bir dönem Türkiye'yle benzer bir konumda gösterilen Arjantin'e yollayıp oradaki olayları yerinde tespit ettiriyor. Oluşturulan raporlarla partisine ve ülkenin geleceğine yön çizmeye çalışıyor. Deniz Baykal'ı yakından tanıyanlar, onun elinden kitabı hiç eksik etmediğini bilirler. Ancak bu sıralar Baykal'ın önünde kitaplar yerine raporlar var. Bankacılık sektörüyle ilgili raporlar. Baykal, çoğu zamanını bu raporları okuyarak geçiriyor. Sanırız önümüzdeki günlerde bu raporlara ilgili kamuoyunu da bilgilendirecek. Kısaca Meclis'in dışında ama gündemin tam içinde bir profil çiziyor CHP Genel Başkanı Deniz Baykal. 
     
Türkiye'nin her yerini gezip halkın nabzını tutuyorsunuz. Şu aralar en yoğun olarak ilgilendiğiniz konu hangisi 
     Bir yandan halkın sorunlarını dinleyip bir yandan da Türkiye'nin en hassas konularıyla ilgili raporları okuyorum. Hatta şu aralar maalesef kitap bile okuyamıyorum. Onun yerine bol bol rapor okuyorum. Raporların bir kısmı bankacılık sektöründe yaşanan olaylara tepki duyan çevrelerin raporları. Şikayetlerini aktarıyorlar. Bazı bankalarla ilgili insanı hayrete düşüren bilgiler var raporlarda. Şu anda daha çok onlarla meşgulüm. Bir de Arjantin'le ilgili raporları okuyorum. 
     
     Kamu vicdanı kabullenmez 
Büyük tartışmalara neden olan bankacılık tasarısı geçti. Bu yasayı nasıl değerlendiriyorsunuz 
     Henüz sıfır noktasına gelmemiş olan, h l yaşatılma şansı olan bankaların kamu desteğiyle yaşatılması konusundaki bu projeyi anlamaya çalışıyorum. Ama Türkiye'nin yaşadığı bu acı deneyimden sonra gerçek üretim sektörlerinin içine girdiği bu kriz karşısında, henüz batmamış olan bankaları kamu desteğiyle ayağa kaldırıp onlar aracılığıyla reel sektörü destekleyelim düşüncesini kamu vicdanında meşrulaştırmak çok güç. Bunu anlamak ve saygı duymak lazım. 1 milyonu aşkın işsiz var. Pek çok işletme kapanmış. İnsanlar bu acıyı yaşarken Türkiye'yi buraya sürüklemekte sorumluluk sahibi olan bankaların içindeki henüz batmamıştır diyerek bir kısmına kamu kaynağını vermeyi haklı göstermek vicdanlara kabul ettirmek çok güç olacaktır. 
     
Hükümet, aktarılacak kaynakla bankaların güçleneceğine ve dolaylı yoldan reel sektöre ve halka yarayacağına inanıyor. 
     Türkiye bir grup bankaya kamu kaynağı veriyorum diyerek ortaya çıktığında, o bankalar yaralı bankalar olarak halkın gözünde yerini alacaktır. Bankacılık bir güven olayıdır. Devletin kaynağı olmazsa ayakta kalamam diyen bir bankaya güven göstermek zor. Finans sektörünün arkasındaki somut kişileri kurumları da değerlendirmek lazım. Bu bize şunlar şunlar kurtarıldı diye gelecektir. Onları kurtarılmış banka statüsünden çıkarmak zordur. '40 milyar dolara yakın kaynağı götürmüş olan sektöre tekrar ek destek verelim. Bu bankalar kendilerini toplasınlar, kendilerini toplayınca reel sektöre kredi vermeye başlarlar. Böylece onlar da ayağa kalkar' anlayışı var. Bu tartışılması gereken bir olay. Şu ana kadar reel sektöre karşı gösterilen soğuk mesafeli, duyarsız tavır ile bankalara gösterilen olağanüstü sıcak ve olumlu yaklaşımı bağdaştırmak mümkün değil. Bankacılık öz, reel sektör üvey evlat muamelesi görüyor. 
     
     Tepki yeni tip yoksullardan 
Geçtiğimiz hafta başdanışmanınız Bülent Tanla, Arjantindeydi ve Ekonomi eski Bakanı Cavallo ile görüştü. Tanla'yı neden Arjantin'e yolladınız 
     Biz Arjantin'deki fotoğrafı çok doğru bir şekilde ve yerinde çektik. Arjantin hepimizi sosyal sorunlar yönüyle düşündürüyor. Şu anda gözüken manzara, sorunun bir orta sınıf işsizliği ile ilgili olduğu. İnsanlar birden ortalıkta kaldı. Akşam çocuğuna ne yedireceğini bilemez hale düştü. Onların gösterdiği tepkiyle bu olaylar ortaya çıktı. Mutlak yoksulluk sınırının altında uzun süredir sıkıntı yaşayan insanlardan kaynaklanan tepki değil bu. Onlar bir anlamda geleneksel yoksulluk olarak varlığını sürdürüyor. Ancak şimdi yeni bir yoksulluk ortaya çıkıyor. Bu insanlar hazır değiller ve yoksullukla nasıl başa çıkacaklarını bilmiyorlar. Bunun sonucu olarak etrafa saldırıp umutsuzca çare arayan insanlar ortaya çıkıyor. 
     
2002'de Türkiye ekonomisinde öncelik tanınması gereken en önemli konu nedir sizce 
     Türkiye'nin 2001 yılında gerçekleşen küçülmeden sonra yeni bir küçülmeyi daha taşımaya takati yok. 2002 yılı programının ana yönlendiricisi büyüme olmak zorundadır. Türkiye krizden yeni yılda borç ödeyerek değil, büyüyerek çıkar. 
     Bu yıl öngörülen büyüme tamamen gerçekleşse de bu Türkiye'nin 2000 yılındaki düzeyine göre yüzde 6 oranında küçülmeye tekabül eder. 
     Büyüme temenniyle sağlanmaz. Gereğini yerine getirmek lazım. Bunu için de öncelikle Türkiye'de ihracatı hızlandırmak lazım. 
     
     İhracatçı kahraman 
Neden ihracat 
     Çünkü kriz döneminin kahramanları ihracatçılar ve turizmciler. Her şeye rağmen ekonomik faaliyetini sürdürmeyi başaranlardır. Türkiye'nin önünü ihracatla açmak lazım. Eximbank'ın imkanlarını genişletmek lazım. Eximbank bir döner kaynaktır. Oradan sağlanan fonlarla malını ihraç edebilen sanayici buradan gördüğü destekle ihracatını artıracaktır. İhracatı ve reel sektörü doğrudan desteklemeyi düşünmeliyiz. 
     
     IMF icra kapısı gibi 
Türkiye'nin IMF gibi uluslararası kuruluşlara yaklaşımını nasıl buluyorsunuz 

</TEXT>
</DOC>
