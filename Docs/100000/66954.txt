<DOC>
<DOCNO> 66954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/son/sontur10.html </URL>
<DATE> 2002/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Gemici, depremzedelere yapıcak yardım miktarlarını açıkladı 
</HEADLINE>
<TEXT>

     Devlet Bakanı Hasan Gemici, ''Evleri az hasarlı olanlara 250, orta hasarlılara 500, ağır hasarlı olanlara 750 milyon lira yardımda bulunulacağı''nı bildirdi. 
     Deprem bölgesinde incelemelerde bulunan Gemici, Afyon merkez ilçe Sülümenli Beldesi'nde halka hitap etti. Gemici, Sosyal Yardımlaşma ve Dayanışma Vakfı'nın keşif kolundan, depremzedelerin sosyal yaşantılarını sürdürebilmeleri için yardımların ilk günden bugüne kadar devam ettiğine işaret etti. Devlet Bakanı Gemici, yarın Bakanlar Kurulu toplantısına sunmak üzere, deprem bölgesindeki son bilgileri almak ve olayları yerinde görmek için deprem bölgesine geldiğini söyledi. 
     Vatandaşların yardımlar konusunda henüz bir açıklama yapılmadığını hatırlatması üzerine Bakan Gemici, şunları söyledi 
     ''Hasar tespit çalışmalarımız devam ediyor. Bunların büyük bir bölümünü tamamladık. evleri az hasarlı olanlara 250 milyon, orta hasarlı olanlara 500 milyon ve ağır hasarlı olanlara 750 milyon lira ailesinden ölü olanların varislerine 750'şer milyon lira olmak üzere ödeme yapacağız. Bu ödemeler belki tamamı birden olmayabilir, ama önümüzdeki haftadan itibaren az da olsa bir ön ödeme yaparak sizleri rahatlatmış olacağız.'' 
     






</TEXT>
</DOC>
