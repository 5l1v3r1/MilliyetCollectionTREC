<DOC>
<DOCNO> 98492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/son/sondun18.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Solana, ISAF Komutanı Zorlu ile görüştü... 
</HEADLINE>
<TEXT>

     Afganistan'ı ziyaret eden Avrupa Birliği Ortak Savunma ve Dış Politika Yüksek Temsilcisi Javier Solana, Afgan yetkililerin yanı sıra Uluslararası Güvenlik Destek Gücü ISAF Komutanı Tümgeneral Hilmi Akın Zorlu ile görüştü. 
     Solana, bir günlük ziyaretinde, Devlet Başkanı Hamid Karzai, Savunma Bakanı Kasım Fehim, Dışşileri Bakanı Abdullah Abdullah ve eski Kral Zahir Şah görüşmelerinin ardından Dışişleri Bakanlığı'nda Abdullah ile düzenlediği ortak basın toplantısında, AB yardımlarının Afganistan'a intikalinin hız kazanacağını belirtti. 
     AB Yüksek Temsilcisi, gazetecilerin sorusu üzerine, Aralık ayında sona eren ISAF'ın görev süresinin uzamaması gerektiğini kaydetti. 
     Solana, daha sonra ISAF Komutanı Tümgeneral Zorlu ile biraraya geldi. 
     Tümgeneral Zorlu, ISAF merkezi karargah binasında yapılan görüşmeden sonra düzenlenen basın toplantısında, çoğunluğunu AB ülkelerinin oluşturduğu uluslararası gücün Afgan halkı ve devletiyle iyi ilişkiler içinde olduğunu söyledi. 
     Zorlu, Kabil'de güvenliğin sağlandığını ve suç oranının düştüğünü belirterek, bu ortamın devamı için uluslararası desteğin devam etmesi gerektiğini ifade etti. 
     Solana ise ISAF'ın faaliyetlerini yerinde gördüğünü, elde edilen başarılardan dolayı memnun olduğunu kaydetti. 
     AB Yüksek Temsilcisi, bir soru üzerine, ISAF'ın görev alanının genişletilmesinin BM Güvenlik Konseyi'nin alacağı karara bağlı olduğuna dikkat çekti. 
     





</TEXT>
</DOC>
