<DOC>
<DOCNO> 96424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/ekonomi/aeko.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerin umudu CEM ve DERVİŞ 
</HEADLINE>
<TEXT>

Metropollerde her 100 gençten 32’si İsmail Cem ve Kemal Derviş lider olsun’ diyor. Varoş gençliği ise Recep Tayyip Erdoğan’ı lider olarak görüyor 
     Genç Türkiye'nin gençleri konuşuyor - 1 

     Milliyet Gazetesi ve İnput Araştırma’nın Türkiye çapında gerçekleştirdiği Genç Türkiye 2002’ araştırmasının sonuçlarına göre, metropollerde ve Türkiye genelinde gençlik Yeni Oluşum’un lideri İsmail Cem’i ve Kemal Derviş’i lider olarak görmek istiyor. İki lideri tercih edenlerin oranı, metropollerde yüzde 32’ye ulaşarak Erdoğan’ın 14 puan önüne geçtiği gibi, Türkiye genelinde de yüzde 25’e ulaşarak, 7 puan önüne geçiyor. Varoş gençliği ise AKP Lideri Tayyip Erdoğan’ı lider’ olarak görmek istiyor. 
     Gençler, siyaset içinde adı geçen liderlerin listesi gösterilerek, kimi lider olarak görmek istersiniz ’ sorusuna, varoşlarda yüzde 34 oranı ile Erdoğan yanıtı verirken, metropoller ve Türkiye genelinde bu oran yüzde 18’e geriliyor. İsmail Cem, yüzde 18 oranı ile metropollerde R. T. Erdoğan’ı oransal olarak yakalıyor. Türkiye genelinde de her 100 gençten 15’i Cem diyor. Metropol gençliği yüzde 14, Türkiye genelinde ise yüzde 10 oranıyla Kemal Derviş diyor. Gençlerden, liste gösterilmeden, akıllarına ilk gelen ismi söylemeleri istendiğinde de oranlar değişmekle birlikte, genel durum değişmiyor. 
     
     Eski liderlere ilgi yok 
     Yeni oluşumcu iki isim birlikte değerlendirildiğinde, Cem ve Derviş’i lider görmek isteyenlerin oranı varoşta yüzde 19’a ulaşarak R. T. Erdoğan’ın 5 puan gerisinde kalmasına karşın, metropollerde Derviş ve Cem’i isteyenlerin toplamı yüzde 22 ile Erdoğan’ın 8 puan önüne geçiyor. Türkiye genelinde Erdoğan’ı lider görmek isteyenlerin oranı yüzde 15. Cem ve Derviş’i görmek isteyenlerin oranı ise yüzde 16. 
     Tansu Çiller, Devlet Bahçeli, Mesut Yılmaz, Bülent Ecevit ve Recai Kutan’ı lider görenlerin oranı, bu beş ismin hepsinde yüzde 6’nın altında kalıyor. 
     
Gençler yeni yüzlerin peşinde Liste gösterilerek Lider adı Türkiye geneli Metropoller Varoş İsmail Cem 15 18 7 Kemal Derviş 10 14 9 Cem Derviş 25 32 16 R.T. Erdoğan 18 18 34 Devlet Bahçeli 7 5 6 Deniz Baykal 7 6 6 Tansu Çiller 5 4 3 Mesut Yılmaz 4 4 5 Recai Kutan 2 1 1 Bülent Ecevit 2 2 1 Murat Bozlak 4 2 1      
     
İlk akla gelen Lider adı Türkiye geneli Metropoller Varoş İsmail Cem 10 13 15 Kemal Derviş 6 9 4 Cem Derviş 16 22 19 R.T. Erdoğan 15 14 24 Devlet Bahçeli 5 3 2 Deniz Baykal 5 4 4 Tansu Çiller 4 3 1 Mesut Yılmaz 3 2 4 Recai Kutan 1 - - Bülent Ecevit 1 1 - Murat Bozlak 2 1 -      
     Gençlerin 'Kimi lider olarak görmek istiyorsunuz ' şeklindeki soruya verdikleri yanıtlar yüzdeleştirildi. 
     Birinci bölümdeki yüzde sonuçları, gençlere tüm parti liderlerin ismini kapsayan liste gösterilerek, ikinci bölümdeki yüzde sonuçları ise liste gösterilmeden, akıllarına ilk gelen lider ismi söylemeleri istenerek oluşturuldu. 
     
Varoşların lideri Tayyip Erdoğan      Varoş gençliği, hem siyasi liderlerin listesi gösterilerek, hem de liste gösterilmeden, lider olarak kimi görmek istedikleri’ sorusuna büyük çoğunlukla R. T. Erdoğan yanıtı veriyorlar. Her iki soruya Erdoğan yanıtı verenlerin oranı, varoşta Cem ve Derviş diyenlerin toplamının üstünde. 
     
     Hem solcu hem Erdoğancı 
     İdeoloji skalasında kendini ağırlıklı olarak solda’ tanımlayan varoşlu gençler, akıllarına ilk gelen’ ismi söylemeleri istendiğinde yüzde 24 oranıyla R. Tayyip Erdoğan’ı lider olarak görmek istediklerini belirtiyorlar. Lider isimleri gösterilerek sorulduğunda da yüzde 34 oranı ile Erdoğan yanıtı veriyorlar. Araştırma sonuçlarına göre Erdoğan, kendini solda’ tanımlayan gençlerden de ilgi görüyor. 
     
     Parti değil lider önemli 
     Seçimde lidere mi partiye mi’ oy verirsiniz şeklindeki soruya metropol gençliği yüzde 45 oranıyla, lider ve parti bütünleşmelidir’ şeklinde oy verirken, varoş gençliğinin sadece yüzde 21’i böyle düşünüyor. Varoşta gençler için lider daha önde. Yüzde 53’ü beğendiğim kişiye oy veririm’ diyor. Kişiye oy verme tercihi metropol gençliğinde yüzde 33, Türkiye geneli gençlikte de yüzde 31 düzeyinde. 
     
Güneydoğu’da Bozlak önde      Gençlerin kimin lider olarak görmek istersiniz’ şeklindeki soruya verdikleri yanıtlar, bölgelere göre farklılaşıyor. İç Anadolu, Karadeniz ve Doğu Anadolu Tayyip Erdoğan’ı, Marmara ve Akdeniz, Ege Cem ve Derviş’i, Güneydoğu ise Murat Bozlak’ı lider olarak görüyor. Güneydoğu’da her 100 gençten 11’i, Bozlak’ı lider görüyor. Bozlak bu oranla diğer liderlerin tamanının önünde yer alıyor. Akdeniz’de Cem ve Derviş ikilisi, İç Anadolu’da ise R.T Erdoğan açık ara önde. 
     Lider sorusunda Türkiye genelinde gençelerin yüzde 21’i fikrim yok’ yanıtı veriyor. Yüzde 6’sı da böyle biri yok’ diyor. Böylece kararsız gençlerin oranı da yüzde 27’ye ulaşıyor. 
     
Her bölgenin lideri farklı İlk akla gelen Bölge Lider Oy oranı Metropoller Cem Derviş 22 Marmara Cem Derviş 17 Ege Cem Derviş 17 Akdeniz Cem Derviş 26 D.Anadolu R.T. Erdoğan 25 İçanadolu R.T. Erdoğan 38 Karadeniz R.T. Erdoğan 17 G. Doğu Murat Bozlak 11      
     
İş veren lidere oy verecekler      Partilerin hangi vaatleri, sizi onlara oy vermeye ikna eder ’ sorusuna gençler, yüzde 40 oranı ile iş’ vaadi, yine yüzde 40’a yakın oranlarda gelir artırımı’ vaadi diye yanıtlar veriyorlar. Her iki cevabın da temelde aynı olduğu dikkate alındığında, gençlerin yüzde 80’inin, kendilerine iş vaat eden partilere oy vereceği, başka bir ifade ile gençlerin en büyük derdinin iş olduğu anlaşılıyor. 
     Belli bir ideolojinin uygulanması, Avrupa Birliği’ne üyelik ve dinsel vaatler’ oy tercihinde, yüzde 8 - 14 aralığı ile son sıralarda yer alıyor. Bu dağılım, gençlerin ideoloji değil, iş peşinde olduklarını gösteriyor. 
     
Dürüst ve genç lider istiyorlar      Gençler, siyasi lider özellikleri’ bakımından, dürüstlüğe’ önem veriyorlar. Her üç kategori gençlikte de lider dürüst olmalı’ diyenlerin oranı yüzde 69 - 71 arasında. Varoş gençliği halka yakınlığa’ daha çok önem veriyor. Bu durum, varoş gençliğinin önemli ölçüde tecrit psikolojisi içinde olduğunu yansıtıyor. 
     
     Merkezci’ler... 
     İdeolojik yelpazede kendini ağırlıklı olarak merkezde’ tanımlayan gençler siyaseti arada bir’ takip ediyor. Siyasete sıcak bakanların oranı yüzde 14-17 düzeyinde. 
     İdeolojik eğilimlerde bölgesel dağılım da ilginç sonuçlar veriyor. Aşırı sol’u tanımlayan 1’den başlayarak, aşırı sağı tanımlayan 10’a kadarki skala üzerinde İç Anadolu gençliği kendini 6 - 7 aralığına konumluyor. Sola en yakın gençlik ise kendini 4.13’te tanımlayan Güneydoğu gençliği. 
     
Milliyet ve İnput birlikte gerçekleştirdi      Milliyet Gazetesi ve İnput Araştırma’nın birlikte gerçekleştirdiği Genç Türkiye 2002’ isimli araştırmada onlarca sorunun yanıtı arandı. 16 - 28 yaş grubundan cinsiyete, yaşa, sosyo ekonomik statüye göre oranlı dağılım gözetilerek, toplam 2 bin 642 gençle konuşuldu. 
     Metropoller İstanbul, İzmir ve Ankara yedi bölgede 15 ilde çalışma yapıldı. İnput’un Türkiye çapında gerçekleştirdiği araştırmaya, Milliyet muhabirleri İstanbul varoşları özel araştırmasına bizzat katılarak katkıda bulundu. Esenler, Gaziosmanpaşa, Dudullu, Küçük Armutlu, Ümraniye, Sultanbeyli ve Bağcılar gibi, son 20 - 30 yıl içinde, kırsal kesimlerden göçle ortaya çıkan yeni yerleşim bölgelerinde 327 genç ile konuşuldu. 
     
     YARIN 
AB’ye evet 
     
     



 EKONOMİ 


















</TEXT>
</DOC>
