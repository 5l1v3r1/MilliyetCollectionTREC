<DOC>
<DOCNO> 72811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/son/sonspo20.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Erzik "Maçın hakemi olayları görmek için soyunma odasına inmiş" 
</HEADLINE>
<TEXT>

     FIFA İcra Kurulu Üyesi ve UEFA Asbaşkanı Şenes Erzik, yurtdışında olduğu için AS Roma-Galatasaray maçı sonrası çıkan olayların ayrıntılarını yeni yeni öğrendiğini belirterek, ''Çok ciddi şeyler yaşanmış. Futbol açısından çok yazık'' dedi. 
     UEFA'nın bütçe görüşmeleri için İsviçre'de bulunan Şenes Erzik, olayları 2 açıdan ele almak gerektiğini ifade ederek, ''Birincisi sportif açıdan. Maç bitmiş, bu kadar büyük bir mücadeleden sonra böyle şeyler yaşanıyor. 
     İkincisi, maçtan sonra İtalyan polisi devreye giriyor. Bunlar bizim sahalarda görmek istemediğimiz şeyler'' diye konuştu. 
     Olayın UEFA Disiplin Kurulu'na intikal ettiği için kendisinin bu konuda yorum yapmasının yanlış olacağını vurgulayan Erzik, şöyle devam etti 
     ''UEFA ve hakem gözlemcisinin raporları gelir. İcap ederse, disiplin kurulu hakemleri de çağırıp onların ifadelerine başvurur. 
     Olayların sahada devam ettiği sıralarda maçın hakeminin, 4. hakemi sahada bırakıp, aşağıda ne olup bittiğini öğrenmek için soyunma odasına gittiğini öğrendim. Disiplin kurulu raporları değerlendirip, kararını verecektir. Şu andan itibaren söyleyecek birşey yok.'' Erzik, İsviçre'de toplantıları olduğu için İtalya'da maçı izleyemediğini, olayları daha sonra öğrendiğini sözlerine ekledi. 
     






</TEXT>
</DOC>
