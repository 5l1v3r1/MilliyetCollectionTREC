<DOC>
<DOCNO> 87445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/02/guncel/gun06.html </URL>
<DATE> 2002/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargısız infaza tahliye verildi 
</HEADLINE>
<TEXT>

Özel harek t timinin geçen yıl düzenlediği operasyonda Burhan Koçkar’ın ölümüne neden olan polis memuru serbest bırakıldı 
     EZELHAN ÜSTÜNKAYA Ankara 

     Ağrı Emniyet Müdürlüğü’ne bağlı özel harek t timinin, zabıta memuru Burhan Koçkar’ın ölümüne neden olan operasyonuna ilişkin görülen davada, polis memuru Halil Akdağ tahliye edildi. Olay yeri görüntülerinin yok edildiğini iddia eden Koçkar ailesi karara, "İtiraf eden zanlı, nasıl serbest bırakılır " diyerek tepki gösterdi. Mahkeme üyesi h kim Çağatay Kayıran da karara muhalif kaldı. 
     Akdağ, Ankara 9. Ağır Ceza Mahkemesi’nde verdiği ifadede, "polis teslim ol" deyince, silah sesleri duyduğunu, daha sonra kapının açıldığını ve ışık tutan arkadaşına doğru silah doğrulduğunu, bunun üzerine, arkadaşını korumak için M 16 tüfeği ile tek hamle ateş ettiğini söyledi. Akdağ, "Görevimi yaptığıma inanıyorum" dedi. Mahkeme heyeti, Akdağ’ın tahliyesine ve yeniden keşif yapılmasına karar verdi. 
     
     Yanlışlıkla operasyon 
     31 Ekim 2001’de düzenlenen operasyonun ardından İnsan Hakları Derneği ve Mazlum - Der tarafından hazırlanan raporda, operasyonda asıl hedefin Burhan Koçkar’ın abisi Nedim Koçkar olduğu, yanlışlıkla Burhan Koçkar’ın evine operasyon düzenlendiği belirtildi. Koçkar’ın abisi Emin Koçkar, karardan dolayı derinden yaralandıklarını belirterek, "Türkiye’de hukuk sistemi karanlık güçlerin elinde" dedi. 
     



 GÜNCEL 




















</TEXT>
</DOC>
