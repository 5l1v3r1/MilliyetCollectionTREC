<DOC>
<DOCNO> 87029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/son/sonspo25.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaraylı Ümit Karan'a fıtık ameliyatı sonrası özel program... 
</HEADLINE>
<TEXT>

     Galatasaraylı futbolcu Ümit Karan'a özel çalışma programı verildi. 
     Geçen sezon sonunda kasığındaki ağrılardan yakınan ve 15 gün önce Almanya'da fıtık ameliyatı olan sarı-kırmızılı futbolcu, bugün İstanbul'da kontrolden geçti. 
     İstanbul Memorial Hastanesi'nde, Galatasaray Kulübü Sağlık Kurulu Başkanı Prof. Dr. Mehmet Kurtoğlu'nun gözetiminde gerçekleştirilen kontrollerde, Ümit Karan'ın ameliyat sonrası durumunu belirlemek için çeşitli kondisyon testlerinin yapıldığı öğrenildi. 
     Prof. Dr. Kurtoğlu, Ümit'in durumunun genel olarak iyi olduğunu ve kendisine tatilde çalışması için özel bir program vereceklerini söyledi. Mehmet Kurtoğlu, yarın sabah ilk çalışmasını Florya Metin Oktay Tesisleri'nde yapacak Ümit Karan'ın koluna bilgisayarlı saat takacaklarını ve bundan sonraki idman programını uzaktan takip edebileceklerini anlattı. 
     





</TEXT>
</DOC>
