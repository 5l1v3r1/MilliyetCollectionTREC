<DOC>
<DOCNO> 51421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/yazar/myilmaz.html </URL>
<DATE> 2001/11/09/ </DATE>
<TIME>  </TIME>
<AUTHOR> Mehmet Y. YILMAZ  </AUTHOR>
<HEADLINE>
Türk piramidi, piramide benzemiyor 
</HEADLINE>
<TEXT>

     Dolar banknotun arka yüzünde sol taraftaki dairenin içinde yarım kalmış bir piramit resmi var. Piramidin tepesinde de parlayan bir göz.. 
     Bu şekil, dolar banknotlarına Başkan Roosevelt tarafından 1935’teki ekonomik bunalım sırasında konuldu. Piramit ekonomik güç ve istikrarı, bitmemiş olması da zenginliğin durmadan artacağını simgeliyordu. 
     
İç karartan bir tablo      Dün Doğan Haber Ajansı’nın Avrupa Birliği’nin istatistik enstitüsü’ olarak tanımlayabileceğimiz Eurobarometer ve DİE verilerine dayanarak geçtiği bir haber bana doların arka yüzündeki bu resmi hatırlattı. 
     Haber, kolayca tahmin edebileceğiniz gibi, Türkiye açısından yine pek parlak bir tablo çizmiyor. 
     İstatistiki verilere göre Türkiye’nin gelir piramidinin en altında yer alan yüzde onluk kesimin gayri safi milli hasıladan GSMH aldıkları pay sadece yüzde 1.8. Piramidin en tepesinde yer alan yüzde onluk kesimin payına düşen ise GSMH’nin yüzde 40.5’i... 
     Belçika, Almanya, İspanya, Avusturya, İngiltere gibi ülkelerde en fakir yüzde 10 GSMH’nin yüzde 3’ünü alıyor. Bu oran Danimarka’da yüzde 4.8, Fransa’da 3.5, Hollanda’da 4. 
     
Ne ümit var ne de pırıltı’      Avrupa Birliği ülkelerinde gelir piramidinin en tepesindeki yüzde 10’un GSMH’dan aldıkları pay ise yüzde 20 ile 26 arasında. AB üyeleri içinde Türkiye’ye en yakın ülke Portekiz ve bu ülkede tepedeki yüzde 10 gelirin yüzde 28’ini alıyor. 
     Açıkça ortaya çıkıyor ki Türkiye’de zenginler ile fakirler arasındaki uçurum giderek büyüyor ve bu hızla giderse orta sınıf tamamıyla yok olacak. 
     Başka bir deyişle bizim gelir piramidimiz, pek de piramide benzemiyor. Yarım da değil, üzerinde geleceğe umutla bakan pırıltılı bir göz de yok... 
     
Bizim kuşak maçı kaybetti’      Orta sınıf insanın hayalleri aslında çok basittir. Bir yıllık çalışması karşısında kısa da olsa düzgün bir tatil yapmayı, çocuklarını okutmayı, başını sokacağı düzgün bir evin sahibi olmayı, ayağını yerden kesecek bir otomobili düşler. 
     Bugün ülkemizde bu çok basit hayali bile kurmak giderek güçleşiyor. Özel sektörden sonra, kamu kesiminin de istihdam yaratma olanaklarının artık giderek yok olduğunu, mevcut istihdamı bile koruyamadığını düşünecek olursak bizim kuşağımızın maçı kaybettiğini’ rahatlıkla söyleyebiliriz. 
     Bu durumda sorumuz şu olmalı Türkiye daha kaç kuşağını feda edecek Çocuklarımız, torunlarımız, onların çocukları da bizim yaşadığımız yenilmişlik duygusunu yaşayacaklar mı 
     Yeni bir piramit inşa edebileceğimize, bu piramidin yüksekliğini arttırabileceğimize bizi kim inandıracak 
     Buna inandığımız gün çektiğimiz her zorluğu unutup, geleceğe parlayan bir gözle bakabileceğiz. 
     
     







İşçi çıkarmak 


İşte hortum.. 


Ecevit’le geldim Ecevit’le giderim 


Belalı coğrafyada Irak Kürtleri... 


Baba'ya "de Gaulle" rolü 


Cumhuriyet’e sahip çıkıyoruz 


Dalga geçen kim 


Soru çok, yanıt az 


Türk piramidi, piramide benzemiyor 


Batık projeler 


Fatih Terim de alışacak... 


AB sürecinde Kıbrıs 


Gıdada marka tercihi, krize yenik düştü 


İmparatorluk Sessizliği silkelemek 


Bu "Hacılar" başka hacılar 


</TEXT>
</DOC>
