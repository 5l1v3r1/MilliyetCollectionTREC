<DOC>
<DOCNO> 74159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/yazar/civaoglu.html </URL>
<DATE> 2002/03/23/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Kongre rüzgarı 
</HEADLINE>
<TEXT>

     Galatasaray için yazmak, artık sıradan futbol muhabbeti değil. Çünkü Simon Kuper'in kitap başlığındaki gibi artık "Futbol Asla Futbol Değil." 
     Futbol imajdır... 
     Galatasaray bir dünya markası. 
     Türkiye'nin simgesi haline geldi. 
     Palabıyık, fes ve şalvar imajını değiştirdi. 
     Futbol mesajdır. 
     Türkiye, Galatasaray'la, Avrupa'nın ve Türkiye insanının bilinçaltlarına "AB'ye tam üyelik" mesajlarını iletmiştir. 
     Turları atlayarak. 
     Devleri devirerek. 
     UEFA ve Avrupa şampiyonlar şampiyonuna verilen Süper Kupa'yı alarak. 
     Bir bakıma mucizeler gerçekleştirerek. 
     
     
Rulet değil      Mucize sürecinde takımın başında olan Fatih Terim, UEFA Kupası'nın uçakta elden ele, dudaktan dudağa dolaştığı Kopenhag - İstanbul uçuşunda, neşeli değildi. 
     "Düşünceliydi" denebilir. 
     Sorguluyordu 
     "Ya sonra " 
     O olanaklarla bir mucize olmuştu. 
     Ama futbol rulet değildi... ki şans tutarsa kazanılsın. 
     Terim, "mucize bir daha... Bir daha sürekli olmaz. Galatasaray hızla kurumsallaşmalı. 80 bin kişilik stadı olmalı. Şirket hayata geçirilmeli. 100 milyon dolarlık bir büyüklük ve sağlam gelir kaynakları yaratılmalı. Yakalanan rüzgar kaçırılmamalı" diyordu. 
     Yönetime tüm düşüncelerini, planlarını uygulama takvimiyle birlikte yansıtan 
     bir dosyayı sunmuştu. 
     Kısacası Kopenhag dönüşü, bayram havasında bile Terim uçmuyordu. Ayakları sağlam basıyordu. 
     
Rüzgarı sürdü      Galatasaray o yapılanmayı ne yazık ki gerçekleştiremedi. 
     Gene mucizelerle rüzgarını sürdürdü. 
     Fakat, soluk soluğa... 
     Aslarını yitirerek ya da satmak zorunda kalarak... 
     Ödeme zorlukları saklanamaz hale gelerek... 
     Galatasaray'a yakışmayacak akçalı tartışmaların içine itilerek... 
     Futbolcularına bazen aylarca alacaklarını ödeyemeyerek... 
     Hatta bir ara, tüm gelirleri hacizli kulübü üstlenecek, sırtlayıp götürecek yönetici kadroyu mumla arayarak... 
     Cansun ve genç arkadaşları işte öyle bir ortamda Galatasaray'ı sırtladılar. 
     Bugün kongreye epeyce borç ödemiş, futbol takımı maliyetini 15 milyon dolara - tek başına Jardel'in maliyetinden aşağıya - düşürmüş... Maç eksiğiyle bile lig lideri, Avrupa Şampiyonlar Ligi'nde çeyrek final eşiğinden dönmüş bir Galatasaray'la giriyorlar. 
     Ama bu mucize de bir kez daha tekrarlanabilir mi 
     
Ceza ... ödül      Peki bu manzaraya imza atan Cansun ve genç arkadaşlarını seçmemek başarıyı cezalandırmak mı olur 
     Ayrıca... En zor günlerin geride kaldığı, yeni kaynakların yaratıldığı, stad için kredi sağlandığı, şirketlerin Polat'ın deneyimli ellerinde yönetileceği iddiasındalar. 
     Öte yandan... 
     Canaydın ve arkadaşları ise yeniden yapılanmanın hayat suyu olan maddi olanaklarını, yani fonu sağladık diyorlar. 
     Planlarını da açıklıyorlar. 
     Ciddi hazırlık yapmışlar. 
     Geçmiş için teşekkür ediyor, fakat geleceğe oy istiyorlar. 
     Başkan tam gün Galatasaray'a hizmet vereceğini söylüyor. 
     Onları destekleyenler ise "Galatasaray'ın geleceğine mi ceza verilmeli" diye soruyorlar. 
     
Tribündeki adam      İki taraf da iyi ekip kurmuş. 
     İki taraf da artık Galatasaray'ın ite kaka çabalarla, parasal sıkıntılarla, ucuz etin yahnisi transferlerle, Galatasaray'a yakışmayan akçalı söylemlerle tıkanacağını, artık önünün açılması gereğini görmüşler. 
     Kongrede oy verecek Galatasaraylı şunun bilincinde 
     "Futbolcular Avrupa Şampiyonlar Ligi ile motive oluyorlardı. O perde bu sezon için kapandı. Artık yeni bir motivasyona ihtiyaç var. O da - bu kulüp sağlam bir mali yapıda olacak. Paralarımızı alacağız. İyi transferler yapılacak. Gene Avrupa vitrinine çıkacağız - diyebilmeleridir." 
     Peki hangisi 
     GS sağduyusu ve kolektif irade doğruyu belirler. 
     Keşke bu kongre lig sonunda, örneğin haziranda yapılsaydı. Geçmişle geleceğin arasındaki alacakaranlıkta kalınmasaydı. 
     Bakınız... BJK Başkan adayı Hasan Arat da bunu görmüş, daha aylar önce öneri olarak BJK Başkanı Bilgili'ye götürmüş... 
     
     







Milliyetçilik ve liberalizm 


Huzurlu Nevruz 


Org. Asparuk'un tepkisi 


Hızlı üretim, doyumsuz tüketim 


Slogan değil, inandırıcı liderlik ve reçete 


Kongre rüzgarı 


"Türk övül, alış, gücen " 


İki haftada ot bile yetişmez ama... 


Gene mi terör 


60’ımda olsaydım da beni bir görseydiniz 


Enerjide kara mizah’ 


Hap yutarak Avrupalı olunmaz 


Nevruz, Sezen, HADEP 


Bayındır Sigorta Fon bankasından kredi kullanmış 


Adile en yakını arsa payı 


Seveceklerine, korksunlar 


Warte Mal Hey, bekle 


</TEXT>
</DOC>
