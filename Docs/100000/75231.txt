<DOC>
<DOCNO> 75231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/yasam/ayas.html </URL>
<DATE> 2002/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Deprem dede YORULMUYOR 
</HEADLINE>
<TEXT>

Işıkara, 17 Ağustos’tan beri en aranan adam’. Bıkmadan deprem anlatan Işıkara’yı, Ya tuvalette yakalanırsak’ soruları bile yıldırmıyor 
     ASLI ÖKTENER İstanbul 

     Kandilli Rasathanesi Deprem Araştırma Enstitüsü Müdürü Prof. Dr. Ahmet Mete Işıkara, 17 Ağustos depreminden sonra yoğunluktan nefes alamaz hale geldi. 
     O günden beri 250’ye yakın konferansa katılan, 150 kez uçağa binen Işıkara, 50 il ve 30 ilçeye gitti. Telefon görüşmeleri hariç günde 15 ayrı kişiyle konuşuyor. İstanbul’da neredeyse tüm okullarda konferans veren Işıkara, Rasathane ve senato üyesi olduğu Boğaziçi Üniversitesi’nin rutin işleriyle de ilgileniyor. Her sabah 07.00’de kalkıp saat 08.00’de Rasathane’de olan, akşam iki saatini Rasathane öğretim görevlililerine ayıran, haftada bir Ankara’ya giden Işıkara, torununu bile 40 günde iki kez görebiliyor. 
     
     Halkın sevgisi güç veriyor’ 
     Yoğun programına rağmen yorulmadığını ifade eden Işıkara, bunun nedenini, "Toplumla aramda bir elektirik var, bu sevgi beni güçlendiriyor" diyerek özetliyor. Marmara depreminden sonra eğitimin ne kadar önemli olduğunun farkına varıldığını belirten Işıkara, bu yıl öğretmenlere yöneleceğini kaydedediyor. 
     
     Tuvalet talihsizlik tabii... 
     Çocukların kendisine en çok "Ya depreme tuvalette yakalanırsak ne yaparız" sorusunu yönelettiğini belirten Işıkara, verdiği yanıtı da şöyle anlatıyor 
     "Onlara Talihsizlik olur tabi...’ yanıtını veriyorum. Bir gün Muş’ta bir öğrenci Hocam ormandaysak ne yapalım ’ diye sormuştu. Ne yapacaksın oğlum otur yere bekle’ dedim. Bir toplantıda da Yazın nasıl kışa hazırlanıyorsak, depreme de öyle hazırlanalım’ demiştik. Konferans bitti Rasathane’ye geldim, ısrarla bir kişi beni arıyormuş. Telefonu bağlattım, karşımdaki şöyle dedi Hocam bugün toplantıda kışın deprem olacağı söylendi, doğru mu ’ Depremden sonra bir çok kişinin hızla duş alıp çıktığını biliyorum. En çok sevindiğim şey artık deprem ne zaman olacak diye sorulmaması." 
     
Depremi 15 saniye önceden bileceğiz      İSTANBUL Milliyet 

     Prof. Dr. Ahmet Mete Işıkara, Acil Müdahale ve Erken Uyarı Sistemi’ne EUS ait 140 cihazın İstanbul’da çeşitli yerlere yerleştirilmesinin sürdüğünü bildirdi. Güvenlik Sistemleri ve Gözetim Organizasyon Derneği’nin GÜSOD toplantısına katılan Işıkara, EUS’nin simülasyon uygulamasının önümüzdeki ay basına tanıtılacağını açıkladı. Işıkara, olası depremin merkez üssünün İstanbul’a 17 - 18 km. uzakta olacağını, şok dalgalarının kente 8 - 15 saniye arasında geleceğini belirterek, şu bilgileri verdi 
     "Sistem aracılığıyla depremden 8 - 15 asniye önce sinyal üreteceğiz ve kim isterse uyarı sinyalini göndereceğiz. Böylece TÜPRAŞ benzeri büyük yangınlar önlenebilir. Keşke topluma dönük bir yararı olabilse." 
     Işıkara, "Türk Telekom, deprem sırasında İstanbul’daki telefonları aynı anda çaldırabilir mi " sorusuna da, "Yanlış alarm verdiğinizde 12 milyon ayağa kalkar. Sistemin toplumsal boyutuna ilişkin çalışıyoruz" karşılığını verdi. 
     



 YAŞAM 
























</TEXT>
</DOC>
