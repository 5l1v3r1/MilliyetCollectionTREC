<DOC>
<DOCNO> 79690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/22/magazin/yazdud.html </URL>
<DATE> 2002/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ne Shakira ne Lopez, Nez’e dikkat 
</HEADLINE>
<TEXT>

Çapamarka’da brunch’a buyrun, Vakko, sessiz lider Pucci’, Reina, He-De Ocakbaşı, Naşide’den Pırlanta Peri’, Şamdan farkı, Altın Güvercin’, her daim Faruk Saraç, Q Jazz Club-Bar 
     Defileler haftasıydı. Önce Vakko defilesi, sonra 
     sevgili arkadaşım ve erkek modasının lider ismi Faruk Saraç’ın 2002 ilkbahar yaz koleksiyonu... Faruk Saraç’ın Swissotel’deki defilesinde moda dünyasının ünlü isimleri vardı. Dilek-Mehmet Hanif, Yıldırım Mayruk, Barbaros Şansal, İbrahim Betil, Turan Sarıgül, organizatör Erkan Özerman, Güngör Bayrak, Fatih Hocam Terim , Galatasaraylı Ergün ve karısı, Kerem Alışık, Mehmet Ali Erbil, Stelyo Pipis... 
     Bu yıl erkekler rengarenk olacak. Fırfırlı gömlekler revaçta. Faruk defileyi TOÇEV Tüvana Okuma İstekli Çocuk Eğitim Vakfı yararına yaptı. Elde edilen gelir Güneydoğu ve Doğu Anadolu’daki okumaya istekli 150 çocuğun eğitimi için harcanacak. Efendim, Vakko tasarruf yapıp 2BİN2’ adlı defilesini Beyoğlu mağazasında düzenledi. Her gün 4 defilenin yapıldığı Beyoğlu Vakko Mağazası’nda birbirinden şık giysileri 7 bin kişi seyretti. Benim gittiğim gün sevgili Nurseli İdiz, Gönül Yazar, Türk Kalp Vakfı Başkanı Çetin Yıldırımakın ve zarif eşi Ergin Hanım, eski mankenlerden ve günümüzün televizyon sunucusu Gülay Kuriş, Deniz Seki, ünlü organizatör Erkan Özerman, Hürriyet Gazetesi Baş Yazarı Oktay Ekşi ve Yayın Danışmanı Doğan Hızlan vardı. Konuklar üç kata dağıtılmıştı. Nurseli iğne-ipliğe dönmüş. "Nasıl oldu bu " dedim, "Başıma saksı düştü" diye espri yaptı. Sözünü ettiği, çiçekli bir saksı olmalı. Çünkü Nurseli çiçek gibi olmuş. Röportajlarımı ve yazılarımı merakla okuyan Gönül Yazar "Sıra ne zaman bana gelecek" diye sordu. Yazar iyi yazar, üç kuşağın assolisti olarak iyi de konuşur. Türk Kalp Vakfı Başkanı Çetin Yıldırımakın ve zarif eşi Ergin Hanım ile sohbet ettim. Ergin Hanım 2.5 aydır Almanya’da, kızının ve torununun yanındaymış. Podyuma 22 yabancı, 22 Türk olmak üzere 44 manken çıktı. Benim favori isimlerim Sema Şimşek, Ebru Ürün, Ceylan Saner, Cansu Dere, Pınar Tezcan, Burak Hakkı ve yeni kraliçe Azra Akın oldu. Ben defileyi f f Halkla İlişkiler’in sahibesi sevgili Feyza Fırat ile izledim. Defileden sonra Ayşe Azizoğlu ve Feyza’yı açıldığı günden beri zirvede olan Ortaköy-Reina’ya götürdüm. Restoran-bar hafta arası olmasına rağmen tıklım tıklımdı. Ali Ünal bu işi iyi becerdi doğrusu. Büyük patron Mehmet Koçaslan da desteğini esirgemedi. Kapıda bizim Beton Bayram başkanlığında bir ekip var, kuş uçurtmuyor. Ali Ünal, Park Şamdan’dan tanıdığımız, 15 yıllık deneyimi olan Behzat Öztürk’ü de transfer etmiş. Zaten Şef Hüseyin, garson Kemal acayip başarılı çocuklar. Bardaki sohbetimize, Ayşe’nin dostları olan Neslihan ve Mete Taki çifti katıldı. Neslihan Hanım, Kemal Derviş’in ilk eşi, 
     DJ Erol’un da annesi. Gazetecilik yapmak için fırsatı kaçırmadım tabii "Gelininizi beğeniyor musunuz Seviyor musunuz " diye sordum. Neslihan Hanım çok kibar bir hanım "Çok güzel, hoş bir kız. Ayrıca oğlum sevmiş. Henüz çok gençler ama istediler, biz de nişanı yaptık. Ara sıra ayrılıp barışıyorlar" dedi gülerek. Özelleştirme İdaresi 
     Daire Başkanı’yken istifa eden Uğur 
     Bayar da katıldı sohbetimize. Çok rahat biri Blue jean, blazer ceket ve ekose gömlek giymişti. Bence Türkiye’nin böyle genç beyinlere ihtiyacı var. Neyse, işin siyasi boyutuna karışmayayım. Aynı gece, olaylı bir evlilik yapan Ahmet Dedehayır konuklarını ağırlıyordu. Talha Ebüzziya, Atilla Donat 
     o kalabalıkta görebildiğim simalar oldu. Yemekte ortaya balsamik, limon, zeytinyağı ve parmezandan meydana gelen karışık yeşil salata söyledik. Ben ızgara kalkan yedim, çok lezzetliydi. Feyza ile Ayşe de soslu, ıspanaklı linguini ve sebzeli sığır bonfile istediler. Onlar kahve içerken ben brandy snap sepeti içinde dondurma, taze meyve ve mango sos götürdüm. Reina’nın telefon numarası 0212 259 59 19. 
     
Sahnede ilahlaşan bir güzel Nez      Yemek sonrası son günlerin popüler bir ismi olan Nez’i izlemek üzere Çırağan-Q Jazz Club’a geçtik. Nez 23.30’da sahne alıyordu. Önce, ilk kez o gece programa çıkan zenci güzel Jin Jin-Jennifer Reeves’i dinledik. Hasan ve Süleyman Kosif kardeşler vardı. Bir köşede Özlem Dedeman’ı unutmuşa benzeyen ve sarışın bir güzelle sohbet eden Nur Taşkent’i gördüm. Yanında bir başka güzelle Hande Ataizi’nin müstakbel kayınbiraderi Malkoç Sualp oturuyordu. Biliyorsunuz, Malkoç’un ikizi Tarkan, Hande’nin sevgilisi. Barda eski bir arkadaş, İstanbul Mobilya’nın sahibi Ahmet Kınık ile sohbet ettik. Ve beklenen saat geldi, Nez’in çıkacağını Q Jazz Club ve Bar’ın sahibesi olan arkadaşım Esen Açılmış haber verdi. Esen’in kocası sevgili Mehmet Ali rahatsızlığı nedeniyle Amerikan Hastanesi’nde yatıyormuş. Çok üzüldüm, midesinde ülser varmış. 
     O mikrofondan konuşurken düşündüm de Esen’in işi zor yahu. İki çocuk annesi olmasına rağmen artistleri kıskandıracak güzellikte. Gecenin bir yarısında alkollü insanlara hizmet vermek kolay değil. Neyse ki çalıştırdıkları yer çok nezih ve hep kendini bilen, güzel insanlar geliyor. 
     O gece de piyasanın tüm hızlı çapkınları oradaydı. Kızın güzelliğini, dansını duyan gelmiş. Nadir Ermiş, Mete Küçükberber ön saflarda ağızları bir karış açık bekliyorlardı. Sevgili Yazgülü Aldoğan, Hilton’daki yemekten çıkıp bize katıldı. 
     Bir başka köşede, Simge 
     Yayın Grubu Başkanı ve Milliyet Gazetesi Genel Yayın Yönetmeni Mehmet Y. Yılmaz ile zarif eşi 
     Işıl Hanım, konuklarını ağırlıyorlardı. Onlar da İş Kuleleri’ndeki Mirror’dan gelmişler. Gülin-Akın Öngör çifti de konuklarıyla eğleniyordu. Neyse, Nez çıktı. Saz ekibinde Müslüm Karaduman’ı gördüm. Zaten Türk çalgıları eşliğinde dansediyor Nez. Batı enstrümanları ise playback. Valla ne Shakira ne Jennifer Lopez. Kendisi de söylüyor "Beni kimseyle, özellikle Asena ile hiç karıştırmayın. Ben Nez olarak karşınızdayım". Bence bu kız dünya çapında star olabilir ama harcanmamak kaydıyla. Çevresinde çok akbaba var. Menajeri yakından tanıdığım bir isim, Hülya Gülcüoğlu. 
     Eskiden Magic Life Otelleri’nin sahibi Atilla Kınay’ın koordinatörüydü, zeki kızdır. Nez 
     23 yaşında. Grup Harem ile çalışmış. Serdar Ortaç, Işın Karaca’ya vokal yapmış. Sahneden müthiş pozitif elektrik yayıyor. O kadar güzel titriyor ve kıvırıyor ki insanlar kendilerinden geçiyor, alkışlamayı unutuyorlar. Son günlerin modası Nez, bilesiniz. Q Jazz Club’ın telefon numarası 0212 236 21 21. 
     
Kebap’da şıklık He De, haydi Altın Güvercin’e      Ali Rıza Türker Türker Reklamcılık ve Organizasyon’un sahibi. Benim de 25 yıllık can arkadaşım. Ali yıllardır alnının akı ile Kuşadası Altın Güvercin Müzik Yarışması’nı yapıyor. Bu yıl bazı sorunlar vardı, hallolmuş. Ülkemizin yeg ne geleneksel müzik yarışması olan Kuşadası Altın Güvercin’in 15’incisi 6 Temmuz gecesi yapılacak. Bu muhteşem final TRT ekranlarından yayınlanacak. Bugüne değin pop müzik dünyasına Fatih Erkoç, Harun Kolçak, Aşkın Nur Yengi, Asya, İzel, Çelik, Ercan, Eda ve Metin Özülkü, Mert Ekren, Burak Uçkun, Işın Karaca gibi değerleri kazandıran yarışma herkese açık. Eserlerinizi 27 Mayıs-1 Haziran tarihleri arasında Türker Reklamcılık ve Organizasyon’a gönderebilirsiniz. En başarılı profesyonel besteci 
     Altın Güvercin ve 7.5 milyar kazanacak. En başarılı amatör 
     besteci Altın Güvercin ve 
     5 milyar, en başarılı yorumcu ise Altın Güvercin ve 3 milyar alacak. Haydi gençler, şans kapınızda. Türker Reklamcılık’ın telefon numarası 
     0212 266 36 70 ve 275 92 94. Efendim, güçlü seslerden biri olan Naşide Göktürk Yüreğim Rehin’ ve Mavi Mavi Sevdim Seni’den sonra üçüncü şiir kitabı Pırlanta Peri’yi çıkardı. Aşka yakın olan herkese.. Kebap ile aram yok diyorum ama arkadaş, dost hatırına tabii ki gidiyorum. Etiler’in popüler kebapçısı He-De Ocakbaşı’na uğradım. Sahibi sevgili Edip Önder arkadaşım. Çok da iyi bir ceza avukatıdır. Gitmişken sırdaşım İsmail Akkaya ile çöplendik. He-De acayip kalabalıktı, aileler ağırlıktaydı. Edip yaza bahçeyi açıyor. He-De’den 11.30-23.30 saatlerinde paket servisi de yapılıyor. Pastırmalı, sucuklu, peynirli, kıymalı, kuşbaşı etli pide çeşitleri, lahmacun, Mardin kebap, Adana, Urfa, döner, tavuk şiş, külbastı, kaburga, domatesli kebap, beyti... Yok, yok. Edip etleri özel olarak getirtiyormuş. Özel yemekleri arasında söğürtme, babaganuş, içli köfte ve her çeşit soğuk meze var. Fiyatlar ekonomik, tatlı çeşitleri bol. O gece bize Şef Nurettin Kutluay, garsonlar Namık 
     Kemal Bulut, Ragıp 
     Taşkın, İsmet Yılmaz servis yaptı. Telefon numarası 
     0212 263 67 74. 
     He-De çıkışı finali Şamdan’da yaptık. Yine tıklım tıklımdı. Patron Mehmet Tuna, şefler Hüseyin 
     ve Ekrem, halkla ilişkileri yürüten Selma Şeşbeş, güvenliğin başındaki Affan hayatlarından memnunlar. Merdivenlerden bara zor 
     çıktık. Ünlü reklamcı Alinur Velidedeoğlu ve güzel karısı Sarah, Şirin-Neşet Yalçın, Elif- Mehmet Germiyanlıgil, Club 147’nin sahibi inşaatçı Yurdal Sert, sevgili Celal Çapa, Park Şamdan’ın ortaklarından Ersoy Çetin, Nuri Yönver 
     o kalabalıkta görebildiklerim oldu. Çıktığımda saat 03.45’di. Bereket alkol almadığım 
     için sabah zinde kalkıyorum. 
     
Çapamarka’da brunch vakti, Pucci’de müthiş lezzetler,      Bugün masörüm Emine Hanım’ı çağırmadım. Çünkü Seba’daki komşum Aşkım Sağıroğlu’nun doğumgünü ve Çapamarka’ya brunch’a gideceğim. O lezzetli ev reçellerini, kıymalı, patlıcanlı, peynirli, patatesli ıspanaklı börekleri, gözlemeleri, ev kurabiyelerini, Anita’nın yaptığı değişik lezzetteki kekleri öyle özledim ki. Nasıl olsa bütün hafta spor yapıyorum, istediğimi yiyebilirim. İnşallah hava güzel olur da Boğaz’a nazır ziyafet çekerim. Sizleri de beklerim efendim. Telefon numarası 0212 231 03 56. İzmir Tepecik Sosyal Sigortalar Hastanesi’nin eski başhekimi, başarılı doktor arkadaşım Murat Kestellioğlu bir seminere gelmiş. Kolundan tuttuğum gibi onu Gümüşsuyu’ndaki Pucci’ye götürdüm. Hafta içi olmasına 
     rağmen alt ve üst salon doluydu. Personel gerçekten son derece güleryüzlü. Halkla ilişkiler işini yürüten Aylin Kesir’in yüreğinin güzelliği yüzüne aksetmiş sanki. Metrdotel Ferit Yıldız, garson Ali Ekber, yani eski dostlar cam 
     kenarına masamızı yapmışlar. 
     Boğaz’ı seyrederek yemek yedik. Ortaya antipasto Italiano’ tabağı geldi. İçinde somon, carpaccio, jambon, mozzarella ve yeşillik vardı. Ardından cevizli ve rokfor soslu ravioli getirdiler. Murat ana yemek olarak mantarlı bonfile yedi, Angora şarabı içti. Son olarak da sıcak çikolata soslu kek ve tiramisu yedik. Alt katta sevgili Esin Maraşlıoğlu, Pucci’nin genç patronu Emrah 
     Hattat ile aynı masayı paylaşan Hasan ve Süleyman Kosif kardeşler, Prof. Dr. Nazım Durak vardı. Diğer masalarda da prodüktör Erol Köse, genç ama çok başarılı bir modacı olan Cengiz Abazoğlu ve Deniz Akkaya, Sibel İlkiz, Kemal Sadıkoğlu konuklarıyla yemek yiyorlardı. 
     Pucci’nin telefon numarası 
     0212 293 67 32. Dönüşte, 1. yılını kutlayan Esentepe-Caretta Restaurant’a "Hayırlı olsun" demek için uğradım. Prof. Dr. Muzaffer Bayhan burayı oğluna açmış. Kendisi, karısı Leyla Bayhan, yakın dostları Yalçın ve Sevgi Manav ile sohbet ettim. 
     Sonra da önümüzdeki günlerde yayınlanacak röportaj için ünlü bir isimle buluştum. Eve döndüğümde yine saat 04.00’dü. Efendim, bu pazar da bu kadar, kalın sağlıcakla. En kötü gününüz benimkinden iyi olsun. 
     
     



 MAGAZİN 














</TEXT>
</DOC>
