<DOC>
<DOCNO> 57901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/19/yazar/uras.html </URL>
<DATE> 2001/12/19/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Çorapçı olduk 
</HEADLINE>
<TEXT>

     Türk halkı yılda 260 milyon çift çorap tüketiyor. Bölünüz nüfusa. Kadını ile, erkeği ile, çocuğu ile, büyüğü ile adam başına yılda 4 çift çorap eder. En fazla çorap tüketenler Amerikalılar. Amerikalılar yılda 20 çift çorap eskitiyor. 
     Türkiye’de bir yılda satılan çorap 260 milyon çift dedik... Amma velakin, biz yılda 1 milyar 200 milyon çift çorap üretiyoruz. Bunun 850 milyon adedini ihraç ediyoruz. 140 milyon çifti de bavul ticareti ile gidiyor. 
     Çoraplar önce kadın çorabı ve soket çorap olarak ikiye ayrılıyor. Kadın çorabı sanayii "Musevi" asıllı vatandaşlarımızın elinde. Büyük kadın çorabı üreticileri, İstanbul Çorap, Öğretmen Çorapları ve Tekstüre Çorap Sanayii piyasayı elinde tutuyor. Soket çoraplar erkek, çocuk çorapları, pamuklu çoraplar, yünlü çoraplar... Bu piyasada elli kadar büyük çok sayıda küçük üretici var. Soket çorap piyasasına da "Çorumölu vatandaşlar hakim. 
     
     Hedef pazar ABD 
     Türkiye, dünyada çorap üretiminde ABD ve İtalya’dan sonra en büyük üçüncü üretici konumunda. Avrupa’nın çorabı Türkiye’den gidiyor. Bizim çorapçıların şimdilerde hedefi ABD pazarı. Çünkü ABD pazarı en büyük çorap pazarı. 
     Çorapların çifti ortalama 39 centten ihraç ediliyor. 
     Çorap firmalarının çoğu ihracat için çalışıyor. Çorapçılar son yıllarda makineye büyük yatırım yaptı. Ortalama 50 işçi çalıştıran bir çorap üretim tesisi için 4 - 5 milyon dolarlık yatırım gerekiyor. Bu tesis yılda 6 milyon dolarlık ihracat gerçekleştirebiliyor. Bugün Türkiye’de yıllık çorap ihracat geliri 350 milyon dolar dolayında. 
     
     Kriz çorabı delmedi 
     Çorapçılar krizden etkilenmedi. Ocak - eylül döneminde 600 milyon çift çorap ihraç ederek 237 milyon dolar ihracat dövizini Türkiye’ye getirdi. 
     Çorap sanayiinin gelişmesinin en büyük nedeni, Türkiye’de çorapta kullanılan pamuklu ve nalyon ipliğin üretilmesi. Naylon iplik diye bilinen poliamid ipliği Sifaş, İnsa, Teksiplik üretiyor. Pamuklu ipliği Sanko, Topkapı İplik, Anateks üretiyor. Çorap maliyetinin yüzde 35’i hammedde... Çorap katma değeri yüksek bir sanayi ürünü. 
     Bütün mesele, çorap üreticilerimizin markasız ve başka markalarla üretim yapmalarında. Kendi markalarını dış pazarda yerleştirememelerinde, verilen bilgiye göre, toplam ihracatın sadece yüzde 15’i markalı ihracat. 
     Bizim çoraplarımız, dış pazarlarda "derinliği olan", orta kalınlık çorap türünde, orta fiyat bandında, ikili, üçlü paketler halinde satılıyor. Raf fiyatları genelde 1 dolar 20 cent dolayında oluyor. 
     
     







İyi yönetilmek.. 


Kas Derneği... 


Afganistan'a milli ordu ve Türk askeri 


Üniversiteleri ne de çok seviyorlarmış 


IMF’nin kamu bankaları operasyonu kimleri zengin etti 


Aynı anda iki kişiyle yaşanan aşk mı 


Ne kadar yaklaştık 


Eylem yapacaklar 


Televizyon defterinden... 


21. yüzyılın bayramları nasıl olmalı 


Kasaba otellerinde... 


Çorapçı olduk 


</TEXT>
</DOC>
