<DOC>
<DOCNO> 58468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/son/soneko07.html </URL>
<DATE> 2001/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Piyango'ya büyük ilgi... 
</HEADLINE>
<TEXT>

     Ekonomik kriz, Milli Piyango satışlarını artırdı. 
     Gaziantep'te 5 yıldan beri seyyar Milli Piyango bayiliği yapan Mustafa Keklik, bu yıl büyük ikramiyenin 5 trilyon lira olarak belirlenmesi ve ekonomik kriz nedeniyle ''Talih Kuşu''na olan ilginin arttığını söyledi. 
     Milli Piyango bileti satışında geçen yıla göre adeta patlama olduğunu belirten Keklik, ''Halkın ilgisini krize bağlıyorum. Geçen yılbaşında 2 milyar liralık bilet satabilmiştim. Bu yıl ise yılbaşına bir hafta kala 2 milyar 500 milyon liralık bilet sattım'' dedi. 
     Seyyar Milli Piyango bayiliğini 20 yıldan beri yaptığını anlatan Hasan Çelik ise krizden yorgun düşen halkın umudunu şans oyunlarına bağladığına dikkati çekti. 
     Yılbaşı için 3 milyar liralık bilet aldığını, 5 milyar liralık daha bilet alacağını vurgulayan Çelik, sözlerini şöyle tamamladı 
     ''Geçen yılki büyük ikramiye 3 trilyon liraydı. Bu yıl ise büyük ikramiye 5 trilyon lira olarak belirlendi. Halkın Milli Piyango biletlerine ilgisine seviniyorum. Büyük ikramiyenin benim sattığım bilete çıkmasını ve o talihlinin bana destek olmasını diliyorum.'' 
     






</TEXT>
</DOC>
