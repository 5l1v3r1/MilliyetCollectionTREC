<DOC>
<DOCNO> 74117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/siyaset/siy01.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
TAYYİP’İN GAZABI 
</HEADLINE>
<TEXT>

Erdoğan’ı eleştiren AKP’li Gazioğlu, disipline veriliyor. Yöneticiler Gazioğlu için, Uçuk fikirli. Medyada konuşmasın. Tayyip Bey üzüldü. Gereken işlem yapılacaktır’ ifadesini kullandı 
     ABDULLAH KARAKUŞ Ankara 

     AKP Kurucusu Mehmet Gazioğlu’nun Genel Başkan Recep Tayyip Erdoğan’a yönelik ağır eleştirileri AKP’yi karıştırdı. AKP yönetimi, Gazioğlu’nu partiden ihraç etmek için disiplin kuruluna sevk etme kararı aldı. AKP Grup Başkanvekili Hüseyin Çelik, "Gazioğlu, eskiden beri uçuk fikirleriyle bilinen bir arkadaşımız. Partinin yetkili kurulları onunla ilgili gereken işlemi yapacaktır" dedi. 
     "Gazioğlu’nun yaptığı çok yanlış. Parti disiplinini bozuyor. Medyada değil yetkili kurullarımızda bunları söylemeliydi" diyen Genel Başkan Yardımcısı Abdullah Gül, Erdoğan’a yönelik eleştirileri barajı aşamayan partilere bağlayarak, şunları söyledi "Barajı aşacak tek parti biziz, bu diğerlerini huzursuz ediyor ve bizimle ilgili dedikodu çıkarıyorlar. Önümüzü kesmek istiyorlar. Biz Tayyip Bey’le el eleyiz. Partide tartışma yok. Tayyip Bey’in de önünde bir sorun yok." 
     Grup Başkanvekili Bülent Arınç da Milliyet’te "Ampul patladı" başlığıyla yer alan Gazioğlu’nun açıklamalarını eleştirerek, "Bu arkadaşımız, bu sözleriyle AKP Camiası’na yakışmadığını göstermiştir. Gereken yapılacaktır" diye konuştu. 
     Genel Başkan Yardımcısı Murat Mercan ise genel başkan aleyhinde uluorta konuşulamayacağını kaydederek, "Tayyip Bey üzüldü. Ona yönelik böyle haksız söylemler hiç de hoş değil. Parti disiplinine aykırı ve partinin uyumunu bozan davranışlar affedilemez. Kendisi disiplin kuruluna gider. Partiye kurucu olduğu günden bu yana ne değişti de böyle konuşuyor" görüşünü dile getirdi. 
     
Oyunlar oynanıyor’      Dün sabah uçakla geldiği İzmir Adnan Menderes Havalimanı’nda çok sayıda partili tarafından karşılanan ve Ankara’dan getirilen Mercedes otomobille Aydın’a hareket eden Erdoğan, teşkilat binasını açmak üzere Kuşadası’na uğradı. Açılışın ardından halka seslenen Erdoğan, şu görüşleri dile getirdi "Benim üzerimde son günlerde oyunlar oynanıyor. Sizler bu oyunları bozacaksınız. Sizlerin gücüyle bu oyunlardan tertemiz çıkacağız. Yine sizlerin desteği bizi karalayanlara tokat gibi çarpacak. Sizlere güvenim sonsuz." 
     

</TEXT>
</DOC>
