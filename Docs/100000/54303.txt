<DOC>
<DOCNO> 54303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/yasam/yas03.html </URL>
<DATE> 2001/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisin cinneti 
</HEADLINE>
<TEXT>

İftar vakti eşini ve üç çocuğunu öldürüp kendi canına da kıydı 
     TAYLAN YILDIRIM İzmir DHA 

     İzmir’in Gaziemir İlçesi’nde 15 yıllık polis Turgut Karahan, iftar vakti izin alarak gittiği evinde ölüm saçtı. 
     Buca İlçe Emniyet Müdürlüğü Terörle Mücadele Bürosu’nda görevli polis Karahan 40 , dün 16.30 sıralarında orucunu açmak için amirinden izin alarak evine gitti. Bir süre sonra daireden gelen silah sesleri apartmanda yankılandı. İhbar üzerine olay yerine haraket eden polisle aynı evde kalan polis memurunun kayınbiraderi Ahmet Demir 32 , aynı anda eve geldi. Demir’in anahtarıyla açılan kapıdan içeri giren polis tüyler ürperten manzarayla karşılaştı. Karahan’ın eşi Gülferi Karahan 35 mutfakta, çoçukları Havva 12 , Sümeyye 5 ve Hasan 2 ile polis Karahan odada başlarından kurşunlanarak ölmüş halde bulundu. 
     Yapılan incelemede Karahan’ın eşini ve çocuklarını öldürdükten sonra intihar ettiği belirlendi. Konyalı olan Karahan’ın iki evi olmasına rağmen maddi sıkıntı çektiği öne sürülürken, apartmanda bazı komşularıyla anlaşamadığı da iddia edildi. 
     
Özel Harek tçı çıktı      Karahan’ın yıllar önce Özel Harek t Şube Müdürlüğü’nde görevli olarak gittiği Batman’da, PKK üyeleriyle girdiği çatışmada başından yaralanıp 8 ay yoğun bakımda tedavi gördüğü bildirildi. 
     
Emniyet Müdürü Çok üzgünüz      İzmir Emniyet Müdürü Halil Tataş, olayın hemen ardından polisin oturduğu daireye gelerek bilgi aldı. Üzücü bir olay yaşandığını belirten Tataş, ilk incelemenin Karahan’ın eşini ve üç çocuğunu öldürdükten sonra intihar ettiğini gösterdiğini açıkladı. Karahan’ın iftar için amirlerinden izin alarak evine gittiğini belirten Tataş, "Öyle sorunlu birisinin olmadığı amirlerince söylendi. Maddi yönden bir sıkıntısının da olduğunu sanmıyoruz, iki ayrı evi varmış. Araştırmamız sürüyor" dedi. 
     



 YAŞAM 






















</TEXT>
</DOC>
