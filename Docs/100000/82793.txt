<DOC>
<DOCNO> 82793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/son/sondun19.html </URL>
<DATE> 2002/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Rolling Stones dünya turnesine çıkıyor 
</HEADLINE>
<TEXT>

     Rolling Stones topluluğunun yeni bir dünya turnesine çıkacağı açıklandı. 
     Grup üyeleri yeni turnelerini, New York'ta yaptıkları balonlu gösteriyle ilan ettiler. 
     ''The Stones''un 40. kuruluş yıldönümlerini, sadece dünya turnesiyle değil, yeni şarkılar içeren ve hit olmaya aday yeni bir albüm çıkartarak kutlamaya hazırlandıkları belirtildi. 
     5 Eylül'de Boston'dan başlayacak turne, grubun 1999 yılından bu 
     yana yapacağı ilk turne olacak. 
     Mick Jagger, Keith Richards, Charlie Watts ve Ron Wood'tan oluşan ''Rolling Stones''un, turne sırasında küçük kulüplerden stadyumlara kadar değişik mekanlarda konserler verecekleri ifade edildi. 
     Grup üyeleri turneyi açıklamak amacıyla düzenledikleri basın toplantısında da birbiri peşi sıra espriler yaptılar. Bir gazetecinin ''geçmişe ait şarkılar da yapacak mısınız '' sorusuna Keith Richards, ''şayet hatırlayabilirsek, elbette'' karşılığını verince salon kahkahaya boğuldu. 
     Grubun turne konserlerine ait biletlerin bu hafta satışa çıkacağı bildiriliyor. 
     Bugün efsane haline gelen ''Rolling Stones'', 1962 yılında kurulmuştu. 
     





</TEXT>
</DOC>
