<DOC>
<DOCNO> 73366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/spor/spo06.html </URL>
<DATE> 2002/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bindik bir alamete 
</HEADLINE>
<TEXT>

Çarşamba’dan, Pazar’a... Roma’dan, Kadıköy’e... Futboldan gayrı herşeyin öne çıktığı futbol haftası. İçinden futbol geçmeyen bir haftada, takdir edersiniz ki, çok zor oluyor panorama sayfası yapması 
     TAMER BAĞLAN 

     Konumuz yine futbol, yani spor... Bu sayfada yapmaya çalıştığımız yine geride bıraktığımız haftaya ait panorama. Gel de futboldan kelam et, sporu ön plana çıkar bu ortamda... 
     Çarşamba akşamı, Galatasaray’ın Roma’dan çıkardığı futbol dolu beraberlikten bu yana, aksiyon, atraksiyon, vurdulu, kırdılı drama... 
     Hayatının belki de hiç bir döneminde böylesine sertleşmeyen Dışişleri Bakanı Galatasaraylı İsmail Cem’in tabiriyle "Mussolini’nin polisleri" çekti ilk tetiği. Avrupa’nın göbeğinde yaşanan talihsiz olaylar, Avrupalılık sevdasındakiler için tam anlamıyla derslikti... 
     Barbarlığın ucuz atlatılmasının ardından, diktatörlüğün bir başka örneğinde Trabzonsporlu Haluk Ulusoy’un tek başına verdiği kararla olaylar Türkiye’ye sirayet etti... 
     Ulusoy, Sarı - Kırmızılı futbolcuların içine düştüğü psikolojik durumu öne sürerek Trabzon deplasmanını tehir ederken milyonlara hitap eden, başta neresinden tuttuğu belli olmayan Trabzonspor, sonrasında zirve mücadelesi yapan Fenerbahçe ve Beşiktaş camialarının psikolojik durumlarını es geçti... 
     En azından yola, yordama aykırı olan bu karara, diğer büyükler tepki verdi. En ağırı ise, Türkiye’nin en kalabalık kitlesinin liderinden geldi. Uzlaşmacı kişiliğiyle tanınan Aziz Yıldırım ilk kez bu kadar sertti. Ortalık karıştı, diller kılıç gibi sivrileşti. Lucescu, Utanç’ içeren cümlesiyle haddini aşmak konusunda yine herkesin önüne geçti... 
     Bilgisayar ortamında yapılmış, Trabzonsporlu Haluk Ulusoy’un Galatasaray formalı resmi, önce Sabah Gazetesi’nde, sonra İnönü Stadı’nda ve nihayet Kadıköy sokaklarında yakıldı, yırtıldı, sergilendi... 
     Böyle bir ortamda, haftanın son maçında ellibin Fenerbahçeli tam anlamıyla potansiyel tehlikeydi. Ulusoy gibi, yalnızca Galatasaray maçlarında boy göstermesiyle eleştirilen ve takımını fazlaca tuttuğu iddia edilen Mesut Bey adına açılan pankart ortamı iyice gerdi. Akıllara, "İtalyan copuyla başlayan hafta, Türk copuyla mı sonlanacak" endişesi geldi. Neyse ki, kafa karıştırabilecek pozisyonların olduğu maçta kaybettikleri puanlara rağmen, Sarı - Lacivertli onbinler hemen hemen mükemmeldi... 
     Ne var ki, saha dışı, masa başı işlere fazla kafa yormaktan mıdır nedir, Beşiktaşlı ve Fenerbahçeli futbolcular liderlik koltuğuna oturmamak konusunda Beraberlik’ örneği verdi. Belki de en acısı buydu onlar için maç bile yapmayan Galatasaray h l liderdi... 
     



 SPOR 


























</TEXT>
</DOC>
