<DOC>
<DOCNO> 94409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/son/sondun32.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İsviçreli hava kontrolörleri Rus uçağına yanlış bilgi vermiş 
</HEADLINE>
<TEXT>

     Almanya üzerinde havada çarpışarak düşen iki uçaktan alınan ses kayıtlarına göre, İsviçreli hava trafik kontrolörlerinin, kokpit uyarı sisteminin talimatının aksine Rus pilota alçalması uyarısında bulundukları belirtildi. 
     Kazayı soruşturan Alman müfettişler, yaptıkları açıklamada, elde edilen ses kayıtlarına göre, çoğu çocuk 71 kişinin ölümüne neden olan çarpışmadan 45 saniye önce otomatik kokpit uyarı sisteminin eşzamanlı olarak Tupolev-154 tipi Rus yolcu uçağına yükselmesi, kargo uçağına da alçalması talimatı verdiğini kaydetti. 
     Ancak uçaktaki uyarı sisteminden bir saniye sonra Zürih kulesinin Rus uçağına alçalması talimatı verdiği kaydedildi. Yine ses kayıtlarına göre, Rus pilotun talimata hemen cevap vermediği, İsviçreli kontrolörlerin talimatı 14 saniye sonra tekrarladıkları ifade edildi. 
     Rus pilotun cevap vermesinden 30 saniye sonra, 10 bin 500 metrede iki uçağın çarpıştığı kaydedildi. 
     





</TEXT>
</DOC>
