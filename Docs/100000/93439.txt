<DOC>
<DOCNO> 93439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/yazar/temelkuran.html </URL>
<DATE> 2002/07/03/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Benim de canım var 
</HEADLINE>
<TEXT>

     Hiç umulmadık, bildiğinizi bile bilmediğiniz bir şarkı gelir, oturur genzinize, öyle tatlı bir gıcık gibi yapışıp kalır ya ses tellerinize... İlk bakışta son derece alakasız gibi görünen o şarkının sözlerine dikkat edince anlarsınız ki, kafanızın arkasından geçenleri söylüyorsunuz, nağmeli olarak. Üç gündür Hamiyet Yüceses’in bir şarkısı yanağımın içinde 
     "Benim de canım var Ben de insanım Benim de kalbim var Ben de insanım" şarkısının gerisi 
     "Belki güzel değil çirkinim ama Gel sen acı bari Düşürme gama..." diye gider, ama o mısralara hiç girmeden durmadan ilk bölüm, mırıl mırıl 
     "Benim de canım var..." 
     İlkokulda yaz tatilinde kendimizi salıvermeyelim, aman çocukluğun keyfini çatmayalım diye tatil planları yaptırırlardı bize. Aynı işkenceyi kaç kuşak yaşadı acaba Saat 8 30 Kalkış. 8 40 Yatak yapma ve yüz yıkama. 9 00 Kahvaltı... Bir kuşak kendi "şahsi toplama kampını" oluşturmayı böyle öğrendi galiba ve kimilerimizin içine daha iyi işledi bu mesele... Bendeniz gibi 
     
Köşe yazarının "renkli" hayatı      Bir haftadır tahayyül sınırlarını zorlayan büyük ve küçük tersliklerle grekoromen tarzda mücadele edip göz kamaştırıcı bir performansla ev taşıyan, iki tam gün süren Ermeni meselesiyle ilgili bir uluslararası toplantıya katılan Cuma günü bundan bahsedeceğiz , matkap sesleri arasında gazete için yazılar yazan, arada gidip Taksim’den şenlik izlenimi döktüren, elektrikçi ve tesisatçılarla boğuşan, bir master programı için başvuru yapmaya ve yazılı sınava girmeye çalışan, bu arada bir ay içinde bitmesi gereken yeni kitabı yazmaya uğraşan, paralar suyunu çekerken yutkunan ve bütün bunları yaparken oturma, yemek yeme, haber izleme işlerinin tamamını tek bir sehpa üzerinde gerçekleştiren zavallı bir kişiyim Kendi "renkli" kişisel hayatını ifşa eden bir köşe yazarı olmamak için çok direndim, ama ne yapalım ki buraya kadarmış muhterem okurlar 
     "Benim de canım var Ben de insanım " 
     
Her şey mükemmel olsun      Nerede alıyoruz bu terbiyeyi biz Ne zaman kazınıyor içimize her şeyi kusursuz yapmamız gerektiği bilgisi Dokuz ayın çarşambası bir araya geldiğinde süfli meseleler ordusuna karşı yorulmadan kılıç sallamak gerektiğini kim öğretti bize Sonunda bir madalya kazanabilecek miyiz acaba 
     "Delik termosifonlara, akıtan rezervuarlara, yanlış dikilmiş perdelere ve bağlanmayan telefonlara karşı kahramanca savaşırken bir yandan da gösterdiğiniz entelektüel başarının bir nişanesi ve bu sırada akıl sağlığınızı koruduğunuzun bir göstergesi olarak bu madalyayı..." 
     
     Fakat dayanma gücünün sonuna geldiğinde mecburi bir mola alıyorsun. Sakin bir delirme gelir gibi sanki. Evin balkonuna çıkıyorsun. Apartman hizmetlisi Mehmet’ten "Ocak çalışmıyor da " deyip bir çaydanlık sıcak su istiyorsun, kolilerin arasından güç bela bulduğun kahveyi bardağa koyuyorsun. Yanlış dikilmiş mavi perde seninle alay eder gibi rüzgarda saçma saçma dalgalanıyor. Evin önündeki manolya ağacına bakıyorsun. İçerdeki ustaların duymayacağı biçimde mırıldanıyorsun "Benim de canım var..." 
     Madalyayı kaçırıyorsun böylece Oh be 
     
     







"Türk şütüyle yıkıldı dünyanın kaleleri"... 


Barış’ın anısı... 


Özel çorap giyiyorum ama düştüğü yalan .. 


Değişim misyonuna ne oldu 


Türkiye artık Ecevit’le gidemez ama... 


Ata’nın gözüyle 


1 8 mi yoksa 8 1 4 mü 


Pamukbank, WorldCom ve Xerox 


Batman’da yeni hayat. Ya sonrası 


Kıbrıs Türk’ünün seçim mesajı 


Hükümet sorunu, rejim sorunu olabilir 


Borçlanma piyasası 


Bir hakem ve bizimkiler... 


Şahenk Tüccarlığımız işe yaradı’ 


Benim de canım var 


Toplam borç 204.4 milyar dolar oldu 


</TEXT>
</DOC>
