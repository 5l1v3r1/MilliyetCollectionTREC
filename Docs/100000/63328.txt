<DOC>
<DOCNO> 63328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/21/ekonomi/eko04a.html </URL>
<DATE> 2002/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İki yıl vadeli borçlanma 
</HEADLINE>
<TEXT>

Hazine yarın iki yıl vadeli, üç ayda bir kupon ödemeli tahvil ihalesi düzenliyor 
     EKONOMİ SERVİSİ 

     Hazine’nin, yarın düzenleyeceği iki yıl vadeli ve üç ayda bir kupon ödemeli tahvil ihalesinin ihraç tarihi 23 Ocak Çarşamba olarak belirlendi. Kupon ödemeleri, yapılacak referans bono ihalesinde oluşacak faizlere endeksli devlet tahvili olarak ihraç edilecek senetlerin, itfa tarihi ise 21 Ocak 2004. 
     Söz konusu ihraca yönelik referans bono ihalesi ise bugün gerçekleştirilecek. İtfa tarihi 24 Nisan 2002 olan üç aylık referans bono ihalesinde satılacak tutar 795 trilyon lira olarak belirlendi. Bu miktar ocakta piyasaya yapılacak ödemeler ve ortalama satış geri ödemelerinin yüzde 15’ini oluşturuyor. Ortalama ve opsiyon satışın yapılmayacağı ihalede, tahvilin ilk kuponuna esas teşkil edecek faiz oranı ise söz konusu üç ay vadeli bono ihalesindeki faiz ile Hazine’ce uygulanacak yüzde 2 ek getiriden oluşacak. 
     Hazine’nin bu hafta toplam 2.4 katrilyon iç borç servisi bulunuyor. 
     



 EKONOMİ 


















</TEXT>
</DOC>
