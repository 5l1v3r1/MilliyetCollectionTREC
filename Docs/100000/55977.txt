<DOC>
<DOCNO> 55977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/yazar/akyol.html </URL>
<DATE> 2001/12/07/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Muhammed Salih'e destek 
</HEADLINE>
<TEXT>

     ÖZBEKİSTANLI muhalefet lideri Muhammed Salih, şu anda, Çek Cumhuriyeti'nin başkenti Prag'da tutuklu 
     Çünkü Özbekistan Devlet Başkanı Kerimov, demokrasi isteyen Salih'i "terörist" ilan etmiş ve hakkında kırmızı bülten çıkarmıştır 
     Muhammed Salih'in terörle kesinle alakası yoktur. Yüksek kalitede bir entelektüeldir, 'Türkçü' bir liberal demokrattır. 
     Kendisini yakından tanırım dostumdur. 
     1989'da Sovyet lideri Gorbaçov kapıları açınca, gençliğimin tatlı rüyası "Turan"a gittiğimde, Taşkent'te Muhammed Salih'in evinde bir gece misafir olmuştum. 
     Çalışma odasında, duvarda çeşitli fotoğraflar vardı ikisi kalpaklıydı Enver ve Mustafa Kemal paşalar... 
     Ötekiler, Şair Çolpan ve Ekmel İkram gibi Asya Türklüğünün "milli medeni intibah" öncüleri Stalin tarafından kurşuna dizilen "Ceditçi ve Türkçü" akımının Özbek liderleriydi... 
     
     MUHAMMED Salih, Yunus Emre'yi, öyle bir 'ortak Türkçe' ile yayımlamıştır ki, biz okuyunca da, bir Özbek veya Azeri okuyunca da aynı zevki alır, aynı derinlikle anlar. 
     Türkiye'deki alfabe tartışmaları konusunda yazdığım yazı üzerine bana İsveç'ten bir e - maille "Türkistan Alfabesi" konulu makalesini göndermişti. 
     Salih'in temel tezi şudur "Ünlü seslerin uyumu, Türk kavimlerinin uyumudur." 
     Bizim kullandığımız Latin alfabesine üç harf ekleyerek bütün Türk kavimlerinin okuyabileceği bir alfabeyi savunmaktadır. Başka bir yazımda anlatacağım. 
     Muhammed Salih böyle bir insandır, bir aydındır. 
     Kendisinin de lideri olduğu "Erk Partiyası"nın da terörle hiçbir ilgisi yoktur. 
     Ağır ekonomik şartlar altında Özbekistan'da ortaya çıkması kaçınılmaz sosyal muhalefete Muhammed Salih gibi açık fikirli, demokrat bir aydın önderlik edebilirdi Kerimov bu hareketi ezdi, Salih Türkiye'ye kaçmak zorunda kaldı... 
     Ve sosyal muhalefet, Taliban benzeri illegal radikal grupların eline düştü 
     
     TÜRKİYE'DE Muhammed Salih bir yıl yaşadı. Özbek lideri Kerimov, bu yüzden Türkiye ile ilişkileri bozdu Fethullah Gülen'in açtığı okulları "Türk okulları" olduğu için kapattı... Türkiye'de okumakta olan 3 bin kadar Özbek öğrenciyi geri çekti 
     Türkiye, Özbekistan halkıyla ve devletiyle ilişkilerini bozmamak için Salih'i sınırdışı etmek zorunda kaldı ve o da İsveç'e yerleşti. 
     Prag'a "Radyo Liberty"nin davetlisi olarak gitmişti... Kerimov'un "kırmızı bülteni" sebebiyle "terörist" diye tutuklandı 
     Bu tutuklamada hem Çek polisinin Stalinci gelenekten tam arınamamış olmasının, hem Bin Ladin belasının dünyada yarattığı psikolojinin rolü olduğunu sanıyorum. 
     Muhammed Salih Özbekistan'a iade edilirse, bilin ki, uçaktan iner inmez kurşuna dizilecektir 
     Türkiye ile Özbekistan arasında zaten 'netameli' olan ilişkiler temelli bozulmamalı, bu işe hükümet resmen karışmamalı... Ama basın, aydınlar, insan haklarında duyarlı çevreler, partiler Muhammed Salih'e destek vermelidir. 
     
     







Muhammed Salih'e destek 


Simit çorba... 


Önce Kıbrıs sonra AB 


Demirel, De Gaulle, Kıbrıs'ta çözüm... 


Satır değil diyet 


Rektörlük seçiminde son raund 


Banka çürük, ama mevduatlar sağlam 


Varlık Vergisi.. Şimdi gerçekler 


"Yoyo oyunu" 


Derviş'in fikri ile zikri 


Rektör seçimi ve intihal 


2002'nin çözüm paketi 


Türkler neden nakdi bağış yapmazlar 


Asimile Olmuş Kadınlar Kahvesi 


ABD, bornoz ve sabahlık için kapıları açtı’ 


</TEXT>
</DOC>
