<DOC>
<DOCNO> 73695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/ekonomi/eko06.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıdemin yarısı gidiyor 
</HEADLINE>
<TEXT>

     ANKARA ANKA 

     Bu ay sonuna kadar hazırlıkları tamamlanması beklenen ve İş Kanunu’nda değişiklik öngören Yasa Tasarısı’nda bir yıllık kıdem tazminatının hesaplanmasında esas alınan sürenin 30 günden 15 güne düşürülmesi öngörülüyor. 
     İşçi, işveren ve Çalışma Bakanlığı’nı temsilen 9 bilim adamından oluşan komisyonun hazırlıklarını sürdürdüğü İş Yasası’nda değişiklik öngören taslakla ilgili çalışmaların ay sonuna kadar tamamlanması ve Çalışma Bakanlığı’na sunulması bekleniyor. 
     
     Kazanılmış haklar saklı 
     Tasarıda, işverenlerin İş Güvencesi Yasası’yla birlikte çıkarılmasını istedikleri kıdem tazminatı ve esneklik konularında önemli değişiklikler öngörülüyor. Halen, "İşçinin işe başladığı tarihten itibaren hizmet aktinin devamı süresince her geçen tam yıl için işverence işçiye 30 günlük ücreti tutarında kıdem tazminatı ödenir. Bir yıldan artan süreler için de aynı oran üzerinden ödeme yapılır" şeklinde olan tazminat hesabında, tazminat hesabına esas olan ücret tutarı 30 günden 15 güne indiriliyor. 
     Üzerinde tartışmaların sürdüğü maddeye göre çalışanların kazanılmış hakları saklı kalacak ancak yeni çalışmaya başlayacaklar için 15 gün üzerinden hesaplama yapılacak. 
     



 EKONOMİ 

















</TEXT>
</DOC>
