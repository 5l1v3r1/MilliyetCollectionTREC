<DOC>
<DOCNO> 96517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/yazar/uras.html </URL>
<DATE> 2002/07/18/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Irak’ta ABD tetikçisi olmak’ bizi batırır 
</HEADLINE>
<TEXT>

     "Battı balık yan gider... Nasıl olsa batmışız... Biraz daha batalım..." deniliyor ise... "Ey gaziler... Yol göründü... Irak topraklarında savaşmaya gidiyoruz .." 
     Sayın okuyucularım, sayın halkım... "Çok alaimler belirdi... Kıyamet kopmak üzere .." Irak’a cihat açmaktan sorumlu ABD Savunma Bakan Yardımcısı Türkiye’ye geldi. Temaslarına İstanbul’un anlı şanlı genç holding patronunun evinde başladı. İstanbul’un anlı şanlı genç işadamlarıyla ve halkın ümidi olarak ortaya çıkmakta olan genç politikacılar ile Irak operasyonunun alt yapısını hazırladı. Bu işte bir çarpıklık yok mu Misafir, ABD hükümetinin Irak’a cihat açmaktan sorumlu resmi görevlisi. Yanındakiler, ABD hükümetinin Türkiye’deki büyükelçisi, başkonsolosu... Ya karşısında Türk halkı adına pazarlığa oturanlar kimler Kimi temsil ediyorlar Halkı mı, Türkiye Cumhuriyeti Hükümeti’ni mi 
     
Para koparalım derken...      İstanbul’un anlı şanlı genç holding patronunun Kanlıca’daki konağındaki toplantıda biz, "saf ve bakir Türk halkı" adına Irak’ta ABD için para karşılığı "tetikçilik yapmak" sözü verildi ise yandık, bittik demektir. 
     Gırtlağına kadar batağa saplanmış olduğundan, kafasını batağın üzerinde tutmaya ve zorla nefes almaya çalışan Türkiye, ABD’den para koparmak hayali ile, Irak’ta tetikçilik yapmaya başlar başlamaz bakınız batağa büsbütün nasıl gömülür Nefesi bakınız nasıl kesilir 
     1 Türkiye’de çarklar IMF’den gelen paralar sayesinde dönüyor. Yakında IFM’den gelen paralar bitecek. Eylül ayından sonra Türkiye’nin dünya para piyasalarından borçlanması gerekiyor. Hele hele 2003 yılında serbest piyasalardan borçlanmadan ekonominin ayakta kalması imkansız. Irak’ta ABD adına tetikçiliğe soyunan Türkiye’ye dünya para piyasalarından borç verecek tek bir "enayi" bulamazsınız. 
     2 ABD yönetimi kendisi için tetikçilik yapan ülkelere bol keseden para dağıtmaz. Dağıtamaz. Bu tip yardımlar için herhangi bir "dul kesesi" yoktur. ABD bir ülkeye ancak bütçeden, Kongre kararı ile para yardımı yapar. Bu nedenle Irak’taki tektikçilik karşılığı 52 milyar dolar yardım bekleyenler avuçlarını yalar. ABD Kongresi Afganistan’a giden Türk askerlerinin giderleri için vaat edilen 252 milyon dolar ödemeyi bile bugüne kadar onaylamadı. 
     Türk askerlerinin kanı karşılığı Kerkük petrollerinin Türkiye’ye hediye edilmesi "hayaldir". O kadar büyük mamayı bu dünyada kimse Tükiye’ye yedirmez... 
     
Ekonomi demek, yatırım demek      3 Irak ve diğer doğu hududuna komşu ülkeler bizim için çok önemli. Doğu ve Güneydoğu Anadolu’nun ekonomisi doğrudan ticaret ve hudut ticareti sayesinde ayakta duruyor. Irak’ta savaşa girmek Doğu ve Güneydoğu Anadolu’daki insanların pazarını bütünü ile yok eder. Ekonomiyi çökertir. 
     4 Turizm bizim ekonomimizin can damarıdır. Irak’ta askeri çatışmaya giren bir ülkeye kimse turist olarak gelmek istemez. Tatilini ve hayatını riske atmaz. 
     5 Batı sınırında Yunanistan ile doğu sınırında tüm komşularıyla sorunlu olan, ABD’nin her istediği ülkeye asker gönderen Türkiye’ye yabancı sermaye ne yatırım için gelir, ne özelleştirme için gelir. 
     Sayın okuyucularım, sayın halkım, sayın işadamlarım, sayın genç ve yaşlı politikacılarım, Batı dünyasındaki ülkeler sulh ve sükun içinde refaha koşuyor. Bir gün IMF’den para kopararak, öbür gün ABD’yi memnun etmek için bu vatanın genç çocuklarını Irak’ta harbe yollayarak Türkiye’nin bir yere gitmesi imkansızdır. 
     Elde silah oraya buraya koşmaktan, elimize geçen üç beş kuruşu silaha harcamaktan ekonomiyi unutuyoruz. Ekonomi demek, yatırım demektir. Üretim demektir. Onunla bununla kavgayı, onunla bununla savaşı bırakacağız. İşimize bakacağız. Üretmeden fakirlikten kurtulmamız, üretmeden adam olmamız imkansızdır. 
     
     







Acele bir seçim... 


Sıcak... Sıcak... Sıcak... 


Çağdaş siyaset..’ 


Baykal’dan Derviş’e "Hükümette kal" 


Baykal’la Derviş görüşmesi neydi .. 


Troyka, demokratlarınbeyaz ihtilali gibi mi 


Besa mı 


Derviş’in çilesi dolmadı 


Sol yenileniyor mu, parçalanıyor mu 


Türkiye ABD’den farklı düşünüyor 


Ekonomik suça, ekonomik ceza mı dediniz 


Bağımsızlık masalı ve uykusu kaçanlar... 


Derviş’in CHP ziyareti 


İhracatçıya euro piyangosu 


Irak’ta ABD tetikçisi olmak’ bizi batırır 


Yeni Oluşum’a sosyal politikayı bırak, üretime bak’ mesajı 


</TEXT>
</DOC>
