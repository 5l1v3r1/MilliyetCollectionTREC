<DOC>
<DOCNO> 61473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/son/sontur33.html </URL>
<DATE> 2002/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversitede kavga 3 yaralı... 
</HEADLINE>
<TEXT>

     Zonguldak Karaelmas Üniversitesi ZKÜ öğrencileri arasında çıkan kavgada, 3 kişi yaralandı. 
     Edinilen bilgiye göre, üniversite kantininde 2 öğrenci grubu arasında henüz belirlenemeyen nedenle tartışma çıktı. Tartışmanın kavgaya dönüşmesi sonucu, yumruk ve sopalarla darp edilen öğrencilerden Mustafa Solak, Murat Karakoyun ve Sertaç Çelebi çeşitli yerlerinden yaralandı. 
     Yetkililer, yaralı öğrencilerin Zonguldak Devlet Hastanesi'nde tedavi altına alındığını, olayla ilgili soruşturma başlatıldığını bildirdiler. 
     Bu arada, olay yerine gelen karakol ve çevik kuvvet ekipleri, kantinde ve üniversite yerleşkesinde güvenlik önlemleri aldı. 
     






</TEXT>
</DOC>
