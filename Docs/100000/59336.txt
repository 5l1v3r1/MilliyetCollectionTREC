<DOC>
<DOCNO> 59336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/son/sontur05.html </URL>
<DATE> 2001/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip Erdoğan ABD'ye gidiyor... 
</HEADLINE>
<TEXT>

     AK Parti Genel Başkanı Recep Tayyip Erdoğan'ın, 31 Ocak-4 Şubat 2002 tarihleri arasında ABD'nin New York kentinde yapılacak Dünya Ekonomik Forumu'na davet edildiği öğrenildi. 
     31 Ocak-4 Şubat 2002 
     tarihleri arasında New York Waldorf Astoria Oteli'nde yapılacak Forum'a, Erdoğan da davet edildi. Erdoğan'ın, bir ekip oluşturarak, New York'ta yapılacak Forum'a ilişkin çalışma yapacağı kaydedildi. Forum'un gündeminde öncelikle, ''Dünyanın Yeniden Yapılanması, Güvenlik ve Terörizmle Savaş, Dünya Ekonomisinin Büyük Bir Durgunluğa Girmesini Önleme Çareleri'' konularının bulunduğu bildirildi. Forumda, ayrıca, ''Uygarlıklar arası Diyalog Nasıl Geliştirilebilir Terörizmin Kökeninde Yatan Yoksulluk ve Sosyal Problemler Nasıl Yok edilebilir '' gibi sorulara yanıt aranacak. Önceki yıllar Davos'ta yapılan Dünya Ekonomik Forumu'na her yıl ortalama 2000 kişi katılıyor. Bunlar arasında devlet adamlarından iş ve siyaset dünyasının önde gelen isimlerine, medya temsilcileri ve akademisyenlere kadar her gruptan insan bulunuyor. Bu arada, toplantının 11 Eylül saldırılarına bir tepki ve terör mağdurlarıyla dayanışma amacıyla New York'ta düzenlendiği ifade edildi. Toplantıya, Devlet Bakanı Kemal Derviş ile Dışişleri Bakanı İsmail Cem'in de davet edildiği öğrenildi. 
     






</TEXT>
</DOC>
