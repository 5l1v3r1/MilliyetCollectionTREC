<DOC>
<DOCNO> 67554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/spor/spo02.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
FARK 4 PUAN 
</HEADLINE>
<TEXT>

Lorant, Galatasaray’ı yeneceklerini ve hesaplarını dört puanlık fark üzerine yaptıklarını söyledi. Alman hoca Cumartesi günkü maçta rakiplerinin daha avantajlı olduğunu söyledi 
     ENGİN VEREL 

     Kaybetmeyeceğiz’ 
     FENERBAHÇE Teknik Direktörü Werner Lorant, 52 bin kişilik tribünler önünde keyifli bir 90 dakika yaşamak istediklerini söyledi. Stada gelenleri evlerine mutlu göndermek zorunda olduklarını belirten Lorant, "Tekrarlıyorum, kesinlikle kaybetmeyeceğiz. Çünkü evimizde daha güvenli, inançlı ve seyircimizin baskısıyla daha özgüvenli oynuyoruz. Ve galibiyeti de daha kolay elde ediyoruz. Demek ki, fark 4 puana inecek" dedi. 
     
     Onlar avantajlı’ 
     ALMAN Hoca, Galatasaray’ı en ince ayrıntısına kadar analiz ettiğini belirterek, "Dürüst olarak tartıya koyarsak, Galatasaray daha avantajlı. Özgüvenleri yüksek. Bu özgüvenleri sahaya yansıyor ve maçı kazanabileceklerini görüyorsunuz. Ben futbolcularımda henüz tam olarak bu özgüveni göremiyorum. Ancak bu sözlerimde, kendi sahamızda oynadığımız maçları hariç tutuyorum" diye konuştu. 
     
     Derbi gibi olmalı’ 
     FENERBAHÇE - Galatasaray derbisinin dünyada üçüncü sırada olduğunu öğrenen Lorant, "O zaman iki taraf futbolcuları da bunun bilincinde olup, böyle bir süper derbinin adına yakışır bir oyun oynamaları gerektiğine inanmalılar" yorumunu yaptı. Alman hoca 4-4-2 düzeni ile bu sezon oynamalarının mümkün olmadığını, önümüzdeki dönemde de 3-5-2’ye devam etmeyi düşündüğünü belirtti 
     
Yıldırım’dan adaylara çağrı      YALÇIN TÜRK 
     FENERBAHÇE Başkanı Aziz Yıldırım, kongrede kendisine rakip olmak isteyenin Galatasaray maçından önce çıkıp, mertçe açıklama yapması gerektiğini söyledi. Yıldırım, "Beni üzen ince hesapların peşinde koşulması. Başkanlığı kafasına koyan Galatasaray maçını beklemez. Bu bana göre fırsatçılıktır ve Fenerbahçeliliğe yakışmaz" dedi. 
     GALATASARAY’I yenmek zorunda olduklarını vurgulayan Yıldırım, sözlerini şöyle sürdürdü "Teknik kadro ve oyunculara inanıyoruz. Fenerbahçe, 52 bin kişilik tribünleriyle yine bir ilke imza atacaktır. Bu coşkulu günde 3 puan alıp, coşkumuzu ikiye katlamak istiyoruz." 
     
Oktay coştu bi kere      FENERBAHÇE Milli Takımlarına giden oyuncularından yoksun olarak sürdürdüğü hazırlıklarında dün PAF takımı ile 30’ar dakikadan üç devrelik maç yaptı. Oktay’ın beş gol attığı antrenman maçını A Takım 10 - 1 kazandı. Yusuf 3 kez fileleri havalandırırken, Andersson ve Celal’in kendi kalesine attığı gol skoru getirdi. Uzun süredir hazır olduğu sinyallerini veren Oktay’ın formunun zirvesinde olduğu gözlendi. 
     LORANT çalışma sonrasında Simao ile de özel bir toplantı yaptı. Brezilyalı oyuncuya kafasındaki taktiği anlatan Alman hocanın, "Bu maçta sana çok güveniyorum. Oyun organizasyonunu sen yapacaksın. Topları alacak, verecek, arkadaşlarına dağıtacaksın. Orta sahanın ortasını sen idare edeceksin. Burası en önemli bölgemiz. Hata yapmanı istemiyorum" dediği öğrenildi. 
     
Resmi karaborsa      MAÇ biletlerinin ilk günden itibaren tükenmesiyle karaborsacılara gün doğdu. Dün Stadın önü 100’e yakın karaborsacı tarafından istila edilirken, üyelerine bilet isteyen derneklerin de fahiş fiyatlarla satış yaptıkları tespit edildi. Dernekler biletleri normal fiyatın beş katına satıp, kendilerine gelir yaratmaya çalıştılar. Karaborsacılara güvenlik güçlerinin hiç müdahale etmemesi dikkati çekti. 
     
Gazetecilere başkan vetosu      BAŞKAN Aziz Yıldırım yeni tribünün tanıtımı için dün Bakan Fikret Ünlü, İstanbul Valisi Erol Çakır ve Emniyet Müdürü Hasan Özdemir’e stadı gezdirdi. Tribünlerin hazır olmadığı ve açılmaması gerektiği konusunda baskı yapılması üzerine en yetkili organlara garanti veren Yıldırım, olayı görüntülemek isteyen basın mensuplarını stada sokturtmadı. 
     
Milliler geliyor      EKVADOR maçından sabaha karşı dönen A Milli takım oyuncuları, dün akşam üstü hafif bir ter idmanı yaptılar. Revivo, Rapajc ve Serhat da bugünden itibaren kampa katılacaklar. 
     
Polis hazır      DERBİ önce Emniyet Müdürü Hasan Özdemir dün hem Ali Sami Yen Stadı’nda, hem de Şükrü Saracoğlu’nda inceleme yaptı. Öncelikle Galatasaraylı taraftarların güvenliğini sağlayacaklarını belirten Özdemir, "Akla gelen tüm tedbirler alındı. Kötü niyetli hiç kimseye imk n verilmeyecektir. Ben dahil hepimiz stada girip rahat bir maç izleyeceğiz" diye konuştu. 
     
Tribün şovu      SARI - Lacivertli taraftarlar maç öncesinde müthiş bir tribün şovu yapmak için hazırlıklarını sürdürüyorlar. Konfeti ve pankartların yanı sıra, havai fişekler ve meşalelerle derbinin atmosferi süslenecek. 
     



 SPOR 























</TEXT>
</DOC>
