<DOC>
<DOCNO> 88760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/09/guncel/agun.html </URL>
<DATE> 2002/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkekler değişim geçirdi 
</HEADLINE>
<TEXT>
Bir kalorilik’ maçolar 
Yerli yabancı bilim adamları bir araya geldi Türk erkeğini’ tartıştı... SONUÇ İLGİNÇ İdeal erkek tipi, melez özellikleri olan light maço’ yönünde değişti 
     SEMRA KARDEŞOĞLU İstanbul 

     Bilgi Üniversitesi, Türkiye’de ilk kez düzenlenen Erkeklik Sempozyumu’na ev sahipliği yaptı önceki gün. Kadın ve erkekli bir grup bir araya geldi ve "Türk erkeğini" tartıştı. Bilgi Üniversitesi Sosyoloji Bölümü Başkanı Doç. Dr. Arus Yumul, Türkiye’de kadınlar için ideal erkek tipinin, melez özellikleri olan "light maço" yönünde değiştiğini söyledi. 
     Televizyonda yayınlanan "Çocuklar Duymasın" adlı dizinin günlük konuşma diline kattığı, "light erkek", "Bir kalorilik erkek" gibi terimlerin o kadar da gerçek dışı olmadığı ortaya çıkmış oldu. Sempozyumda, Milliyet’in sorularını yanıtlayan Doç. Dr. Arus Yumul, şunları söyledi 
     
     Ağda yapanı bile var... 
     "Yaşadığımız dönem, erkekler açısından karmaşık bir dönem. Kadınların idealize ettiği erkek tipi değişti. Erkekler de bu değişime ayak uydurmaya başladı. Şimdi yeni erkek olarak adlandıracağımız light maço’ tipi doğdu. Daha çok şehirli, eğitimli ve genç kadınların idealize erkek tipi kendi içinde farklılıklar gösteriyor. Bu erkeğin özelliklerini sıralarsak ev işi yapıyor, ağlayabiliyor, kendine özen gösteriyor, bedenine ve estetiğe önem veriyor, renkli giyenebiliyor, küpe takabiliyor, manikür ya da pedikür yaptırabiliyor, hatta hatta kimileri ağda bile yapıyor." 
     Doç. Dr. Arus Yumul, hemen ekliyor "Elbette bunlar hepsi için ortak özellik değil." 
     
     Light’lığın da bir sınırı var 
     "Bu tip erkekler light’lığın da bir sınırı olduğunu savunuyor" diyen Doç. Yumul, şöyle devam ediyor "Bunların yanına başka erkeklik kavramları eklenebiliyor. Maçoluk gibi. Yani bu light’lığın yanında geleneksel değerlerine sahip çıkıyor. Kadına şiddet uygulamıyor ama kanlarında halen Osmanlı kanı’nın aktığını söylüyor. Yeni erkek, kontrol sonuçta bendedir’ diyor. Maço adlandırılan davranışlardan vazgeçemeyeceklerini söylüyor ve evlenecek kadınla gezilecek kadını ayırıyor." 
     
Tarkan en saf örneği      Tarkan’ın göbeğini açıp göbek atmasının daha önceki yıllarda kabul edilemeyeceğini hatırlatan Yumul, sözlerini şöyle sürdürüyor "Tarkan kendini yeni erkek’ olarak çok iyi tanımladı. Tarkan yeni erkeğin en saf örneğidir. Yeni erkek tipini dizilerde de görmek mümkün. Örneğin Çocuklar Duymasın’daki baba karakteri bir bölüm için ideal erkek. Bir bölüm için de, içinde maçoluğu daha fazla barındıran Asmalı Konak’taki Özcan Deniz’in canlandırdığı erkek ideal... Light maçoluk melezleşme olarak adlandırabiliriz. Her ikisi de var. İbrahim Tatlıses de melezleşme yolundadır. Bugün televizyonda ağlamakta. Geçmişte bu kabul edilebilir bir şey değildi." 
     
     Türkleri anlayamıyorum’ 
     Konferansa katılan Oslo Üniversitesi Cinsiyet Araştırmaları Merkezi’nden Joergen Lorentzen ise İsveç’te babası tarafından bir İsveçli gençle birlikte olduğu için öldürülen Türk kızı Fadime Şahindal’ın durumunu anlamakta güçlük çektiğini belirterek şunları söyledi 
     "Bizim ülkemizde de erkekle kadın bir arada üretir, evin ekonomik sorumluluğun paylaşır ama çoğu zaman erkek yine de önde sayılır. Ancak hiçbir baba böyle bir nedenle kızını öldüremez. Türkiye’de Galatasaray’ı tutan bir baba ile Fenerbahçe taraftarı oğlu sırf bundan dolayı kavga edebiliyor. Yani taraftar kimliği baba - oğul ilişkisinin önüne geçebiliyor. Bunu anlamak çok güç." 
     

</TEXT>
</DOC>
