<DOC>
<DOCNO> 71857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/10/son/sontur15.html </URL>
<DATE> 2002/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüm orucunda bir ölüm daha... 
</HEADLINE>
<TEXT>

     ''F'' tipi cezaevi uygulamasını protesto amacıyla 272 gün önce ''ölüm orucu'' eylemine başlayan Yeter Güzel, Sağmalcılar Devlet Hastanesi'nde öldü. 
     Yasadışı TKP ML örgütüne üye olduğu gerekçesiyle Kocaeli'nin Gebze ilçesinde yakalanarak tutuklandıktan sonra Gebze Cezaevi'ne konulan Yeter Güzel 38 , ''F'' tipi cezaevi uygulamasını protesto için ''ölüm orucu'' eylemine başlamıştı. 
     Söz konusu suçla ilgili davada tahliye edildikten sonra Alibeyköy'deki bir evde eylemini sürdüren Güzel, buraya düzenlenen operasyonda gözlem altına alınmış, 14 Kasım 2001 tarihinde sevk edildiği İstanbul DGM'ce ''yasadışı örgüt üyelerine yardım ve yataklık'' suçundan tutuklanmıştı. 
     Yeter Güzel, ''ölüm orucu'' eylemine katıldığı için tedavi amacıyla Sağmalcılar Devlet Hastanesi'nde tutuluyordu. 
     






</TEXT>
</DOC>
