<DOC>
<DOCNO> 69912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/guncel/gun05.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Songül Ilgaz’dan omuzlarda indi... 
</HEADLINE>
<TEXT>

Kötü hava koşulları nedeniyle iki gündür askeri helikopterin ulaşamadığı Songül Coşkun’un cesedini, 13 kilometre yol yürüyen JAK ekibi aşağı indirdi 
     Mustafa ÖZDEMİ DHA 

     Ilgaz Dağı’ndan dönerken yuvarlandığı kayalıklarda yaşımını yitiren Songül Coşkun’un cesedi 3 gün sonra dağdan alındı. Coşkun’un cesedine yoğun tipi ve sis nedeniyle iki gündür ulaşılamıyordu. Genelkurmay Başkanlığı’na ait helikopterin dün de elverişsiz hava koşulları nedeniyle bölgeye ulaşamayınca Songül’ün cesedi bırakıldığı yerden dağcılar tarafından alındı. 
     
     Kılıç da katıldı 
     Dün sabah Ilgaz’a tırmanışa geçen Jandarma Arama Kurtarma JAK ekibine, kaza geçiren 8 dağcıdan biri olan grup şefi Serdar Kılıç da katıldı. Saat 09.30’da, Songül’ün cesedinin bulunduğu Küçük Hacettepe zirvesine tırmanışa geçen ekip, karda bata çıka 3 saat sonra olay yerine ulaştı. Binbaşı Murat Kavas başkanlığındaki JAK ekibi Coşkun’un cesedini, Ilgaz Dağı’nın eteklerine getirdi. Buradan helikopterle alınan ceset morga kaldırıldı. 
     
Ilgaz’a izinsiz çıkılamayacak      Geçtiğimiz Pazar günü Ilgaz Dağı’nda yaşanan kazanın ardından Kastamonu Valisi Enis Yeter, Çankırı Valisi Halil Ulusoy’la Ilgaz Dağı’na izinsiz çıkışları yasaklamak için protokol imzalayacaklarını söyledi. 
     



 GÜNCEL 




















</TEXT>
</DOC>
