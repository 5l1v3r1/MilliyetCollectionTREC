<DOC>
<DOCNO> 51637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/10/son/sontur16.html </URL>
<DATE> 2001/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Çok yazık...Terhis olan oğluna doyamadı... 
</HEADLINE>
<TEXT>

     Bursa'nın İnegöl İlçesi yakınlarında meydana gelen trafik kazasında, terhis olan oğullarını otogardan alan Sönmez ailesinin geçirdiği trafik kazasında, anne öldü, yeni terhis genç ile kızkardeşi ve babası yaralandı. 
     Askerden terhis olan genç Mehmet'i otogardan alan Sönmez ailesi, baba Sait Sönmez'in kullandığı 16 Z 4174 plakalı otomobille, İnegöl'deki yakınlarını ziyaret etmek 
     üzere yola çıktılar. Ancak, Kalburt Köprüsü'ne yaklaştıklarında, baba Sönmez'in, emniyet kemerini düzeltmek isterken direksiyon hakimiyeti kaybetmesi sonucu, otomobil refüjü aşarak karşı yöne geçti. Otomobil, bu sırada İnegöl Muzaffer Samdağ İlköğretim Okulu Din Dersi öğretmeni Engin Demelioğlu yönetimindeki 16 PB 411 plakalı araçla çarpıştı. 
     Kazada, askerlik görevini tamamlayan Mehmet'in annesi Hatice Sönmez ve bir yakınları Hatice Gülsen, olay yerinde öldü. 
     Yaralanan Mehmet, kızkardeşi Velmiye, babası Sait Sönmez ile Ayşen Demelioğlu ile Süleyman Demelioğlu, İnegöl Devlet ve Uludağ Üniversitesi Tıp Fakültesi hastanelerinde tedavi altına alındılar. 
     Kazanın, Bursa'nın Keles İlçesi'nde oturdukları bildirilen Sönmez ailesinin askerliği biten oğulları Mehmet Sönmez'i otogardan aldıktan sonra İnegöl'deki bir yakınlarını ziyaretine giderken meydana geldiği öğrenildi. 
     






</TEXT>
</DOC>
