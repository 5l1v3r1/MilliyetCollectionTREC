<DOC>
<DOCNO> 74975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/son/sontur27.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Evden kaçarken 5. kattan düştü, 27 yerinde kırık var... 
</HEADLINE>
<TEXT>

     Bursa'da, annesinin dışarıya çıkmasına izin vermediği genç kız, yan tarafta oturan komşularının balkonundan kaçmak isterken 5. kattan düşerek ağır yaralandı. 
     Alınan bilgiye göre, merkez Osmangazi İlçesi Ortapazar Mahallesi'nde oturan Y.T. 16 , dışarıya çıkmak için annesinden izin istedi. Anne Zekiye Türe'nin izin vermemesi üzerine Y.T, evlerinin balkonuna çıkarak yan tarafta oturan komşularının balkonuna geçerek kaçmaya çalıştı. Genç kız, bu sırada dengesini kaybederek 5. kattan düştü. 
     Ağır yaralanan ve olay yerine çağırılan ambulansla SSK Bursa Hastanesi'ne kaldırılan Y.T'nin 27 yerinde kırık tespit edildi. 
     Y.T'nin daha önce de birçok kez evden kaçtığı, 3 gün önce ailesinin kayıp başvurusu üzerine polis tarafından bulunarak evine teslim edildiği, annesinin de kızına evden çıkmama cezası verdiği öğrenildi. 
     






</TEXT>
</DOC>
