<DOC>
<DOCNO> 93219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/02/magazin/mag03.html </URL>
<DATE> 2002/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Gökhan Çağla’dan ayrılmakta haklı’ 
</HEADLINE>
<TEXT>

Popçu sevgilisinden ayrılan Çağla Şıkel’in annesi "Ben böyle bir şeyi kaldıramam "diyen Gökhan Özen’i haklı buldu 
     YAŞAR ÇAKMAK 

     BİKİNİSİNİ değiştirirken kazara göğsü göründüğü için popçu sevgilisi Gökhan Özen’in gazabına uğrayan Çağla Şıkel uzun süredir özlemini çektiği aşkı tam da yeni yakalamışkan hevesi kursağında kaldı. Çağla Şıkel’in annesi Asuman Şıkel, ise kızının sevgilisine hak verdi. "Ben böyle bir şeyi kaldıramam" diyerek Çağla’yla ilişkisine nokta koyan Özen ve kızı için Asuman Hanım "Kaseti çıkacağı için reklam malzemesi olmasın diye Gökhan geceleri dışarı bile çıkmadı, kızım ise mecbur kaldığı için sevgilisinin izniyle davetlere katıldı" dedi. 
     
     Çağla çok üzgün 
     ASUMAN Şıkel, ilişkinin bitiş sürecini şöyle anlattı " Gökhan’a sürekli Çağla hakkında soru sorulması, çocuğu zaten bunaltıyordu. Göğüs kazasından sonra Ben kaldıramam’ diyerek ilişkilerini bitirdi. Gökhan zaten çok mazbut bir çocuk ve daha fazla kaldıramadı. Madem bu reklam aşkıydı, çocuk niye Çağla’yı bıraktı Çağla’nın kendisini sevecek, koruyacak, destekleyecek birine ihtiyacı var, çok üzgün." 
     



 MAGAZİN 













</TEXT>
</DOC>
