<DOC>
<DOCNO> 50397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/son/sonspo02.html </URL>
<DATE> 2001/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor Teknik Direktörü Biyediç "Daha farklı kazanabilirdik..." 
</HEADLINE>
<TEXT>

     Bursaspor Teknik Direktörü Nejat Biyediç, 5-0'lık Galatasaray galibiyetine ilişkin, ''Haklı bir galibiyet aldık'' dedi. 
     Biyediç, maç sonrası düzenlediği basın toplantısında, sahaya galibiyet parolasıyla çıktıklarını, ancak böylesine farklı bir skorla kazanabileceklerini düşünmediklerini söyledi. 
     Galatasaray karşısında oyuncularının, verdiği görevi harfiyen yerine getirdiğini kaydeden Biyediç, şunları söyledi 
     ''Çok iyi oynadık. Galatasaray gibi güçlü bir takım karşısında, böylesine farklı bir galibiyet almak önemli bir başarı. Rakibimizin zayıf yönlerinden yararlanarak sonuca gitmeyi bildik. Abartı gibi görünebilir ama daha da farklı kazanabilirdik. Oldukça fazla pozisyon bulduk. Haklı bir galibiyet aldık. Ancak, bu galibiyetle havaya girmeyeceğiz. Biz, üst sıraları hedefliyoruz. Şampiyon olmak gibi bir iddiamız yok.'' Galatasaray Teknik Direktörü Mircea Lucescu ise maç sonrası gazetecilere açıklama yapmadı. 
     






</TEXT>
</DOC>
