<DOC>
<DOCNO> 75004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/28/guncel/gun10.html </URL>
<DATE> 2002/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
NATO kalite güvence toplantısı Türkiye’de 
</HEADLINE>
<TEXT>

     NATO 6. Kalite Güvence Sempozyumu, Türkiye’nin evsahipliğinde, 29 Nisan - 2 Mayıs arasında Antalya’da yapılacak. 
     Milli Savunma Bakanı Sabahattin Çakmakoğlu ve NATO Genel Sekreter Yardımcısı Robert Bell’in de katılacağı sempozyumda, savunma teçhizatına ilişkin kalite konularındaki bilgi ve deneyimler aktarılacak. "Kaliteyi sağlamak üzere sanayi ve NATO’nun müşterek çalışması" konulu sempozyuma, başta NATO üyesi ve Barış İçin Ortaklık BİO ülkeleri olmak üzere, birçok ülkeden kamu ve sanayi temsilcileri katılacak. NATO Ulusal Silahlanma Yöneticileri Grubu’na CNAD bağlı görev yapan ve Türkiye’nin de üyesi olduğu Kalite Güvence Ulusal Yöneticileri Grubu tarafından düzenlenen sempozyumdaki 5 oturumda, "Yaşam döngüsünde kalite", "Kalite güvence standartları ve önemi", "Risk yönetimi", "Yazılımda kalite güvencesi" ve "Kalitenin geleceği" konuları ele alınacak. 
     



 GÜNCEL 





















</TEXT>
</DOC>
