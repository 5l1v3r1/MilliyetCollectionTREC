<DOC>
<DOCNO> 79589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/yazar/cemal.html </URL>
<DATE> 2002/04/21/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Erkekler kadınlara niye öyle bakar 
</HEADLINE>
<TEXT>

     FLORANSA 

     Toscana servileri gibi zarif bir kız yürüyor Floransa sokaklarında... Ben de onun peşinde miyim .. Yoksa bir hayalin mi .. 
     Yo yo, hayır 
     Ama ne kadar neşeli bir fotoğraf değil mi Kadın da genç ve güzel... Dikkatle incele İtalyan erkeklerini. Hergele tipler. Nasıl da bakıyorlar kıza Maço deyişle yer gibi... 
     Dehşete kapılmış kızcağız 
     1951'de, yarım yüzyıl önce Floransa'da çekilmiş bu fotoğraf. Yıllardır gazetedeki odamda, bilgisayarımın karşısında asılı durur. Erkeklerin hemen dikkatini çeker. Kıkır kıkır gülmeye başlar hepsi. Kadınlarınsa şimdiye kadar tepki verdiğini hatırlamıyorum. 
     Belki gerçek değil bu fotoğraf. Gazeteci milletinin deyişiyle asparagas da olabilir. Uyanık bir fotoğrafçı, Floransa'nın bir köşesinde böyle bir sahne kurmuştur belki de... 
     Güneş insanın içini ısıtıyor. Migelanjelo'nun David heykelinin bulunduğu meydandaki o kafede, Rivoire'da sabah kahvemi yudumlarken, gözüm fotoğraftaki o servi boyluyu mu arıyor 
     Yok canım, nereden çıkardın 
     Peki, niye böyle bir yazı 
     Belki bahar havası. Belki Toscana'nın güzellikleri, Cianti şarabı... Yoksa Umum Neşriyat Müdürü Mehmet Yılmaz'ın son kitabını mı kıskandım 
     Kim bilir, sicil amiri Ertuğrul Özkök'ün pazar yazılarına da özenmiş olabilirsin. 
     Ya Serdar Turgut 
     Onunla bu alanda yarışamam. Bu fotoğraftan bir kitap bile çıkartır o... Selahattin Duman aklıma takılmış olabilir. Çoktandır beni köşesine konuk etmiyor. Ayrı gazetelere düştük diye mi Yoksa ben ilginç olmaktan çıktım mı onun için 
     Bak bak, şu kız, fotoğraftaki o kız olabilir mi .. 
     Bence bu yazının altında reyting davası yatıyor. Keçi boynuzu gibi sıkıcı siyaset yazılarının fazla müşterisi olmadığını belki artık sen de farketmeye başladın. 
     Olabilir. Ama ben hala önemsiyorum siyaset yazılarını... 
     Tıklama raporları her sabah Umum Neşriyat Müdürü'nün önüne gidiyormuş. Kim, hangi yazar ne kadar okunuyor, her gün internetten tık diye anlaşılıyormuş... 
     İyi o zaman. Bu pazar günü, o servi boylu kızın yanına bir de futbol koyduk mu, durumu kurtarabiliriz. Üstelik Floransa'dayım, Fiorentina'nın şehrinde... 
     Lokantanın ismi Trattoria Leoni. Tipik Toscana mutfağı. Garson Luigi'ye Fatih Terim diyorum, aynen şunları söylüyor 
     "Fiorentina'yı tutmuyorum. Ama en büyük hataları Terim'i bırakmaları oldu. Bence Milan da yanlış yaptı. Terim'e zaman tanımadılar çünkü..." 
     Galatasaray'ı da tanıyor Luigi. Hasan Pulur ağabey, darısı başınıza İnşallah bir gün Fenerbahçe de tanınmaya başlar bu diyarlarda. Ama önce Avrupa'da bir puancık da olsa almanız gerekiyor değil mi adaş .. 
     Yazı uzuyor. 
     Ali Acar, bunun göbeğine bir de fotoğraf koyunca, yazıya yer kalmayacak. Ya da çaresiz fotoğrafı küçültünce, yazının anlamı kalmayacak. 
     Hava çok güzel. İnsana yaşama sevinci aşılıyor. Ben iyisi mi, tarihle sanatla kucak kucağa Floransa sokaklarına dalıp, o Toscana servileri gibi zarif hayalin peşine düşeyim. 
     İyi pazarlar 
     
     







Oooo, mooo, iğne battı, canımı yaktı... 


Çiçek Arif... 


Üniversite hastanelerinin itirazı 


Erkekler kadınlara niye öyle bakar 


Harcama kültürü 


Güneş ülkesi 


Eğitimde uluslararası kalite arayışı 


Çözüm yolu insan gibi’ düşünmekten geçiyor 


Bedel ödemişler 


Turizmde umutlu sezon 


Çin Başbakanı ile iş yemeği 


Geçmiş daha geçmedi 


Yakın tarihle oynamayınız 


Şımarık yatırım da tarihe karışıyor 


Her köşe başında kahve yerine lokanta açılıyor 


Bu kez mehtap küsmedi 


</TEXT>
</DOC>
