<DOC>
<DOCNO> 60925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/07/guncel/gun01.html </URL>
<DATE> 2002/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Tatil yağıyor tatil 
</HEADLINE>
<TEXT>

Kar yağışı İstanbul'da dün de etkili olunca ilk ve orta dereceli okullar bugün tatil edildi. Salı şimdilik belirsiz 
     Yoğun kar yağışı İstanbul'da dün de etkili oldu. Kar yağışı dün gün boyunca devam edince Milli Eğitim, İstanbul'daki okulları pazartesi günü tatil etme kararı aldı. Özellikle yüksek semtlerde görülen tipi, görüş mesafesinin düşmesine neden olunca sürücüler son derece zor anlar yaşadı. Karayolları 17. Bölge Müdür Vekili Asım Öztürk, sorun yaşanan İstanbul’da kapalı yol bulunmadığını söyledi. 
     
     Uçak seferleri aksadı 
     Atatürk Havalimanı'nda ise uçak seferleri gecikmeli olarak yapıldı. THY'nin İstanbul - Atina ve Atina - İstanbul seferleri ile İstanbul - Kayseri, Ankara bağlantılı Malatya ve Erzincan seferleri, iptal edildi. Atatürk Havalimanı'na inemeyen uçaklar ise Kurtköy'deki Sabiha Gökçen Havalimanı'na sorunsuz iniş yaptı. 
     
Üniversite öğrencileri ve özürlülere de tatil      İstanbul'da Mimar Sinan Üniversitesi 2 gün, İstanbul Ticaret, Marmara, Fatih ve Kadir Has ve Beykent üniversiteleri bir gün tatil edildi. Ank. Çankaya Üniversitesi'-nde final sınavları 14 Ocak'a, Konya Selçuk Üniversitesi'nde ise 9 Ocak'a ertelendi. İlköğretim ve liseler Ordu'da 3, Kayseri, Karabük, Kırıkkale, Samsun, Kırşehir, İçel, Sakarya, Bilecik Niğde, Malatya, Amasya ve Tokat'ta 2, Sivas, Aksaray ve Kahramanma-raş'ta 1 gün tatil edildi. Kamu kurumarında çalışan özürlü personel de bugün izinli. 
     



 GÜNCEL 
















</TEXT>
</DOC>
