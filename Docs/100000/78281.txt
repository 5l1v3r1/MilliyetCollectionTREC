<DOC>
<DOCNO> 78281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/14/spor/spo04.html </URL>
<DATE> 2002/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon’da yüzler asık 
</HEADLINE>
<TEXT>

Bordo-Mavili takımın Malatyaspor beraberliğiyle kötü gidişine devam etmesi ve alt sıralara doğru gerilemesi endişe yaratıyor. Briegel’in durumu sorgulanıyor 
     LİGDE tarihinin en kötü sezonunu yaşayan Trabzonspor’da Malatyaspor beraberliği moralleri bozdu. Karadeniz ekibi ateş hattına doğru gerilerken, takımın aldığı başarısız sonuçlar yönetimi de zor durumda bırakıyor, camiada kongre baskıları artıyor. Ayrıca Briegel’in sezon sonunda ayrılacağı mesajını vermesi bitime üç hafta kala teknik heyetin durumunun da sorgulanmasına yol açtı. 
     BAZI yöneticilerin sezon sonu beklemeden Briegel’in gönderilmesi yolunda görüş bildirdiği, ancak Başkan Özkan Sümer’in ligin bitmesinin beklenilmesini istediği öğrenildi. Alman hocanın, yönetimin aleyhine çalışmalarından ve takımda da başta Hami olmak üzere bazı oyuncuların istediklerini yapmamasından rahatsızlık duyduğu ileri sürüldü. Briegel, yönetime istifaya hazır olduğunu iletti. 
     
Futbolcular üzgün      MALATYASPOR beraberliği oyuncuları adeta isyan ettirdi. Eksik kadroyla mücadele verdiklerini hatırlatan Hami, "Yine de kazanmak için her şeyi yaptık ama yeterli olmadı. Çok acemi puanlar kaybediyoruz. Yazık doğrusu" dedi. Erman "Baskıdan kurtulamıyoruz" derken, Kürşat da, "Çırpınıyoruz, ancak aşırı stres istediğimiz futbolu oynamamıza engel oluyor" diye konuştu. 
     



 SPOR 




























</TEXT>
</DOC>
