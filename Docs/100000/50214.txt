<DOC>
<DOCNO> 50214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/son/sonspo09.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Lazio ve Zaccheroni Hakan Ünsal'ı istiyor... 
</HEADLINE>
<TEXT>

     Avrupa Şampiyonlar Ligi'nde ikinci tur grup maçlarına yükselen Galatasaray'ın futbolcuları, İtalyan takımlarının yeniden transfer gündemine oturdu. 
     Hakan Şükür, Okan Buruk ve Emre Belözoğlu'nun İnter'e, Ümit Davala'nın da Milan'a trasferlerinden sonra, Lazio'nun teknik direktörü Alberto Zaccheroni'nin de Galatasaraylı Hakan Ünsal'ı istediği, Hasan Şaş ve Ümit Karan'ın da Milan'ın yakın takibinde olduğu belirtiliyor. Hakan Ünsal'ı, İnter'in de yakından izlediği bildiriliyor. 
     İtalya'nın Lazio takımı, Avrupa kupalarından elenmenin ardından futbolcu pazarına geri dönerken, Galatasaraylı Hakan Ünsül, Lazio'nun transfer gündemine getirildi. 
     Lazio Kulübü Başkanı Sergio Cragnotti, Nantes'a karşı alınan 1-0'lık yenilgiyle Avrupa'ya veda etmenin ardından yaptığı açıklamada, 
     ''Futbolcu alacağım'' dedi. 
     Ligde 8 puanla 13. sırada bulunan Lazio'nun teknik direktörü Alberto Zaccheroni de yönetime istediği futbolcuların listesini sunarken, Galatasaray'dan Hakan Ünsal'ın listede birinci sırada olduğu öne sürüldü. 
     Corriere dello Sport ve Tutto Sport gazeteleri, Lazio'nun Hakan Ünsal'ı istediği haberini birinci sayfalarından verdi. 
     Zaccheroni'nin Milan'da olduğu zamanlardan beri Hakan'ı izlediği ve beğendiği belirtiliyor. 
     Galatasaray Kulübü'nün ekonomik krizde olduğu ve Hakan Ünsal'ın da yıl sonunda sözleşmesinin sona ereceği anımsatılırken, ''Uygun bir bonservis ücretine şimdiden alınabilecek'' denildi. 
     Transfer çalışmasında olan mavi-beyazlı takımın listesinde ayrıca Roberto Muzzi Udinese , Jorgensen ve Sylvain Armand Nantes , Ze Maria Perugia bulunuyor. 
     Haberlede ayrıca, Galatasaraylı futbolcu için İtalyan İnter takımının da izlemede olduğu, Milan'ın ise Hasan Saş ve Ümit Karan'ı çok yakından izlemeyi sürdürdüğü iddia edildi. 
     






</TEXT>
</DOC>
