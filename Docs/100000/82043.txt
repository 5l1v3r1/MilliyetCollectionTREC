<DOC>
<DOCNO> 82043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/son/sondun05.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanada'da zehirli yük taşıyan tren kaza yaptı, şehirler boşaltıldı 
</HEADLINE>
<TEXT>

     Kanada'nın Manitoba eyaletinde meydana gelen tren kazasında alev alan kimyasal ve zehirli maddeler korku yarattı. 
     Kazanın ardından çıkan yangına söndürme uçaklarıyla müdahale eden itfaiye yetkilileri, kaza mahalli yakınlarındaki yerleşim birimlerini boşalttı. 
     Manitoba eyaletinin Firdale yerleşim birimi yakınlarındaki kontrolsüz bir geçiş noktasında, yük treninin bir römorka çarpması sonucu 20 vagon raydan çıktı, bunlardan 15'i alev aldı. Yük treni, çeşitli gazların yanı sıra plastik kalıplar taşıyordu. 
     Kimyasal maddelerin yeni patlamalara neden olabileceğini belirten yetkililer, kaza mahalline kimseyi yaklaştırmıyor. 
     Çevredeki kasabaların kalın bir siyah bulut altında kaldığı bölgede itfaiye çalışmalarını sürdürüyor. 
     





</TEXT>
</DOC>
