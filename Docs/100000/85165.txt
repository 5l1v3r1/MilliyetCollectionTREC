<DOC>
<DOCNO> 85165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/21/siyaset/asiy.html </URL>
<DATE> 2002/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yarı mobilize de ne 
</HEADLINE>
<TEXT>

Başkent Hastanesi’nin "Başbakan yarı mobilize edilmiştir" açıklaması, Ecevit’in sağlık durumuyla ilgili olarak kafalarda soru işaretleri yarattı... 
     ANKARA Milliyet 

     Kaburgasındaki tramvatik kırık ve bacağında damar iltihaplanması teşhisiyle Başkent Hastanesi’nde yatan Başbakan Bülent Ecevit’in hastanedeki 4. gününde ilk ziyaretçileri, yine Prof. Dr. Turgut Zileli ve ekibi oldu. Kontrolün ardından hastaneden yapılan ve Başbakanlık Basın merkezi’nce dağıtılan açıklamada şöyle denildi "20.05.2002’de yapılan kontrollerinde Başbakan Bülent Ecevit’in sol bacağında mevcut tromboflebit durumunun iyileşme sürecinde olduğu, tromboflebite bağlı belirtilerin minimal düzeye indiği, kaburga kırığına bağlı şikayetlerin azaldığı saptanmıştır. Başbakanımız yarı mobilize edilmiştir ve çalışmalarını oturarak sürdürmektedir." 
     
     Tekerlekli sandalye değil 
     Açıklamada kullanılan "yarı mobilize edildi" ifadesi tartışma ve soru işaretlerine yol açtı. Amacın, Ecevit’in ayağa kalkmaya başladığını belli etmek olduğunu belirten hastane yetkilileri, Başbakan’ın hastaneye geldiğinde sol ayağındaki damar tıkanıklığı nedeniyle yatarak tedavi gördüğüne işaret ettiler. Tıkanıklığın giderilmesi için hasta ayakla kalbin aynı seviyede tutulduğunu belirten yetkililer, Başbakan’ın, dün itibarıyla zaman zaman oturabildiğini vurgulamak için "yarı mobilize edildi" ifadesinin kullanıldığını söylediler. Yetkililer, bu ifadenin Başbakan’ın "tekerlekli sandalye" kullandığı anlamına gelmediğini de söyledi. 
     
     UZMANLARA SORDUK 
Tıpta böyle bir deyim bulunmuyor      AYŞEGÜL AYDOĞAN İstanbul 

     Başkent Üniversitesi Hastanesi’nin "yarı mobilize" açıklaması, uzmanların da kafasını karıştırdı. 

</TEXT>
</DOC>
