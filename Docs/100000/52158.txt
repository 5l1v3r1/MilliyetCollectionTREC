<DOC>
<DOCNO> 52158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/guncel/agun.html </URL>
<DATE> 2001/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban başkenti kaybetti 
</HEADLINE>
<TEXT>
K bil’de bayram erken basladı 
Taliban, Mezar-ı Şerif'in ardından K bil'i de terk etmek zorunda kaldı 5 yıldır zulüm altında yaşayan halk, Kuzey İttifakı'nı sevinçle karşıladı 
     İRFAN SAPMAZ 

     Amerikan savaş uçakları 7 Ekim'de Taliban mevzilerini bombalamaya başladıktan tam 36 gün sonra Kuzey İttifakı güçleri, dün başkent K bil'de kontrolü ele geçirdi. Taliban askerleri önceki gece karanlıktan yararlanarak K bil'i boşalttığı için İttifak güçleri kente girişte direnişle karşılaşmadı. Mezar-ı Şerif'i ele geçirdikten sonra başkente yürüyen İttifak güçleri, ağır makineli silahlar ve roketatarlarla K bil'de h kimiyet kurdu. 
     
     EL CEZİRE VURULDU 
     Halk, eylülde öldürülen Ahmed Şah Mesud'un fotoğrafını taşıyan askerleri sevinçle karşıladı. Askerlerin arasına karışan halk, zafer yürüyüşüne katıldı. Taliban kenti terk etmeden önce çıkan çatışmalarda öldürülen altı Arap’ın cesedi Şar Nav parkında bulundu. İttifak'ın kente girişi sırasında ülkeden yayın yapan tek TV kanalı El Cezire'nin binasına top mermisi isabet etti. 
     ABD özel kuvvetlerinden oluşan bir ekip de helikopterle Bagram Üssü’ne indi. ABD Savunma Bakanı Rumsfeld de K bil’de az sayıda ABD askeri bulunduğunu belirtti. BM İnsan Hakları Yüksek Komiseri Robinson ise, İttifak güçlerinin K bil'e girmesinden sonra başkentteki insani yardım malzemelerinin yağmalandığını belirtti. 
     
     BUGÜN K BİL’DEYİM’ 
     Beş yıl aradan sonra bugün başkent K bil’e gitmeyi planladığını belirten Afganistan’ın devrik Devlet Başkanı Prof. Burhaneddin Rabbani de, dün El Cezire televizyonuna yaptığı açıklamada, "İnşallah yarın bugün K bil’de olacağım" dedi. 
     Bu arada, Hayber Geçidi’nin batı ucundaki Pakistan sınırına dayanan ve Celalabad’ı ele geçiren İttifak güçlerinin Kandahar’a yöneldiği belirtildi. 
     
Molla Ömer Kaçmayın, savaşın      DIŞ HABERLER SERVİSİ 

     Kuzey İttifakı karşısında gerileyen Taliban yönetiminin lideri Molla Muhammed Ömer, dün güçlerin-den kaçmamalarını, komutanları-nın sözlerini dinlemelerini, gruplar halinde bir araya gelmelerini ve yeniden toparlanıp savaşmalarını istedi. Adamlarına Kandahar’dan telsiz aracılığıyla Peştunca seslenen Ömer, sekiz dakikalık konuşmasında, "Size komutanlarınıza tamamen itaat etmenizi emrediyorum" dedi. 
     
     İttifak çaldı halk oynadı 
     Kuzey İttifakı'nın Afganistan'ın kalbi K bil'e girmesiyle, beş yıldan bu yana başkentte ve ülkenin büyük bölümünde halkın esaret hayatı yaşamasına neden olan Taliban rejimi de tarihe karıştı. Halk Taliban'ın gidişini yıllardır hasret kaldıkları neşeli şarkılar eşliğinde dans ederek kutladı. Taliban yönetiminin yasalarını da geçersiz kılan Kuzey İttifakı, ülkedeki kadınların çalışabileceğini ve genç kızların okula gidebileceğini açıkladı. 
     
     Televizyonlar baş köşede 
     Talokan'da ise sakallarından kurtulmak isteyen erkekler berberlere koştu, kadınlar burkalarını çıkarıp attı. Bodrumlarda gizlenen televizyonlar evlerin baş köşesinde yerini aldı. Herat kentinde 1000 kadar, K bil'de de 360 mahk m serbest bırakıldı. Kuzey İttifakı askerlerinin yağma yaptığı iddiaları ise zafere gölge düşürdü. 
     



 GÜNCEL 

























</TEXT>
</DOC>
