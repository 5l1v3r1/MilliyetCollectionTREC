<DOC>
<DOCNO> 95294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/son/sondun23.html </URL>
<DATE> 2002/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlusconi'nin kardeşine yolsuzluktan para cezası 
</HEADLINE>
<TEXT>

     İtalya Başbakanı Silvio Berlusconi'nin kardeşi Paolo Berlusconi, yolsuzluk ve rüşvet suçlamalarından dolayı 49 milyon euro para cezasına çarptırıldı. 
     Milano mahkemesi tarafından açıklanan kararda, 1 yıl 9 ay hapis cezası alan Paolo Berlusconi'nin cezasının paraya dönüştürüldüğü belirtildi. 
     Milano kenti yakınlarındaki çöp arıtma şirketi Cerro Maggiore'nin yönetimini elinde bulunduran Paolo Berlusconi, Lombardia Bölge Konseyi Başkanı Roberto Formigoni ve bazı üyeleri de rüşvete ikna ederek, az vergi ödemek ve yolsuzluk yapmakla suçlanmıştı. 
     Başbakan Berlusconi'nin kardeşiyle birlikte 50 kadar kişiyi kapsayan ve uzun süredir devam eden dava bugün sonuçlanırken, Lombardia Bölge Konseyi Başkanı Formignoni de para cezası aldı. 
     





</TEXT>
</DOC>
