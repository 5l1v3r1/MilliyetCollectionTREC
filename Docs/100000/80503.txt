<DOC>
<DOCNO> 80503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/yasam/yas03.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
G.Saraylı golcünün eşi, 5 milyar lira nafaka istiyor 
</HEADLINE>
<TEXT>
Serkan’ın başı belada 
Galatasaraylı futbolcudan boşanmak istemediğini belirten eşi Ş ra, golcünün alkollü olarak eve geldiğini, bunun aile yaşamını etkilediğini iddia etti 
     İSTANBUL Milliyet 

     İstanbul’a gelişiyle birlikte yuvası sarsılan ve boşanmak için mahkemeye başvuran Galatasaraylı Serkan’ın başı dertten kurtulmuyor. Sarı - Kırmızılı oyuncunun eşi Ş ra, dün Sarıyer Asliye 2. Hukuk Mahkemesi’ne başvurarak futbolcu hakkında ihtiyati tedbir talebinde bulundu. Avukatı Timur Şen aracılığıyla dilekçesini dün veren Ş ra Aykut, boşanmak istemediğini açıkladı. 
     
     Ailesi etkilemiş 
     Mahkemeye verilen dilekçede Serkan’ın Galatasaray’a transferinin kesinleşmesi sonrasında aşırı miktarda alkole alıştığını ve bunun artmasının özel yaşamını da olumsuz etkilediği ifade edildi. Karı kocanın tatilde ilişkilerinin biraz olsun düzeldiği de belirtilen açıklamada, Serkan’ın ailesinin müdahalesi sonrasında yine ortamın olumsuz havaya büründüğü de yazıldı. 
     
     Aylık geliri 51 milyar 
     Serkan’ın kamp dönemleri dışında eşini yalnız bırakıp tüm geceyi dışarıda geçirdiği ve eve sabaha karşı alkollü geldiği de iddia edilirken, avukatlar Sarı - Kırmızılı oyuncunun aylık ortalama gelirinin 51 milyar 650 milyon lira olduğu, bundan dolayı da 5 milyar nafaka vermesi gerektiği talebinde bulundu. Ayrıca Samsun’daki evin de Ş ra’nın kullanımına verilmesi de istendi. 
     



 YAŞAM 


















</TEXT>
</DOC>
