<DOC>
<DOCNO> 82768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/yazar/pulur.html </URL>
<DATE> 2002/05/08/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bağış duygusu vefa kavramı 
</HEADLINE>
<TEXT>

     BİR zamanlar, çok eski değil, on, on beş yıl önce, devlet sırrı gibi saklanan isimler vardı biri "hayırsever" isimleri, diğeri de kaza yapan otobüslerin firmaları... 
     Otobüs firmalarının adı, ticari itibar gerekçesiyle korunurdu, duyan bir daha o, otobüse binmez, diye. 
     Hayırseverin adı da reklam, olmasın, diye... 
     TRT bu konuda çok dikkatliydi, adam o günün parasıyla milyonlar harcamış, okul yaptırmış, açılışa cumhurbaşkanı, başbakan gitmiş, kurdele kesmiş, TRT protokolü haberini en ince ayrıntısına kadar verir ama okul yapanın adı "hayırsever bir vatandaş"tır. 
     Adını söyleseler reklam olacak, adamın adı duyulursa sanki daha çok mal satacak, kar edecek 
     
     SANKİ, iyiliği, yardımı duyurmamak gibi bir sansürümüz vardır, geçenlerde Diyarbakır Valisi, Nuray Yılmaz'ın gezi programında açıkladı, şarkıcı Emrah, özürlüler okulu için milyarlar bağışlamış lakin televizyonlarda Emrah'ın adı, ancak yeni sevgilisiyle geçer, bağışıyla değil. 
     Sanıyoruz, başta TRT, artık bu reklam korkusunu yendi. 
     
     GEÇENLERDE Amerikan Hastanesi'nin yanındaki, Güzelbahçe Kliniği'nin yerinde, Koç Üniversitesi'ne bağlı "Sağlık Yüksek Okulu" açıldı, eski Hemşire Okulu, şimdi yüksek okul oldu. 
     Okul, rahmetli Vehbi Koç'un büyük kızı Semahat Arsel ile eşi Dr. Nusret Arsel'in on'ar milyon dolarlık bağışlarıyla yapıldı. 
     Bu okul "Semahat ve Dr. Nusret Arsel" adıyla anılmayacak mı 
     Elbette anılacak. 
     
     "VEFA" kavramı ne İstanbul'da bir semtin adıdır, ne de bozayla birlikte akla gelir, vefa sevgidir, sürekli sevgidir, severek, unutmamaktır. 
     Geçenlerde, Kabataş Lisesi Eğitim Vakfı'nın ilk onursal Başkanı merhum Feyyaz Tokar'ın adı "Kültür Evi"ne verildi. Feyyaz Tokar'ın sevgili eşi Berna Tokar ile Vakıf Başkanı Erdal Dumanlı'nın düzenlediği tören "vefa" kavramının bir örneğiydi. 
     
     BİR anlamlı örnek de geçen hafta yaşandı Semahat ve Dr. Nusret Arsel'in bağışlarıyla yapılan Sağlık Yüksek Okulu'nun toplantı salonlarından birine "Dr. Gürbüz Barlas" adı verildi. 
     Sevgili "Gürbüz Hoca", yaşarken vefa kavramının bir semtin adı olmadığını ve bozayla anılmadığını gördü. 
     Ne mutlu ona 
     
     ELBETTE Semahat - Nusret Arsel, ilk değillerdir, son da olmayacaklardır. 
     Türkiye'de daha, nice, okul yaptıran, eğitim kurumlarına yardım eden insanlar vardır. 
     
     HALK ağzında bir deyim vardır "cennetlik" derler. 
     Kimin cennete, kimin cehenneme gideceğini Allah bilir ama, halk da tahminini söyler kimine "cennetlik" der, kimine de "cehennemlik"... 
     
     







Çeçenler terörist mi 


"Bir hakikat var mı derken bir hayale döneriz" Rıza Tevfik 


Gönül aranıyor 


Tıbbi malzeme ve soygun 


Yine beyin göçü 


Kolay yetişmiyor Fatih Terim'ler... 


"B" boşluğu 


Özel okullar bindikleri dalı kesiyor 


Kurt puslu havayı sever 


Suçlama Araştır ve düşün 


AB sahiden "çözümsüz Kıbrıs'ı" alır mı .. 


İstanbul’un tanıtımı için tarihi fırsat 


Müstemleke memurluğu ’ 


Kıvrıkoğlu ve gardaki fotoğraf 


Bağış duygusu vefa kavramı 


Genç Arılar, Derviş ve Mumcu dedi 


Yasemin için Blues 


Çok uğraşacağız 


Brisa’da işçilere Şirket sizsiniz’ deniliyordu 


Betil ve Solakoğlu buluştu 


</TEXT>
</DOC>
