<DOC>
<DOCNO> 91451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/son/sonspo22.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan televizyonu "Türkiye Brezilya'dan rövanşı alma peşinde" 
</HEADLINE>
<TEXT>

     Türkiye ile Senegal takımları arasında oynanan Dünya Kupası 2002 çeyrek final maçını ABD'de canlı yayınlayan ESPN televizyonu, ''Türkiye, Brezilya'dan ilk maçın rövanşını almaya hazırlanıyor'' yorumunu yaptı. 
     ESPN televizyonu, Dünya Kupası 2002'de Türkiye ile Brezilya'nın eleme grubu maçını hatırlatarak, ''bu maçı kim unutabilir Haksız penaltı atışıyla Brezilya, Türkiye'yi yenmişti. Türkler şimdi Brezilya'dan bu maçın rövanşını almaya hazırlanıyorlar'' ifadelerini kullandı. 
     ESPN, Hakan Şükür'ün yerine maçın son dakikalarında giren ve uzatmada altın gol atarak Türkiye'yi yarı finale taşıyan İlhan'ı da övdü. Televizyon yorumcuları, ''Teknik Direktör Şenol Güneş, Hakan'a karşı çok sabırlı davrandı. İlhan'ın oyuna girmesi, isabetli bir karar'' dediler. 
     Yorumcular, Türkiye'nin sürekli atakta bulunmasını överek, ''Türkiye muhteşem bir oyun çıkardı ve yarı finali çoktan haketti'' ifadelerini kullandı. Bir yorumcu, ''Fransa maçında gördüğümüz o Senegal nerede Türk atakları karşısında Senegal uyuyor'' dedi. 
     ESPN, İspanya'yı penaltı atışları sonucu yenen Güney Kore'nin Mısırlı hakemin desteğiyle haksız şekilde yendiği yorumunu da yaptı. 
     





</TEXT>
</DOC>
