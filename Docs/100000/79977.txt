<DOC>
<DOCNO> 79977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/23/son/sonspo07.html </URL>
<DATE> 2002/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Başkan Yrd "Hatayı tek kişiye yüklemek olmaz" 
</HEADLINE>
<TEXT>

     Trabzonspor Kulübü Başkan Yardımcısı Ahmet Ağaoğlu, Teknik direktör Hans Peter Briegel bizim için bir hataydı'' biçiminde bir düşüncesinin olmadığını ve bu yönde bir açıklama yapmadığını belirtti. 
     Ağaoğlu, bordo-mavili kulübün başarısız bir grafik çizmesinin nedenlerinin bir kişide aranmayacağını kaydederek, ''Hatayı tek kişinin sırtına yükleyip kenara çekilmek dürüst bir davranış olmaz'' dedi. 
     Briegel konusunda bazı basın organların da bu yönde çıkan haberlerin kendisini son derece üzdüğünü de ifade eden Ağaoğlu, ''Bu ifadeler bana göre değil. Hiçbir zaman hatayı kişilerde aramak gibi bir yanlış içerisinde olmadım. Bir kulüpte hata varsa bu tüm kademelerde aranmalı'' diye konuştu. 
     Ağaoğlu, ligde Gençlerbirliği ile yapacakları karşılaşmada hedeflerinin sahadan 3 puanla ayrılarak, ligde rahatlamak olduğunu da sözlerine ekledi. 
     





</TEXT>
</DOC>
