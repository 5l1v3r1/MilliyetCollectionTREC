<DOC>
<DOCNO> 67207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/yasam/yas05.html </URL>
<DATE> 2002/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzayda çok tuhaf şeyler oluyor 
</HEADLINE>
<TEXT>

30 yıl önce fezayı keşfe çıkan’ uzay gemisi, bilinmeyen bir kuvvet tarafından durdurulmaya çalışılıyor... 
     DIŞ HABERLER SERVİSİ 

     Amerikalı bilim adamları, uzayda cisimlere etki eden ve bilinen fizik kuvvetlerinin dışında yeni ve esrarengiz bir kuvvet bulunduğunu keşfetti. 
     İlginç bulgu, 30 yıl önce güneş sistemindeki gezegenleri keşfetmek amacıyla fırlatılan ve dünyadan 7 milyar mil 11.2 milyar kilometre uzakta bulunan Pioneer 10 adlı uzay aracından gelen sinyallerle saptandı. 
     Sinyaller, uzay aracının güneşten giderek artan hızla uzaklaştığını göstereceği yerde, tam tersine Pioneer 10’un bilinmeyen bir nedenle yavaşladığını ortaya koydu 
     
     Fizik kuralları değişebilir 
     Jupiter ve Satürn’ün ilk yakın plan fotoğraflarını çektikten sonra 1983’te Plüton’u geçerek güneş sistemini terk eden Pioneer 10’un saatte 27 bin millik hızında küçük de olsa bir azalma olduğu saptandı. Yapılan hesaplara göre, henüz belirlenemeyen bir nedenle, uzay aracının hızı yüzyıllık bir dönem içinde 6 mil azalacak. 
     California’daki Aerospace Corp. araştırma kuruluşundan Philip Laing bu esrarengiz durum için şunları söyledi "Mümkün olan her mekanizmayı, teoriyi denedik. Roket motorlarından gaz kaçağı ihtimalini, nükleer güç merkezinden ısı kaybı olasılığını göz önüne aldık. Ancak hiç biri bu yavaşlamadan sorumlu çıkmadı. Söz konusu kuvvet, çekim kuvvetinin 10 milyarda biri ölçüsünde, ancak yeni bir güç. Fizik kurallarını yeniden yazmamız gerekebilir." 
     



 YAŞAM 




















</TEXT>
</DOC>
