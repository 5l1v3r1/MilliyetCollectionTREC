<DOC>
<DOCNO> 99329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/son/sondun08.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Beckham'a milyarlık gözlüğünü minik eller getirdi... 
</HEADLINE>
<TEXT>

     Manchester United takımının dünyaca ünlü oyuncusu David Beckham'ın yüzü küçük bir çocuk sayesinde güldü. Beckham'ın iki hafta önce bir parkta kaybettiği ve günlerdir aradığı güneş gözlüğünü 9 yaşındaki bir çocuk bularak getirdi. 
     Internetteki ''peoplenews'' sitesinin haberine göre, eşi ve oğluyla birlikte bir parkta yürüyüşe çıkan Beckham, çok değer verdiği gözlüğünü kaybetti. 
     Kendisine hediye edildiği için büyük önem verdiği güneş gözlüğünü günlerce arayan, ancak sonunda ümidini kesen Beckham'a gözlükleri iki hafta sonra geri geldi. Parkta oynayan 9 yaşındaki bir çocuk, bulduğu gözlüğün sahibinin Beckham olduğunu öğrenince ünlü futbolcuya iade etti. 
     Gözlüğün fiyatının yaklaşık olarak 600 sterlin 1 milyar 590 milyon lira olduğu bildirildi. 
     





</TEXT>
</DOC>
