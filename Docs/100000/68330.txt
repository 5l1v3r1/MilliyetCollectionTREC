<DOC>
<DOCNO> 68330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/18/son/sontur06.html </URL>
<DATE> 2002/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
"Sır" talihli hergün 3 milyar lira kaybediyor 
</HEADLINE>
<TEXT>

     Sayısal Loto'nun 2 Şubat 2002 tarihinde yapılan çekilişinde, 1 trilyon 736 milyar liralık büyük ikramiyenin isabet ettiği kuponu oynayan İzmirli talihli, 16 gün geçmesine rağmen ortaya çıkmadı. 
     Milli Piyango İdaresi Genel Müdürlüğü yetkilileri, loto talihlisinin henüz kendilerine başvurmadığını belirterek, ''Talihli veya vekili ikramiyesini almak için bize başvurmadı. Kuponun hangi bayide oynandığı belli ancak, talihlinin kim olduğunu bilmiyoruz'' dediler. 
     Yetkiiler, talihlinin ikramiyesini bir yıla kadar almaya hakkı olduğunu ifade ettiler. 
     Aradan 16 gün geçmesine rağmen ikramiyesini almayan talihli, 1 trilyon 736 milyar lirayı alıp bankaya yatırsa, her gün için 3 milyar lira faiz kazanacaktı. Talihlinin 16 günlük faiz kaybı yaklaşık 36 milyar lira olarak hesaplandı. 
     Sayısal Loto'nun 2 Şubat Cumartesi akşamı yapılan çekilişinde ''1, 8, 20, 30, 36 ve 38'' numaralarını tek başına bilerek, 1 trilyon 736 milyar 771 milyon 360 bin lira olan büyük ikramiye almaya hak 
     kazanan kuponun, Yeşilyurt Semti'nde Kenan Bozkurt'a ait bayiden yatırıldığı belirlenmişti. 
     






</TEXT>
</DOC>
