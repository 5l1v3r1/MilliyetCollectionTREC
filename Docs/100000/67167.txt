<DOC>
<DOCNO> 67167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/magazin/amag.html </URL>
<DATE> 2002/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk taraftara Korece Hüp’ 
</HEADLINE>
<TEXT>

Radyoda duyunca şaşırmayın Dünya Kupası’nın ev sahibi Kore’nin iki vatandaşı bir araya geldi, Türk Milli Takımı’nın marşı olacak Tarkan’ın Hüp’ünü kendi dillerinde söyledi 
     NURDAN AKINER 

     DÜNYA Kupası’na ev sahipliği yapacak Kore’de Türk Milli Takımı’nın marşı olacak Hüp’ü Tarkan’ın yorumuyla dinlemeye alışık olanlar, dün sabah radyolarını açınca bildik bir müzikle karşılaştı. Sözler ise Korece’ydi. Aynı olan tek şey şarkının Hüp’ kısmıydı. Hüp’, Korece’ye çevrilemediği için Cuk’ denecekti. Ancak Ji Hyeun Lee, Hüp’ü çok beğendiği için kıyamadı. 
     
     Kuş sütünü bulamadı 
     HAYATINDA ilk kez Pepsi’nin teklifiyle bir reklam cıngılını seslendiren Ji Hyen Lee 31 , Hüp’ü Korece’ye çevirirken "kuş sütü"nün karşılığını bulamadı. Sonunda Lee ile şarkıyı birlikte seslendirdiği Min Kyu Choi, "Kuş sütüyle beslerim seni" kısmını "Senin istediğin her şeyi vermeye hazırım" olarak değişitirip söyledi. 
     
     1991’DE geldiği Türkiye’de bir yıl Türkçe ders aldıktan sonra eğitimini Boğaziçi Üniversitesi Türk Dili ve Edebiyatı Bölümü’nde tamamlayan Ji Hyen Lee, yılın 6 ayını burada geri kalan kısmını da Kore’de geçiriyor. İki ülke arasında turizm turları düzenleyen Lee, Pepsi’nin 10 talihlisiyle birlikte Kore’ye gidecek ülkesinde 15 gün süreyle Tarkan’a rehberlik yapacak. 
     
     Tarkan’a pirinç rakısı 
     POP yıldızımız, Güney Kore’ye gittiğinde lüks otellerle dolu Pusan şehrinde kalacak. Ve ünlü şarkıcı, Lee ile birlikte eski imparatorluk merkezi, tapınakları ziyaret ederken pirinç rakısı Soju’yu da tadacak. Kendisinin de Tarkan hayranı olduğunu söyleyen Ji Hyeun Lee, "Hüp, Kore’de de çok tutacak" yorumunu yapıyor. 
     



 MAGAZİN 












</TEXT>
</DOC>
