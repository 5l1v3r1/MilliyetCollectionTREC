<DOC>
<DOCNO> 90941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/son/sondun12.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Russel Crowe futbolcu David Beckham'a özendi 
</HEADLINE>
<TEXT>

     Ünlü aktör Russel Crowe, Dünya Kupası maçlarına kuaförüyle giden İngiliz oyuncu David Beckham'a özendi. Crowe, saçındaki beyazları başka kuaförlerin gizleyemediği gerekçesiyle film setine Avustralya'dan berberini getirtti. 
     Internetteki ''peoplenews'' sitesinde ''Russel, David Beckham Gibi'' başlığıyla verilen habere göre, ''Master and Commander'' adlı filminin çekimleri sırasında ilginç bir olay yaşandı. 
     Film setinde görevlendirilen kuaförlerin kendi saç stilini bilemediklerini öne süren Crowe, Belinda Jeffrey adlı berberini uçakta birinci mevkii parası ödeyerek Avustralya'dan getirtti. 
     Kuaförü saçlarını düzelttirmek için ayda iki defa sete çağırmaya karar veren Crowe'un bu davranışının film şirketine ekstradan 100 bin sterlin yük getirdiği ifade edildi. 
     Film setinden bir yetkili, Crowe'un daha önce de kilolarını sorun ettiğini dile getirerek, ''Buna birşey demiyorduk. Ama, kuaförle ilgili kaprisi şaşırttı. Kuaförü onun için çok önemli. Çünkü, saçları giderek beyazlıyor. Russel da bu konuyu çok kafasına takıyor'' açıklamasında bulundu. 
     





</TEXT>
</DOC>
