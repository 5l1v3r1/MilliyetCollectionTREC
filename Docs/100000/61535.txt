<DOC>
<DOCNO> 61535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/yasam/yas03.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sapık bu kez çatıdan indi 
</HEADLINE>
<TEXT>

     MURAT EĞİLMEZ-ÖZCAN TİKİT DHA 

     Bir süre önce Alman olan eşinden boşanan Dokuzeylül Üniversitesi öğretim üyesi Yrd. Doç. Dr. G.S.O. 43 , önceki gece evinde televizyon seyrediyordu. 
     İzmir Karşıyaka’daki 5 katlı bir apartmanın en üst katında oturan G.S.O. duyduğu ses üzerine balkona yöneldiğinde, çatıdan balkona inen hırsızlıktan sabıkalı Yücel Urcanlı ile burun buruna geldi. Gasp amacıyla daireye giren Urcanlı, boğazına dayadığı bıçakla etkisiz hale getirdiği G.S.O.’ya, sürükleyerek götürdüğü yatak odasında tecavüz etti. Urcanlı, tehditler savurup cep telefonuyla 10 milyon lirasını alıp kaçmaya kalkıştığı sırada, G.S.O., can havliyle imdat’ diye bağırdı. 
     
     Kaçarken yakalandı 
     Bunun üzerine dışarı fırlayan apartman sakinleri, kıskıvrak yakalayıp bir odaya kitledikleri Urcanlı’yı polise teslim ettiler. Dairesinde yarı baygın halde bulunan G.S.O. ise götürüldüğü hastanede doktor kontrolünden geçti ve tecavüze uğradığı raporla belgelendi. 
     



 YAŞAM 

















</TEXT>
</DOC>
