<DOC>
<DOCNO> 95032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/spor/spo02.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kadarına da pes 
</HEADLINE>
<TEXT>

Fenerbahçeli Johnson, Münih havaalanında ikinci kez gözaltına alındı. Uyuşturucu kaçakçısıyla isim benzerliği olan Ganalı futbolcu, önceden tedbir alınmadığı için 40 dakika sorgulandı 
     Senaryo hep aynı 
     GANALI Johnson, Almanya’da Münih havaalanında dün ikinci kez gözaltına alındı. İlk etap kamp çalışmalarına giderken, pasaport polisi tarafından, uyuşturucu kaçakçısıyla isim benzerliği nedeniyle sorgulanan Johnson, aynı kaosu dün de yaşadı. Önceden tedbir alınıp, havaalanına bilgi verilmediği için Ganalı futbolcu 40 dakika gibi bir süre polis tarafından sorgulandı. 
     
     Lorant araya girdi 
     İSKOÇYA’DA da aynı krizi yaşayan Ganalı futbolcu Teknik Direktör Lorant, İdari Menajer Kemal Dinçer ve Mustafa Kıran’ın devreye girmesi sonucu polisten kurtuldu. Johnson, "Bu sorunu çok yaşadım. Artık her yerde aynı dertle karşılaşıyorum" dedi. Ogün ise, Johnson için çözümü buldu "Adını Junior Ogün koyalım." n YUSUF DURSUN 
     
Kirve Revivo      İSRAİLLİ yıldız Haim Revivo, ağabeyinin oğlunun sünnet düğününde kirvelik yapacağı gerekçesiyle yönetimden bir gün izin aldı. Avusturya kampına katılmayan yıldız futbolcunun, ülkesine gittiği bildirildi. İsrailli oyuncunun bu sabaha karşı Almanya’ya gelip, karayoluyla Avusturya’ya geçeceği ve takımla birlikte yeni sezon hazırlıklarına başlayacağı açıklandı. 
     
Fener ŞIKLIĞI      Fenerbahçeli futbolcular, Avusturya yolculuğu sırasında şıklıklarıyla adeta gözkamaştırdılar. Lacivert takım elbisenin içinde, sarıya yakın renkte bir gömlek giyen futbolcular mankenleri andırdı. Fenerbahçe’nin kıyafetlerini Damat Tween firmasının hazırladığı açıklandı. 
     
Rapajc’in öfkesi      FENERBAHÇE’NİN Hırvat yıldızı Rapajc, Sarı - Lacivertli takımdan ayrılmak istediği yolundaki haberleri yalanladı. Bir yıllık daha sözleşmesinin olduğunu hatırlatan Rapajc, "Durmadan yazıyorlar ve bundan bıktım. Ne gitmek istiyorum ne de takas olacağım. Fenerbahçe’de oynamak istiyorum. Bu yüzden herkesten ricam, artık beni rahat bırakmaları" dedi. 
     
Lorant’tan uçakta uyarı      TEKNİK Direktör Lorant, uçakta dokuzbin feet yükseklikte futbolcularıyla toplantı yaptı. Alman teknik adam, "Bu kampta artık her şeyimizi ortaya koyacağız. Herkes büyük bir forma savaşı verecek. Yine ligde en ciddi rakibimiz Galatasaray. Rakiplerimize oranla daha iyi olmalıyız" diye konuştu. 
     
Gurbetçilere forma gitti      FENERBAHÇE Yönetimi, Avusturya kampı sırasında oynanacak olan maçlarda Sarı-Lacivertli kulübün ürünlerini de satışa çıkaracak. Bu nedenle kampa forma ve benzeri hediyelik eşyalar da götürüldü. Gurbetçi taraftarlara formaların 30 ile 35 Euro arasında değişen fiyatlardan satılacağı açıklandı. 
     
Simao takımın en mutlusu      TAKIMDA Portekizce bilen olmadığı için geçen sezon büyük sıkıntı yaşayan Brezilyalı Simao, Washington’un gelmesiyle birlikte rahatladı. İki vatandaş, her fırsatta birlikte gezip, sohbet ediyorlar. Simao, "İnsanın kendi dilini bilen insanlarla bir araya gelmesi motivasyonu artıyor" diye konuştu. 
     
Serhat Sahneye ben çıkacağım      FENERBAHÇE’NİN genç golcüsü Serhat, yeni sezonda takımın en iyisi olacağını söyledi. Serhat, "Kampa hazır olarak geldim. Kendimi boğa gibi güçlü hissediyorum. Bu yıl da Serhat rüzg rı esecek. Kadıköy Canavarı yine Şükrü Saracoğlu tribünlerini attığı gollerle ayağa kaldıracak" diye konuştu. 
     
Özbağı’dan kombine çağrısı      YÖNETİM Kurulu Üyesi Nihat Özbağı yeni sezon öncesinde taraftarları aceleci olmamaya çağırdı. Şükrü Saraçoğlu Stadı’nın kısa bir sürede tamamlanacağını müjdeleyen Özbağı, "Avrupa’nın en iyi stadı yeni sezona hazır olacak. Kombine bilet almak isteyenlerin acele etmesi gerek. Yoksa açıkta kalırlar" dedi. 
     
Almeyda, Inter ile imza attı      BİR süre Fenerbahçe ile görüşen Arjantinli yıldız Almeyda, Inter ile 3 yıllık sözleşme imzaladı. Yılda 2.8 milyon dolar alacağı açıklanan başarılı futbolcu geçen sezon Parma’da forma giyiyordu. Dünya Kupası’nda da Arjantin Milli Takım’ında yer alan Almeyda, yeni sezonda Okan ve Emre ile aynı takımda oynayacak. 
     



 SPOR 


























</TEXT>
</DOC>
