<DOC>
<DOCNO> 83622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/guncel/gun01.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İGDAŞ emlak zengini 
</HEADLINE>
<TEXT>

Yüksek doğalgaz faturalarıyla tepki toplayan İGDAŞ, KİPTAŞ’tan borçlarına karşılık 123 lüks daire, bir villa ve bir dükk n almış... 
     MEHMET DEMİRKAYA İstanbul 

     Kış aylarında aşırı yükselen doğalgaz faturalarına isyan eden vatandaşa, sorumlu olarak gaz aldıkları BOTAŞ’ı gösteren İGDAŞ’ın, trilyonlarca lira değerinde gayrimenkulu olduğu ortaya çıktı. 
     Elindeki gayrimenkullerden 28’ini satışa çıkaran ve bunlardan 5 trilyon liraya yakın gelir bekleyen İGDAŞ’ın "ekonomik kriz sebebiyle" bu kararı aldığı söyleniyor. Altyapı çalışmalarını h l bitiremeyen İGDAŞ’ın, KİPTAŞ Sarıyer - Zekeriyaköy konutlarındaki 12 dairesi, Altunizade Hilal Konakları’ndaki 8 dairesi, ESTON Bağcılar Kirazevler’deki 4 dairesi, ESTON Büyükçekmece Ardıçevler’de dubleks villası, Kadıköy’de iki dairesi ve bir dükk nı, 23 Mayıs’ta yeni sahiplerini bulacak. 
     Halen kurumun elinde bulunan 123 daire, bir villa ve bir dükk nın büyük bölümünün, KİPTAŞ’tan doğalgaz borcuna karşılık alındığını açıklayan İGDAŞ yetkilileri, bugün her birine 400 milyar lira değer biçilen Hilal Konakları daireleriyle ilgili olarak şunları söyledi "1998’de KİPTAŞ, borçlarına mahsuben 8 daire verdi. Daireler birinci derecedeki yöneticilere, teknisyen ve idareci kademesindekilere lojman olarak kullanılmak üzere alındı. Dairelerin bir kısmı ziyaretçiler için misafirhane yapıldı, bir kısmı da kiraya verildi." 
     



 GÜNCEL 











</TEXT>
</DOC>
