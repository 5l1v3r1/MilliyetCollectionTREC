<DOC>
<DOCNO> 62736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/yazar/tamer.html </URL>
<DATE> 2002/01/17/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Dubai içi evliliğe 70 bin dirhem 
</HEADLINE>
<TEXT>

     Dubai'nin 1999'da ölen vizyon sahibi eski Emiri Şeyh Raşid ve onun izinden yürüyen oğulları Şeyh Maktum ve Şeyh Muhammed, 900 bin nüfuslu emirliği dünya standartlarında modern bir kente dönüştürmekte hem kararlı, hem de başarılı görünüyorlar. Kulaklarından fışkıran petrol paralarını isabetli yatırımlara yönlendirerek hedefledikleri yolda hızlı adımlarla ilerliyorlar. Daha katedecekleri yol var elbette, ama görünen köy de kılavuz istemiyor. 
     Ne var ki çölün üzerine dünya çapında modern bir kent kurmakla ulus olunamıyor. Bu emirliğin kendi yerli halkı da olması lazım. Lakin Dubai'de yaşayan 900 bin kişinin yüzde 80'i yabancı. İngilizler, Hintliler, Pakistanlılar, Sri Lankalılar, Fransızlar, Almanlar ve diğerleri... Zaten Dubai'de bulunduğumuz sürece bize bilgi veren yetkililer arasında tek bir yerliye rastlayamadık. 
     Ama burayı yöneten El Maktum ailesi, Dubai'nin yerlisinden bir halk yaratmakta kararlı görünüyor. Bu amaç uğruna hiçbir fedakarlıktan kaçınılmıyor. Örneğin Dubaili bir erkek, yine Dubaili bir kadınla evlenirse devletten 70 bin dirhem yaklaşık 28 milyar lira maddi destek alıyor. Yerli çiftlere her çocukları olduğunda da parasal yardım yapılıyor. 
     
     Yabancılara kısıtlar 
     İngiliz hakimiyetinin sürdüğü dönemde olduğu gibi bugün de Dubai'nin en kilit noktalarındaki işler mecburen yabancılara teslim edilmiş, ama ülkede çalışan yabancıların Dubai'de mülk edinmeleri de yasak, yerli ortağı yoksa iş kurabilmeleri de yasak, yıllarca Dubai'de çalıştıktan sonra işinden ayrılırsa Dubai'de kalmaya devam etmesi de mümkün değil. İşinden ayrılan, sözleşmesi yenilenmeyen, Dubai'yi de terk etmek zorunda. 
     Dahası Dubai'de çalışan bir yabancının çocuğu erkekse ve okumuyorsa, 18 yaşına geldiğinde sınırdışı ediliyor. Dubai'de çalışan bir yabancı, ayda 4 bin dirhemden az kazanıyorsa, eşini ve çocuklarını yanına getirtemiyor. Çünkü geliri ev kirasına, çocuğun okuluna yetmez diye düşünülüyor. Aylık geliriniz değil 4 bin isterse 14 bin dirhem olsun, çekirdek ailenizin dışındakileri, örneğin anne - babanızı yanınıza aldıramıyorsunuz. 
     Sanırsınız ki bu kısıtlar yabancıları bezdirmiş. Ne münasebet Tam tersine yabancılar dolgun ücretin, her türlü güvenlik ve refahın olduğu, buna karşılık verginin alınmadığı bu küçük emirlikte çalışmaya can atıyor. Çalışma izinleri iptal edilecek diye tir tir titriyor. 
     
     Dubai'deki yasaklar 
     Dubai'de yasak olan başka şeyler de var. Örneğin şehir turuna çıkarken Sri Lankalı rehberimiz hepimizi uyardı "Resmi binaların ve yerli kadınların fotoğraflarını çekmeniz kesinlikle yasak " 
     Bir başka yasak da gerek Dubaililerin gerekse Dubai'de çalışan müslüman yabancıların alkollü içki satın almaları. Ama canı içki içmek isteyenin, adım başı karşısına çıkan lüks otellere ve lokantalara gitmesine engel yok. İçkide yüksek vergi var diyorlar, ama İstanbul'daki otel ve lokantalarla kıyaslandığında hiç de pahalı değil. 
     Ülkeye turist olarak girenlerin de -müslüman ya da değil fark etmiyor- içki satın almalarına olanak yok. Sadece Dubai'de çalışan yabancılardan müslüman olmayanlar, devletten aldıkları karneyle alkollü içki satılan özel dükkanlardan belli miktarlarda içki satın alabiliyorlar. 
Yarın Dubai'yi nasıl cazip kıldılar      
     
     







Örgüt ve birey 


Tarih tekerrür... 


Bush'tan Ecevit'e tam destek 


Ecevit'in Washington sloganları üzerine... 


Nazım yüzünden başıma gelenler 


Derviş ve keramet 


Krakerle gelen ecel 


İnsanın tek gerçeği 


Ya biz ABD’ye nasıl bakıyoruz 


Lara’lar için ağlamak yeterli mi 


Bilgi arbitrajı... 


Cumhurbaşkanım Bu insanlar için af yetkinizi kullanınız 


Asparagas haberin müellifi diyor ki 


Ecevit'e ABD rüzgarı 


Dubai içi evliliğe 70 bin dirhem 


Dolar fiyatı yakında ya "U" ya "V" yapar 


Mavi Akım iddianamesi çıkıyor 


</TEXT>
</DOC>
