<DOC>
<DOCNO> 52949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/18/son/sonspo13.html </URL>
<DATE> 2001/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor 0 - Bursaspor 0 
</HEADLINE>
<TEXT>

     Birinci Süper Lig'de Denizlispor ile Bursaspor golsüz berabere kaldı. 
     Orta alan mücadelesi biçiminde geçen karşılaşmanın ilk devresinde, ev sahibi takım tutuk göründü. Orta alanda top çeviremeyen yeşil-siyahlılar, ataklarda da etkin olamadı. Bursaspor ise Denizlispor'un bu zaafını iyi değerlendirip oyunun hakimi oldu ancak yeşil-beyazlılar da kale önü zenginliği yaşatacak pozisyon üretemedi. 
     İlk yarım saati orta alan mücadelesi biçiminde geçen karşılaşmanın ilk tehlikeli atağını 32. dakikada konuk takım geliştirdi. Okan'ın sert şutunda, top direğin hemen üzerinden auta gitti. 
     36. dakikada gelişen Denizlispor atağında, Muzaffer'in kaleye paralel gönderdiği topa Veysel ve Coulibaly dokunamayınca, Denizlispor bir golden oldu. 
     Sonraki ataklar da gol getirmeyince ilk yarı 0-0 sona sona erdi. 
     Beraberlikler serisini sona erdirmek isteyen Denizlispor, ikinci yarıya daha derli toplu başladı. Ancak ev sahibi takım yakaladığı mutlak gol pozisyonlarını değerlendirme becerisini gösteremedi. 
     Bursaspor, ikinci yarıya Fatih'in yerine Murat Hacıoğlu'nu xx alarak başladı. 
     50. dakikada Denizlispor savunmasının ofsayt diye durduğu pozisyonda hareketlenen Murat Hacıoğlu, topu ceza alanına ortaladı. Mosheou, kaleciyle karşı karşıya kaldığı anda zor olanı yaparak, meşin yuvarlığı auta attı. 
     52. dakikada Coulibaly ile başlayan Denizlispor atağında, Veysel ceza alanı içinde topla buluştu ve penaltı noktası üzerinden sert bir şut çıkardı. Ancak meşin yuvarlak direği sıyırarak auta gitti. 
     60. dakikada Bursasporlu Serkan sarı kart gördü. 
     64. dakikada Denizlisporlu Ali Tandoğan sarı kart gördü. 
     65. dakikada Denizlispor'da, Coulibaly yerini Coşkun'a x bıraktı. 
     79. dakikadaki Bursaspor atağında, Mosheu topu Okan'a aktardı. Bu futbolcu ofsayt pozisyonunda meşin yuvarlağı filelere gönderdiği için gol geçersiz sayıldı. Bunun üzerine Bursasporlu taraftarlar tribünlerdeki sandalyeleri sahaya fırlattılar. 
     88. dakikada Denizlispor'da, Muzaffer'in yerine Mustafa Ceviz ve Bursaspor'da da Sinan'ın yerine Tayfun oyuna girdi. 
     






</TEXT>
</DOC>
