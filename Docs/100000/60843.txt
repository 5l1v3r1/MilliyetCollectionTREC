<DOC>
<DOCNO> 60843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/06/yazar/sazak.html </URL>
<DATE> 2002/01/06/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Kar 
</HEADLINE>
<TEXT>

     Orhan Pamuk'un Yeni Hayat romanındaki sihirli sözcük "Bir gün bir kitap okudum, bütün hayatım değişti"ydi. 
     Kar... 
     Yeni romanının adı, Orhan Pamuk'un. 28 Şubat'daki İslamcı - laik çatışmasına göndermeler yapan 'politik roman' yazdı. Ocak sonunda çıkması beklenen kitabını yolladı, daha okurken "hayatımız değişti " Kars'ta kar yüzünden mahsur kalan romanın kahramanı gibi İstanbullular da 'beyaz kuşatma'ya teslim oldular. 
     Kar yüzünden 10 milyon kentte yaşam nasıl durur 
     Cumadan bu yana koca kent, Van'ın Bahçesaray'ı gibi kara teslim. Oysa hava tahminlerinde 10 gün önce "yoğun kar yağışı beklendiği" haber veriliyordu. Üstelik geleneksel güzergahına uygun olarak "soğuk hava dalgası" Balkanlar'dan geliyordu. 
     Dünkü gazeteler yazdı 
     Mydonose Showland bir akşam önceden müşterilerini uyararak, Dansın Sultanları gösterisinin iptal edildiğini bildirmiş. 
     İstanbul Valliği ise, hafta sonuyla birleşmesine karşın cuma günü okulların tatil edildiğini zamanında ilan etmediği için on binlerce çocuk perişan oldu. Belediye Başkanı'nın yollarda buzlanmaya karşı önlemde yetersiz kalınmasıyla ilgili mazereti, "karın topluca yağması" gibi komik gerekçedir. 
     Oysa İstanbul, sonbahardan bu yana son yılların en yağışlı kışını geçiriyor. Yağmurlar altı hafta aralıksız sürdü. Onlarca semti sel bastı. Arkasından kar geleceğini anlamak için meteroloji uzmanı olmak gerekmiyor. Kış uykusundaki yöneticiler, sabahları Açık Radyo'da Mikdat Kadıoğlu'nu dinleseler yeterli olacak. 
     Ulaşım çilesinin sürücüleri, işlerine giden on binlerce kişiyi perişan ettiği bir gerçek ancak artık İstanbullunun da kış koşullarına alışması zamanı gelmedi mi 
     Kar yağdı diye kente kilit mi vurulacak 
     Herhalde durum Moskova'dan beter değil. 
     Biraz da, "kar yağdı, böyle oldu" diye işi tembelliğe vuruyoruz yaşamın olumsuzluklarına "hava muhalefetini" de ekliyoruz. 
     Londralı, yılın birkaç ayı, hatta haftası dışında insanın içini ısıtan güneşi görmeden, yağmurlu ve puslu bir havada her sabah "Güzel bir gün değil mi " diye evinden çıkar. Hava koşullarından olumsuz etkilenmez 
     İstanbul'da sayıları giderek artan "evsizler"in donarak ölmelerine ilişkin haberler "öteki Türkiye" manzarasını yansıtıyor. Deniz Baykal, Arjantin'deki sosyal patlamayı incelesin diye Bülent Tanla'yı ta Buenos Aires'e göndermiş. Ne gereği var, Tanla Beykoz'daki esnafla konuşsa krizi anlar. Yoksulluğu görür. 
     Neyseki dolar 1.410'a düşmüş Kemal Derviş bankaları kurtarmaya çalışırken, "bir gün insanların filesinin dolacağı" 21'inci yüzyıl idealizmini topluma aşılamaya devam ediyor. Faydalı bir tartışma da doğalgazda büyük kentlerin belediye başkanlarının tüketiciye yüzde 45 - 50 karla yansıttıkları fiyatlarda indirime gidilecek olmasıdır. 
     Bugün pazar. 
     Orhan Pamuk'un romanı elimde "Kar"ın keyfini çıkarıyorum. 
     
     







Çifte yutturma 


Çakan kararlı... 


Romantizmin dipsiz kuyusunda beyazla mavi... 


Karın asıl tahribatı 


Öğrenciler de pantalon giyebilecek mi 


Beni bu havalar mahvetti 


"O" asla unutulmaz 


Kar 


Tay tay duran bankalara son bir kez 


Tek dilli çocuklar şehri 


Yönetici işveren değil 


Bin yıllık Reich ve Pax Americana 


"Bağımsız Film" Festivali 


Four million three hundred and eigth three thousand.... 


</TEXT>
</DOC>
