<DOC>
<DOCNO> 52788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/son/sondun16.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Dört Nikah Bir Cenaze filminin kadın oyuncusu öldü... 
</HEADLINE>
<TEXT>

     Gösterime girdiğinde sinema severlerin büyük beğenisini kazanan ''Dört Nikah Bir Cenaze'' filminin kadın oyuncularından Charlotte Coleman'ın öldüğü bildirildi. 
     Daily Mail, 33 yaşındaki Charlotte Coleman'ın kız kardeşi Lisa'nın açıklamasına dayanarak verdiği haberde, İngiliz aktristin Londra'daki evinde bir astım krizi geçirdiği sırada öldüğünü yazdı. 
     Lisa Coleman, gazeteye yaptığı açıklamada, ''Charlotte üst kattaki odasındaydı, astım soluk alma aleti ise aşağıda bulundu. Çok açık ki, o şiddetli bir akciğer yanması geçirmiş'' dedi. 
     Charlotte Coleman, ''Dört Nikah Bir Cenaze''de Hugh Grant'in sıra dışı ev arkadaşı Scarlett'i canlandırmıştı. Tiyatro kariyerine 11 yaşında çocuk tarzı ''sitcom'' dizileriyle başlayan Coleman, 1991 yılında BBM yapımı bir dramadaki rolü nedeniyle Krallık Televizyon Derneği ödülünü kazandı. 
     






</TEXT>
</DOC>
