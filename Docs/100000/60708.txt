<DOC>
<DOCNO> 60708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/son/sondun05.html </URL>
<DATE> 2002/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'da çatışmada ilk kez bir Amerikan askeri öldü 
</HEADLINE>
<TEXT>

     Afganistan'ın doğusunda çıkan çatışmada bir Amerikan askerinin öldüğü bildirildi. 
     ABD Merkez Komutanlığı'ndan üst düzey bir yetkili, bir Amerikan askerinin, Afganistan'ın Pakistan sınırı yakınındaki Host yöresinde çıkan çatışmada öldürüldüğünü, belirlenemeyen sayıda Amerikan askerinin de yaralandığını kaydetti. 
     ABD'nin 7 Ekim'de başlattığı Afganistan harekatında ilk kez bir Amerikan askerinin çatışmada öldüğü açıklandı. 
     Afganistan'da geçen Kasım ayında, kuzeydeki Mezar-ı Şerif kentindeki bir hapishane ayaklanmasında bir CIA görevlisi ölmüştü. 3 Amerikan askeri de bir Amerikan bombardımanında yanlışlıkla vurularak öldürülmüştü. 
     






</TEXT>
</DOC>
