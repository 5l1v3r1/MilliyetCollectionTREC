<DOC>
<DOCNO> 89922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/15/ekonomi/eko02.html </URL>
<DATE> 2002/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İnternetin Koç’ları 
</HEADLINE>
<TEXT>

Vehbi Koç Vakfı’nın yaptırdığı İnegöl Koç İlköğretim Okulu öğrencileri, Avrupa İnternet Yarışması’nda üçüncü oldu 
     ŞÜKRÜ ANDAÇ 

     Avrupa Konseyi tarafından gençler arasında ortak bir Avrupa bilinci yaratmak, gençleri bilişim teknolojileri ile tanıştırmak amacıyla üç yıldan bu yana yapılan internet yarışmasında ilk kez bir Türk okulu dereceye girdi. Vehbi Koç Vakfı tarafından yaptırılarak Milli Eğitim Bakanlığı’na bağışlanan İnegöl Koç İlköğretim Okulu öğrencileri, İngiliz ve İspanyol çocuklarla ortaklaşa yaptıkları internet projesi ile Avrupa üçüncüsü oldu. 
     
     Sevgi sitesi’ yaptılar 
     Hepsi 13 yaşında ve 7’nci sınıf öğrencisi olan Erdi Şener, Erdem Kaya, Elif Şen, Oğuz Özbek, Görkem Anıl, Koray Eker ve Erdi Ay, www.ahsen.org sitesini İspanyol ve İngiliz öğrencilerle bilikte tasarlayıp web ortamına geçirdi. Bu ekip, yarışmada, yalnızca başka ülkeleri değil, Türkiye’den katılan Galatasaray Lisesi, Özel Semiha Şakir Lisesi ve Özel Nilüfer Lisesi öğrencilerini de geride bıraktı. 
     Finale kalan 50 proje arasından sıyrılma başarısını gösteren ve yarışmaya katılan İnegöl İlköğretim Okulu ekibi, aynı zamanda yarışmaya katılan en genç ekipti. 
     
     Bin euro ödül alacaklar 
     Yarışmanın üç ülke ekibinin bir araya gelmesini öngören kuralı gereği İngiliz ve İspanyol gençlerle çalışan İnegöl Koç İlköğretim ekibi, proje ortağı ekiplerle birlikte konu seçimi yaptı. Konu olarak da sevgi’ seçildi. Öğrencilerin yazdığı yazılar, hik yeler, araştırmalar web ortamına geçirildi. Türkçe, İspanyolca, Katalanca ve İngilizce olarak 4 dilde tasarlanan site, komite tarafından üçüncü seçildi. İnegöllü çocuklar yarışmanın para ödülü olarak bin euro alacaklar. 
     



 EKONOMİ 



















</TEXT>
</DOC>
