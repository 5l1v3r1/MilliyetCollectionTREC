<DOC>
<DOCNO> 76422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/son/soneko26.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş ve Serdengeçti, niyet mektubunu imzaladı 
</HEADLINE>
<TEXT>

     Uluslararası Para Fonu'na IMF 
     verilecek ek niyet mektubu ekonomiden sorumlu Devlet Bakanı Kemal Derviş ile Merkez Bankası Başkanı Süreyya Serdengeçti tarafından imzalandı. Edinilen bilgiye göre, Derviş ve Serdengeçti tarafından imzalanan ek niyet mektubu en kısa sürede IMF'ye gönderilecek. IMF Türkiye Masası Şefi Juha Kahkonen başkanlığındaki heyet 1. Gözden Geçirme incelemesi ve IMF'nin Dördüncü Madde Konsültasyon çalışmaları çerçevesinde 5-18 Mart tarihleri arasında İstanbul ve Ankara'da görüşmelerde bulunmuştu. Ek Niyet Mektubu, IMF'nin birinci gözden geçirme incelemesi çerçevesinde yapılanlar ve alınacak olan önlemleri içeriyor. Mektubun bu ay içinde IMF İcra Direktörleri Kurulu'na sunulması ve burada onaylanmasının ardından IMF'nin Türkiye'ye yaklaşık 1.1 milyar dolarlık kredi dilimini serbest bırakması bekleniyor. 
     






</TEXT>
</DOC>
