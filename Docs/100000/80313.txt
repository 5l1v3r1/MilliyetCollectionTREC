<DOC>
<DOCNO> 80313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/son/sondun04.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem ile Papandreu, Kudüs'te 
</HEADLINE>
<TEXT>

     Filistin Devlet Başkanı Yaser Arafat, İsrail Başbakanı Ariel Şaron, İsrail Dışişleri Bakanı Şimon Peres ve diğer yetkililerle temaslarda bulunmak üzere bölgeye gelen Dışişleri Bakan İsmail Cem ile Yunanistan Dışişleri Bakanı Yorgo Papandreu'nun görüşme trafiği, gece geç saatlere kadar sürdü. 
     İki bakan, İsrail ve Filistin barış gönüllülerinin düzenlediği toplantıya katıldıktan sonra, kaldıkları King David Oteli'nde bir süre başbaşa görüştü. 
     İsrail anamuhalefet partisi Meretz lideri Yossi Sarid ile de yaklaşık yarım saat süren bir görüşme yapan iki bakan, Ramallah'ta temaslarda bulunan AB Ortak Savunma ve Dış Politika Yüksek Temsilcisi Javier Solana ile biraraya geldi. Gece yarısından sonra yapılan Cem-Solana-Papandreu görüşmesi, 1.5 saat sürdü. 
     Bu arada, Kızılay tarafından Filistin'e gönderilen 4 TIR dolusu insani yardım malzemesinin, bugün öğleden sonra Filistin'e ulaşması bekleniyor. 
     





</TEXT>
</DOC>
