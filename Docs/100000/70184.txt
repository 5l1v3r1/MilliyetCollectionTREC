<DOC>
<DOCNO> 70184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/son/sondun04.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınlar protesto ediyor ''Oscar heykeli değiştirilsin'' 
</HEADLINE>
<TEXT>

     Hollywood Oscar ödüllerini dağıtmaya hazırlanırken, bazı kadın örgütleri Hollywood'daki beyaz erkeklerin üstünlüğünü protesto amacıyla Oscar heykelciliğinin yeniden ''dizayn'' edilmesini istedi. 
     The Guerilla Girls ve Alice Locas adlı kadın grupları, Oscar heykelciğinin ''anatomik bakımdan doğru'' hale getirilmesini istiyor. 
     Hollywood'un göbeğine dev panolar asmayı tasarlayan gruplar, panolarda bugünkü heykelciğin yerini almasını istedikleri ''kemale ermiş, hafif tombul beyaz bir erkeğin'' resmini kamuoyuna takdim edecekler. 
     Ortak açıklama yapan kadın grupları, ''Hollywood'da azıcık da olsa gerçekçi olma zamanının geldiğini düşünüyoruz. Heykelcik, Oscar'ı her yıl kazanan beyaz adamlara hiç benzemiyor, oysa benzemeli... Heykel yeniden dizayn edilmeli'' ifadesini kullandılar. 
     Gruplar, Oscar en iyi yönetmen ödülünü şimdiye dek hiçbir kadın yönetmenin kazanamadığını, yazıyla ilgili ödüllerin yüzde 94'ünün erkeklere gittiğini, aktörlere verilen ödüllerin de sadece yüzde 3'ünün değişik renkteki insanlara verildiğini kaydettiler. 
     Oscar töreni, 24 Mart'ta Hollywood'da yapılacak. 
     






</TEXT>
</DOC>
