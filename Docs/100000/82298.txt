<DOC>
<DOCNO> 82298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/05/son/sontur30.html </URL>
<DATE> 2002/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatya'da silahlı kavga 
</HEADLINE>
<TEXT>

     Malatya'da bir kişiyi silahla yaraladıktan sonra kaçan şahsın yakalanması için operasyon düzenleyen Emniyet Müdürlüğü Özel Hareket Şube Müdürü başından yaralandı. Şahıs ölü ele geçirildi. 
     Alınan bilgiye göre, Turan Çalışkan 35 ile Ayhan Toraman 32 
     arasında Yamaç Mahallesi 13. Sokak içerisinde henüz bilinmeyen bir nedenle çıkan ve kısa sürede kavgaya dönüşen tartışma sırasında Çalışkan, Toraman'ı tabanca ile yaraladıktan sonra kaçtı. Kısa süre sonra olay yerine gelen Çalışkan'ın saklandığı eve operasyon düzenleyen Emniyet Müdürlüğü Özel Hareket Şube Müdürlüğü ekipleri, eve göz yaşartıcı bomba attıktan sonra içeriye girdiler. Turan Çalışkan içeriye ilk giren Özel Hareket Şube Müdürü Emniyet Amiri Abdulkadir Topaktaş'a da ateş ederek, başından yaraladı. Çıkan çatışmada Çalışkan ölü olarak ele geçirilirken, yaralanan Toraman ile Özel Haraket Şube Müdürü Emniyet Amiri Topaktaş, Turgut Özal Tıp Merkezi'ne kaldırılarak tedavi altına alındılar. 
     





</TEXT>
</DOC>
