<DOC>
<DOCNO> 69741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/spor/spo10.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakır’ın Boğa korkusu 
</HEADLINE>
<TEXT>

     GAZİANTEPSPOR ve Samsunspor deplasmanlarından dört puanla dönen Diyarbakırspor, pazar günü sahasında oynayacağı İstanbulspor maçına hazırlanırken, Teknik Direktör Hüseyin Kalpar, "Mutlaka üç puan almalıyız" dedi. Kalan maçlarının tümünün zor olduğunu belirten Kalpar, tedbirli olmaları gerektiğini hatırlattı, "Bu yıl lig bir başka. Takımların nerede, ne yapacağı belli olmuyor" diye konuştu. 
     SAHA avantajını en iyi şekilde kullanmak istediklerini kaydeden Hüseyin Kalpar, "Ligin kalan bölümünde korkulu rüya görmemek için İstanbulspor’u yenmeliyiz. Oyuncularımı bu konuda sürekli uyarıyorum. Eğer biraz gevşersek kendimizi yine tehlike bölgesinde bulabiliriz" ifadelerini kullandı. Diyarbakır’da sarı kart cezalısı Ömer’in oynamayacağı belirtilirken, sakat futbolcu bulunmadığı açıklandı. 
     
     
     



 SPOR 






























</TEXT>
</DOC>
