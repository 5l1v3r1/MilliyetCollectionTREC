<DOC>
<DOCNO> 55750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/ekonomi/eko04.html </URL>
<DATE> 2001/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
U dönüşü başladı 
</HEADLINE>
<TEXT>

Metro Grossmarket Genel Müdürü Hakan Ergin, müşterilerden gelen sinyallerin, piyasalara güven geldiğini gösterdiğini söyledi 
     EKONOMİ SERVİSİ 

     Türk ekonomisinin iyileşme sürecine girdiğini söyleyen Metro Grossmarket Genel Müdürü Hakan Ergin, "U dönüşü başladı. Piyasalara güven geldiğini müşterilerimden aldığım sinyallerden anlıyorum" dedi. 
     Türkiye’deki asıl problemin güven olduğunu ifade eden Ergin, "Parası olup da harcamayanlar var. İndirim günlerinde bu insanlar ortaya çıktı. Bu yüzden önemli olan güvenin gelmesidir" diye konuştu. 
     
İkinci marka payları arttı      2001’in çok zor bir yıl olduğunu, ciroda yüzde 20 kayıp yaşadıklarını belirten Ergin, Metro’nun geçen yıl 500 milyon dolar olan cirosunun bu yıl 400 milyon dolar olacağını kaydetti. Ergin, düzenlediği basınla sohbet toplantısında, ikinci markaya olan ilginin arttığını, geçen yıl yüzde 9 - 10 olan ikinci marka payının bu yıl yüzde 15’e yükseldiğini, gelecek yıl da yüzde 20 olarak beklendiğini kaydetti. 
     Metro Grubu’nun 1 milyar markı ihracat olmak üzere geçen yıl 2.5 milyar mark cirosu olduğunu belirten Ergin, 2002’de Antalya, İstanbul ve Ankara’da üç mağaza açmayı düşündüklerini de bildirdi. 
     
Dükk n Sizin’      Metro Grossmarket Yönetim Kurulu Üyesi Mustafa Kalkandelen, müşterileri olan bakkallara dağıtmak üzere promosyonlu ürünlere yer verilen satış katalogları hazırladıklarını, böylece tüketicilerin iki haftada bir belirlenecek ürünleri Metro Grossmarket fiyatıyla bakkallardan edinebileceklerini söyledi. Kalkandelen, "Dükk n Sizin" adını taşıyan proje uygulamasının Kozyatağı ve Güneşli’deki Metro mağazaları çevresindeki bakkallarda başlatıldığını kaydetti. 
     
     


 EKONOMİ 

















</TEXT>
</DOC>
