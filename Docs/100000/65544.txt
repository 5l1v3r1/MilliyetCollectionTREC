<DOC>
<DOCNO> 65544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/yazar/tamer.html </URL>
<DATE> 2002/02/02/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Batan şirketlerin nemaları hortumlanıyor mu 
</HEADLINE>
<TEXT>

Şirket kapandığı için işsiz kalanlar, şimdi de nema kesintilerinin yapıldığına ilişkin evraka ulaşamıyorlar 
     Nemalarla ilgili suiistimal mi dediniz Neden olmasın, burası Türkiye 
     Mümkün olup da yapılmadığı noktalar kaldı mı, ben artık bunları merak etmeye başladım. 
     E - postamda bulduğum Zehra Genç imzalı aşağıdaki mesaj, ekonomik kriz nedeniyle şirketleri kapanıp işsiz kalan bir kısım vatandaşımızın şimdi bir de nema tokadı yemek üzere olduğuna dikkat çekiyor 
     "Biliyorsunuz birçok firma krizden etkilendi. Batan firmalar nedeniyle yüz binlerce insan işlerinden ayrılmak zorunda bırakıldı. 
     Devletin nema ödemelerinin yapılacağı yönündeki açıklamalarına rağmen birçok eski çalışan, nema kesintilerinin yapıldığına ilişkin evrakına ulaşamıyor. Çünkü bu firmalar batmış, kapatılmış. Hatta nema ödemelerine ilişkin evraktan sorumlu kişiler dahi işten ayrılmış... 
     Şimdi yüz binlerce eski çalışan, arapsaçına dönen bu karmaşanın içinde ne yapacağını bilemez durumda. 
     Bu insanların haklarını koruyacak ve arayacak bir kurum yok mu 
     Üstelik geçen senelerde kapanan şirketlerin nema kesintilerinin geri ödenmesiyle ilgili birçok suiistimal ve yolsuzluk söylentileri varken... 
     Bu kesintiler bildiğiniz üzere beyan esasına göre yapılıyor. Yani kişi, firma olmadan gidip hakkını arayamıyor. Oysa SSK ödemelerinden bunlar devlet tarafından tek elden organize edilebilir. Kişiler başvurduklarında hesaplarına ulaşabilmeli ve ödemeleri yapılabilmeli. 
     Nemaların ödeneceğine dair yapılan sevindirici açıklamanın ardından, haklarını arayamayan gariban vatandaş, büyük bir hayal kırıklığı yaşamıştır. 
     Sizden ricamız bu yaranın sarılmasına katkıda bulunmanız. Bu çaresiz insanlarımız, bugüne kadar maaşlarından yapılmış olan kesintiler nedeniyle hak ettikleri paralarını almalılar. Ev geçindirmenin neredeyse bir sanat olduğu son günlerde biraz nefes alıp rahatlamalılar. 
     Tek dileğimiz devlet eli ile bu durumun düzeltilmesi ve bu nema kördüğümünün çözülmesi." 
     
     Enron günlüğü 5 
Enron banka soyarken, Andersen direksiyondaydı’      Biliyorsunuz gerek Amerikan Kongresi’nde gerekse Senato’da Enron ve denetçisi Arthur Andersen’den seçim kampanyası sırasında para almamış siyasetçi bulmak hayli zor. Ama yine de bakın ne ilginç sahneler yaşanıyor 
     Enron’u ele verebilecek tüm belgelerin imha edildiğinin ortaya çıkması üzerine Kongre’deki bir soruşturma oturumu 
     Taraflar Cumhuriyetçi Parti’den Kongre üyesi James Greenwood ve Arthur Andersen’in Houston’daki yetkilisi olan Enron başdenetçisi David Duncan. 
     Greenwood soruyor 
     "Tanrı aşkına, neden denetçisi olduğunuz Enron’a, tek bir belgeye bile dokunmamaları, imha etmemeleri gerektiğini hatırlatmadınız " 
     Duncan, ifadesiz bir yüzle tek kelime yanıt vermeden dinliyor. Greenwood, sorusuna yanıt alamayınca sözlerini şöyle sürdürüyor 
     "Biz de sizin soruşturmaya yardımcı olacağınızı ummuştuk. Oysa ki Enron bankayı soyarken, kaçacağı arabayı da Arthur Andersen hazır etmiş meğer. Hatta Bay Duncan siz de direksiyondaymışsınız " 
     Duncan susma hakkını kullanmayı sürdürmüş. Bakalım avukatı ne yanıt verecek 
     
     







Din ve modernleşme 


Yeni dönem... 


Ecevit'ten Bahçeli ve Yılmaz'a çağrı 


Mutlu bir dünya için ekmek ve saygı 
kültürü 


Kırılmaz vazo 


Bir ihtimal daha var 


Lara'nın son gecesi 


Türkiye'nin işi zor... 


Tanrı Dağı kadar Türk, dolar kadar Amerikan 


Bahisçilere müjde Kur - toto’ 


Kapitalizmin terbiye kotası... 


Erdoğan İkiz Kuleler değişimi 


Batan şirketlerin nemaları hortumlanıyor mu 


Sofya'dan Haydarpaşa'ya 


Tütünde son perde’ 


</TEXT>
</DOC>
