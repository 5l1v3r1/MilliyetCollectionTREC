<DOC>
<DOCNO> 58856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/spor/spo01.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
DAUM Gelecek parlak 
</HEADLINE>
<TEXT>

Beşiktaş Teknik Direktörü, tatile gitmeden önce sadece MİLLİYET’e konuştu. Alman hoca, parasal sıkıntıya rağmen lider olan takıma teşekkür edilmesi gerektiğini söyledi 
     BİLAL MEŞE 

     Tek ses çıksın’ 
     BEŞİKTAŞ Teknik Direktörü Daum, yönetim kurulu üyelerindan farklı seslerin çıkmasından dert yandı. Tatile çıkmadan önce MİLLİYET’in sorularını yanıtlayan Alman hoca, "Kamuoyu, işbaşında bulunan yöneticilerin ağzından çıkan sözlere bakıyor. Yöneticilerin farklı yorumları takımı olumsuz etkiliyor. Kulüpten tek ses çıksın. Başarının tek yolu birlik ve beraberlikten geçer" diye konuştu. 
     
     Lojistik destek şart’ 
     ALMAN hoca, ikinci yarıda prim sisteminin yeniden devreye gireceğini de vurguladı. Daum, "Yönetim kurulu şu ana kadar çok şanslı. Çünkü kötü başladık, prim vermediler. Şimdi tam tersi, prim vermenin zamanı geldi. Fenerbahçe’yi yendik, prim aldık. Bu, ödüllendirmedir. Ama sürekli yapmadığın sürece esprisi olmaz. Çıkışımızın sürmesi için lojistik desteğe ihtiyacımız var" dedi. 
     
     Bindiğim dalı kesmem’ 
     TAKIMA iki takviyenin şart olduğunu yineleyen Daum, şöyle konuştu "Bu konuda zor durumdayım. Elinde bonservisi olan oyuncular almam isteniyor. Alsam bir türlü, almasam iki türlü. Kötü çıktığı anda yöneticiler, o istedi biz aldık diyorlar, faturayı bana çıkartıyorlar. Sen aldın, ben aldım kavgaları başlıyor bu kez. Bindiğim dalı kesmem. Takıma yararlı olacak oyuncuyu alırım." 
     
     Bu şartlarda asla’ 
     TEKNİK patron, ekonomik krizin iyi transferleri engellediğine de işaret etti. Alman hoca, "Düşünün takımda parasal sıkıntı var. Buna karşın ilk yarıyı lider bitirdik. Hepsine teşekkür etmek gerekir. Para alınmadığı bir ortamda, yeni oyuncu getirmek, hem ahengi, hem de düzeni bozar, çatıyı yıkar. Bu şartlarda dünyanın en büyük yıldızını bile almak bana yakışmaz" ifadesini kullandı. 
     
     Umutla bakıyoruz’ 
     DAUM, zorlu yarışta üç büyük takımın eşit şansa sahip olduğunu da belirtti. Beşiktaş’ın hocası, "İlk yarıda tek dibe vurduğumuz maç İstanbulspor’du. Artık herşey geride kaldı. Kötü günleri unuttuk, geleceğe umutla bakıyoruz. Diğer rakiplerimize saygım sonsuz. Sistem oturdu, kolay kolay bozulmaz. Takım oyunu oynuyoruz. Sahaya yedek çıkan oyuncu ne yapacağını biliyor" yorumunu yaptı. 
     
     Konuşmak mı, kolay ’ 
     DÜNYANIN en kolay işinin konuşmak olduğuna dikkat çeken Daum, sözlerini şöyle sürdürdü "Galatasaray’ı yenmemiz gerekirdi, olmadı. Bu maçtan sonra Galatasaraylılar, Türkiye’de kendilerini yenecek takım olmadığını söylediler. Bu tür söylemler doğru değil. Ardından puanlar kaybettiler. Bu tür açıklamalar taraftarın kulağına hoş gelebilir, ama takıma da büyük zarar verir." 
     
     Burası ikinci vatanım’ 
     TÜRKİYE’Yİ her zaman ikinci vatanı olarak gördüğünü yineleyen Alman hoca, konuşmasını şu şekilde tamamladı "Benim misyonum var, bu ülkeyi ve insanını çok seviyorum. Burayı bırakıp, gitmek bana yakışmaz. Benim kafamı kurcalayan tek konu ekonomik sıkıntı. Takım kötüye gidiyorsa kimse çıkıp, bunu ekonomik sıkıntıya bağlamaz, faturayı bana çıkarır. O zaman niye çalışayım ki " 
     
     Mesajlar 
     "Türkiye çok farklı. Yenildiğiniz anda ortalık toz - duman oluyor, futbolculara ceza yağıyor, teknik adam kovuluyor. Avrupa’da bu yok." 
     "Ali Eren çok büyük bir gelişme gösterdi. Eskiden sırıtan, ekstradan bir şeyler yapmaya çalışan isimdi. Artık bitti, takım oyuncusu olup, çıktı." 
     "Myhre’nin sakatlığı ciddi değil. Şubat’ın başında oynar. Ancak şartlar ne olursa olsun, yeni bir kaleci alacağım. O da mutlaka yabancı olacak." 
     "İlhan Mansız iyi bir forvet. Egoistliği doğal. Güçlü yanı agresifliği. Ancak bilmesi gereken ne zaman şahsi, ne zaman takım için oynayacağı." 
     "Eleştirilerimi, oyuncularım kendilerine hakaret olarak nitelendiriyorlar. Tam tersi bu eleştirilerim onların iyiliği ve gelişmesi içindir." 
     "Doğrusu Tümer komple futbolcu, ama eksiği var. Sonuca gitmesi gerekir. Yani gol pasını verecek ya da kendisi atacak. Bunu öğrenmesi şart." 
     "Çalışıyorum, ama para alamıyorum. Almanya’da biriken faturalarım var. Bunların ödemesi geldiği zaman Türkiye’de para alamıyorum, bekle diyemem." 
     "Yöneticilere daha önce, beni bırakın, isteyen kulüpler var, alacaklarımı da vermeyin, bırakın size 1 milyon doların üstünde para kazandırayım dedim." 
     "Fulya’da artık ne çalışılır, ne de yatılır. Durulacak yer değil. Bir an önce takımı Ümraniye’ye taşımamız şart. Bu sezon zor gibi görünüyor." 
     "Lösemili çocuklarımı asla unutmadım, onları duruşmalarım nedeniyle ihmal ettim. Hep aklımdalar, şubat ayından sonra yine onlarla kucaklaşacağım." 
     "Yönetimin üye sayısı çok yüksek, bu sayının düşürülmesi gerekir. Beş kişinin üzerinde yürüyor kulüp. Hem rahat çalışırlar, hem de kolay toplanırlar." 
     
Çifte faturaBeşiktaş, Gazintep maçında 7 taraftarın sahaya girmesi nedeniyle Disiplin Kurulu’na sevk edildi. İlhan’a da ceza verilmesi gündeme geldi 
     CEMAL ERSEN 

     SİYAH - BEYAZLI kulüp, Gaziantepspor maçının 42. dakikasında 7 taraftarının sahaya girmesi ve hakem Ali Aydın’a saldırı teşebbüsünde bulunması nedeniyle Disiplin Kurulu’na sevk edildi. Aydın ve gözlemci Haşim Gökalp’ın raporları doğrultusunda sevk kararı alınan Beşiktaş "saha olayları" başlıklı 34. maddeye göre işlem görecek ve büyük olasılıkla bir maç ceza alacak. 
     GAZİNTEP sınavında attığı gol sonrası bayrak direğini tekmeleyen, hakem Ali Aydın tarafından ihtar cezası almayan İlhan Mansız’ın da, gözlemci Haşim Gökalp’in raporuna göre Disiplin Kurulu’na sevk edileceği bildirildi. Ayrıca federasyonun maç kasedini izleyeceği öğrenildi. Golcü oyuncuya bir maç ceza gelebileceği vurgulandı. Aydın’ın notunun da 8.5 olduğu kaydedildi. 
     
Katliam yapıldıYönetici Hasan Gocay, Galatasaray’ın hakemler tarafından kollandığını iddia etti 
     ORHAN YILDIRIM 

     "Dereli takipte" 
     BEŞİKTAŞ Yönetim Kurulu üyesi Hasan Gocay, Yozgat - Galatasaray maçıyla ilgili çarpıcı açıklamalarda bulundu. Gocay, Galatasaray’ın hakemler tarafından kollandığını iddia etti ve "Yozgat’taki maç bir katliamdır ve Türk futbolunun yüz karasıdır. Selçuk Dereli’yi artık takibe aldık" dedi. 
     "Şampiyon olacağız" 
     GOCAY, şampiyonluğu hedeflediklerini hatırlatarak, konuşmasını şöyle sürdürdü "Hem rakiplerimizi, hem de Selçuk Dereli gibi hakemleri mağlup edeceğiz. Bizi kimse durduramaz, sezon sonunda güleceğiz. Yozgatspor’dan çalınan haram puanlarla gelecek şampiyonluk, gelmez olsun." 
     
Şanssız Ali Eren      ALİ Eren’de, önceki gün çekilen MR’ı sonunda adale yırtığı tespit edildi. Siyah - Beyazlı ekibin son haftalardaki çıkışında önemli rol oynayan tecrübeli oyuncunun adalelerinde gerilme olduğu da açıklandı. Kulüp doktorları, Ali Eren’in büyük olasılıkla devre arası hazırlıklarına geç başlayacağını açıkladılar. 
     
Bayram’a operasyon      SİYAH-BEYAZLI futbolcu, nefes almakta güçlük çekmesi nedeniyle dün Acıbadem Hastanesi’nde burnundan ameliyat oldu. Bayram’ın bugün taburcu edileceği, ancak sol ayak bileğinde de yırtık tespit edildiği açıklandı. Kulüp Doktoru Ayhan Optur, bu oyuncunun tedaviyle ikinci yarının ilk maçına yetiştirileceğini söyledi. 
     



 SPOR 























</TEXT>
</DOC>
