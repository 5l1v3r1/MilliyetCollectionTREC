<DOC>
<DOCNO> 70866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/yazar/bila.html </URL>
<DATE> 2002/03/05/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Ecevit Pişmanlığa itiraz yok 
</HEADLINE>
<TEXT>

     Adalet Bakanı Hikmet Sami Türk, Anayasa'yla uyumlu olarak idam cezasının kaldırılmasını öngören tasarıyla birlikte, pişmanlık yasa tasarısını da gündeme getirdi. 
     Her iki tasarının kapsamı da Abdullah Öcalan'ı dışarıda tutuyor. İdam cezasının Türk Ceza Yasası'nın Öcalan'ın da mahkum olduğu 125. maddesi dışında kaldırılması düşünülüyor. 125. madde dışında ölüm cezası öngören tüm maddelerin kaldırılması konusunda MHP'nin olumlu yaklaşımını yansıtmıştık. 
     Pişmanlık yasası konusunda ise kapsam henüz tam olarak kesinleşmedi. Tasarı üzerinde liderler ve bakanlar çalışacaklar. 
     Bakanlar Kurulu'nun dünkü toplantısında pişmanlık tasarısı ele alındı. Toplantı sonrasında görüştüğümüz Başbakan Ecevit, şu değerlendirmeyi yaptı 
     - Pişmanlık tasarısını görüş alışverişi çerçevesinde ele aldık. Genel olarak pişmanlık uygulamasına bir itiraz yok. Yararlı olacağı düşünülüyor. Ancak tasarıya son şekli henüz verilmedi. Pişmanlığın kimleri kapsayacağı, koşullarının neler olacağı henüz tartışılıyor. Konu liderler zirvesinde de ele alınacak. 
     Başbakan Ecevit, devletin bu konularda gerekli bilgilere sahip olduğunu, kimin kim olduğunu bildiğini de ekledi. 
     Belli oranda ceza indirimi öngörecek olan pişmanlık yasasından Abdullah Öcalan, Şemdin Sakık gibi terör örgütünün en üst düzey yöneticileri de yararlanacak mı 
     Adalet Bakanı Hikmet Sami Türk, bu sorumuza şu yanıtı verdi 
     - O düzeydeki yönetici kadro, pişmanlık yasasının kapsamı dışında tutulur. Bunu düzenlemek kolay olur. Yasaya konulacak bir hükümle bu düzeydeki yöneticiler pişmanlıktan yararlandırılmaz. 
     - Böyle bir durumda Anayasa Mahkemesi'ne başvurularak kapsamın genişletilmesi sağlanabilir mi 
     - Sağlanamaz. Çünkü Anayasa Mahkemesi bu olaylara eşitlik ilkesi açısından bakar. Eşitlik ilkesinde aradığı ise aynı durumda olan kişilere eşit davranılmasıdır. Yasa düzenlemesi buna göre yapılır ve sorun çıkmaz. 
     Pişmanlık, af gibi konular toplumun çok duyarlılık gösterdiği alanlar. Özellikle terör faaliyetlerine katılmış kişiler için yapılan bu tür düzenlemelere tepki geliyor. 
     Buna karşın hükümet neden yeniden pişmanlık yasasına yöneldi 
     Adalet Bakanı Türk, bu sorumuza da şu yanıtı verdi 
     - Pişmanlık yasası uygulamalarından aslında istenilen düzeyde başarı sağlanamadı. Aslında belli bir başarı elde edildi ama yeterli değildi. Çünkü pişmanlık yasasından sıradan örgüt mensupları yararlandı. Onlar da örgüt hakkında yeterli bilgiye sahip değiller. Örgütün planları, teröristlerin nerede oldukları, hangi eylemleri düşündükleri, kimlerden destek aldıkları gibi üst düzey bilgilere sahip olmuyorlar. Bu da örgütle mücadele için devlete gerekli olan bilgilere ulaşılmasını sağlamıyor. Bu nedenle güvenlik birimleri bizden daha üst düzey örgüt üyelerinin de yararlanacağı bir düzenleme istediler. Biz de bu amaçla bir taslak çalışması başlattık. Yönetici konumda olan, eyleme katılmış, öldürme, yaralama gibi olaylarda da bulunmuş kişiler de daha önceki pişmanlık yasasından yararlandırılmadılar. Alınan bilgiler sınırlı kaldı. Bu kez kapsam genişletilecek. Bu kişiler de kapsama alınabilir. Bunun amacı, örgüt ve teröristler hakkında devlete daha sağlıklı bilgi verebilmek. Ancak pişmanlık yasası bir af yasası değil. 
     Pişmanlık yasasının kapsamı konusunda şimdilik belirlenmiş olan, Öcalan, Sakık gibi üst düzey yöneticilerin yararlanmayacağı. Yasanın hangi düzeye kadar örgüt mensuplarını kapsayacağı ise liderler zirvesi ve Bakanlar Kurulu'nda kesinleştirilecek. 
     İdam gibi hükümetin çok duyarlı olması gereken bir konu da pişmanlık yasası... 
     
     







Türkiye ve İran 


TKP’li gençler... 


Ecevit Pişmanlığa itiraz yok 


Fillerin sevişmesi, Avrupa'nın geleceği 


Darı travması 


Kindarlık ve olgunluk 


Eğitimde uluslararası arayışlar 


Baraj, bahane 


Gazeteler yazmasa da deprem olacak 


Türkiye ve Türk ordusuna bakış 


İstanbul nasıl kurtulur 


20 yılda zenginler aya, gerisi yaya 


Gelir düşer talep düşer enflasyon düşer 


Sanayici artık sineye çekmiyor 


</TEXT>
</DOC>
