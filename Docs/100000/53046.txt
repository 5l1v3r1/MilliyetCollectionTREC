<DOC>
<DOCNO> 53046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/19/son/soneko02.html </URL>
<DATE> 2001/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş, yeni Stand-by görüşmeleri için Washington'da... 
</HEADLINE>
<TEXT>

     Ekonomiden sorumlu Devlet Bakanı Kemal Derviş, Ottawa'da gerçekleştirilen Uluslararası Para Fonu IMF ve Dünya Bankası toplantılarının ardından Washington'a geldi. 
     Derviş, bugün Washington'da IMF, Dünya Bankası ve ABD Hazine Bakanlığı yetkilileriyle görüşmelerde bulunacak. Bu görüşmelerde0, IMF ile gelecek ay imzalanması öngörülen yeni stand-by anlaşmasına yönelik ön çalışmaların gerçekleştirileceği belirtildi. 
     Derviş, yarın da New York'a geçerek, uluslararası finans ve yatırım çevrelerine, Türk ekonomisinde meydana gelen son gelişmeleri anlatacak. 
     Çarşamba günü yine Washington'da bir toplantıda konuşma yapacak Derviş'in, aynı gün Türkiye'ye dönmeden önce bir basın toplantısı düzenlemesi öngörülüyor. 
     IMF Başkanı Horst Köhler, hafta sonuna doğru yaptığı açıklamada, Türk hükümetiyle gelecek ay imzalanması beklenen yeni stand-by anlaşması çerçevesinde, Türkiye'nin gelecek yılki 10 milyar dolarlık finansman açığının, IMF desteğiyle kapatılmasının planlandığını söylemişti. 
     






</TEXT>
</DOC>
