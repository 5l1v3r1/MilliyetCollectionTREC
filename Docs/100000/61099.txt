<DOC>
<DOCNO> 61099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/guncel/gun05.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir garip kurtarma 
</HEADLINE>
<TEXT>

Gürtuna'nın evsiz bir aileyi kurtarma operasyonu tiyatro oyununa döndü. Spor salonuna götürülen aile "Hani ev alacaktınız, burada kalmayız" dedi 
     ŞENOL DEMİRCİ İstanbul 

     Sokakta yaşayan İstanbulluların donarak ölmelerinin önüne geçilmesi emrini veren Büyükşehir Belediye Başkanı Ali Müfit Gürtuna, Edirnekapı'da köprü altında yaşadığı iddia edilen Aslan Ailesi'ni ziyaret etti. Gürtuna, ayağı sakat olan Niyazi Aslan, eşi Güler Aslan ve sağır - dilsiz kızları Gülcan Aslan'ı yaktıkları ateşin başında ısınırken buldu. Buraya kadar her şey normaldi. Ancak diyaloglar başlayınca olanlar oldu. 
     
     'Bize söz verdiler' 
     Düzgün giysileriyle dikkat çeken Niyazi Bey, 2 gündür orada olduklarını söylerken eşi 15 gündür köprü altında yattıklarını anlatıyordu. Ailenin altlarına serdiği karton da birkaç saat önce verilmiş gibi gıcır gıcırdı ve belediye logosu taşıyordu. Bir süre sonra aile, geçici olarak barındırılacakları Tevfik Aydeniz Spor Salonu'na götürüldü. Ancak aile, "Hani bize ev verecektiniz. Biz burada yatmayız" diyerek araçtan inmedi. Ve aile tekrar Eyüp'e götürüldü... 
     



 GÜNCEL 


















</TEXT>
</DOC>
