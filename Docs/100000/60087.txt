<DOC>
<DOCNO> 60087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/ekonomi/eko10.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fona yatıran kazandı 
</HEADLINE>
<TEXT>

Konjonktüre göre portföyünü değişken ve likit tutan fonlar, yılı kazançla kapadı. B tipi fonların getirisi yüzde 100’e yakın oldu 
     EKONOMİ SERVİSİ 

     Türk tasarrufçusuyla 1987 yılında tanışan ve ileride mali yapı içinde daha geniş bir yer alacak olan yatırım fonları, 2001’de yatırımcısının yüzünü güldürdü. Bankalar ve aracı kurumlar tarafından oluşturulan yatırım fonları, devalüasyon ve ekonomideki inişli çıkışlı seyirden, likit ve değişken pozisyon alarak kendilerini kurtarabildi. 
     Fonlar içindeki en yüksek getiriyi likit ve değişken tipi olanlar sağladı. Yatırım fonlarının 2001 yılındaki ortalama getirisi yüzde 91.15 olurken, içinde en az yüzde 25 hisse senedi bulunan A tipi fonların getirisi yüzde 81.65 ve içinde faiz enstrümanı ağırlıklı bulunan B tipi fonların getirisi yüzde 97.16 oldu. 
     
     Kazanç değil, istikrar önemli 
     B tipi 117 fondan 60’ı yüzde 100’ün üzerinde kazanç sağladı. Bu fonlardan yüzde 140 ile İş Yatırım Değişken Fonu, yüzde 138 ile Emlak Likit Fonu ve yüzde 129 ile Koçbank Likit Fonu en yüksek getiri sıralamasında ilk üçte yer aldı. A tipi fonlarda yüzde 160 ile Bender Değişken, yüzde 158 ile Demir Yatırım İmalat Sektörü ve yüzde 133 ile Finans Yatırım Değişken ilk üçe girdi. 
     Uzmanlar, yatırım fonlarının performansını sadece getirinin belirlemediğini kaydederek, fonun birim fiyatındaki oynamaların içerdiği riski yansıtmadığını, dolayısıyla fonları risk yönleriyle karşılaştıran sharpe oranının riske karşı düzeltilmiş fiyat dikkate alınması gerektiğini belirttiler. 
     
FONLARIN 2001 YILI KARNESİ A Tipi Katılma belgesi Artış Yüzde Bender Değişken Fon 160.01 Demir Yat. İmalat S.F 158.05 Finans Yat.Değişken 133.30 Osmanlı Değişken Fo 128.31 TEB Karma Fon 116.17 Osmanlı Karma Fon 114.99 Dışbank Değişken Fo 112.55 Osmanlı Mali K.Sekt.F. 111.58 İktisat Bank. Hisse F. 109.46 Garanti Karma Fon 106.27      
     
B Tipi Katılma belgesi Artış Yüzde İş Yat. Değişken F. 140.78 Emlakbank Likit Fon 138.13 Koçbank Likit Fon 129.12 Ata Likit Fon 124.83 TEB Değişken Fon 123.46 Toprak Değişken 122.77 Dışbank Değişken F. 122.49 Demir Yat. Değişken 121.21 Ekinciler Likit Fon 121.02 TEB Yatırım Likit F 120.45      
     



 EKONOMİ 





















</TEXT>
</DOC>
