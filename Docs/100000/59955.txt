<DOC>
<DOCNO> 59955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/31/yasam/yas02.html </URL>
<DATE> 2002/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursa yine zehirlendi 
</HEADLINE>
<TEXT>

Ziyaretine gittikleri kızlarını lodos konusunda uyaran yaşlı çift evlerinde zehirlenerek can verdi. Sobaları söndürmeyen 250 kişi de hastanelik oldu 
     ERDOĞAN PAÇİN ETHEM OKUMUŞ Bursa 

     Bütün uyarılara rağmen lodos Bursa’da yine can aldı. Önceki gece hızı 60 kilometreye ulaşan lodos nedeniyle kömür sobalarından sızan karbonmonoksit gazından zehirlenen 250 kişi hastaneye kaldırılırken iki kişi de yaşamını yitirdi. 
     Osmangazi ilçesi Yeşilova mahallesinde oturan Adem 75 ve Hafize Durmaz 69 çifti, önceki akşam aynı mahallede oturan kızları Firdevs Yılmaz’ı ziyarete gitti. Duran çifti, etkili olan lodosa karşı Yılmaz’ı uyararak soba yakmamasını istedi. 
     Ziyaretin ardından eve dönen 4 çocuk sahibi çift, oturma odalarında bulunan kömür sobasını yakarak uykuya daldı. Gecenin ilerleyen saatlerinde sobadan sızan karbonmonoksit gazından zehirlenen çift, hayatını kaybetti. Çiftin cesedi babasının sabah namazına kalkmadığını anlayan üst katta oturan oğlu Salim Durmaz’ın 35 kapıyı kırarak eve girmesi sonucu bulundu. 
     Bursa’da son iki ayda karbonmonoksit gazından zehirlenerek ölenlerin sayısı ise 8’e yükseldi. Sağlık Müdürü Hüseyin Serdar, vatandaşların özellikle lodoslu havalarda soba yakarak yatmamalarını önerdi. 
     



 YAŞAM 
















</TEXT>
</DOC>
