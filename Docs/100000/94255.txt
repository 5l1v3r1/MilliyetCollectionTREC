<DOC>
<DOCNO> 94255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/07/son/sondun01.html </URL>
<DATE> 2002/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
"Alcatraz Kuşçusu"nun ünlü yönetmeni Frankenheimer öldü... 
</HEADLINE>
<TEXT>

     Amerikalı yönetmen John Frankenheimer, 72 yaşında Los Angeles'ta hayata gözlerini yumdu. 
     Ünlü yönetmenin kızı Kristi Frankenheimer, babasının, belkemiği ameliyatı olduğu Cedars-Sinai Hastanesi'nde kalp krizinden yaşamını yitirdiğini açıkladı. 
     New York yakınlarındaki Malba'da dünyaya gelen Frankenheimer, 1960'lı yılların Hollywood klasikleri arasında yer alan ''The Birdman of Alcatraz'' ve ''The Manchurian Candidate'' adlı filmlerin yönetmenliğini yapmıştı. 
     Frankenheimer, 1990'lı yıllarda çevirdiği, 'Against the Wall'', ''The Burning Season'', ''Andersonville'' ve ''George Wallace'' adlı televizyon filmleriyle de dört kez art arda Emmy Ödülü kazanmış, ''George Wallace'' ayrıca ''En İyi Televizyon Filmi'' dalında Altın Küre ödülüne layık görülmüştü. 
     Yönetmenlik hayatına, Amerikan Hava Kuvvetleri'ndeyken çektiği bir belgeselle başlayan Frankenheimer, yaklaşık 50 yıllık kariyeri boyunca toplumsal dramalardan politik gerilimlere kadar uzanan birçok yapıma imza attı. 
     





</TEXT>
</DOC>
