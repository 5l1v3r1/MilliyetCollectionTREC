<DOC>
<DOCNO> 75425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/siyaset/siy06.html </URL>
<DATE> 2002/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
"Yaşından utan" kararı 
</HEADLINE>
<TEXT>
Hoca ölüyü bile diriltmiş 
     ERSAN ATAR Ankara 

     Ankara 9. Ağır Ceza Mahkemesi, kesinleşmesi halinde kapatılan RP’nin Genel Başkanı Necmettin Erbakan’ın siyasi yaşamını tamamen bitirecek olan ve "sahtek rlık" suçundan verilen 2 yıl 4 aylık hapis kararının gerekçesinde, Erbakan’a bu cezanın yaşına rağmen verildiğini kaydetti. Kararın gerekçesinde özetle şöyle denildi "139 adet gelir makbuzunun tanzim edilip sarf edilmiş gibi kaydedilmesi ve bugünkü rakamlarla 10 trilyon liranın harcanması konusunda genel başkanın bilgisinin olmadığını savunmak gerçekçi olamaz. Bu nedenle Erbakan’ın da cezalandırılması cihetine gidilmiştir." 
     Mahkeme’nin kararında "20 yıl evvel ölmüş kişiler adına gider pusulası düzenlendiği" de belirtilerek, şöyle denildi "Suçun işleniş şekli ve özelliği, toplumda yarattığı infial ile suçun işleme kastının yoğunluğu esas alınmak suretiyle ceza artırılarak hükmedilmiştir. Bu sebepledir ki 65 yaşını aşan sanık Necmettin Erbakan’ın cezası da ertelenmemiştir." 
     



 SİYASET 










</TEXT>
</DOC>
