<DOC>
<DOCNO> 96913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/siyaset/siy03.html </URL>
<DATE> 2002/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem Kayseri’den memnun ayrıldım 
</HEADLINE>
<TEXT>

Kayseri’de protestolarla karşılaşan Cem, iyimser konuştu Bu hareketten rahatsız olanlar olabilir, ben Kayseri’yi iyi buldum 
     Yeni oluşumun lideri İsmail Cem, Kayseri’de önceki gün yaptığı temasların kendisi açısından gayet iyi olduğunu belirterek "Ben, çok iyi buldum. Böyle bir siyasi hareketten rahatsız olan bazı kesimlerin çeşitli provokasyonu olabilir" dedi. Kuracakları partinin toplumun beklentilerine yanıt veren bir yaklaşım içinde olacağını söyleyen Cem, partinin ismi ve amblemi üzerinde 3 - 4 seçenek üzerinde çalıştıklarını belirterek, bunlar arasında bir tercihte bulunacaklarını ifade etti. 
     
     Sorumluluğumuzu bileceğiz 
     Toplumun beklentilerine yanıt verecek bir yaklaşım içinde olduklarını kaydeden Cem, parti ilkelerini şöyle anlattı "Ciddi ve sorumlu olacağız. Toplumun değerlerini kucaklayacağız. Dünle değil, yarınla ilgileneceğiz. İstihdam yaratan ve dünya ile yarışan bir yaklaşıma destek vereceğiz. Herkesi kucaklayan bir Türkiye koalisyonu anlayışı içinde, yeni bir Türkiye inşa etmeye çalışacağız." 
     
     



 SİYASET 


















</TEXT>
</DOC>
