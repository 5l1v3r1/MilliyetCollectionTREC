<DOC>
<DOCNO> 95138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/son/sonspo08.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Alper Yılmaz, Efes Pilsen'de kaldı 
</HEADLINE>
<TEXT>

     Erkekler Birinci Basketbol Ligi'nin son şampiyonu Efes Pilsen, oyuncusu Alper Yılmaz ile sözleşme yeniledi. 
     Efes Pilsen Kulübü, A Milli Basketbol Takımı aday kadrosunda yer alan Alper Yılmaz ile yaptığı görüşmeler sonrasında, genç oyuncuyla yeniden anlaştı. 
     Lacivert-beyazlı kulübün genel menajeri Engin Özerhun, Alper Yılmaz ile uzun vadeli bir anlaşmalarının olduğunu, ancak her yıl bu anlaşmanın gözden geçirilmesi gerektiğini belirterek, ''Anlaşmada para bölümünün her yıl gözden geçirilmesi gerekiyor. Biz de Alper ile yaptığımız görüşmelerde bu konuda anlaştık. Kerem ve Kaya'nın ardından Alper ile de anlaştığımız için mutluyuz'' diye konuştu. 
     Özerhun, Ömer Onan ile de anlaşmaya vardıklarını, bu oyuncuyla da önümüzdeki günlerde sözleşme imzalayacaklarını söyledi. 
     





</TEXT>
</DOC>
