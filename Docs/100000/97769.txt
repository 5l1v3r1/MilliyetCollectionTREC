<DOC>
<DOCNO> 97769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/son/sontur04.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İsmail Cem'den açıklama "AB yasalarına tam destek veriyoruz" 
</HEADLINE>
<TEXT>

     Yeni Türkiye Partisi'nin, ANAP Genel Başkanı, Devlet Bakanı ve Başbakan Yardımcısı Mesut Yılmaz'ın dün liderlere verdiği teklif taslağındaki önerilerin tümünü desteklediği bildirildi. 
     Yeni Türkiye Partisi'nden yapılan yazılı açıklamada, Genel Başkan İsmail Cem'in, Mesut Yılmaz'ın dün parti liderlerine verdiği AB yasaları taslağına ''Engel değil, tam tersine desteğini'' dile getirdiği kaydedildi. 
     Açıklamada, bir gazetenin bugünkü baskısında yer alan haberin ''tümüyle yanlış olduğu'' savunularak, şu görüşlere yer verildi 
     ''Yeni Türkiye ve ANAP Genel Başkanları arasında iki partinin yetkililerinin de katılıyla gerçekleşen görüşmede, önerilen 13 değişim konusunda Sayın Cem ve Yeni Türkiye'nin diğer yetkilileri şunları söylemiştir 
     -AB'ye ilişkin bu önerilerin tümünü idam, öğrenim ve yayın konuları dahil destekliyoruz. 
     -Bu üç konu bölücülük istismarına açıktır. Dolayısıyla istismarı sınırlayacak başka yasa önerileri ile bu AB paketinin bütünlenmesi daha doğrudur. Bu düşünce, Sayın Cem'in Dışişleri Bakanlığı döneminde de kamuoyuna açıklanmıştır. 
     -Genel Başkan Cem, Yeni Türkiye'nin istismarı sınırlamaya dönük bu önerisi kabul edilmese bile ANAP'ın sözkonusu değişim paketini YT'nin kamuoyunda ve TBMM'de destekleyeceğini Sayın Yılmaz'a bildirmiştir.'' 
     





</TEXT>
</DOC>
