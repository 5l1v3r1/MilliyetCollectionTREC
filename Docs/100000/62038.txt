<DOC>
<DOCNO> 62038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/13/yazar/asik.html </URL>
<DATE> 2002/01/13/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Kola içerken 
</HEADLINE>
<TEXT>

     Değişik ülkelerden insanlar aynı masaya oturup birer kola ısmarlar... 
     Kolalar gelince bakarlar ki, bardaklarında bir karasinek var 
     İsveçli aynı bardakta yeni cola getirilmesini ister... 
     İngiliz yeni bardakta yeni cola ister... 
     Finlandiyalı sineği bardaktan alır ve colayı içer... 
     Rus colayı sinekle içer... 
     Çinli sineği yer fakat colayı içmez... 
     Yahudi sineği yakalar ve Çinli’ye satar... 
     Yunanlı colanın 2 3 ünü içer ve yeni cola ister... 
     Norveçli sineği yakalar ve yem olarak kullanarak balığa çıkar.... 
     İrlandalı sineği ezerek colaya karıştırır ve İngiliz’e satar... 
     Amerikalı lokantaya tazminat davası açar ve 65 milyon dolar tazminat talep eder... 
     Türk başka gören yoksa hiç sesini çıkartmadan kolayı içer, suçluyu Allah’a havale eder. 
     
     Tango dersi alanlar hızla çoğalıyormuş. 
     Demek ki vatandaş Türkiye’nin Arjantin olmayacağına inanmıyor. 
     
Mersedes çalındı      Faruk Donat Bey’in "34 ZS 287" plakalı "200 E Mersedes" otomobili geçen çarşamba akşamı Çapa’daki evinin önünden çalındı. Aile telaşla polisi aradı... Telaşla haberi verdi "Otomobilimiz çalındı"... Ve karşıdan sakin bir ses "Kim çaldı " 
     
Yüzler yüzler      Abidin Dino ile Yaşar Kemal’in konuşmalarından oluşan "Yüzler" adlı kitap Ada Yayınları Dino’nun 
     - Ne çok insan yüzü gördük bir ömür boyu bre Yaşar Ne çok, çeşit çeşit insan gördük, diye başlıyor... 
     İki ünlü isim uzun sohbette insan yüzleri üzerinde gezinirken, hoş anekdotlar da aktarıyorlar. Michelangelo, Papa’nın heykelini yapmış. Ancak Papa heykeli kendisine benzetememiş. Hatta kızmış... Michelangelo gülmüş 
     - Er geç bu heykele benzeyeceksiniz, demiş... 
     
Paris’ten çat pat...      Bir yazar dostumuz Chet Baker’i dinlerken duygulanmış 
     - İyi ki varsın Chet, diye yazdı geçende... 
     Şeyhmuz Güzel, Paris’ten uyardı 
     - İyi ki "vardın" demek lazım, çünkü Chet 1988’de öldü... 
     Şeyhmuz dostumuz "yeni para birimi Euro Öro, Avru, Y’avru AB’ye giriş sürecimizle ilgili fikir veriyor", demekte notunda 
     - Dikkat buyrun... K ğıt paralardaki haritada Türkiye’nin sadece Batısı, madeni paralarda ise sadece Trakya yer alıyor... 
     
Cilalı ve Talay...      Bir zamanların gişe rekortmeni, komedi dünyasının ünlü yıldızlarından Feridun Karakaya namı diğer Cilalı İbo bir süre önce aniden kalp krizi geçirmiş ve hastaneye kaldırılmıştı... Dostları derhal ihtiyar delikanlının ziyaretine koştular. Kültür Bakanı İstemihan Talay, da tatsız haberi duyunca İstanbul’a gelip eski dostunu ziyaret etmeye karar verdi... Hastaneye vardığında kendisini karşılayan başhekim 
     - Sayın Bakanım, dedi, size maalesef tatsız bir haber vermek zorundayım. 
     - Hayrola 
     - Feridun Bey az önce komaya girdi, kendisine acilen sıfır grubu RH pozitif kan vermemiz gerekiyor. Ancak malumunuz, bu biraz zor bulunan bir kan türüdür. Aradığımız kanı birkaç saat daha bulamazsak hastamızı kaybedebiliriz. 
     Bu sözleri dinleyen İstemihan Talay, başhekime 
     - O zaman aranan kan bulundu, dedi... 
     Yüzler güldü... 
     Feridun Karakaya bugün tüm sağlığı ve neşesiyle ve de damarlarının bir bölümünde Kültür Bakanı İstemihan Talay’ın kanıyla ömrünün 72’nci baharını sürüyor... 
     h h h 
     Söz İstemihan Talay’dan açılmışken... Siyasal Bilgiler Fakültesi’nde aynı sınıfı ve yurdun aynı katını paylaştığımız bu çalışkan arkadaşımızın icraatını takdirle izlediğimizi kaydedelim... Göreve gelişini izleyen aylarda İstanbul’da kimi Anıtlar Kurulu üyelerini görevden alınca bu sütunda kendisini eleştirmiştik. Ufak tefek hataları mutlaka oldu. Ama artık sevapları çok ağır basıyor. Erol Aksoy’un yaklaşık 400 eserden oluşan resim koleksiyonunun haraç mezat satışını durdurup devlet koleksiyonuna katmak için harekete geçmesi... Ve N zım Hikmet’in 100’üncü doğum yıldönümünü kutlama girişimleri son önemli başarıları... Sevgili Talay’a bundan sonrası için iyi şanslar diliyoruz... 
     
IMF’nin oyunu      IMF Avrupa Direktörü Michael Deppler, bankacılık yasasının çıkmasını memnuniyetle karşılamış. 
     Derviş’e göre "IMF güçlükle ikna olmuştu " ama görüldüğü gibi "Çabucak benimsedi" 
     
     







Kola içerken 


Daha fazla ticaret... 


Ekonomide 'sol'un hala karışık kafası 


Vera'dan "son gece" 


Bir diziden artakalan... 


Levent Kırca'nın "Son"u 


Nicole’e sevdanın yolları, bana kurşunlar 


Bir davetin hikayesi... 


Nazım Hikmet eve dönüyor 


Kocabıyık sanatı, işiyle doğrudan ilgili görüyor 


"Gecenin Ulusu" büyürken Avrupa’da... 


Yeni yıla yeni kanun 


Aklın - ve doğru teşhislerin - yolu 


Bırak yatırımı kaçalım buradan 


YSL 


</TEXT>
</DOC>
