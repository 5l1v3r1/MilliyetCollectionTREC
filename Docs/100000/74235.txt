<DOC>
<DOCNO> 74235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/son/sontur12.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecel peşine düşüp takip etti... 
</HEADLINE>
<TEXT>

     Kütahya-Eskişehir karayolunda meydana gelen trafik kazasında yaralanan sürücü, yaya olarak olay yerinden uzaklaşmaya çalışırken kamyonun altında kaldı. 
     Alınan bilgiye göre, Kütahya'dan Eskişehir yönüne giden Mustafa Şen yönetimindeki 26 NR 003 plakalı otomobil, Kütahya'ya 7 kilometre uzaklıktaki Güral Porselen Fabrikası yakınında, Nuri Candan'ın kullandığı, fabrikaya ait plakasız iş makinesine çarptı. 
     Kazadan, beraberindeki Ragıp Saraç ve Vedat Özbek'le birlikte yaralı kurtulan sürücü Mustafa Şen 40 , otomobilinden çıkıp yaya olarak yolun karşısına geçtiği sırada, Faik Özcan yönetimindeki 41 K 3488 plakalı kamyonun altında kalarak yaşamını yitirdi. 
     Yetkililer, yaralıların Kütahya Devlet Hastanesi'ne kaldırıldığını, kamyon sürücüsü ile iş makinesi operatörünün gözaltına alındığını bildirdiler. 
     






</TEXT>
</DOC>
