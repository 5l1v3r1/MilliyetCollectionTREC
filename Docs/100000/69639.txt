<DOC>
<DOCNO> 69639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/son/sonspo20.html </URL>
<DATE> 2002/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray 0 - Liverpool 0 ilk yarı sonucu 
</HEADLINE>
<TEXT>

     Stat Ali Sami Yen 
Hakemler Urs Meier xx, Egon Bereuter xx, Rudolf Kaeppeli xx 
Galatasaray Mondragon xxx, Perez xx, Fleurquin xx, Bülent Korkmaz xxx, Victoria x, Berkant xx, Ayhan xx, Ergün xx, Hasan xxx, Niculescu xx, Arif xx 
FC Liverpool Kirkland xxx, Xavier xxx, Henchoz xx, Hyypia xx, Carragher xxx, Riise xx, Hamann xx, Smicer x, Murphy xx, Heskey xx, Owen xx 
Sarı kart Dk. 33 Hamann FC Liverpool 


Avrupa Şampiyonlar Ligi B Grubu'nda Galatasaray ile FC Liverpool arasında yapılan maçın ilk yarısı 0-0 berabere bitti. 
     Galatasaray, B Grubu'nda kendi sahasında çıktığı 2. maça mutlak galibiyet parolasıyla başlarken, istediği pozisyonları bulmasına rağmen gole ulaşamadı. 
     İleride Niculescu ve Arif ile gol arayan Galatasaray, orta sahada da Ergün, Ayhan, Hasan ve Berkant ile etkili olmaya çalıştı. 
     Sarı-kırmızılılar zaman zaman rakibin baskısı nedeniyle pas hataları yaparken, genelde oyunu kontrolü altında tutmasını bildi. 
     Galatasaray, Hasan ve Arif ile mutlak pozisyonları harcayınca ilk yarıyı golsüz berabere tamamladı. 
     Konuk ekip ise bu devrede açık bir futbol sergiledi. Zaman zaman tüm hatlarıyla Galatasaray'ın üstüne gelen İngiliz ekibi, Heskey ve Owen ile etkili olmaya çalıştı. Hava toplarında Galatasaray'a olan boy avantajını kullanmak isteyen konuk ekip, girdiği pozisyonlarda Mondragon engeline takıldı. 
     12. dakikada, Arif-Niculescu paslaşmasında son olarak topa sahip olan Arif'in vuruşunda kaleci Kirkland, meşin yuvarlağı kornere çeldi. 
     14. dakikada, Hyypia'nın kafayla ceza alanına gönderdiği topa Murphy'den önce kaleci Mondragon yumrukla vurarak büyük bir tehlikeyi önledi. 
     15. dakikada, Murphy'nin soldan kullandığı korner atışında Riise'nin kafa vuruşunda kaleci Mondragon son anda topu kornere attı. 
     17. dakikada, Ergün'ün yaklaşık 30 metreden sert şutunda kaleci Kirkland'dan dönen topu Berkant tamamlamak istedi. Ancak Carragher topu kornere attı. 
     21. dakikada, Owen'in mükemmel pasıyla bir anda pozisyona giren Smicer'in vuruşunda kaleci Mondragon yine son anda ayaklarıyla mutlak bir golü önledi. 
     25. dakikada, FC Liverpool Carragher'in ters pasında kalecinin uzaklaştıramadığı topu Hasan kafayla ceza sahasına gönderdi. Hyypia'nın uzaklaştırmaya çalıştığı topa bu sefer Berkant vurdu. Kaleci Kirkland sert gelen topu kornere çeldi. 
     34. dakikada, Hasan'ın çalımlarla sol kanattan aut çizgisine yaklaşıp ortaladığı topa Fleurquin'den önce Carragher kafayla vurarak meşin yuvarlağı kornere attı. 
     44. dakikada, Owen ceza sahası önünde Bülent Korkmaz'ı çalımlayıp plase bir vuruşla topu kaleye gönderdi. Ancak meşin yuvarlak direğin dibinden auta çıktı. 
     Karşılaşmanın ilk yarısı da 0-0 berabere sona erdi. 
     

     
</TEXT>
</DOC>
