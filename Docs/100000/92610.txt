<DOC>
<DOCNO> 92610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/son/sondun04.html </URL>
<DATE> 2002/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya'da ameliyat hatası yapan doktorlar tutuklandı 
</HEADLINE>
<TEXT>

     Japonya'nın en ünlü üniversite hastanelerinden birinde yaptıkları ameliyat hatası yüzünden 12 yaşındaki bir kızın ölümüne yol açan doktorlar tutuklandı. 
     Kazuiki Soto ve Kazuhiro Sea adlı doktorların, Tokyo Kadın Tıp Üniversite Hastanesi'nde çalıştıkları bildirildi. 
     Sato, geçen yıl 2 Mart'ta yapılan ameliyatta, kalbi delik olan hastaya bağlanan kalp-akciğer cihazının kullanımında hata yapmakla suçlanıyor. 
     Ameliyat sırasında cihazın aniden durması, küçük kızın komaya girmesine ve 3 gün sonra ölmesine yol açmıştı. 
     Ameliyat ekibinin başkanlığını yapan Dr. Seo da daha sonra ameliyat kayıtlarında tahrifat yapmakla itham ediliyor. 
     Hastane, 900 doktor ve 1260 hemşiresiyle, ülkenin en güvenilir hastaneleri arasında bulunuyor. 
     





</TEXT>
</DOC>
