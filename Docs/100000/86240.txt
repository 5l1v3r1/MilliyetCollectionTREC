<DOC>
<DOCNO> 86240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/26/son/sontur03.html </URL>
<DATE> 2002/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk "Öcalan'ın günlük iade bedeli 1 milyon 800 bin lira.." 
</HEADLINE>
<TEXT>

     Adalet Bakanı Hikmet Sami Türk, İmralı Cezaevi'nde bulunan terör örgütü elebaşı Abdullah Öcalan'ın günlük iaşe bedelinin bir milyon 800 bin lira olduğunu bildirdi. 
     Adalet Bakanı Türk, DYP Sinop Milletvekili Kadir Bozkurt'un, Abdullah Öcalan'ın cezaevi koşullarına ilişkin soru önergesini yanıtladı. 
     Öcalan'a güvenlik harcamaları hariç olmak üzere diğer tutuklu ve hükümlülerden farklı herhangi bir harcama yapılmadığını bildiren Türk, ''Cezaevlerinde bulunan bütün tutuklu ve hükümlüler gibi bu kişinin de günlük iade bedeli 1.800.000 Türk Lirasıdır'' dedi. İmralı Cezaevi'nin yemek listesinin bütün cezaevlerinde olduğu gibi idare tarafından belirlendiğini kaydeden Türk, cezaevinde diyetisyen bulunmadığını da belirtti. 
     
     ''FARKLI DAVRANILMIYOR'' 
     Bakan Türk, Öcalan'a bütün tutuklu ve hükümlülere davranıldığı gibi davranıldığını, farklı muamelede bulunulmadığını bildirdi. 
     Türk'ün verdiği bilgiye göre, Öcalan, ''Günlük gazetelerden, kitaplardan, dilekçe yazma, ziyaretçi kabul etme, avukatla görüşme, sağlık ve psiko-sosyal hizmetleri alma, açık havaya çıkma, radyo dinleme gibi ulusal ve uluslararası kurallarla belirlenen temel mahkum haklarından'' yararlanıyor. 
     Öcalan rahatsızlığında sağlık harcaması yapıldığını da belirten Türk, kendisine tahsis edilen bir doktor bulunmadığını ifade etti. 
     Bakan Türk, Bursa Cumhuriyet Başsavcılığınca 15 günde bir değiştirilen geçici görevli bir doktorun Öcalan'ın ve cezaevi personelinin sağlık sorunlarıyla ilgilendiğini, uzman doktor gereksiniminin ise Sağlık Bakanlığınca karşılandığını bildirdi. 
     





</TEXT>
</DOC>
