<DOC>
<DOCNO> 67751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/15/spor/spo04.html </URL>
<DATE> 2002/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Briegel’in teşhisleri 
</HEADLINE>
<TEXT>

Alman hoca, sezon başı şampiyonluğun hedeflenmesinin yanlış olduğunu söyledi 
     ERGUN ATA 

     TRABZONSPOR Teknik Direktörü, sezon başında yapılan hatanın bedelinin ödendiğini söyledi. Briegel, "Nedenleri ne olursa olsun bir şampiyonluk hedefi koymak yapılmış en büyük hatalardan biriydi. Yeni ve genç takımın şampiyon olması için uyum süresini geçirmesi gerek. Bu sene temelleri atacağız, şampiyonluğu kazanacak takımı hazırlayacağız’ demek daha mantıklı olurdu. Büyük beklentiler yerine getirilemezse hayal kırıklığı da büyük olur" dedi. 
     BRİEGEL, "Elmalarla, armutlar kıyaslanmamalı" yorumunu da yaptı. Alman hoca şöyle devam etti "Bir sürü oyuncu ayrıldı, yeni ve çok genç oyuncular geldi. Kulüp, şartları gereği, kendine yeni bir yol seçti. Ekonomisi, İstanbul ile kıyaslanacak düzeyde değil. Onların milyonlarca dolar harcayabildiği transfer için Trabzonspor’un gücü yok. Para olunca daha başarılı sonuçlar alınır. Ama birbiriyle uyum içinde genç bir kadroyla çok şeyi başarmak da mümkün." 
     
Görev Jarro’nun      BORDO - Mavili takım hazırlıklarını sürdürürken, sarı kart cezalısı Gökdeniz’in yerine Brezilyalı Jarro forma giyecek. Samsunspor maçında beyin sarsıntısı geçiren Sommers’in iyileşmesi sevinçle karşılandı. Bu arada Briegel, Zafer, Hami ve Da Silva ile yaptığı toplantıda, "Artık kendinize güven duygunuzu geliştirin. Bu takım kazanacaksa, sizin atacağınız gollerin rolü büyük olacak" dedi. 
     
Ödeme krizi      TRABZONSPOR’UN, sekizlik dilimlere bölünen maç başı paraları için mali olarak yeniden sıkıştığı öğrenildi. Son maç başı tutarının 285 milyar düzeyinde olduğu, ancak bu parayı ödemek için sürenin dolmasına rağmen kaynaklardan henüz hiç para gelmediği belirtildi. Bazı futbolcular harçlıklarının bile kalmadığını belirtirken, Bushi’nin, Arnavutluk’taki annesinden 1500 dolar istediği öğrenildi. 
     



 SPOR 





























</TEXT>
</DOC>
