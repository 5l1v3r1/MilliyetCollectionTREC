<DOC>
<DOCNO> 74827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/spor/spo04.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
SÜMER HESAP SORDU 
</HEADLINE>
<TEXT>

Trabzonspor Başkanı, Briegel’le bir araya geldi, Denizlispor yenilgisi nedeniyle sorguya çekti. Alman hoca, ilk golü rahat bulduklarını, ikinci gol için gerilim yaşadıklarını söyledi 
     TRABZONSPOR Başkanı Özkan Sümer, Briegel’le bir görüşme yaptı, Denizli yenilgisinin sebeplerini sordu. Alman hoca, rakipleri karşısında erken gol bulduklarını hatırlattı, ikinci golü atamamanın geriliminin her geçen dakika aleyhlerine işlediğini söyledi. Sümer de, "Denizli maçında takımı hiç iyi bulmadım. Önümüzde kritik maçlar var, kayıpsız ayrılmak zorundayız. Her türlü desteğimizi size veriyoruz, karşılığını da görmeliyiz" dedi. 
     BRİEGEL idman sonrası isteksiz olmasına karşın, medyanın sorularını da yanıtladı. Alman hoca, "Her zaman ilk maçımıza bakıyoruz. Bunun için bu hafta Çaykur Rizespor’u yenerek çıkışa geçmek istiyoruz. Dört oyuncumuzun sarı kart sınırında olması bizi tedirgin ediyor. Kalan maçlarımızı kazanırsak, UEFA’ya katılabiliriz. Biz kümede kalır mıyız diye korkmuyoruz, UEFA Kupası şansı olan takımlarla aramızda sadece 4 puan var" ifadesini kullandı. 
     
     Sakatlar çok 
     BORDO - Mavili takımın dünkü çalışmasına, Bulgaristan’ın Ekvador maçı nedeniyle ülkesinde bulunan Markov katılmadı. Bülent, Kürşat, Aurelio ve Osman’ın sakatlıklarının sürdüğü de bildirildi. Bushi’yle, Agustine’in bu sezona yetişmesinin zor olduğu belirtildi. Şenol’la tedavisine devam edilen Erman’ın ise Ç.Rize maçına yetişebileceği açıklandı. 
     



 SPOR 



























</TEXT>
</DOC>
