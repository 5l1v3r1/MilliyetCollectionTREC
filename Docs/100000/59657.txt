<DOC>
<DOCNO> 59657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/30/ekonomi/eko09.html </URL>
<DATE> 2001/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
SPK 112 kişiye işlem yasağı getirdi 
</HEADLINE>
<TEXT>

SPK, çeşitli dönemlerde 20 şirket hisselerinde manipülasyon yaptıkları gerekçesiyle 112 kişiye işlem yasağı getirdi ve çeşitli kişiler hakkında suç duyurusunda bulunulmasına karar verdi. 
     EKONOMİ SERVİSİ 

     Sermaye Piyasası Kurulu SPK , çeşitli dönemlerde 20 şirket hisselerinde manipülasyon yaptıkları gerekçesiyle aralarında Ziya Sesel, Niyazi Önen, İlhami Suaydan, Mecnur Çolak, Bahadır Karlıdağ, Abdurrahman Yıldırım gibi ünlü oyuncular olmak üzere 112 kişiye işlem yasağı getirdi. Bu kişilerin 55’ni daha önceden yasaklı olanlar ile en az iki defa yasak getirenler oluşturdu. SPK, sözkonusu kişiler hakkında suç duyurusunda bulunulmasına ve sahip oldukları hise senetlerinin Kurul kaydından çıkarılmasına da karar verdi. SPK bülteninde yapılan açıklamada manipülasyon yapanların isimleri Mehmet Yasin İlhan Çolak Grubu , İlhan Gül ve Mustafa Yaprak İlhan Gül Grubu olarak yer aldı. Ayrıca, Dardanel hisse senetleri üzerinde 01 Aralık 1997-10 Aralık 1998 tarihleri arasında yapılan işlemler nedeniyle, aralarında Niyazi Önen’in de bulunduğu 17 kişi hakkında cumhuriyet savcılığına suç duyurusunda bulunulmasına ve Dardanel Gıda Yatırım hakkında işlem yapılmasına karar verildi. 
     SPK, EGS Yatırım Menkul Değerler’in, özkaynaklarını tüketmiş ve sürekli olarak borçlanmakta olduğunu dikkate alarak, mali durumunu düzeltinceye kadar faaliyetlerinin geçici olarak durdurulmasına karar verdi. Bayındır Menkul Değerler’in, bazı kredili müşterilerini cari hesap niteliğindeki Alıcılar Hesabı’nda izlemek suretiyle söz konusu aykırı uygulamayı tekrarlaması sonucu, aracı kuruma 3 milyar 120 milyon lira tutarında idari para cezası uygulanmasına karar verildi. 
     Bu arada Kurul, 2 Ocak 2002 tarihinden itibaren geçerli olmak üzere, 2001 yılı faaliyetlerinden elde ettikleri k r için, hiçbir şirketin nakit k r dağıtımı zorunluluğu getirilmemesine karar verdi. 
     



 EKONOMİ 


















</TEXT>
</DOC>
