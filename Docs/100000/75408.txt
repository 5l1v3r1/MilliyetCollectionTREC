<DOC>
<DOCNO> 75408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/guncel/gun10.html </URL>
<DATE> 2002/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet su yüzsüzü 
</HEADLINE>
<TEXT>

     İSTANBUL Milliyet 

     İSKİ, kamu kurumlarının toplam su borcunun 80 trilyon lira olduğunu açıkladı. Borç listesinde İstanbul Üniversitesi 14.8 trilyon lira ile birinci, Milli Savunma Bakanlığı 14.4 trilyon lira ile ikinci, Milli Eğitim Bakanlığı 10.2 trilyon lira ile üçüncü sırada yer aldı. İSKİ’den yapılan yazılı açıklamada, vatandaşların su bedellerini muntazam şekilde ödediği, ancak kamu kurumlarının aynı hassasiyeti göstermediği belirtilerek şöyle denildi 
     "İSKİ, hazineye ve diğer kamu kurumlarına olan borcunu düzenli olarak ödemektedir. Ancak kamu kurumlarından alacaklarını tahsil edememekte, bunun yanında her ay kesilen fatura sebebiyle yüzde 18 KDV ödemektedir. Bu meselenin çözüme kavuşturulması için bütçe hazırlanırken kamu kurumlarının borçlarının alacaklarıyla mahsup edilebileceği şeklinde düzenleme yapılabilir. Borçların ödenmesi halinde su bedellerinde yüzde 7 oranında indirime gidilmesi mümkün olacaktır." 
     
Kamunun İSKİ’ye borcu 80 trilyonu aştı İstanbul Üniversitesi 14 trilyon 876 milyar MSB Garnizonlar 14 trilyon 422 milyar Milli Eğitim Okullar 10 trilyon 211 milyar Sağlık Bakanlığı 9 trilyon 587 milyar Adalet Bakanlığı 7 trilyon 647 milyar İçişleri Bakanlığı 2 trilyon 577 milyar      



 GÜNCEL 
























</TEXT>
</DOC>
