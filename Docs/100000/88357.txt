<DOC>
<DOCNO> 88357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/son/sonspo24.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray Senegalli Sarr ile 1 yıllık sözleşme imzaladı... 
</HEADLINE>
<TEXT>

     Galatasaray, İtalya'nın AC Milan takımından kiraladığı Senegalli futbolcu Mohammed Sarr ile bir yıllık sözleşme imzaladı. 
     Genç futbolcu, Florya Metin Oktay Tesisleri'nde düzenlenen törenle kendisini bir yıllığına sarı-kırmızılı yapan renklere imza attı. 
     Törende yöneticilerden futbol şube üyeleri Burak Elmas ve Özer Saraçoğlu da hazır bulundu. 
     Burak Elmas, törenden sonra yaptığı açıklamada, Sarr'ın bir yıldız adayı olduğunu kaydederek, ''Kendisiyle ve kulübüyle 1 yıllığına anlaştık. Sarr 20 yaşında, Senegalli ve bir yıldız adayı futbolcu. 
     Galatasaray'da çok iyi işler yapacaktır. Bu transfer ona ve kulübümüze hayırlı olsun'' dedi. 
     Senegalli futbolcu ise sarı-kırmızılı takıma gelmesinde en büyük etkenin teknik direktör Fatih Terim olduğunu belirterek, şöyle konuştu 
     ''Başkanıma, yöneticilerime ve hocama teşekkür ediyorum. 
     Galatasaray'a gelmemdeki en büyük tercih sebebi Fatih Terim'dir. 
     Kendisi beni çok iyi tanıyor. Genç olmama rağmen kendime çok güveniyorum. Tecrübe oynayarak kazanılır. Ben de sürekli oynayacağım. 
     Galatasaray ile birlikte güzel bir sezon geçirip başarılar elde etmek istiyorum.'' 
     





</TEXT>
</DOC>
