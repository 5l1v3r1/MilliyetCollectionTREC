<DOC>
<DOCNO> 70297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/son/sontur26.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski futbolcu kapkaç yaparken yakalandı.. 
</HEADLINE>
<TEXT>

     Trabzon'da, kapkaç yöntemiyle hırsızlık yaptığı iddia edilen ve profesyonel futbolcu olduğu belirlenen kişi tutuklandı. 
     İskenderpaşa Mahallesi'nde dün akşam saatlerinde Fehruz Durmuş'un, içinde 195 milyon lira bulunan çantasını kapkaç yöntemiyle çalan Yusuf Turan 44 , eşkalinin belirlenmesinin ardından Emniyet Müdürlüğü ekiplerince kısa sürede yakalandı. 
     Bankadan para çeken Fehruz Durmuş'u takip ettiği belirlenen Yusuf Turan'ın poliste verdiği ifadesinde, Fehruz Durmuş'un elinde bulunan çantayı kapkaç yöntemiyle çaldığını, 195 milyon lirayı aldıktan sonra, çantayı içine taş koyarak Deliklitaş Mevkii'nde dereye attığını söylediği öğrenildi. 
     Dereye atılan çanta, içindeki kimlik ve kredi kartlarıyla birlikte bulunurken, 195 milyon liraya da el konuldu. 
     Cumhuriyet Savcılığı'nca tutuklama istemiyle mahkemeye çıkarılan Turan tutuklandı. 
     Boyabat ve Bafra'da yankesicilik ve dolandıcılık olaylarına karışan, Trabzon'da ise bir dükkandan cep telefonu çaldığı iddiasıyla aranan Yusuf Turan'ın, bir dönem Mersin İdman Yurdu, Akçaabat Sebatspor ve Diyarbakırspor'da profesyonel olarak futbol oynadığı öğrenildi. 
     






</TEXT>
</DOC>
