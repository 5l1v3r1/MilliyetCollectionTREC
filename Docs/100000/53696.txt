<DOC>
<DOCNO> 53696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/23/spor/ygokberk.html </URL>
<DATE> 2001/11/23/ </DATE>
<TIME>  </TIME>
<AUTHOR> BİLGİN GÖKBERK  </AUTHOR>
<HEADLINE>
Do you speak English 
</HEADLINE>
<TEXT>

     "BAKAN olmam için İngilizce bilmem şart değil" demişti sayın Turizm Bakanı Taşar. "Tercüman kullanırım". Ben de doğru demiştim. Şart değil tabii ki İngilizce bilmeniz bakan olmanız için. Ama sizin de Turizm Bakanı olmanız şart değil. Biz de başka bakan kullanabiliriz. 
     Şimdi de odasını yenilemiş. Turizm hem ilgi hem bilgi alanımda, tabii bakanı da odası da. Perdesiz oda olur mu Terbiyesizlik değil mi bu diyor gelen yabancı konuklar için. Üstelik gelenlerin çoğu büyükelçi, bakan, makan, vesaireymiş. Odasından dört kapıyı da iptal etmiş. Daha önceki bakanların kaçmak için kullandığı ne demekse bu . Tanıtım odadan başlar diyor. Ben de diyorum ki tanıtım odadan değil, bakandan başlar. Ve İngilizce dahil hiçbir lisan bilmeyen bir Turizm Bakanı’nı tanıyan her kimse bırakın Türk turizmi ile ilgilenmeyi, odaya girip bilgilenmekten bile kaçar. Lisan bilmeyen Turizm Bakanı’ndan daha kötü tanıtım olabilir mi Perdesiz oda ayıp tabii. Ama lisansız bakan değil mi Keşke o kapılar kalsaydı. Belki siz kaçardınız lisan konuşamadığınız zaman yabancı konuklarınızdan sıkılıp. Belli ki çok başarılı birisiniz, çok da değerli. Yıllardır bir sürü görevde varsınız. Keşke odanızı dekore etmek için ayırdığınız gün kadar kendinize de ayırsaydınız. İş adamları için açılan hızlandırılmış lisan kurslarıyla odanızı yenilerken bir lisan öğrenip kendinizi de yenilerdiniz. 
     
Uçuk-kaçık      İşte bir öneri. Yeni bir model. Belki de eski. Basketbolun eskittiği. Ama başarılı olan. Uçuk, kaçık, hayal, meyal demeyin. Veya da deyin. Çok umurumda sanki. Beş sene önce sanki Dünya Kupası hayal değildi. 
     Evet bu model denendi. Bir head coach, üç de asistanı. Yani Aydın Örs, Çetin Yılmaz, Tolga Öngören, Murat Özyer. Açalım biraz. Çetin Yılmaz daha önce Milli Takım antrenörüydü. Üstelik cebinde üç lig şampiyonluğuyla dolaşıyor. Tolga deseniz Tofaş’ı son şampiyon yapan antrenör. Ve Murat Özyer. Geri planda gibi gözükse de her eve lazım. Her coacha da. Hızır’ın basketbol sahasına giren tipi. Kompleks duymayan, özveri gösterip, Örs’ün altında çalışmayı kabul eden onlardı. Aynı özveriyi Örs de gösterdi. Arkasında duranlardan huylanmadı. Ve dört coachlu bir ekip oluştu. Veya bir head coach ve onu asiste eden üç coach. Nasıl kabul ederseniz. Çıkan sonuç da Avrupa ikinciliğiydi. Boru mu Bir örnek de dışarıdan verip Güneş’e bağlayalım. Kupa avcısı Obradovic’in Milli Takım’daki yardımcısı ondan daha kariyerli olan Ivkovic’di. Hani İbrahim Kutluay’ın eski hocası. 
     İşte bunu tartışalım. Güneş’in yerine ikisi de gelmez. Zaten doğru da olmaz. Ne Terim, ne Denizli. Ne şık olur, ne zarif. Onlar da istemez zaten. Üstelik ikisinden soyadı Denizli olanı Fener’le evli. Milli Takım’la kaçamak yakışmaz da ona. Şenol’un üstüne de olmaz. Ama altına birilerini koyabiliriz, veya yanına. Hani anlattık ya başta. Çetin, Tolga misali. Biz koyabiliriz de acaba futbol dünyasında birer Çetin ve Tolga bulabilir miyiz Ve Murat tabii. Yazı lastik gibi uzadı, ama olsun. Şöyle bağlayalım. Mutlaka birer Çetin, Tolga ve Murat vardır. Hatta belki daha fazlası. Ama onların gösterdiği özveriyi gösterip hocanın altında ve asistanı olarak onunla çekik gözlülerin diyarına giderler mi Ha unutmadan. Bunların hiçbiri olmazsa yine de Şenol hoca hiç olmazsa önde olduğu son beş dakikaları iyi oynatabilen birini kendine yardımcı olarak seçsin. Hem ona, hem ülkemize faydası gerçekten çok olur. 
     
Can Bartu’dan      Hani Galatasaray’ın Roma maçındaki golünü Perez attı ya aklıma geldi. Galatasaray’ın sağ kanat oyuncusu. Ya da Can Bartu’ların zamanının sağ beki. Can ağabey ile bir tenis kulübünde oturuyoruz. Bir arkadaşımız geldi. Yanında kelli felli, altmış yaşlarında biriyle. Bak ağabey dedi, sana kimi getirdim. Kimi getirdin diye cevap verdi Bartu. Tanıdın mı dedi getiren. Cevap çok kısaydı Hayır’. Ağabey nasıl tanımazsın diye devam etti adam. Sekiz sene aynı takımda oynamışsınız. Sol bekmiş. Bartu’nun cevabı yine kısa ve netti Tanıyamadım’. Bozulup gittiler. Biraz kızdılar da. Uzaklaşınca pes be Can ağabey dedim. Nasıl tanımazsın, ne tuhaf adamsın. Sekiz sene aynı takımda oynamışsın, adamı tanımıyorsun. Ne konuşuyorsun. Şimdi bak. Galatasaray’lı Semih, bir maçta beş - altı kere ileri gidip orta yapıyor o zaman Semih Galatasaray’da sol bekti . Önde oynayanlar da Semih’e bakıp "Aaa, bizim sol bekin saçları sarıymış, gözleri maviymiş, uzun boyluymuş", falan deyip birbirlerine anlatıyorlar onu dedi. Bizim zamanımızda bekler senede bir kere ileri gidip orta ya yapar, ya yapmazdı. Baktın baktın, gördün gördün. Yoksa tanımazdın, hatırlamazdın. Sekiz senede toplam altı orta yapmamıştır. Demek bakmamışım. 
     
Basketbol coachu Capello      Real’le, Milan’la şampiyon olmuştu. Normaldi de. Ama Roma’yı 20 sene sonra şampiyon yapması bir mucizeydi. Hadi mucize gibiydi diyelim. Mağrur, kendini beğenmiş, az ukala, çok megaloman, bu kadar kulübenin dışında hiç olmamıştı. Üstelik soğuk, yağmur, vesaire. Hem ütüsü bozuldu, hem havası. Aldırmadı, basketbol coachu gibiydi. Hiç susmadı. Bağırdı, çağırdı. Hem ağzıyla, hem vücuduyla konuştu. Herkesi etkiledi. Kendi oyuncusunu, bizim oyuncumuzu, hakemi, en önemlisi Lucescu’yu. 
     Takımı berabere kaldı, ama o Lucescu’yu hezimete uğrattı. Galatasaray’ın en büyük kazancı da megaloman Capello’yu bu havada bu hale sokmak oldu. O da en az Roma galibiyeti kadar değerli değil mi 
     
Galatasaray’ın Neron’u      İtalya futbolunun etkisinde kaldığı doğru. Zaten kendi söylüyor. 1 - 0 olsun, benim olsun. İtalyanlar’ın oyun sistemini benimserim. Ama İtalya’nın da etkisinde kalmış, belli. Ve İtalya’daki yıllarında Capello’nun da. O kadar etki altında kalmış ki, İtalyanlar’ın mini turnuvalarında zannetti Galatasaray’ı. Hani o kırkbeş dakikalıklardan. 
     İlk kırkbeşi hasarsız atlattı. Maç bitti zannetti. İkincisinde imha oldu. Kendi kendine konuştu, durdu. Yorulanları değiştiremedi. Hadi onları unuttu diyelim, bari kendini değiştirseydi. Albayrak kadar bile konsantre değildi. İkinci kırk beşte Albayrak yönetse daha kötü olmazdı. Roma’daki Lazio’ya da Galatasaray değil, o kaybetmişti. İstanbul’daki Roma’ya da o kaybetti, takımı değil. İtalya’da başarısız geçen son senelerinin etkisi, ezikliği, İtalyan takımlarına ve hocalarına karşı ortaya çıkıyor. Roma’yı yakacaktı, Galatasaray’ın Neron’u oldu. Tek artısı, Sergen’i gösterip Roma’yı, Ayhan’la vurmasıydı. Sağlık olsun. 
     
     SERİ İLANLAR 



 SPOR 






















</TEXT>
</DOC>
