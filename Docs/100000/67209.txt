<DOC>
<DOCNO> 67209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/yasam/yas07.html </URL>
<DATE> 2002/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Karnavala duyan geldi 
</HEADLINE>
<TEXT>

İçki, müzik, dans ve seksi buluşturan Rio Karnavalı için yüzbinlerce turist Brezilya’ya akın etti. ABD Başkanı’nın annesi bile karnavalcılar arasındaydı 
     DIŞ HABERLER SERVİSİ 

     Gökkuşağının tüm renkleri, içki, dans, müzik ve çıplak vücutlar bir araya geldi karnaval başladı...Geleneksel Rio karnavalı önceki gün yağmur altında yapılan samba geçidiyle start alırken, aralarında ABD Başkanı George Bush’u annesi Barbara Bush’un da bulunduğu 100 bin turist Brezilya’ya akın etti. 
     
     8 milyon prezervatif 
     Çılgın eğlencelerin ilk gününde yaklaşık 4 bin yarışmacı, yarı çıplak halde Rio’daki bir caddede özel olarak oluşturulan 700 metrelik pistte dans ederek hünerlerini sergiledi. Yaklaşık 70 bin izleyici bulundukları yerde müziğe ayak uydurarak yarışmacıların kıvrak danslarına ilginç figürlerle katıldı. 
     Karnavalda terörist Usame bin Ladin maskelerinin de oldukça revaçta olduğu görüldü. İçkinin su gibi tüketildiği, seksin dolu dizgin yaşandığı karnaval için 8 milyon prezervatif dağıtıldı. Ancak yetkililer, yaz ortasında bulunan Brezilya’da sivrisineklerin bulaştırdığı dang humması denilen hastalığın görülmesinden korkuyor. 
     



 YAŞAM 




















</TEXT>
</DOC>
