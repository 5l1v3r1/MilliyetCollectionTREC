<DOC>
<DOCNO> 79472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/son/sonspo05.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahmut Uslu GS maçı hakeminin değişmesine tepki gösterdi 
</HEADLINE>
<TEXT>

     Fenerbahçe Kulübü Asbaşkanı ve Amatör Şubeler Sorumlusu Mahmut Uslu, Futbol Federasyonu Merkez Hakem Kurulu MHK tarafından Galatasaray-Ankaragücü maçı hakeminin değiştirilmesine tepki gösterdi. 
     Fenerbahçe Kulübü Yüksek Divan Kurulu Olağan Toplantısı'nda konuşan asbaşkan Uslu, Fenerbahçe'nin herşeye rağmen şampiyon olacağını iddia ederek, şöyle konuştu 
     ''Şampiyonluğumuzu elimizden almaya çalışıyorlar. Türkiye Ligleri'nde çifte standart uygulamayan birkaç tane hakem var. Bunlar hiçbir şekilde bu sezon Galatasaray'ın kendi sahasında oynadığı maçlarda görevlendirilmedi. Bunlardan biri Serdar Tatlı, diğeri ise Ali Aydın. Galatasaray'ın Ankaragücü ile oynayacağı maça tesadüfen Serdar Tatlı atandı. Ama nasıl oluyorsa hastalandı veya sakatlandı.'' Mahmut Uslu, herşeye rağmen sarı-lacivertli takımın gücü ve taraftarı ile şampiyon olacağını sözlerine ekledi. 
     





</TEXT>
</DOC>
