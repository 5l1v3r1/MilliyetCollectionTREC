<DOC>
<DOCNO> 83539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/12/yasam/yas04.html </URL>
<DATE> 2002/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hürrem Sultan’ ABD’de 
</HEADLINE>
<TEXT>

Sultans of the Dance’ten sonra dev isimler, 2 milyon dolarlık Hürrem Sultan’ projesinde bir araya geliyor... Danslı gösteri, ABD ve Avrupa’dan sonra Türkiye’de sahnelenecek... 
     CAN KAMİLOĞLU New York DHA 

     Türkiye’de ve Avrupa’da sahnelenen ve büyük ilgi toplayan Sultans of the Dance’den sonra, şimdi de dev isimler 2 milyon dolarlık "Hürrem Sultan" projesi için bir araya geldi. 
     Köle olarak Osmanlı Sarayı’na satılan, sonradan "Hürem Sultan" olarak anılacak genç ve güzel bir kızın, aşk, acı, ihtiras dolu trajik yaşamı anlatan danslı gösterinin Genel Sanat Yönetmenliğini Ertuğrul Ateş ve Alinur Velidedeoğlu, Müzik Direktörlüğünü Arif Mardin yapacak. Müziklerini Burhan Ocal’ın, kostümlerini de Rifat Özbek’in hazırlayacağı gösterinin senaryosunu Latife Mardin ve Yıldız Cankaya yazdı. Gösterinin yapımcılığını ise Selma Bezmen Türkeş, Alinur Velidedeoglu, Hakan Çizem, Ertuğrul Ateş, Sernur Dinçkök ve Tilda Tezmen üstlendi. 
     
     60 dansçı görev alacak 
     Avrupa ve ABD’de sahnelendikten sonra Türkiye’de de sahneye konacak projede yerli ve yabancı 60 dansçı yer alacak. Projenin mimarlarından ressam Ertuğrul Ateş, "Sultans of the Dance, Turkiye’nin muhteşem bir dans gösteriydi. Biz bu anlayışla yola çıktık ve dev bir bütçeyle bu projeyi uluslararası hale getireceğiz. Birçok ünlü ismi bir araya getiren bu proje, toplumsal ve kültürel başarıları evrensel boyutlara taşıyacaktır" dedi. 
     "Hürrem Sultan’ın" mimarlarından Cankaya ise "Genç bir dansçı ve koreograf olarak Sultan’s of Dance’ten edindiğim tecrübe benim çok daha iddialı bir projenin içinde yer almama yardımcı oldu. Osmanlı’dan miras kalan zengin geçmişin uluslarara-sı platformlarda hak ettiği ilgiyi göreceğine inanı-yorum. 4 aylık araştırmadan sonra proje start alma aşamasına geldi. Bir yıllık çalışmanın ardından bu projeyi basarıyla tamamlamış olacağız" diye konuştu. 
     



 YAŞAM 


















</TEXT>
</DOC>
