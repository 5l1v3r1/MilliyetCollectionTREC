<DOC>
<DOCNO> 97865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/25/spor/spo20.html </URL>
<DATE> 2002/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Federasyondan yayın garantisi      FUTBOL Federasyonu, yükümlülüklerini yerine getirdiği sürece yayıncı kuruluş Digitürk ile yola devam edileceğini açıkladı. Resmi yazıda "Yayıncı kuruluş Digitürk, zaten fazla miktarda olan teminatın bir bölümü ile ödeme yapma sürecini başlatmıştır" ifadesi kullanıldı. Öte yandan Spordan Sorumlu Devlet Bakanı Fikret Ünlü, maçların şifresiz bir kanaldan yayınlanmasının mümkün olmadığını söyledi. Ünlü, "Kulüplerimizin şifreden büyük maddi kazançları var" dedi. 
     
Ersoy ve Aydın’a Avrupa’da görev      UEFA Hakem Komitesi, FIFA kokartlı hakemler Erol Ersoy ve Ali Aydın’a, Avrupa Kupası maçlarında görev verdi. Erol Ersoy, Torino - Villareal maçının galibiyle, Breda - Troyes maçının galibi arasında 31 Temmuz’da oynanacak karşılaşmayı yönetecek. Ali Aydın ise 24 - 28 Ağustos tarihinde, 17 Yaşaltı Avrupa Şampiyonası 5. Grup maçları ile 9 - 13 Kasım tarihlerinde yapılacak 19 Yaşaltı 6. Grup maçlarında görev yapacak. 
     
İtalya’da şok      İTALYA’DA Roma ve Lazio, bütçe açıkları nedeniyle lige kabul edilmedi. Kulüp bütçelerini mercek altına alan Covisoc komisyonu, hesaplarında açık bulunan Roma ve Lazio ile birlikte 2. ligden Napoli, Fiorentina, Genoa, Messina, Palermo ve Verona kulüplerine, durumların düzeltmek için 29 Temmuz’a kadar süre tanıdı. 
     



 SPOR 






















</TEXT>
</DOC>
