<DOC>
<DOCNO> 94422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/son/soneko10.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de skandallar sonrası şirketlere "sıkı denetim" geliyor... 
</HEADLINE>
<TEXT>

     ABD Başkanı George Bush'un ülkede art arda patlayan skandallardan sonra şirketlerin çalışma usullerine daha sıkı denetim getirmeyi öngören bir plan hazırladığı bildiriliyor. 
     Büyük şirketleri kayıran bir yaklaşıma sahip olmakla eleştirilen Bush'un birbiri ardına patlayan şirket skandallardı nedeniyle sarsılan imajını düzeltmeyi ve kamuoyunda iş dünyasına karşı sarsılan güveni onarmayı amaçlayan planının yarın açıklanması bekleniyor. 
     Bush'un planı, şirketlerinin mali durumunu kasten yanlış gösteren şirket yöneticilerine karşı cezaların ağırlaştırılmasını öngörüyor. Buna göre, usulsüz uygulamalar için şu anda para cezası ya da işten men edilme gibi yaptırımlarla karşılaşan şirket yöneticileri hapis cezalarına çarptırılacak. 
     Başkan Bush'un bugün kurmaylarıyla birlikte planının son rötuşları üzerine çalışacağı ve son şeklini alan planını yarın ABD iş dünyasının kalbi olan Wall Street'te açıklanacağı ifade ediliyor. 
     





</TEXT>
</DOC>
