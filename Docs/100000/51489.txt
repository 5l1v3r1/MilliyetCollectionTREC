<DOC>
<DOCNO> 51489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/son/sontur03.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da eylem günü... İşçiler toplanmaya başladı... 
</HEADLINE>
<TEXT>

     Abdi İpekçi Parkı'nda yapılacak kitlesel basın açıklaması nedeniyle Türk-iş, DİSK, KESK ve HAK-İŞ'e bağlı işçi ve memurlar Hipodrom, Beştepe Kavşağı ve Kolej Kavşağı'nda toplanmaya başladılar. 
     Uluslararası Hür İşçi Sendikaları Konfederasyonu tarafından, 9 Kasım'ın ''Emeğin Küresel Eylem Günü'' ilan edilmesi nedeniyle Türk-İş, DİSK, KESK ve Hak-İş'in Ankara'da Abdi İpekçi Parkı'nda yapacağı kitlesel basın açıklaması için geniş güvenlik önlemleri alındı. 
     Kitlesel basın açıklaması için Türk-İş'e bağlı işçiler Hipodrom'da, DİSK ve KESK üyesi işçiler Beştepe Kavşağı'nda ve Hak-İş'e bağlı işçiler ise Kolej'de toplanıyorlar. Gruplar daha sonra Sıhhiye'ye doğru yürüyecekler ve Abdi İpekçi Parkı'nda buluşacaklar. 
     Polis, yürüyüşün başlayacağı yerlerde ve basın açıklamasının yapılacağı Abdi İpekçi Parkı'nda geniş güvenlik önlemleri aldı. 
     Çevik kuvvete bağlı ekiplerin yanı sıra diğer ilçe emniyet müdürlüklerinden de, işçilerin toplanacağı bölgelere, yürüyüş güzergahlarına ve Abdi İpekçi Parkı'na ekipler sevkedildi. 
     İşçilerin yürüyüşü ve Sıhhiye'de buluşmaları, havadan helikopterlerle de kontrol edilecek. 
     






</TEXT>
</DOC>
