<DOC>
<DOCNO> 76288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/guncel/gun09.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İlahiyat dekanından Moon tarikatına dua 
</HEADLINE>
<TEXT>

     ANKARA Milliyet 

     Samsun 19 Mayıs Üniversitesi İlahiyat Fakültesi Dekanı Prof. Dr. Osman Zümrüt’ün Ankara’daki Moon tarikatının seminerine katıldığı ortaya çıktı. Prof. Dr. Zümrüt, Sheraton Oteli’ndeki seminere katıldığını doğrularken, "Sadece yemek duası yaptırdım" dedi. Zümrüt, toplantılara daha önce 4-5 defa katıldığını da söyledi. 
     Başkanlığını Güney Koreli Dr. Ching Hwan Kwak’ın yaptığı Moon tarikatının "uluslararası liderlik semineri" adı altında Ankara’da toplantı düzenlemesiyle başlayan tartışmalar, yeni boyut kazandı. 
     Ankara Valiliği’nin savcılığa yaptığı suç duyurusunun ekinde 20 Mart’ta yapılan toplantıya katıldığı saptanan bazı kişilerin isimlerine yer verildi. Listede Zümrüt’ün de adının da bulunduğu belirlendi. Zümrüt toplantıya davetli olarak katıldığını belirterek, "Konuşma programında yoktum. Sadece akşam yemeğinde dua yapmam istendi. İslam ve Türk törelerine göre dua yaptırdım" dedi. 
     



 GÜNCEL 























</TEXT>
</DOC>
