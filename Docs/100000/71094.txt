<DOC>
<DOCNO> 71094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/06/son/sondun09.html </URL>
<DATE> 2002/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü oyuncu Mel Gibson oyunculuğu bırakıyor 
</HEADLINE>
<TEXT>

     Oscarlı ünlü aktör Mel Gibson, oyunculuğa veda etmek için ilk sinyali verdi. Gibson, artık başrol yıldızı olmaktan hoşlanmadığını, yapımcılık ve yönetmenlik üzerinde yoğunlaşmak istediğini açıkladı. 
     İnternetteki ''imdb'' sitesinin haberine göre, Gibson, film setlerinde koşuşturmaktan yorulduğunu belirtti. Önümüzdeki günlerde vizyona girecek olan ve Vietnam Savaşı'nı anlatan ''We were Soldiers'' adlı yapımın başrolünü üstlenen Gibson, bu filmin aktör olarak yer aldığı son yapım olabileceğini kaydetti. 
     Sinema yıldızlığı için ''yaşlandığını'' ifade eden 46 yaşındaki Gibson, ''Artık 20'li yaşlarımda değilim. Eskiden günlerce evimden uzakta kalırdım, ama şimdi bunu istemiyorum. Aile yaşantısı benim için çok önemli'' dedi. 
     Film yapımcılığını ve yönetmenliği çok sevdiğini dile getiren ünlü aktör, ''Bundan sonra herhangi bir filmin yıldızı olmak istemiyorum. 
     Artık kameranın öbür tarafında yer alacağım. Yedi çocuğum var ve onları milyonlarca dolara değişmem'' açıklamasında bulundu. 
     






</TEXT>
</DOC>
