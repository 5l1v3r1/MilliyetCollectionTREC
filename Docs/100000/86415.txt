<DOC>
<DOCNO> 86415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/son/sontur06.html </URL>
<DATE> 2002/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit hastaneden çıktıktan sonra Çalışma Ofisi'nde dinlenecek... 
</HEADLINE>
<TEXT>

     Başbakan Bülent Ecevit'in tartışmalara konu olan hastane sonrasındaki dinlenme sürecini nerede geçireceği netleşti. 
     Başkent Üniversitesi Hastanesi'nde 11 günden beri tedavi gören ve bugün saat 16 00'da taburcu edilmesi beklenen Başbakan Ecevit'in hastaneden Oran'daki çalışma ofisine gideceği bildirildi. Ecevit'in hastane sonrasındaki dinlenme sürecini de giriş katı olması nedeniyle bu ofiste geçireceği belirtildi. 
     Ecevit'in hastane sonrasında Başbakanlık Konutu'nda mı, Oran'daki evi ya da çalışma ofisinde mi kalacağı tartışmalara konu olmuş, Ecevit'in doktorları Başbakanlık Konutu'nda kalmasını tavsiye etmişlerdi. Rahşan Ecevit'in ise Oran'daki evde kalınması yönünde ısrarcı olduğu ileri sürülmüştü. Ecevit'in bu kararla daha az yorulacağı bir yöntem seçtiğine dikkat çekiliyor. 
     Öte yandan Başbakan Ecevit'in bugün de sağlık kontrollerinden geçirildiği ve durumunun iyi olduğu bildirildi. 
     





</TEXT>
</DOC>
