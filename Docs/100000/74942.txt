<DOC>
<DOCNO> 74942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/son/sonspo18.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Başkanı Sümer'den itiraf... 
</HEADLINE>
<TEXT>

     Trabzonspor Kulübü Başkanı Özkan Sümer, kulüp yönetim kurulu olarak şu ana dek başarısız olduklarını ifade ettiklerini ve kendilerini başarılı görmediklerini söyledi. 
     Özkan Sümer, mevcut yönetim kurulunun zor bir dönemden geçtiğini de ifade ederek, ''Bazı zorlukları aşmak ve mevcut şartlarımızı daha iyileştirmeye çalışıyoruz. Bunun için de genel kurulu gündem dışı tutmak zorundayız'' dedi. 
     Başarısızlığın göstergesinin saha sonuçları olarak görüldüğünü de dile getiren Sümer, şöyle devam etti 
     ''Başarısızlığımız saha sonuçlarına mal ediliyor. Diğer alanlarda kurumsal değerler var. Bunların açıklamasını yapmaya çalışmadık. Saha sonuçları kötü de bunlar iyi demedik. Bunu bir neden gösterip saha sonuçlarını masum göstermek gibi anlayış içinde olmadık.'' Transfer çalışmalarının da bir hayli ilerlediğini, ancak bu konuda şimdilik bir açıklama yapmayacağını da ifade eden Sümer, şöyle konuştu 
     ''Kritik bir dönem yaşıyoruz. Art arda maçlarımız var. Ekonomik güçlükler de çekiyoruz. Zorlukları aştığımız takdirde geleceğe ait olması gereken hamleler ve projeleri sergilemeye çalışacağız. 
     Antalyaspor maçının ardından bir kısım karşımıza çıkan engelleri hem nedenlerini hem boyutlarını izaha çalışacağız. Kitlelerimiz, taraftarlarımıza bu konuda bilgilendireceğiz.'' 
     






</TEXT>
</DOC>
