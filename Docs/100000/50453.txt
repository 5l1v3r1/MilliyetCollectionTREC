<DOC>
<DOCNO> 50453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/04/ekonomi/eko05.html </URL>
<DATE> 2001/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Haiti’ye bile oto sattık 
</HEADLINE>
<TEXT>

Türkiye yılın 10 ayında 167 ülkeye toplam 3 milyar 199 milyon dolarlık otomotiv ihracatı gerçekleştirdi 
     İç talebin durma noktasına gelmesinin ardından, Türk otomotiv sektörünün tek umut olarak ağırlık verdiği ihracat, bu yılın 10 ayında yüzde 51.5 artarak, 3 milyar 199 milyon dolara ulaştı. Sektörün 2000 yılının tamamında gerçekleştirdiği ihracat ise 2 milyar 636 milyon dolarda kalmıştı. 
     Uludağ İhracatçı Birlikleri UİB verilerine göre, geçen yılın aynı dönemine göre yüzde 29'luk artışla 1 milyar 409 milyon dolar ihracat gerçekleştiren yan sanayii, ihracatta yer alan kalemler arasında yine ilk sırada bulunurken, bunu 830 milyon dolar ile binek otomobiller izledi. Sektör, ocak - ekim döneminde 12 serbest bölge ve 1 gümrük hattı dışı mağazanın yanı sıra, 167 ülke ve özerk bölgeye ihracat gerçekliştirildi. 
     Bu ülkeler arasında dünyada otomotiv üretiminin önde gelen ülkelerinden Almanya, 742 milyon 651 bin dolar ile ihracat yapılan ülkeler arsında ilk sırada yer alırken, bu ülkeyi Fransa, İtalya ve ABD izledi. Haiti, San Marino, Kamboçya, Sırbistan, Nijerya ve Angola'nın da aralarında bulunduğu 18 ülke ve özerk bölgeye ilk kez ihracat gerçekleştirildi. Bu dönemde, İran pazarı da yüzde 442 büyüdü. 
     
En çok ihracat Almanya'ya Ülke İhracat bin Değişim Almanya 742.651 58.7 Fransa 452.668 50.6 İtalya 410.772 92.6 ABD 159.957 17.0 İngiltere 123.655 48.6 İspanya 98.321 160.8 İran 97.179 442.9 Belçika 71.663 57.9 Mısır 65.425 23.3 İst. Deri Ser. Böl. 63.904 -44.5      
     En fazla ihracat yapılan ilk 10 ülke 
     



 EKONOMİ 

















</TEXT>
</DOC>
