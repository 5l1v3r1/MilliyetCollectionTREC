<DOC>
<DOCNO> 59932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/31/siyaset/siy02.html </URL>
<DATE> 2002/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP’ta pişkin’ kavgası 
</HEADLINE>
<TEXT>

Genel başkan adaylarından Özdemir, başkanlık divanını kastederek, "Bazı pişkin arkadaşlarımız hala orada oturuyor" dedi 
     TRABZON ÇORUM DHA 

     ANAP Genel Başkan adayı Ali Talip Özdemir, partide geriye dönük demagoji yapılmasına izin vermeyeceğini belirterek, "Mesut Yılmaz, açık yüreklilikle hata bende’ deyip bırakmıştır. Ancak Başkanlık Divanı aynı özveriyle geriye çekilmedi. Maalesef bazı pişkin arkadaşlarımız hala orada oturuyor" dedi. 
     Özdemir, bu duruma bir anlam veremediğini ifade ederek, "Biz 11 Ocak’ta buna ciddi bir değişim getireceğiz, bundan kimsenin endişesi olmasın" diye konuştu. 
     Lütfullah Kayalar da Çorum’da ANAP’ı bir otobüse benzeterek şöyle konuştu "Seçimlerden önce yapılan kongrede, ANAP yürüyen bir otobüs gibiydi. Ancak hızı çok yavaştı. Şimdi otobüs şarampolde ve yeniden yola çıkarılabilmesi için 11 Ocak çok önemli. Yani bu kongrede sadece şoför değişikliği olmayacak. Yeni bir ekip, yeni bir heyecanla yola çıkmalıyız." 
     



 SİYASET 












</TEXT>
</DOC>
