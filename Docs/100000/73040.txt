<DOC>
<DOCNO> 73040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/17/siyaset/siy01.html </URL>
<DATE> 2002/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Newroz yok, nevruz var 
</HEADLINE>
<TEXT>

Kültür Bakanlığı’nın kitapçığında, nevruzun çeşitli dillerdeki yazılışları olmasına rağmen newroz’a yer verilmedi 
     YILDIZ YAZICIOĞLU Ankara 

     Kültür Bakanlığı, Güneydoğu’da birçok vatandaşın 21 Mart kutlamalarını "Yeni Gün" anlamına gelen "Newroz" olarak adlandırması gerçeğini yine görmezden geldi. Bakanlığın hazırladığı "Birlik ve Beraberliğin Coşkusu Nevruz" adlı kitapçıkta, Orta Asya’daki Türk topluluklarının 21 Mart kutlamaları ve "Nevruz"u, "Navrız", "Nooruz", "Novruz", "Sultanı Nevruz" ve "Sultan Navrız" diye adlandırdığı anlatılıyor. Ancak Diyarbakır, Gaziantep ve Doğu Anadolu’daki Nevruz etkinliklerini aktaran bölümlerde "Newroz" yazılışına yer verilmiyor. 
     
     Kızılderili bile var, Kürtler yok 
     Çocuklara yönelik olarak hazırlanan "Kaya ile Sinan Nevruz Şenliklerinde" adlı hik ye kitabında ise uçan daireler üzerindeki Türk ve Yunan bayraklarıyla dans eden folklar ekipleri ve Yunanlılarla kardeşlik ve barış mesajları anlatılıyor. ABD’deki Kızılderililerin Nevruz’u nasıl kutladıklarına yer verilen kitapta, Kürtlerden hiç söz edilmiyor. Kitapta ayrıca Kızılderililerin soyunun Ergenekon’dan göç eden Türk kafilelerinden geldiği ifade ediliyor. 
     
     Köy halkının beraberliği 
     Bakanlığın çocuklar için hazırladığı "Nevruz Birliktir" hik ye kitabında da 21 Mart’ta kışın bitişi ve baharın gelişinin kutlandığı belirtiliyor. Kitapta, "Nevruz" isimli kız çocuğunun kutlamalara hazırlanışı ve köy halkının beraberliği anlatılıyor. 
     
Sezen Aksu nevruz konuğu      DİYARBAKIR DHA 

     Diyarbakır’da 21 Mart’ta yapılacak Nevruz kutlamalarına ünlü sanatçı Sezen Aksu’nun da katılacağı açıklandı. Nevruz hazırlıklarını sürdüren HADEP İl Başkanı Ali Ürküt, parti olarak Türkiye genelinde 46 il ve 26 ilçede kutlama yapmak için başvuruda bulunduklarını söyledi. Ürküt, Nevruz’u son 2 yılda gerginlikten uzak, barış ve dostluk ortamında kutladıklarını hatırlatarak, "Türkiye ve yurtdışından tanınmış aydın, gazeteci ve sanatçıları davet ettik. Programımıza Sezen Aksu, Bilal Ercan ve Kazım Koyuncu katılacak" dedi. Ürküt, şu ana kadar Konya ve Kars için izin aldıklarını da dile getirdi. Aksu’nun menajeri Ahmet San, sanatçının Diyarbakır Belediyesi’nin daveti üzerine bir konser vereceğini söyledi. 
     
     



 SİYASET 













</TEXT>
</DOC>
