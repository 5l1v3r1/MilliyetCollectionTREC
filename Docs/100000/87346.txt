<DOC>
<DOCNO> 87346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/yazar/akyol.html </URL>
<DATE> 2002/06/01/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Avrupa, asker, milliyetçilik 
</HEADLINE>
<TEXT>

     MGK’DA Cumhurbaşkanı Sezer, AB için yapılmış ve yapılması gereken reformları, atılması gereken adımları sayıyor. 
     Detaya girmiyor, "şöyle olsun" diye model önerisinde bulunmuyor. 
     Sezer’in saydığı konular arasında idamın ve OHAL’in kaldırılması var, değişik dillerde TV yayını’ konusu da var 
     Sezer’den sonra askerler, yine ayrıntıya girmeden, "yapılan reformların memnunluk verici olduğunu, bundan sonraki adımların hızlandırılması gerektiğini" söylüyorlar. 
     Ve bildiri metni kaleme alınıyor 
     "Ulusal Program’da öngörülen diğer yükümlülüklerimize ilişkin çalışmaların hızlandırılmasının uygun olacağı sonucuna varılmıştır." 
     Askerlerin sadece prensipte değil, aynı zamanda somut adımlar bakımından da AB üyeliğine taraftar olduğu kesinleşmiş, dünya da görmüştür bunu. 
     
     ASKER ruhu’nu dikkate aldığımızda, kabulü zor kararlar 
     OHAL’in sona ermesi... İdamın kalkması... Elbette formülü çok iyi ayarlamak ve birlikte yaşamanın temel şartlarından biri olan "milli dil, ortak dil, Türkçe" ilkesini titizlikle koruyarak Kürtçe TV yayın ve dil kurslarının bir biçimde serbest bırakılması... 
     Dağa taşa Ne Mutlu Türküm Diyene’ yazan, şehitler veren asker ruhu’ bunları kabul ediyor, çünkü AB üyeliği Türkiye için ekonomik gelişmenin yanında, Org. Kıvrıkoğlu’nun yerinde deyimiyle "aynı zamanda jeopolitik bir zorunlulukötur. 
     AB sürecinde MGK’nın etkisinin azalacağını da bile bile askerler bunu destekliyorlar. 
     Doğru yapıyorlar. Biliyorlar ki, AB üyesi bir Türkiye daha güçlü olacaktır. 
     
     ZİYA Gökalp 1895’te Diyarbakır’dan İstanbul’a geldiğinde Arnavut milliyetçisi bir doktorla karşılaşır. Doktor der ki 
     - Osmanlı’dan ayrılmak istiyoruz, çünkü Osmanlı ile beraber geri kalmak istemiyoruz. Biz Avrupalı olacağız. 
     Gökalp bu olayı "Türkleşmek İslamlaşmak Muasırlaşmak" adlı kitabında "muasırlaşma"nın Osmanlı hayatiyeti için şart olduğunu belirtmek için anlatır. 
     AB üyesi olmuş bir Türkiye’de ekonomi hızla gelişecek, o sayede ülke içinde bireyler ve bölgeler arasında sosyal ilişkiler ve bağlar daha da güçlenecek, Türkçe kullanımı daha da artacaktır. Türkiye daha güçlü ve cazip olacaktır. 
     Kürt kimliği ve kültürü de daha serbest ifade edilecek ve gelişecektir Ama AB üyeliğinin sağlayacağı ekonomik ve sosyal "muasırlaşma" Kürt kültürünü vatandaşlık anlamında daha fazla Türkleştirecektir 
     Bu süreçte Kürtlük davası da değişim geçirecektir PKK’nın, İsmail Beşikçi’lerin, Kemal Burkay’ların Üçüncü Dünyacı, şoven Kürtçülüğü gerileyecek, onun yerini rahmetli Orhan Kotan’ın Türkiye’nin birliği içinde kültürel çoğulculuk anlamında Kürt kimliği anlayışı alacaktır. 
     Çok dikkat, çok itina ve gayret gerektiren "uzun ince bir yol", ama doğru bir yol. 
     Bu yolu MHP’nin kapayacağını sanmıyorum. 
     Bu karmaşık yolda oraya buraya savrulmamak için süratle "yönetim zaafı"mızı gidermek, "yöneten demokrasi"yi gerçekleştirmek de şarttır. 
     
     







Avrupa, asker, milliyetçilik 


Belleğimin gondolleri geçmişte dolaşırken... 


Sizin için... 


İdama Anayasa formülü 


Devletten ne bekliyoruz 


Dadaş diyarında MHP geriliyor 


Karar zamanı 


"OHAL kalkıyor" haberiyle coşan şehir" 


Öğretmenler yeniden öğrenci olacak 


Ah o Telesafir’li günlerimiz... 


Saddam’ı tartışmaya gitti 


Futbol dünyası 


Macaristan’da Ar - Ge’nin 77’si yabancı 


Uzlaşma olmasaydı, birlikte yaşam olmazdı 


Böyle gelmiş böyle gider 


Çiller türkü ile seslendi 


</TEXT>
</DOC>
