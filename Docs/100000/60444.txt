<DOC>
<DOCNO> 60444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/son/sontur23.html </URL>
<DATE> 2002/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarkan'a 305 milyar, Mezdeke'ye 900 milyon 
</HEADLINE>
<TEXT>

     Antalya'nın Kemer İlçesi'nde işadamı Mehmet Ali Yılmaz'ın sahibi olduğu Zigana Oteli'nde yılbaşı gecesi konser veren ünlü pop sanatçısı Tarkan'a, 305 milyar lira ödendiği bildirildi. 
     Antalya Defterdarı Hasan Yaman yaptığı açıklamada, yılbaşı gecesi, Zigana Oteli'nde Mezdeke Grubu ile birlikte sahne alan ünlü pop sanatçısı Tarkan'a otel tarafından 305 milyar lira ödendiğini belirtti. 
     Yaman, Zigana Oteli tarafından Mezdeke Grubu'na ise 300'er milyon liradan toplam 900 milyon lira ödeme yapıldığını kaydetti. 
     Antalya ve ilçelerinde, 31 Aralık gecesi toplam 131 eğlence işyerleri, otel ve tatil köylerinde yapılan denetimlere toplam 40 görevlinin katıldığını ifade eden Yaman, denetimlerde, 36 işyeri hakkında tutanak tutulduğunu, 2 işyerine de toplam 70 milyar lira para cezası verildiğini bildirdi. 
     Yaman, denetlenen işyerlerinde ise işletmelerin hasılatının 491 milyar 261 milyon lira, sanatçılara verilen para miktarının da 332 milyar 416 milyon lira olduğunu kaydetti. 
     






</TEXT>
</DOC>
