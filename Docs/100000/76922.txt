<DOC>
<DOCNO> 76922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/07/spor/bbas.html </URL>
<DATE> 2002/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Dersimiz Kartal 102-77 
</HEADLINE>
<TEXT>

Galatasaray karşısında yine yabancısız kadrosuyla coştu, mükemmel oyunuyla farka koştu. Beşiktaş böylece rövanşı da aldı, muhtemel eşleşmede 1-1 beraberliğe ulaştı 
     SİYAH - Beyazlılar, ligin ilk yarısında kılpayı yenildiği ezeli rakibi Galatasaray’ı Ahmet Fetgeri’de sahadan sildi, açık farklı galibiyetle taraftarına şov yaptı 102-77. Yabancısız kadrosuyla her geçen hafta daha iyi oynayan Beşiktaş, Sarı - Kırmızılılar karşısında 11 sayı önde kapadığı devrenin ardından üçüncü ve de son çeyrekte adeta basketbol dersi verdi. Bir ara farkı 33 sayıya kadar çıkartan Siyah - Beyazlı takım, karşılaşmayı da 25 sayıyla kazanarak play - off öncesi 1-1’lik eşitliği sağladı. 
     
İstatistik BEŞİKTAŞ OYUNCU TS 2S 3S SA R Nedim 6 3 5 - - 3 Faruk 25 4 6 5 10 2 4 5 Umut Tınay 18 7 11 0 1 4 4 4 Fatih 5 2 3 0 1 1 2 2 İnanç 20 6 11 2 2 2 3 5 Onur 8 1 4 2 2 - 7 Tufan 18 1 3 4 5 4 4 1 Umut Görür 2 1 1 0 1 - 10 İsmail - 0 3 - - 1 Volkan - 0 1 - - 1 TOPLAM 102 25 48 13 22 13 17 39      
GALATASARAY OYUNCU TS 2S 3S SA R Herren 22 6 8 1 6 7 17 5 Şemsettin - 0 2 0 3 - 5 Wilangowski 2 1 3 - - 2 Yiğit 16 3 5 3 5 1 2 - Matthews 15 6 12 0 1 3 7 2 Serdar 5 2 3 - 1 6 4 Ersin 7 2 4 0 2 3 4 4 Önder 8 3 3 - 2 4 3 Tamer - - - - - Ahmet 2 1 1 - - 1 TOPLAM 77 24 43 4 17 17 40 26      
     1.PERİYOT 22 - 14 Beşiktaş , 2.PERİYOT 50 - 39 Beşiktaş , 3.PERİYOT 72 - 54 Beşiktaş , MAÇ SKORU 102 - 77 Beşiktaş 
     HAKEMLER Engin Kennerman, Halil Baldemir 
     
Fener’den ezeli fark 83-60      Bayanlar basketbolun derbisinde, Galatasaray’ı ağır bir yenilgiye uğrattı 
     SARI - Lacivertli bayanlar, ilk yarıda yendiği Galatasaray’a rövanşta da farklı tarife uyguladı. Zayıf rakibi karşısında henüz maçın başında üstünlüğü eline alan Fenerbahçe, özellikle Rus pivotu Oxana, Nalan, Şükran ve McCulley’nin etkili oyunuyla kolay sonuca gitti. Sarı - Kırmızılı takım ise sadece Çelen ile direnmeye çalıştı. 
     
Maçın karnesi      HAKEMLER Ercan Kümbül, Deniz Kıyak 
     GALATASARAY Esra 5 8, Popoviç 3 , Çelen 7 18, Seda 6 13, Nikolich 5 8, Tuğba 5 7, Gülizar 4 3, Gülçin 3 3 
     FENERBAHÇE Esmeral 6 9, Sariye 4 2, Mc Culley 7 11, Arzu 7 10, Oxana 8 17, Hall 6 8, Şükran 7 11, Nalan 7 13, Melis 4 2 
     1. PERİYOT 25 - 11 F.Bahçe , 2. PERİYOT 48 - 22 F.Bahçe , 3. PERİYOT 63 - 43 F.Bahçe , MAÇ SKORU 83 - 60 F.Bahçe 
     BEŞ FAUL Çelen 38.53 
     
Mirsad’a kanca      EUROLİG’DE CSKA Moskova takımının formasını giyen milli forvetimiz Mirsad Türkcan’a, İsrail’in ünlü kulübü Maccabi Tel Aviv kancayı taktı. Maccabi, takımda halen forma giymekte olan power forvet Nadav Henefeld’in 35 yaşına gelmesi nedeniyle bu pozisyonda Avrupa’nın en iyisi olarak gördükleri Mirsad’ı kadrolarına katmak için harekete geçti. 
     
Siena da istemiyor      SAPORTA Kupası’nda yarı finale kalan ve Türk antrenör Ergin Ataman’ın çalıştırdığı İtalyan Kulübü Montepaschi Siena, 11 Nisan’da İsrail’in Hapoel Jerusalem takımı ile oynayacağı yarı final ilk maçına gitmemek için FIBA’ya başvuruda bulundu. Siena coachu Ataman, "İnsanların sokağa çıkmadığı bir ortamda basketbol takımının bu şehre gitmesi anlamsız. Maçın tarafsız bir sahaya alınmasını bekliyoruz" dedi. 
     
Gençler beşinci      BASKETBOL Genç Milli Takımı, Almanya’da düzenlenen Albert Schweitzer turnuvasında beşinci oldu. Çin’i 135 - 68, Almanya’yı 76 - 70, Rusya’yı 69 - 58 mağlup eden, ancak Yugoslavya’ya 74 - 57 mağlup olan gençler, son maçta İsrail’i 88 - 69 devirdi ve beşincilikte kaldı. 
     



 SPOR 

























</TEXT>
</DOC>
