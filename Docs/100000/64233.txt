<DOC>
<DOCNO> 64233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/siyaset/siy03.html </URL>
<DATE> 2002/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
HADEP gösterileri gözaltında bitti .. 
</HEADLINE>
<TEXT>

2001’de kaybolan iki yöneticisinin bulunması için birçok ilde gösteri yapmak isteyen HADEP’lilerden 146’sı gözaltına alındı 
     DOĞAN HABER AJANSI 

     HADEP’in, Silopi İlçe Başkanı Serdar Tanış ve yönetici Ebubekir Deniz’in ortadan kaybolmalarının birinci yıldönümü nedeniyle çeşitli illerde düzenlediği basın açıklamaları olaylı geçti. Polis müdahalesi sonucu çıkan olaylarda 4 polis ve 13 partili yaralanırken, 157 kişi gözaltına alındı. Diyarbakır’ın çeşitli semtlerinde toplanan gruplara polisin müdahalesi sonucu 5 kişi yaralanırken, 14 kişi gözaltına alındı. Batman’da basın açıklaması yapmak isteyen gruptan, 8 partili gözaltına alındı. Siirt’te yaşanan arbedede 4 polis ve 8 partili yaralandı, 70 kişi gözaltına alındı. Tarsus’ta 50, Gaziantep’te 4, Sakarya’da ise 11 partili gözaltına alındı. İzmir Konak’ta basın açıklaması yapan HADEP’liler, iskele önündeki yolu kapattı. Araçların geçişini engelleyen eylemciler, polisin uyarısının ardından yolu açtı. 
     



 SİYASET 












</TEXT>
</DOC>
