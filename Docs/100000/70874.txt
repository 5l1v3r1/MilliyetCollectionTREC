<DOC>
<DOCNO> 70874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/yazar/sazak.html </URL>
<DATE> 2002/03/05/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
İstanbul nasıl kurtulur 
</HEADLINE>
<TEXT>

     Ankara'nın deprem konusundaki duyarsızlığına isyan eden TÜBİTAK Marmara Araştırma Merkezi Başkanı Prof. Naci Görür'ün, "Sesimi duyan var mı " çağrısı geniş yankı uyandırdı. Ses getirdi. 
     İstanbul depreme hazır mı 
     Gün boyunca iletilen görüş ve önerilerden çıkardığımız sonuç şu oldu Farklı merkezlerde 17 Ağustos'tan bu yana ciddi uğraşılar sürdürülmesine karşın bilim çevreleriyle, yerel yönetimler ve hükümet arasında etkili bir iletişim kurulamamış. İstanbul depremi gibi yaşamsal bir konuda riskin büyüklüğüyle koşut sorumluluğu üstlenen "adres" olmadığı gibi Başbakanlığın kurumlar arasında eşgüdüm sağladığı da söylenemez. 
     Ankara'dan ses çıkamayınca "İstanbul nasıl kurtulur " sorusunun yanıtını bulmak da yurttaşlara kalıyor. 
     TMMOB'nin inisiyatifiyle Prof. Aykut Barka'nın vasiyeti olarak, "İstanbul'a sahip çıkabilmek için çok az umut kaldı" sloganıyla bir kampanya başlatıldı. Yarından itibaren Galatasaray Postanesi'nden başkente 'Barka'nın vasiyetine saygı" telgrafları çekilecek. Mühendis odaları, öncelikle Deprem Konseyi'nce hazırlanıp, gizlendiği öne sürülen ulusal deprem raporunun açıklanmasını istiyor. 
     Ulusal Deprem Konseyi Başkanı Prof. Tuğrul Tankut'la dün konuştuk üzerinde bir yıldır çalıştıkları raporu nisan başında tamamlayacaklarını, ancak kimilerinin düşündüğünün aksine tamamen bilimsel olan bu çalışmada gizli - kapaklı bir şey olmadığını söyledi. Raporda, deprem zararlarını azaltmaya yönelik görüşlerle, alternatif çözüm önerileri yer alacakmış. 
     Sağlam bir yapılaşma için aslında bu tür raporları beklemeden harekete geçmek gerekiyor. 
     Prof. Naci Görür'ün İstanbul için önerdiği zemin haritası ise Büyükşehir Belediyesi'nce hazırlanmış. 
     İstanbul Belediyesi Zemin ve Deprem İnceleme Müdürü Mahmut Baş arayarak Beykoz ve Sarıyer'le ilgili verilerin bilgisayara geçirilmesi dışında 27 ilçeden 25'inde deprem riski karşısında zemin durumunun çıkarıldığını söyledi. Ancak bu veriler gereksiz ürküntü ya da haksız rant yaratmasın diye açıklanmıyormuş, binalarını sağlamlaştırmak isteyen vatandaşlar belediyeye gittiklerinde semtlere göre zemin bilgisi veriliyormuş. 
     İstanbul Belediyesi'ne göre İstanbul'da 899 bin 444 bina bulunuyor. 
     7 ve üzerinde büyüklükteki bir depremde 5 bin konut 'yassı kadayıf' haline gelecekmiş, 50 bin konut ise oturulamaz şekilde hasar görecekmiş. Bu durumda İstanbul nüfusunun yarısının açıkta kalması olası. Bu tablo, İTÜ Jeofizik Mühendisliği'nden Prof. Ahmet Ercan'ın, afet konutları yerine depremden önce konutların sağlamlaştırılması ve bir kısmının yıkılması önerisini doğruluyor. Gerçi Ercan, Bozdoğan Kemeri, Kızkulesi, Ayasofya, Süleymaniye Camii gibi tarihi yapıtlardan hareketle İstanbul depreminin 6.5 büyüklüğünü aşmayacağını savunuyor ama sonuçta tüm bu görüşlerin Ankara'nın yönetiminde bilimsel bir platformda tartışılmasında yarar var. 
     Yoksa çok geç olacak. 
     
     







Türkiye ve İran 


TKP’li gençler... 


Ecevit Pişmanlığa itiraz yok 


Fillerin sevişmesi, Avrupa'nın geleceği 


Darı travması 


Kindarlık ve olgunluk 


Eğitimde uluslararası arayışlar 


Baraj, bahane 


Gazeteler yazmasa da deprem olacak 


Türkiye ve Türk ordusuna bakış 


İstanbul nasıl kurtulur 


20 yılda zenginler aya, gerisi yaya 


Gelir düşer talep düşer enflasyon düşer 


Sanayici artık sineye çekmiyor 


</TEXT>
</DOC>
