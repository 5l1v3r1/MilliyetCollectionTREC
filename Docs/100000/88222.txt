<DOC>
<DOCNO> 88222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/spor/spo01.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
"En iyisi Luce" 
</HEADLINE>
<TEXT>

Beşiktaş Başkanı Serdar Bilgili, yeni sezon öncesinde kafalardaki soru işaretlerini yanıtladı "Birçok hoca ile görüştüm aklım yatmadı. Lucescu en doğru karardı." 
     Parola tam destek 
     100. yılda şampiyonluğa ulaşmak için kolları sıvayan Beşiktaş’ta, Başkan Serdar Bilgili taraftarlara umut dolu mesajlar yolladı. Bilgili, teknik direktör Lucescu’ya güvenilmesini isteyip, "Lucescu gerçekten en iyi tercihti. Birçok hoca ile görüştüm ama aklım yatmadı. Lucescu’yu tanıdıktan sonra ne kadar doğru karar verdiğimi bir kez daha gördüm. Hep istikrardan sözettim. Briegel, Scala ve Daum ile bunu yakalayamadım" dedi. 
     
     Standartları aştık’ 
     BİLGİLİ transferler için de şunları söyledi "Yerli transferler bence tam isabet. Transfer için ortaya bir rakam da koymadık. Gidebildiğimiz yere kadar gideceğiz. Rakiplerimizin aldıkları bizi hiç ilgilendirmiyor, çünkü Türkiye liglerinin üstünde bir kadro oluşturduk. Nouma konusunda da beklemedeyiz. O çok sıradışı bir futbolcu. Ancak maç başına anlaşma yapıyoruz. Bu da eski sorunların yaşanmayacağı anlamına geliyor". 
     
     Vergi çok önemli’ 
     KULÜPLER arasında vergi konusunda örnek olduklarını iddia eden Bilgili, "Son iki yılda 12 milyon doların üstünde bir rakamı devlete ödemişiz. 100 trilyon borcu olan kulüpler şimdi af istiyor. Biz vergi verirken, vermeyenler yıldız transferler yaptı, yepyeni stat yaptı" dedi. Bilgili son olarak Mondragon konusuna değinerek, "Burada bizim de hatalarımız oldu. Yanlışımız, kesin imza atmadan transferin basına sızmasıdır" diye konuştu. 
     
Göksel tamam      İMZA için Kolombiya Milli Takımı’nın tecrübeli eldiveni Cordoba’yı bekleyen Beşiktaş, Samsunspor’un başarılı kalecisi Göksel’i de renklerine kattı. Dün Fulya Tesisleri’ne gelen genç kaleci Siyah-Beyazlı takımla her şartta anlaşmaya vardığını açıkladı. Bugün imza atması beklenen Göksel, "Beşiktaş’a gelmemde teknik direktör Lucescu’nun büyük rolü var" dedi. 
     
Engin Sergen Ortega’dan iyi      BEŞİKTAŞ Menajeri Sinan Engin, Fenerbahçe’nin transfer gündeminde bulunan Arjantinli yıldıza taş attı. Engin, "Fenerbahçe Ortega ile yatıp kalkıyor. Daha ortada hiçbir şey yok. Alsınlar da görelim, bakalım. Ayrıca Sergen, Ortega’dan 10 gömlek daha iyi bir futbolcu. Arjantinli futbolcu eğer Türkiye’ye gelirse, iddiamın doğruluğunu herkes görecek" dedi. 
     



 SPOR 



































</TEXT>
</DOC>
