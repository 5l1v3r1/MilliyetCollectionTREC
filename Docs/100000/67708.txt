<DOC>
<DOCNO> 67708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/15/ekonomi/eko01.html </URL>
<DATE> 2002/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıcak parayla büyüme bitti 
</HEADLINE>
<TEXT>

Doğrudan yabancı sermaye çekmede Türkiye’nin oldukça başarısız olduğunu belirten Hazine Müsteşarı Faik Öztrak, Sıcak paraya dayalı sanal büyüme dönemi bitti’ dedi 
     EKONOMİ SERVİSİ 

     Hazine Müsteşarı Faik Öztrak, Türkiye’nin bir an önce, sıcak paraya dayalı’ sanal büyümeden vazgeçmesi gerektiğini söyledi. TOBB, YASED ve Finans Dünyası tarafından düzenlenen Türkiye’de Yatırım Ortamının İyileştirilmesi konulu konferansta konuşan Öztrak, kısa vadeli sermaye hareketlerinin etkisiyle Türkiye ekonomisinde ciddi bir istikrarsızlık yaşandığını belirtti. 
     
     Bu yıl sıçrama tahtası 
     Yeterli doğrudan yabancı sermaye yatırımlarını çekmede Türkiye’nin oldukça başarısız bir tablo cizdiğini, ancak makro ekonomik istikrar konusunda önemli yol katettiğini vurgulayan Öztrak, "Türkiye attığı adımları anlatabilirse bu yıl, önemli bir sıçrama tahtası olabilir" dedi. Yatırımcı Konsey kurulması çalışmalarına başladıklarını anlatan önemli uluslararası şirketlerle temasa geçildiğini ve bu yıl içinde kurulmasını planladıklarını kaydetti. 
     
     Küresel kontrol gerekli’ 
     BM Kalkınma Programı UNDP Avrupa ve Bağımsız Devletler Topluluğu ülkelerinden sorumlu Direktör Yardımcısı Jakob Simonsen da küresel düzeyde sıcak paranın kontrol altına alınması gerektiğini söyledi. Simonsen, doğrudan yatırımın Türkiye’nin AB’ye tam üyeliği için de önemli olduğunu belirtti. 
     UNDP Avrupa Direktörü Mizsesi ise uluslararası deneyimi aktarmaya hazır olduklarını bildirerek, "Türkiye’nin yılda 7 milyar dolar yabancı sermaye çekecek potansiyeli var" dedi. TOBB Başkanı Rifat Hisarcıklıoğlu da "Türkiye’nin dış borç stoku 118 milyar dolar. Türkiye yabancı sermaye yatırımı olarak alamadığını borç olarak almıştır" diye konuştu. 
     



 EKONOMİ 






















</TEXT>
</DOC>
