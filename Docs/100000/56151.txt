<DOC>
<DOCNO> 56151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/yasam/yas03.html </URL>
<DATE> 2001/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu adam işten çıkarılır mı 
</HEADLINE>
<TEXT>

ABD’de kovulacağını öğrenen fabrika işçisi, 35 meslektaşını yaralayıp bir kişiyi de öldürdü. Polisin fabrikada kıstırdığı işçi sonunda intihar etti 
     DIŞ HABERLER SERVİSİ 

     Her şey bir işten çıkarma dedikodusuyla başladı... Adı henüz açıklanmayan ancak haberimizin öznesi olan işçi, ABD’nin Indiana eyaleti, Goshen bölgesinde, 60 işçiyle birlikte yapma ağaç fabrikasında çalışıyordu. Vardiya ile çalışan işçi o gün işten çıkarılacağını öğrendi ve arkadaşlarıyla tartışarak fabrikadan ayrıldı. 
     
Önce direndi...      Tartışma bitti sanılırken kovulan işçi, bir süre sonra silahlı olarak fabrikaya geri döndü. Elindeki otomotik silahla etrafa rastgele ateş açan sinirli işçi, 35 arkadaşını yaraladıktan sonra polisin kuşattığı fabrikada direnişe geçti. Daha sonra fabrikaya giren polisler, silahlı işçiyi kendi silahıyla intihar etmiş halde buldu. Polis yetkilileri, olayda bir işçinin de yaşamını yitirdiğini açıkladılar. 
     



 YAŞAM 
















</TEXT>
</DOC>
