<DOC>
<DOCNO> 94524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/ekonomi/eko04.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
DENETİM SONRASI GENEL KURULLAR TOPLANDI 
</HEADLINE>
<TEXT>
Finans holding gibi yapılandık’ 
     EKONOMİ SERVİSİ 

     Dışbank Yönetim Kurulu Başkanı Çetin Hacaloğlu, Bankacılık Düzenleme ve Denetleme Kurumu’nun BDDK üçlü denetimi sonucun da faaliyet k rı açıklayan ve reel büyümeyi gerçekleştiren az sayıda banka arasında yer aldıklarını söyledi. 
     2001 yılı faaliyet k rını 107.7 trilyon lira olarak açıklayan ve enflasyon muhasebesi uygulaması sonucu gerçekleşen parasal pozisyon zararı ve vergi provizyonu nedeniyle bu rakamın 48.5 trilyon lira zarara dönüştüğü bildirilen Dışbank’ın Genel Kurulu dün yapıldı. 
     
     Sorumlu bankacılık yaptık’ 
     Gerçekçi bir değerlendirme için, enflasyonist etkilerden arındırılmış mali tablolarda bazı noktaların dikkate alınmasında fayda bulunduğunu belirten Hacaloğlu şöyle konuştu "Parasal pozisyon zararımızın asıl kaynağı enflasyon ayarlamalarına baz olan likit aktiflerin bilançomuzun önemli bir kısmını oluşturmasıdır. Bu, bizim sorumlu bankacılık anlayışımızın sonucudur. Önemli dalgalanmalar yaşadığımız 2001 yılı sürecinde, aynen müşterilerimize de tavsiye ettiğimiz gibi, bilançomuzda likit değerlere ağırlık verdik, iştiraklere yatırım yapmadık, tam tersine bankamızı bir finans holdingi gibi yapılandırma projesini tamamladık." 
     
Garanti yüzde 20 büyüyecek      EKONOMİ SERVİSİ 

     Garanti Bankası Genel Müdürü Ergun Özen, Garanti Bankası’nın yıllık ortalama yüzde 20’lik bir büyüme hızı kaydederek, 2004 yılının sonunda 20 milyar dolar toplam varlıkları olan bir kurum olmayı hedeflediğini bildirdi. Garanti Bankası 2001 yılı Olağan Genel Kurul Toplantısı, dün gerçekleştirildi. 
     Garanti Bankası Genel Müdürü Ergun Özen, Banka Faaliyet Raporu’ndaki açıklamasında Türkiye’yi derinden sarsan ekonomik krizin etkisinin öngörülenden çok daha şiddetli olduğunu, Garanti Bankası’nın böylesi bir iş ortamında k rlılıktan feragat etme pahasına riskten kaçınmayı ve likidite yönetimine her zamankinden daha çok önem vermeyi tercih ettiğini belirtti. 
     
     Özkaynak 857 milyon dolar’ 
     2001’de genel giderleri 85 milyon dolar azalttıklarını bildiren Özen, enflasyon muhasebesinin uygulanması sonucunda bankanın 2001 yılını 160 milyon dolar zararla kapattığını, özkaynaklarının 857 milyon dolara ulaştığını ve sermaye yeterlilik rasyosunun da konsolide bazda yüzde 13.82 olarak gerçekleştiğini kaydetti. 
     Özen, Garanti Bankası’nın geri dönmeyen kredilerinin toplam nakdi kredilerine oranının 2001 yılı sonunda yüzde 11.8’e ulaştığını bildirdi. 
     



 EKONOMİ 


























</TEXT>
</DOC>
