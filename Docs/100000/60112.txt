<DOC>
<DOCNO> 60112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/magazin/yazdud.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul 2001’e böyle veda etti 
</HEADLINE>
<TEXT>

     Evet efendim, acısıyla, tatlısıyla kocaman bir yılı daha geride bıraktık. Ben bir yerlere kıpırdamadım. Daha doğrusu İstanbul dışına çıkmadım. Malum, her yeni yıla yurt dışında giriyordum. Bu kez değişiklik yapıp can dostum İzzet Çapa ve sırdaşım İsmail Akkaya ile sosyetenin in’ mekanlarından, Harbiye’deki Catwalk Vodka’da Ali-Aysun Kocatepe, Hakan-Hande, oryantal Şıvga ve Diva Ajda Pekkan’ın müthiş şovuyla girdim. Bu arada unutmadan öncelikle yeni yılımı kutlamak için telefon eden mail atan, mesaj yazan fakat benim yanıtlamaya yetişemediğim ne kadar okuyucum, yakınlarım, sanatçı dostlarım varsa bağışlasınlar. Köşemden herkese tekrardan iyi seneler efendim. Evet gelelim gecemize ve minik turumuza Catwalk da başlayan eski yıla veda yeni yıla "merhaba" turumuzda People, Şamdan, Polo 13, Çingene Zorba, Q Jazz Club’a da kapıdan uğradım. Buraların mönüsü ve programıyla ilgili geçtiğimiz çarşamba bilgi vermiştim. 
     O akşam Catwalk Vodka ve People’da kimler vardı kimler. Zor nefes aldık diyebilirim. Ne kadar eş, dost varsa hepsiyle karşılaştım maşallah. Kimse bana kızmasın, herkeste para var. 
     O gece için ekonomik kriz tatile çıkmıştı sanki. İnşallah hiç dönmez. Valla herkes sokaklardaydı ve kesesine göre bir eğlence bulmuş, keyif yapıyordu. 
     O minik turumda kimler mi vardı. Buyrun Lili Garih, İnci-Mehmet Gazioğlu, Gül-Kosta Sonef, Sevil Tuncel, Dr.Yegane Mutlu, Nevin Serengil, Sema Çelebi, Aydan Şener, Erdal-Erdinç Acar, Hamira Baran, Beyazıt Öztürk, Mustafa Doğan, Revivo, Deha Orhan, Atilla Saral görebildiklerim arasındaydı. 
     Bu arada Seren Seregil’in kocası Ozan Kaçmaz’ın yaptığı büyük ayıptan da söz etmek istiyorum. Düşünün bir kere üç yüz kişi Harbiye’deki Catwalk Vodka’da yılbaşı rezarvasyonu için sırada bekliyor. Ozan Kaçmaz yalvar yakar dört kişilik yer istiyor ama son anda üstelik hayli komik bir nedenle, dağa gideceğini, söyleyerek yerini iptal ediyor. Sizce bu ayıp değil de nedir Amma bunun nedeni iddialara göre Seren Seregil’in patron İzzet Çapa’ya Catwalk Vodka’da çalışmak için haber yollaması Çapaların İzzet-Celal ise reddetmesiymiş. Evet efendim pazartesi sabahladık. Eve girdiğimde vallahi 06.00’ydı. İstanbul trafiği felç olmuş ama eğlence yerleri tekrar söylüyorum tıklım tıklımdı. Bu arada belirtmeden geçemeyeceğim Catwalk Vodka’da süper star, ambians ve kalite yine zirvedeydi. Diva Ajda’nın 2,5 saate yakın yaptığı sahne şovuna izleyenlerin yanısıra sevgili dostlarım sırdaşım İsmail Akkaya, kızkardeşi Tansel ve eski milli mankenlerden Sanem Kayra da hayran kaldı. Zaten finalde bütün salon ayaktaydı. Neyse, bu arada geçtiğimiz hafta acaip yoğun geçti. Bir yandan yeni yıla merhaba partileri, öte yandan davetler, açılışlar derken 2001’i dolu dolu uğurladım vallahi. Geçen haftanın iki büyük daveti vardı. Biri arkadaşım ve müzik dünyasının dehalarından sevgili Ercan Saatçi’nin Genel Koordinatör olarak görev yaptığı Doğan Music Company DMC ’nin 2. yılını Maslak Efendy Theatre’da kutlamasıydı. Görkemli bir tören oldu doğrusu. Doğan Holding Yönetim Kurulu Başkanı Aydın Doğan ve eşi Sema Doğan, Doğan Medya Grubu Başkanı Mehmet Ali Yalçındağ eşi Arzuhan Yalçındağ, Hürriyet Gazetesi Genel Yayın Yönetmeni Ertuğrul Özkök ve eşi, Milliyet Gazetesi Genel Yayın Yönetmeni Mehmet Y. Yılmaz, Radikal Gazetesi Genel Yayın Yönetmeni İsmet Berkan ve eşi, Kanal D Genel Müdürü Murat Saygı ve eşi Beril Saygı, Kanal D Spor Koordinötörü İlker Yasin ve eşi, yardımcısı Haluk Domaniç ve eşi, Reha Muhtar, Nilüfer, Sezen Aksu ve sevgilisi Önder Fırat o kalabalıkta görebildiklerim oldu. Gece, Kanal D’nin sevilen programı Şahane Pazar’ın sunucuları Behzat-Süheyl Uygur kardeşlerin esprileriyle başladı. Ardından, DMC etiketiyle yakında albüm çıkaracak olan Musevi gençlerden oluşan Sefarad Grubu çıktı. 
     Gecenin solisti Muazzez Ersoy, yeni ve eski parçalarıyla coşturdu. Finali ise popun güçlü genç sesi Hande Yener ile Nilüfer birlikte yaptılar. Sevgili Ercan ile birlikte geceye ev sahipliği yapan eşi Gülümsün çok kilo vermiş, manken gibi olmuş. Hafta içi Ercan’la telefonda sohbet etmiştik. Ercan Saatçi DMC’nin kadrosunu zenginleştirdiklerini, 2002’de rakipsiz olacaklarını söyledi. Alpay, Hande Yener, İlhan Şeşen, Erkin Koray, Levent Yüksel, Rober Hatemo gibi sevilen sanatçıların yanı sıra nostalji kraliçesi’ Muazzez Ersoy, popun Diva’sı Sezen Aksu da DMC’de. Firma, geniş sanatçı kadrosuyla bu yıl 20’ye yakın yeni albümü piyasaya verecek. Ercan Saatçi, Kürşat adlı yeni türkücüden de çok umutlu olduğunu açıkladı. Muazzez Ersoy’a yaptığı, ocak ayının son haftasında müzik marketlerde yerini alacak albüm ile ilgili olarak da iddialı konuştu Ercan. Bir de anısını anlattı "Muazzez Hanım’ın albümünde yer alan, sözü ve bestesi bana ait olan Senin İçin’ adlı şarkıyı 3 yıl önce yapmıştım. Garip ama yine Muazzez Hanım için hazırlamıştım şarkıyı. Ama o zaman nostalji serilerini çıkardığı için okumamıştı. Zaten başka şirketteydi. Şimdi bizimle çalışıyor. 3 yıl aradan sonra da olsa şarkımı okuması nasip oldu". Şarkının sözleri ilginç ama medyanın yazdığı gibi Muazzez’in, ayrıldığı eşi İsmet Özhan’a ithaf edilmiş değil. Şarkının yazılış tarihi de ilgisiz zaten. İşte sözleri "Hiç sızlamasın vicdanın benim için Ben unuturum sevgilim Bir sabah uyanırsan, ben yoksam Bil ki seni anladım, çekildim hayatımdan Sana bir tek hatıra bırakmadan Giderim hayatından". Hafta gerçekten hayli yoğun geçti ama ben midemdeki ağrılar nedeniyle yine Ihlamur’daki İstanbul Cerrahi’nin yolunu tuttum. Sevgili doktorum ve arkadaşım Hamdi Koçer saat 19.00’dan sonra yemek yemeyi, sigara, alkol, çay ve kahveyi kesmemi, gece hayatından da uzak durmamı önerdi. Yani bir nevi "İşini gücünü bırak, git, tatil yap" diyor. Ramazan boyunca namaz kılarken Allah’a, "İçki ve sigaradan ikrah getir" diye dua ettim... Başıma gelene bakın. Hastanenin ortağı olan eczacı Şelale Zarakol’u üzgün gördüm bu gidişimde. Sonra dikkat ettim, tüm personel üzgündü. Bir süredir İstanbul Cerrahi’de tedavi gören, Türk balesine uzun yıllar baş dansçı ve koreograf olarak hizmet veren Oytun Turfanda ölmüştü. Uluslararası bir sanatçı olan Turfanda’ya ben de çok üzüldüm. Allah rahmet eylesin. Geçtiğimiz haftanın ikinci önemli daveti ise Harbiye’deki Catwalk Vodka’da gerçekleşti. Derneğin aynı zamanda başkanlığını yürüten Ali Kocatepe ile eşi Aysun, muhteşem şarkıları, şovlarıyla İz-Der İzmirliler Derneği üyelerini coşturdular. 2001’e veda yemeğinde yılların ünlü spikeri Bülent Özveren ile başarılı müzik yapımcısı olan eşi Sebla, CNN Türk’ün ana haber spikeri Ayşenur Yazıcı, gazeteci Mithat Topaç ve eşi, eski İzmir Milletvekili Selçuk Maruflu, Yelda Temizocak güzel gecenin güzel konukları arasındaydı. 
     
Haydut’, Yılmaz Erdoğan ile yeniden, muhteşem bir manzara ve Ginger      Hafta içi bir de film izledim. Can dostum İzzet Çapa’nın methi üzerine Akatlar AFM Mayadrom’da, başrollerini Bruce Wills, Billy Bob Thornton’un oynadıkları Haydut’u seyrettim. Haydut’ beni, İzzet’e karşı haydut etti. Benim kötü bir adetim var filmi beğenmesem de sonuna kadar izlerim. Yine öyle yaptım. Sinema çıkışı da en sunturlu küfürleri İzzet yedi. Hem zamanım gitti, hem param. Filmin sadece sonu enteresan. İster gidin, ister unutun, paşa gönlünüz bilir. Bir ay oldu Ortaköy sırtlarındaki eski Garden 74’ün yerine Ginger açılalı. Ama gitmek yeni kısmet oldu. Bana göre eğlence dünyasının beyefendi isimlerinden biri Kemal Kurçer. Herşeyden öte iyi bir arkadaş. Önce kışlık Havana, ardından Bodrum’daki Ginger ile eğlence dünyasına başarılı bir giriş yaptı. Can dostum İzzet Çapa, sırdaşım İsmail Akkaya ile birlikte gittik. Dekorasyonu harika olmuş dinlendirici. Boğaz manzarası ise muhteşem. O gece Vira Vira’dan balık yemekten geliyorduk, dolayısıyla karnımız toktu. Ama mönüye baktık zengin ve fiyatlar makul. 
     
     Başlangıçlar 5 ila 8.5 milyon arasında. Aşçının özel yemekleri arasında baharatlı tavuk salatası ve kavrulmuş çam fıstıklı, beyaz sirkeli soslu közde patlıcan salatası var. Tabii ızgara karides, körili lahana çorbasını da unutmamak gerek. Ana yemeklerin fiyatı 7 ila 9.5 milyon lira. Közlenmiş arpacık soğanı, kuskus ile ayva ve tarçınla verilen kuzu yahnisi, kimyonlu patates köfteleri ile kömür ızgarada pişirilmiş bonfile dilimleri şefin ana yemeklerdeki önerileri arasında. Bir de benim favorim var üzümlü pilav. Portakal soslu, ıspanak sotesi ile hazırlanan ördek gerçekten muhteşemdi. Tatlı mönüsü de zengin. Fiyatlar ortalama 4.5 milyon. Kişi başı alkol dahil, 30 -40 milyona çıkabilirsiniz. Kemal, Ginger’ın öğle ve akşam yemeklerinde, klüp olarak da haftanın yedi günü açık olduğunu söyledi. Barda yabancı viski 7 milyon. Telefon numarası 0212 274 20 45. Efendim, ben kendisini ilk kez Rumelihisarı’nda izledim. Tek kişilik oyununun adı Cebimdeki Kelimeler’di. Şimdi yenilendi. Yılmaz Erdoğan, 5-6 Ocak tarihlerinde Cebimde Yeni Kelimeler’ adlı gösterisiyle Mydonose Showland’de. Bilet fiyatları 15-30 milyon. Telefon numarası 0212 345 05 80. 
     
Kiss Cafe’, Babylon, Beyzade Fasıl Restaurant’      Kısa bir Beyoğlu turu yaptım. Yurt dışından gelen bir konuğuma farklı yerleri tanıtmak istedim. Konuğum, sevgili Yasemin Alkaya’nın işlettiği Bilsak Beşinci Kat’a atmosfer, müzik ve yemek olarak bayıldı. Ardından hafif bir alaturka dinleyelim istedik. İstiklal Caddesi’ndeki Terkos Çıkmazı’nda, bir kez gittiğim Yeni Beyzade Fasıl’a uğradık. Sevgili Akın Uğurlu burada çalışıyor. Akın iyi okur bir zamanlar Pembe Köşk, Maksim gibi gazinolarda assolistlik yapmıştı. Fiyat politikası makul yılbaşında kişi başı 30 milyondu. Şimdilerde 15 milyona rahat eğlenirsiniz. Ama bu fiyata yarım şişe yerli içki var sadece. Telefon numarası 0212 243 22 25. Ardından da Kiss Cafe’ye birer kahve içimliğine ve "Hayırlı olsun" demeye uğradık. Park Şamdan’ın patronlarından Ersoy Çetin ile Kiss FM ve Kiss Müzik’in sahibi olan hemşerim Cüneyt Ortam işi ilerletmişler Kiss Cafe’yi açmışlar. Valla, çok da şık olmuş. Ama galiba dekorasyonda can dostum İzzet Çapa’dan esinlenmişler biraz. Tüm koltukların üzerinde sanatçı fotoğrafları var Tarkan, Zerrin Özer, Şebnem Ferah, Nalan gibi. İstiklal Caddesi’ndeki Kiss Cafe’nin işletmesi sevgili Özgür Aras’a emanet edilmiş. Hani şu ünlülerin basın danışmanı olan sevimli çocuğa. Fiyatlar uygun. Sıcak ve soğuk içecekler 500 bin ila 
     3 milyon. Piliç, et, şnitzel, cızbız köfte, ıspanaklı börek, spagetti çeşitleri, omletler, sandöviçler... Hepsinin porsiyonu 1.5 ila 4.5 milyon. Tatlı büfesinden ise her çeşit tatlıyı 
     2.5 milyona alabilirsiniz. Valla Kiss Cafe kaçmaz. Sevgiliniz ya da arkadaşlarınızla hoş saatler geçirebilirsiniz. Burada karşılaşacağınız ünlülerle sürpriz sohbetler yapabilirsiniz. Telefon numarası 0212 292 55 54. Yine Tünel’de, Beyoğlu’nun en ünlü müzik ve sanat merkezi olan Babylon’a uğradık. 4 Ocak’da Aziza A’nın konseri var. Aziza A uzun süredir beklenen yeni albümü Kendi Dünyam’ ile dünyayı kasıp kavurmaya devam ediyor. Kısmetse ben de oryantal hip-hop müziğin ilahesi olan Aziza’yı izlemeye gideceğim. Evet, bugünlük de bu kadar. Kalın sağlıcakla, en kötü gününüz benimkinden iyi olsun. 
     
     



 MAGAZİN 













</TEXT>
</DOC>
