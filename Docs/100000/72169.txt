<DOC>
<DOCNO> 72169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/son/soneko10.html </URL>
<DATE> 2002/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
SSK emekli, dul ve yetimlerinin Mart ayı alacakları belli oldu 
</HEADLINE>
<TEXT>

     SSK emekli, dul ve yetimlerinin Mart aylıkları belli oldu. Buna göre, en düşük aylık 216 milyon 368 bin 147 liraya, en yüksek aylık ise 416 milyon 357 bin 307 liraya yükseldi. 
     SSK Sigorta İşleri Genel Müdürü Nazmi Güleyüpoğlu, yaptığı yazılı açıklamada, Devlet İstatistik Enstitüsü'nün Şubat ayında Tüketici Fiyatları'nda bir önceki aya göre yüzde 1.8 artış olduğunu açıkladığını anımsatarak, SSK emekli, dul ve yetimlerinin Mart ayı gelir ve aylıklarının da yüzde 1.8 oranında arttırıldığını bildirdi. 
     Güleyüpoğlu, Mart ayında, sosyal yardım zammı dahil, en düşük emekli aylığının 212 milyon 625 bin 311 liradan 216 milyon 368 bin 147 liraya en yüksek emekli aylığının da 409 milyon 78 bin 317 liradan 416 milyon 357 bin 307 liraya yükseldiğini belirtti. 
     Nazmi Güleyüpoğlu, aylıkların, tahsis numarasının son rakamı 5, 7 ve 9 olanlara 19 Mart Salı, 1 ve 3 olanlara 21 Mart Perşembe, 4, 6 ve 8 olanlara 22 Mart Cuma, 0 ve 2 olanlara ise 25 Mart Pazartesi 
     gününden itibaren ödeneceğini kaydetti. 
     






</TEXT>
</DOC>
