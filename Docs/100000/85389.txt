<DOC>
<DOCNO> 85389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/spor/spo04.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Sümer sevdalı 
</HEADLINE>
<TEXT>

Trabzonspor Başkanı, teknik adamlığın kendisinde tutku derecesinde bir istek olarak durduğunu söyledi. Sümer, tandem taktiğinin fazla benimsenmeyeceğini de ekledi 
     Çağdaşlık eksik’ 
     ÖZKAN Sümer, Trabzon’da başkanlık görevine gelmesine rağmen teknik adamlık olayının kendisinde tutku derecesinde ayrı bir sevda olarak durduğunu belirtti. Sümer, Türk futbolunun en önemli eksiğinin ise, "yeterli modern teknik fikirli çalıştırıcıların bulunmaması" olduğunu söyledi. Türk antrenörlerin genellikle "çağdaşlık" tarafının eksik kaldığını belirten Başkan "Avrupa futbolunun önde gitmesinin en büyük nedeni, alternatifli taktik sistemidir" ifadesini kullandı. 
     
     Tandem tutmaz’ 
     SÜMER, futbolda kazanmanın yolunun iyi hücum, ya da iyi savunma olmadığını, bunlardan sadece birinin iyi yapılması halinde işin yarısının tamamlanmış olacağını vurguladı. Başkan, Trabzonspor’un yeni sezonda Samet Aybaba’nın tandem taktiğini benimseyeceğini pek sanmadığını kaydetti, "Bu sistemi gerektirecek maçlar olabilir. Fakat, büyük ve kritik müsabakaların hepsinde liberosuz sahaya çıkmamız mümkün değil. Ama yine de hocanın işine karışmamödedi. 
     
     Murat için takas önerisi 
     TRABZONSPORLU yöneticiler, geçen yıl Bursaspor’un, Galatasaray’a kiraladığı Murat Sözkesen için takas önerisinde bulunabileceklerini söylediler. Önerilecek futbolcular arasında Hami, Cem ve Brezilyalı Jarro’nun yer alabileceği belirtildi. Yöneticiler, Hüseyin’in transferinden sonra ön liberoda meydana gelen yığılma nedeniyle Jarro’yu satabileceklerini de söylediler. 
     
     Aybaba üzdü 
     TRABZONSPOR’UN, takımın başına Samet Aybaba’yı getirmesi Bordo - Mavili taraftarı mutlu etmedi. www.bordomavi.net sitesinde düzenlenen ve düne kadar 7288 kişinin katıldığı ankette, "Teknik Direktörlük seçiminin Samet Aybaba’dan yana kullanılmasına" üzüldüm diyenler yüzde 82.9 oranına ulaştı. Sevindim diyenler yüzde 14.8’de kalırken, tepkisiz olanlar yüzde 2.2’yi buldu. 
     



 SPOR 























</TEXT>
</DOC>
