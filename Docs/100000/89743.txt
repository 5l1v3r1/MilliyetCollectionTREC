<DOC>
<DOCNO> 89743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/magazin/yazdud.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Çapamarka’nın yaz atağı 
</HEADLINE>
<TEXT>

Bar, yemek ve kahvaltıda Anjelique-Buz farkı, gökte eğlence 5. Kat, Orman Bahçe’de Yeşil Bistro, Uğrak Cafe, La Pergola, Dostlar Restaurant, Eylülist Müzik Kulübü, Bursalı’da Dünya Kupası ve... 
     Evet, yine İstanbul kazan, ben kepçe dolaşıp durdum. Valla çok özel bir vitamin var, akşamları onu yutup güreşe çıkıyorum. Kolay değil gecede 7-8 yer dolaşmak... Kimi zaman sarhoş, eş-dost kahrı çekmek. Şaka, şaka. Anjelique-Buz’a, biliyorsunuz, ayaküstü uğramıştım. Bu kez hem kahvaltıya hem yemeğe gittim. Muhteşem bir manzarası var. Doors Grubu işi biliyor. Grubun ortakları Rıza ve Levent Büyükuğur kardeşler, nereye el atsalar ihya ediyorlar. Alın Beyoğlu’ndaki Beyaz Saray’ı, Vogue’u, Da Mario’yu... Şimdi de ne yapıldıysa istikrar sağlanmayan eski Memo’s, geçen yıl ise Joy olan Ortaköy’deki üç katlı, müthiş Boğaz manzaralı binayı adam ettiler. Aslında arkadaşlarım Arzu-Hakan Dalokay, Joy’u açtıkları zaman işler iyiydi ama müşteri bir türlü oturmadı. Neyse, bu yaz Ortaköy’deki yarışta Anjelique-Buz 
     Bar da var. Dekorasyonu Geomum Mimarlık’tan Mahmut Anlar yapmış. Sadelik ön planda. Bembeyaz mobilyalar, dinlendirici bir ortam, huzur verici bir atmosfer. Sevgili Rıza, Anjelique Buz’da başaşçı Murat Arslan’ın, yaz nedeniyle kışa oranla light bir mönü hazırladığını söyledi. Pazar sabahları 12.00-16.00 arası brunch var. Öğle servisi 12.00-15.00 arasında. 19.00’dan itibaren ise Buz Bar huzurlarınızda. Kahvaltıdan söz edeyim önce Bir kere manzaraya bakmaktan çayınız soğuyor. Yanımda yurtdışından gelen konuklarım vardı. Onlar da kendilerinden geçtiler. Maşallah, Şef Çetin sabah-akşam aynı tempoda çalışıyor, helal olsun. Türk kahvaltı tabağı 15, İtalyan ise 22 milyon lira. İsterseniz bir gözleme ya da tavada yumurta yiyip bir çay karşılığında 10 milyon da verebilirsiniz. Öğle üzeri ise melisa soslu mevsim salatası, hamsi tava, bir de bira içip 17 milyona kalkarsınız. Tabii ki isteyen, 7 milyonluk muzlu, çikolatalı kek yiyip müthiş manzaraya da doyabilir elbette. Buz’un halkla ilişkilerini yürüten İnci Doğulu da fiyatları aşağıya çektiklerini, amacın kaliteli servis ve normal fiyat olduğunu vurguladı. İş çıkışı da uğrayabileceğiniz Buz’da Thai sos ile ızgara deniz mahsulleri börek, 9 milyon liraya tulum peynir salatası ile ılık 
     tavuklu sandöviç yerken buz gibi biranızı yudumlayabilirsiniz. Porsiyonlar büyük olduğu için o gece ortaya tavuklu sezar salatası söyledik. Ana yemek olarak ben fırınlanmış patates, karışık mantar, limon soslu baharatlı levrek istedim. Konuğum ise baharatlı karides ile safranlı ve semizotlu risotto yedi. Ilık kestaneli kek 
     ve hindistan cevizli parfeyi paylaştık. Kışlık Anjelique’de tanıdığım Murat Aslan’ı kutlamıştım. Yine kutluyorum, çünkü her şey çok lezzetliydi. O akşam Derin Mermerci ve Ralf Tezman çifti, Nur-Sezai Taşkent, kalabalık bir grup halinde Cem Cantaş, Can Akçay, Malkoç Sualp vardı. Selin Toktay, bir kız arkadaşıyla Buz’a geçti. Anjelique’in telefon numarası 
     0212 327 28 43. Çıkışta Arnavutköy’deki Eylülist’e uğradık. Kışın, pek çok ünlünün gizli mekanıydı. Sezen Aksu, İlhan Şeşen, Sumru Yavrucuk, Ayşegül Aldinç, daha kimler kimler... Haziran sonu kapanacak olan Eylülist’in yazlığı Bodrum Göltürkbükü’nde açılıyor. Bu ay sonuna kadar pazar ve pazartesi hariç her 
     gün müzik var. Bizim uğradığımız 
     gece Dr. Berna Keser ve Grubu sahne almıştı. Unutmadan, pazartesi günleri drum circle’ denilen müzik dersleri 
     var. Telefon numarası 0212 230 01 51. 
     
Değişmeyen kalite 5. Kat, La Pergola      Yasemin Alkaya oyunculuğu tartışılmayacak bir isim. Yasemin’e çoktan hak ettiği rolü verecek babayiğit bir yönetmenin h l çıkmamış olması büyük kayıp. Neyse. Yasemin’in yemekleri de 
     9 yıldır tartışılmayacak kadar lezzetli. Sıraselviler’in en güzel mekanı olan ve popülerliğini hiç yitirmeyen 5. Kat yazlık terasını açtı. Geçen gün sevgili Yazgülü Aldoğan ile de aynı şeyi konuştum gerçekten başka İstanbul yok. Dünyanın pek çok ülkesinde en nezih ve ayıptır söylemesi, en pahalı restoranlara, barlara gittim. Keyifle yediğim pek az yer kaldı aklımda. Bizde öyle mi ya .. Bir Sunset, bir Anjelique, bir Laila, Reina, 5. Kat, Ulus 29, Lacivert... Bir de kıymetini bilsek ya şu canım memleketimizin. Neyse, Yasemin’in çevresi genelde yazar-çizer grubu entellerden ve yabancılardan oluşuyor. 
     O nedenle hemen her gece renkli bir ismi 5. Kat’ta görmeniz mümkün. Burası saat 10.00’da sabah kahvaltısı ile başlıyor, öğle, akşam yemekleriyle sürüyor. Yasemin mönüyü bizzat mutfağa girip hazırlıyor. Nasıl beceriyorsa beceriyor, her gittiğimde farklı lezzetlerle karşıma çıkıyor. Türk, İtalyan, Thai, Hint, Çin... Yediklerime ve önerilerime gelince 4 peynirli soslu bonfile, istiridye soslu Thai tavuk, bahar salatası. Yasemin bu yıl coşmuş, Kamboçya ve Arap mutfağından da ilaveler yapmış. Zaten aile bu işin erbabı. Ablası da Ankara’da rüzgar gibi esiyor. Anne Ayfer Hanım’ın ev reçelleri, börekleri, kurabiyeleri ise enfes. O gece açılış kokteyli muhteşemdi. Müzisyen Mercan Dede, koreograf Beyhan Murphy, oyuncular Ece Uslu, Tamer Karadağlı, Halil Ergün, Nejat Birecik, Zeyno Gönenç, Meral Okay, Ahmet Leventoğlu, yapımcı Sebahattin Çetin, yazar-eleştirmen Fatih Özgüven, Radikal Ek Yayınları Yönetmeni Tuğrul Eryılmaz, yönetmen Tomris Giritlioğlu gecenin konukları arasındaydı. Bence 5. Kat kaçmaz. Telefon numarası 0212 293 37 74. Sevgili Ali Sayar ile birlikte Mecidiyeköy’deki popüler İtalyan restoranı La Pergola’ya sözümüz vardı. Malum, La Pergola’nın sahipleri, Ali’nin ortakları olan Necdet Göral ve Celal Altınel. Saat 21.30 gibi La Pergola’ya geçtik. Ne yalan söyleyeyim, oranın şöminesine bitiyorum. Yanan odunların çıtırtısına harika bir müzik eşlik ediyor. Keyifli, huzurlu bir ortam. Çünkü caddenin gürültüsü içeriye sızmıyor. Çok kalabalıktı. Galatasaray’ın eski başkanı Mehmet Cansun ve eşi Nihal, Feryal-Kemal Gülman, İnci-Mehmet Gazioğlu, Erol User ve eşi, artık bir ayağı Bodrum’da olan modanın duayeni Canan Yaka ve eşi genç işadamı Ergin Tanca, Buket-Hayrettin Taşdelen, Kosifler Grup olarak eşleriyle La Pergola’daydı. Celal öğle yemeğinde 150 kişi olduklarını söyledi. Şefler Nurettin, Turan ve Faruk masayı çiçeklerle donatmışlar, sağolsunlar. Bar şefi Barış, hemen eksport rakı 
     ile yanında maydanozu hazırlayıp masaya getirdi ama Şenay Abla’sının yaşlandığının farkında değil. Artık içkiyi yemek sonrası içiyorum. Masaya garson Cemal Çınar ve komi Bertan Erman baktı. Mutfak Şefi Asım Yıldız’ın önerileriyle mönüyü seçtik. Karışık sebze çorbası, ahtapot carpaccio, domates, biber, sarmısak soslu penne, mantarlı tagliatelle, yabani mantarlı tortellini... Keyifle yedik. Yine ortaya tiramisu, sıcak çikolatalı parfe, dondurmalı ve sıcak kestaneli sufle geldi. Hesabı Ali ödedi, bahşişi ben verdim. Yani ucuz bir gece geçirdim. Çıkışta bir karı-koca yolumu kesti. La Pergola’nın bitişiğindeki Uğrak Cafe Sandwich Evi’nin sahipleri, okuyucularımmış. İnanın, dünya tatlısı insanlar. 
     La Pergola’dan çıkışımı beklemişler, ayaküstü 
     sohbet ettik. Pırıl pırıl 
     bir dükkanları var, bilginize. 
     
Bursalı’da özel mönü ve Orman Bahçe      Genelde pazar günleri oturduğum semti kimi zaman araba ile kimi zaman spor yaparken keşfe çıkıyor, izlenimlerimi yazıyorum. Maslak’ı geçip Kilyos yoluna saptığınızda kocaman bir levha ile gösterilen Fatih Ormanı’nı görürsünüz. Burada Yeşil Bistro adlı bir yer açıldı. Yaz boyunca, özellikle çocuklu aileler 
     için öğle ve akşamüstü, hatta iş çıkışı çok keyifli bir yer. Piknik de yapabilirsiniz. Benim içim açıldı doğrusu, size de farklı bir yer önereyim istedim. Telefon numarası 
     0212 245 10 71. Sevgili arkadaşım Pelin Günaydın’ın sahibi olduğu Levent’teki Bursalı Kebapçı’ya çok istediğim halde pek uğrayamıyorum. Bazen yolumun üzeri olunca şöyle bahçeden bir ceee’ deyip geçiyorum. Pelin, Dünya Kupası süresince, 08.30-10.30 saatleri arasındaki maçları izleyenler için fix kahvaltı mönüsü yapmış. 12.30-14.30 saatlerinde maçlar için de özel bir öğle mönüsü hazırlamış. Kahvaltıda yok yok 12.5 milyon. Öğle mönüsü üç çeşit. Special 
     9, ızgara 8.5, diyet mönü 
     8 milyon lira. Telefon numarası 0212 264 63 98. Bana ailem kadar yakın olan, Arnavutköy’deki Living Emlak’ın sahipleri Derya-Zafer Babacan çiftinin ofisine ayda bir de olsa uğruyorum. Geçen akşam birlikte değişik bir yere gitmek istedik. Etiler Alkent’teki Daily News’a uğradık. Amaç, çıkışta film izlemek tabii. Gece manzarası hoş. Havuz ışıklandırılmış. Hafif birşeyler atıştırdık. Enginar, mantarlı 
     ve soğanlı bonfile, birer de vanilyalı dondurma yedik. Ama bir dahaki sefere tavuklu kebabı deneyeceğim, çok methediyorlar. Telefon numarası 0212 257 37 68. Filmi daha sonra anlatacağım efendim, biraz merak edin. Yazımı yazarken Akın Andıç adlı bir okuyucum aradı. Çanakkale Akçakoyun Kasabası’nda Dostlar Restaurant’ diye bir yer açmış. Etrafı dağlarla çevrili. 5 kilometre ilersinde şifalı kaplıcalar varmış. Mangalda 
     et, canlı alabalık dışında alkol de veriyorlarmış. Paşa gönlünüz bilir ama yolunuz düşerse uğrayın bence. Telefon numarası 0286 487 56 76. 
     
Meyhaneler arasında zirveye oturan Çapamarka      Sevgili İzzet Çapa, Çapamarka’yı zirveye oturttu. Kış aylarının in’ mekanı yazın da zirvede olacak. Hafta arası sevgili Ajda Pekkan ve ünlü yönetmen Ayşe Ersayın konuğumdu. Sırdaşım İsmail Akkaya, kızkardeşi Tansel ve 
     birkaç konuğumuzla birlikte Çapamarka’daydık. Tesadüf, müthiş mezeler hazırlayan Anita’nın o gece doğumgünüydü. DJ Mert yaptığı müzik ile yine insanları kopardı. 
     O gece Feride-Atilla Donat, Nilgün-Mehmet Esinli, Levent Kurtçebe 
     ve konukları, Dr. Uğur Tan ve konukları, Nilgün Özköseoğlu vardı. Süper Star, kendisinden habersiz, Ajda Pekkan’ın menajeri’ olarak türeyen kimliksizlerden yakınıyor. "Şenay’cığım ben kendimin menajeriyim. İşleri organizatörler getirir, ben de duruma göre kabul ederim veya etmem" diyor. Yaz sezonu Çapamarka’da fazlasıyla aktivite var. İzzet tiyatrovari 
     tablolar koymuş, garsonlar tarafından oynanıyor. Tarkan parodisi, yırtık rahibe, Madonna... Önümüzdeki gecelerde bu gösteriler artacak. Yani bir yandan muhteşem manzara, öte yandan nefis yemekler, harika müzik ve eğlence... Telefon numarası 0212 231 03 56. Evet efendim, bugünlük de bu kadar. Bu akşam Kenan Erçetingöz ile Haber Türk’te Yüz Yüze’yi kaçırmayın. En kötü gününüz benimkinden iyi olsun. 
     
     



 MAGAZİN 












</TEXT>
</DOC>
