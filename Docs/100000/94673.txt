<DOC>
<DOCNO> 94673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/son/soneko19.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine, iki borçlanma ihalesini başarıyla atlattı 
</HEADLINE>
<TEXT>

     Hazine Müsteşarlığı bugün düzenlediği 2 bono ihalesinde, net 2 katrilyon 856.8 trilyon lira tutarında borçlandı. 
     154 gün vadeli bono ihalesine toplam 3 katrilyon 245.4 trilyon liralık teklif gelirken, ihalede nominal 2 katrilyon 801.9 trilyon liralık satış gerçekleşti. İhaledeki net satış tutarı ise 2 katrilyon 203 trilyon lira oldu. 
     İhalede gerçekleşen bileşik faiz yüzde 76.53, basit faiz ise yüzde 64.25 olarak belirlendi. 
     
     238 GÜNLÜK BONO İHRACI 

     Hazine'nin bugün gerçekleşen 238 gün vadeli bono ihalesine ise toplam 1 katrilyon 489.3 trilyon liralık teklif geldi. 
     İhalede nominal 959 trilyon liralık satış gerçekleşti. İhaledeki net satış miktarı 653.8 trilyon lira oldu. 
     İhalede bileşik faiz yüzde 79.65, basit faiz ise yüzde 71.40 olarak saptandı. 
     Ayrıca kamuya, 154 günlük bonodan 400.8 trilyon liralık, 238 günlük bonodan da 100 trilyon liralık net satış gerçekleştirildi. İhraç tarihleri 10 Temmuz Çarşamba olarak öngörülen bono ihalelerinin geri ödemeleri 154 gün vadeli için 11 Aralık 2002, 238 gün vadeli için ise 5 Mart 2003 olarak belirlendi. 
     154 gün vadeli senet, 17 Nisan 2002 tarihinde ihracı gerçekleştirilen 238 gün vadeli ve 3 Temmuz 2002 tarihinde ihracı yapılan 161 gün vadeli Hazine Bonolarının yeniden ihracı şeklinde oldu. 
     238 gün vadeli senet ise 29 Mayıs 2002 tarihinde ihracı yapılan 280 gün vadeli Hazine Bonosunun yeniden ihracı şeklinde yapıldı. 
     
     SON İHALEDEKİ GERÇEKLEŞMELER 

     Hazine'nin en son 2 Temmuz tarihinde düzenlediği 161 gün vadeli bono ihalesine toplam 521.5 trilyon liralık teklif gelirken, ihalede nominal 378.4 trilyon liralık satış yapılmıştı. 
     İhaledeki net satış tutarı 297.7 trilyon lira olurken, bono ihalesinde bileşik faiz yüzde 71.97, basit faiz ise yüzde 61.27 olarak belirlenmişti. 
     
     YARIN 4.2 KATRİLYON LİRALIK ÖDEME VAR 

     Bu arada Hazine'nin yarın, 2 katrilyon 619.5 trilyon lirası piyasaya olmak üzere, Temmuz ayının en büyük iç borç geri ödemesi olan, toplam 4 katrilyon 214.4 trilyon liralık ödemesi bulunuyor. 
     Hazine, Temmuz ayı toplamında ise 8 katrilyon 798.7 trilyon liralık iç borç servisi yerine getirecek. 
     





</TEXT>
</DOC>
