<DOC>
<DOCNO> 58192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/21/ekonomi/eko02.html </URL>
<DATE> 2001/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Mali piyasalar etkilenmedi 
</HEADLINE>
<TEXT>

Türk finans piyasası Arjantin’den çok Irak’la ilgili açıklama ve pozisyon kapama amaçlı döviz talebinden etkilendi 
     EKONOMİ SERVİSİ 

     Arjantin’de hükümetin istifası, Türk para ve sermaye piyasalarında günün en fazla konuşulan konusu olmasına karşın fiyatlar üzerinde etkisi hissedilmedi. Geçen hafta 1 milyon 400 bine kadar düşen dolar, dün 1.5 milyonu denerken, yükselişe gerekçe olarak Irak’la ilgili tedirginlikle teknik sebepler gösterildi. 
     Kendi iç gündemiyle boğuşan Türk mali piyasası, Arjantin’deki gelişmeleri izlemekle yetindi. Başbakan Ecevit’in ABD’ye yapacağı ziyaretin önemli gündem maddesini Irak olarak açıklaması, önceki günden bu yana piyasalarda tedirginlik yaratırken, yıl sonu kapatılacağı açıklanan Fon bankaları ile takasın kupon ödemeleri sonrası açık pozisyonlarını kapama çabasındaki bankaların döviz talebi, doları 1.5 milyon sınırına dayandırdı. 
     Dolarda kotasyonlar 1 milyon 509 bin liraya kadar çıkarken, işlemler 1 milyon 480 bin - 1 milyon 490 bin lira aralığında gerçekleşti. Dolardaki yükselişin etkisiyle güne satışlarla başlayan borsa da günü yüzde 0.86 değer kaybıyla 12.679 seviyesinden kapattı. 
     
Arjantin’e benzemeyiz’      Bu arada Maliye Bakanı Sümer Oral, Türkiye’nin güçlü bir mali politikası bulunduğunu vurgulayarak, Arjantin’e benzemeyeceğini söyledi. 
     



 EKONOMİ 

















</TEXT>
</DOC>
