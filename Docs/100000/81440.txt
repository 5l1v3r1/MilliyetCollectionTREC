<DOC>
<DOCNO> 81440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/01/son/sondun15.html </URL>
<DATE> 2002/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan'daki referandumda Pervez Müşerref zaferle çıktı 
</HEADLINE>
<TEXT>

     Pakistan hükümeti, dün yapılan referandumda, halkın izici çoğunluğunun Devlet Başkanı Pervez Müşerref'in görev süresinin uzatılmasına onay verdiğini açıkladı. 
     Kesin sonuç henüz açıklanmazken, Enformasyon Bakanı Nisan Memon, gazetecilere yaptığı açıklamada, ''Bu, Pakistan halkı için büyük bir zafer. Muhalefetin yaptığı olumsuz propagandadan etkilenmediler. 
     Muhalefet halkın kararına uymak zorunda'' dedi. 
     Menon, referandumda Müşerref'in görev süresinin uzatılması lehinde kullanılan oy sayısının, hükümetin beklediğinden daha fazla olduğunu söyledi. 
     Referandumda, 36 milyon 512 bin 879 oyun Müşerref'in lehine, 625 bin 891 oyun ise aleyhine kullanıldığı belirtildi. 
     Askeri müdahaleyle 1999 yılında yönetimi ele geçiren Pervez Müşerref, reformların devamı için ek süre isteyince, Pakistan Yüksek Mahkemesi referandum talebini onaylamıştı. 
     





</TEXT>
</DOC>
