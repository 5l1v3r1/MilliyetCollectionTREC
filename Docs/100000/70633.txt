<DOC>
<DOCNO> 70633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/04/siyaset/siy05.html </URL>
<DATE> 2002/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller, dört kasa çinekop aldı 
</HEADLINE>
<TEXT>

     SERHAT OĞUZ İstanbul FotoĞraf Ahmet Dumanlı 

     DYP Genel Başkanı Tansu Çiller, Pasifik ülkelerinin örnek alınarak, balıkçılık borsası kurulmasını istedi. Çiller, dün sabah, Kumkapı’daki İstanbul Balık Hali’ni ziyaret etti. Yenikapı Deniz Otobüsü İskelesi’nden bindiği motorla, 200 metre uzaklıktaki hale balıkçı yağmurluğuyla gelen Çiller, balık mezatında, kasası 37 milyon liradan dört kasa çinekop aldı. Balık esnafının şik yetleri üzerine Çiller, "Mazot, balıkçılık kesiminde maliyetleri yüzde 60 ile en fazla etkileyen girdi. Bu sadece balıkçıların değil, Türkiye’nin de meselesi. Çünkü mazot, Türkiye’de dünyanın her yerinden pahalı olarak, katlanarak satılıyor. Türkiye ihracatçı olamaz, rekabet edemez. Mali af çıkaracağız. Türkiye’yi açık deniz balıkçılığına hazırlamak ve balıkçılık borsasını kurmak lazım. Hepinize rasgele diyorum" diye konuştu. 
     



 SİYASET 











</TEXT>
</DOC>
