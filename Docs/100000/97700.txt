<DOC>
<DOCNO> 97700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/son/sondun23.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Atina,17 Kasım operasyonları için Türkiye ve AB'ye bilgi verecek. 
</HEADLINE>
<TEXT>

     Atina'nın, Türkiye ve AB ülkelerine 17 Kasım terör örgütüne yönelik operasyonlara ilişkin bilgi vereceği açıklandı. 
     Yunanistan Dışişleri Bakanı Yorgo Papandreu, Başbakan Kostas Simitis'in başkanlığında yapılan Yunanistan'ın AB Dönem Başkanlığına hazırlıklarını konu alan toplantının ardından bir açıklama yaptı. 
     Yunanistan Kamu Düzeni Bakanı Mihalis Hrisohoidis ile birlikte yarın AB üyesi ülkelerin Atina büyükelçilerine 17 Kasım operasyonları hakkında bilgi vereceklerini söyleyen Papandreu, ''Türk Büyükelçi Yiğit Alpogan'a da bilgi vereceğim, bildiğiniz gibi 17 Kasım terör örgütünün kurbanları arasında Türk diplomatlar da var'' dedi. 
     Bu arada, toplantıda Avrupa Güvenlik ve Savunma Politikası AGSP konusunu da görüştüklerini açıklayan Papandreu, ''Bu konuda özel bir gelişme yok. Tabii ki Türkiye'de bir seçim öncesi hava hakim. Biz Seville zirvesi parametreleri çerçevesinde bu alandaki sorunun çözümüne ilişkin çabalarımızı sürdürüyoruz'' şeklinde konuştu. 
     





</TEXT>
</DOC>
