<DOC>
<DOCNO> 93268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/02/yazar/yilmaz.html </URL>
<DATE> 2002/07/02/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Siyasetin yeni tarlası 
</HEADLINE>
<TEXT>

     Antalya’da düzenlenen Türkiye Genç İşadamları Yüksek Kurulu’nun TÜGİK yeni siyasetçilerin’ ilgisine tanık olmasını irdelerken, konuşmacılardan başlayalım. 
     ANAP milletvekili Sadettin Tantan, ANAP Genel Başkan Yardımcısı Erkan Mumcu, LDP Genel Başkanı Besim Tibuk, Ak Parti Genel Başkan Yardımcısı Dr.Hilmi Güler, Gaziantep Belediye Başkanı Celal Doğan ve DTP Genel Başkanı Mehmet Ali Bayar. 
     Panelin akademisyen katılımcıları ise Bilkent Üniversitesi’nden Doç. Hasan Ünal ve CHP eski milletvekili Doç.Gökhan Çapoğlu’ydu. 
     "Geleceğin Türkiyesi" başlıklı panelde, konuşmacılar birbirini eleştirmekten kaçınan, hatta paydaşlık yaratan bir üslubu benimsediler ki, buna AK Parti adına katılan Hilmi Güler de dahildi. 
     
Siyaset sahası      TÜGİK’e siyasi ilginin birinci nedeni Türkiye kasım veya aralıkta bir erken seçime hazırlanıyor. 
     Bu seçim dönemi partiler için öncekiler kadar rahat geçmeyecek, çünkü parasal kaynaklar kısıtlandı. Bir yanda ekonomik kriz, öbür yanda da siyasetin besleyeceği kaynakların daralması kesenin ağzını açmakta güçlük çıkartıyor. 
     Yeni siyasi dönemde, "babaların", "ihale avcılarının", "şehir ağalarının" rollerini sürdürme şansı gözükmüyor. Partilerin başvuracakları tek parasal adres, seçmen. Seçmen de ikna olmadığı siyasetçiye destek olamayacak. Bu dönemde seçmenin "makulü" olduğu kadar, paralısı da gözde. 
     Genç işadamları hem siyasetçi, hem de proje çıkarmada boş durmuyorlar. TÜGİK’e üye 35 dernekten 34’ünün oy kullandığı seçimde, yeni başkan Gaziantep’ten Erhan Özmen oldu. Rakibi ise Ege’den Ziya Beşe’ydi. Özmen bir dönem YDH ile siyaset yapmış, Beşe de DYP’den iki dönem önce İzmir milletvekili adayı olmuştu. 
     Genç işadamları siyasete fikir bazında da katkı sağlıyor. Özmen, Dışişleri Bakanı İsmail Cem’e Irak raporu götürmüş ve bölge ticaretindeki kısıtlamaları eleştirmişti. Hatay Genç İşadamları Derneği Dış Ticaret Müsteyarlığı’na ihracat sorunlarını taşımıştı. Bursalı genç işadamları, oluştukdukları bir platformla, Çalışma ve Sosyal Güvenlik Bakanlığı’na iş güvenliği yasa önerisi getirmişlerdi. 
     
Konfederasyon      TÜGİK’in önündeki hedef konfederasyona gitmek. 35 derneğe ilaveten 20 yeni derneğin başvurusunu da değerlendirecek olan TÜGİK konfederasyon çalışması için İstanbul’da bir yer tuttu. Başkan Gaziantep’ten olunca, bu merkeze profesyonel bir genel sekreter atanacak. Artık İstanbul ile Anadolu arasında köprü kurulmuş olacak. 
     Bu köprü en çok siyasetçilere cazip geliyor. Bayar İzmir ve Antalya’dan sonra İstanbul GİYAD’da da bir konuşma yapacak, Tibuk ve diğerleri de sırada. 
     Siyaset kendine yeni zemin hazırlıyor, seçmen ise adayları mercek altına alıyor. 
     Ahbap - çavuş siyaset alanı giderek daralıyor. Ne var ki, Türkiye hemşericilik ve bölgecilik etkilerinden arındırılmış bir sosyal ortamı yakalamış değil. Bu durum TÜGİK Genel Kurul’unda bile göze çarptı. 
     Örneğin Gaziantep, başkan adayını desteklemek için belediye başkanından, TOBB temsilcisine kadar tam destekle kongreye geldi, hem de özel bir uçakla... 
     Bilmiyorum bu küçük örnek, seçim sisteminde değişiklik önerisi getirenlere ders olur mu 
     TÜGİK’ten alınacak derslerden bir diğeri de eski başkan Melih Mekik’in görev süresini kendi iradesi ile iki dönem ile sonlandırıp, demokratik bir seçime kapı açmasıdır. 
     
     







Evveliyatı... 


Zirvenin sonuçları 


Umudu gitgide tüketen siyaset oyunu... 


Ayaklarda öpücükle 


Sadece kupa kazanmadık 


Çok az zaman kaldı 


Maç bitti, şimdi gerçekler... 


Ulusal başarı çıtası 


Şenol Güneş’e naçizane birkaç taktik 


Bankaların bonfilesi satılıyor derisi kalıyor 


Siyasetin yeni tarlası 


</TEXT>
</DOC>
