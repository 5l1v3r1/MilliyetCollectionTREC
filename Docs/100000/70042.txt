<DOC>
<DOCNO> 70042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/son/sonspo14.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray Göztepe maçına 3 eksikle hazırlanıyor 
</HEADLINE>
<TEXT>

     Birinci Süper Futbol Ligi'nde hafta sonu Göztepe deplasmanına gidecek olan Galatasaray, bu maçın hazırlıklarını İstanbul'da sürdürdü. 
     Teknik direktör Mircea Lucescu yönetiminde Florya Metin Oktay Tesisleri'nde gerçekleştirilen ve yaklaşık 1,5 saat süren antrenmanda futbolcular, kondisyon ve beşe iki pas çalışması yaptılar. 
     İdmanda futbolcular ile teknik direktör Lucescu'nun Lİverpool maçı nedeniyle hala moralsiz oldukları gözlenirken, çalışmanın oldukça sert geçmesi ve Rumen teknik adamın oyuncularını sık sık uyarması dikkat çekti. 
     Antrenmana, sakatlıkları nedeniyle sezonu kapatan Sergen, Bülent Akın ve Murat'ın dışında tüm futbolcular katıldı. 
     Sarı-kırmızılılar, Göztepe maçı hazırlıkarını yarın yapacakları idmanla sürdürecek. 
     






</TEXT>
</DOC>
