<DOC>
<DOCNO> 80118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/son/sondun10.html </URL>
<DATE> 2002/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail operasyonu Gazze Şeridi'ne yayılabilir 
</HEADLINE>
<TEXT>

     İsrail Başbakanı Ariel Şaron'un, ''Koruyucu Duvar Operasyonu''nun Gazze Şeridi'ne yayılabileceğini düşündüğü bildirildi. 
     İsrail basınında yer alan haberlere göre, Dışişleri ve Savunma komisyonu toplantısında konuşma yapan Şaron, ''Nereye ve ne zaman müdahale etmeye niyetli olduğumuzu açıklamak akıllıca olmaz, ancak teröristler için sığınacak bir yer kalmayacak'' dedi. 
     Haberlerde, Şaron'un bu toplantıda üç kez İsrail ordusunun Gazze Şeridi'ne dokunmadığını, buna karşın bu bölgede Filistin saldırılarının devam ettiğini vurguladığı bildirildi. 
     Şaron ayrıca, ''Koruyucu Duvar Operasyonu''nun sonuçlarından duyduğu memnuniyeti dile getirerek, ''1800 kişinin tutuklandığını, devam eden sorgulamaların başka tutuklamaları da sağlayabileceğini ve terörist saldırı oyunlarını bozabileceğini'' kaydetti. 
     





</TEXT>
</DOC>
