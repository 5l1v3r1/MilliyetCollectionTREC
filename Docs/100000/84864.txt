<DOC>
<DOCNO> 84864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/19/spor/spo05.html </URL>
<DATE> 2002/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İSPANYA'NIN BELALISI 
</HEADLINE>
<TEXT>

Paraguay, 1998 Dünya Kupası’nda Boğaları kupanın dışına atmıştı. Yine aynı gruptalar. Hedef yine aynı. Üstelik bu kez de golcüleri çok daha iyi 
     DÜNYA KUPASI RAPORU - 4 
Mehmet Demirkol 

     Paraguay Güney Amerika grubunda büyük işler yaparak finallere katılma hakkını kazandı. Arjantin’e iki kez yenilmediler ve Brezilya’yı devirdiler. Bu büyük başarıda iki ismin önemli payı vardı. Tabii ki Chilavert ve Paraguay’ın klasik futbolunu yenileyen, hücumu da düşünen Teknik Direktör Sergio Makarian. Ama denilen o ki, federasyonda hocayı sevmeyenler çoğunluktaydı ve finaller garantilendikten sonra son iki maçını kaybeden Makarian’ı kovmak için bahane bulunmuştu. Yerine oyuncuların ve kamuoyunun çok da haz etmediği Cesare Maldini’yi getirdiler. Şimdi sonucun ne olacağı merak konusu. 
     Paraguay, 98’de İspanya’yı grupta arkasında bırakmış, sonra ikinci turda Fransa’ya Blanc’ın altın golüyle elenmişti. Savunmaları son derece sağlam, ama R. Carlos’a tükürdüğü için üç maç ceza alan Chilavert’in açılış maçında yer alamayacak olması onları düşündürüyor. 98’den farkları ise artık iyi hücumculara sahip olmaları. Bayern Münih’in genç starı Santa Cruz ve Meksika’da top koşturan Cardozo iyi bir ikili. Bir de Jorge Campos var. Orta sahanın yükünü ise Zaragoza’lı Roberto Boğa’ Acuna çekiyor. 
     Maldini, Makarian’ın 4-4-2’sini bozmadı. Ama unutulmaması gereken 98’de onları parlatan dizilişte 3 stoperin yer aldığı. Paraguay, Slovenya ve İspanya ile gruptan çıkma mücadelesi verecek, ama G. Afrika maçında Chilavert’in olmayışı Bafana Bafanı’yı da devreye sokabilir. 
     
B GRUBU      PARAGUAY 
     FIFA Sıralaması’nda 
     Meksika ile birlikte 7. 
     
     Genel Bilgiler 
     Nüfus 5.1 milyon 
     Lisanslı futbolcu 720 bin 
     Elemelerde forma giyen oyuncu 43 
     Elemelerin golcüsü Jorge Campos 6 gol 
     
     Kupaya nasıl geldi 
     Güney Amerika Grubu’nda 4. 
     Peru 2-0 Paraguay 
     Paraguay 1-0 Uruguay 
     Paraguay 3-1 Ekvador 
     Şili 3-1 Paraguay 
     Paraguay 2-1 Brezilya 
     Bolivya 0-0 Paraguay 
     Arjantin 1-1 Paraguay 
     Paraguay 3-0 Venezuella 
     Kolombiya 0-2 Paraguay 
     Paraguay 5-1 Peru 
     Arjantin 5-0 Venezuella 
     Uruguay 0-1 Paraguay 
     Ekvador 2-1 Paraguay 
     Paraguay 1-0 Şili 
     Brezilya 2-0 Paraguay 
     Paraguay 5-1 Bolivya 
     Paraguay 2-2 Arjantin 
     Venezuella 3-1 Paraguay 
     Paraguay 0-4 Kolombiya 
     
     Kupa tarihi 
     1986 İkinci tur 
     1998 İkinci tur 
     
     Cesare Maldini’nin favorisi 
     İtalya, Fransa, Arjantin, Almanya 
     Sürpriz Herkes olabilir. 
     
     Yıldız adayı 
Roque Santa Cruz      Bayern,onu 1999’da 17 yaşındayken Paraguay’da Olimpia’da buldu. Libertatores Kupası’nda Chilavert’in Velez’ine 3 gol birden atmıştı. Çok oynamıyordu, ama 1.89’luk boyu ve güçlü fiziği ile dikkat çekiciydi. İki yıldır iyi bir yedek olarak Münihliler’in sevgisini kazandı. Uzun boyuna rağmen çok hızlı ve harika bir sağ ayağa sahip olması nedeniyle ona geleceğin Van Basten’i diyorlar. Muhteşem bir son vuruş tekniği var. 17 yaşından bu yana milli takımda ve 21 maçta 7 gol attı. 
     
Kadro      Kaleciler 
     Antonio Bobadilla Cerro Ponteno 
     Jose Lius Chilavert RC Strasbourg 
     Ricardo Pavia Olimpija 
     Savunma 
     C. Alberto Espinola Libertad 
     C. Alberto Pavon AEK Atina 
     Rafael Ayala River Plate 
     Daniel Sanabria Libertad 
     Cesar Toledo Espanyol 
     Ramon Caniza Santos Laguna 
     Javier Arce Palmeiras 
     Gabriel Gonzales Olimpia 
     Pedro Sarabria River Plate 
     Orta saha 
     Carlos Parades Porto 
     Diego Gavillan Tecos Meks 
     Javier Esteche Olimpia 
     Gustavo Morinigo Libertad 
     Julio Enciso Olimpia 
     Roberto Acuna Zaragoza 
     Victor Quintana Olimpia 
     Hücum 
     Aristides Massi Salgueiros 
     Jose Campos Portenero 
     Jose Cardozo Toluca Meks 
     Mauro Caballero Olimpia 
     Muguel C. Baez Valladolid 
     Nelson Cuevas River Plate 
     Roque Santa Cruz B. Münih 
     
     SLOVENYA 
Tam hücum futbolu      Avrupa’nın en hücumcu takımlarından biri. Slovenya maçları kupanın en keyiflileri olacak. Ama sorun ne kadar ileri gidebileceklerinde 
     Slovenya elemelerde oynadığı 12 maçta hiç kaybetmedi. Ama bu onların defansif bir takım olduklarını göstermiyor. Aksine Kataneç mümkün olan en fazla hücumcuyu kadroya almak için özel çaba sarfediyor. Onun adı yani Srecko Sırpça’da "şanslı’ anlamına geliyor. Ama o işini şansa bırakmıyor. İlginç bir hoca. Misal, Zahoviç’i bile takımdan kesmeyi düşündü bir ara. 1991’den, ülkenin bağımsızlığından bu yana milli takım gollerinin yarısından fazlasını atan adamı kesmekten bahsediyoruz. 
     Dezavantajları kadroda yer alan lejyonerlerin takımlarında ilk 11’e girmekte zorlanmaları. Üst düzey mücadele alışkanlıkları düşük, bir başka deyişle. Ve bu hücum alışkanlıkları büyük takımlarla karşılaştıklarında başlarına iş açabilir. Ama diğer taraftan da çok iyi bir takım ruhları var. Slovenyalılar takımlarının ikinci tura geçebileceğini düşünüyor. Ama ondan sonrası zor. Çünkü büyük ihtimalle karşılarında Almanya’yı bulacaklar. Ve onlar 98’de Cermen’leri denize döken Hırvatlar kadar güçlü değiller. 
     
     Srecko Katanec’in favorileri 
     Her zamankiler, Fransa, Brezilya, İtalya, Arjantin, Almanya 
     Sürpriz Olmayacak. Portekiz diyorlar, ama onların sadece 6-7 oyuncusu var. 
     
     Yıldız adayı 
Zlatko Zahoviç      Osterç, Pavlin, Acimoviç gibi spektaküler oyuncuları var, ama hiçbiri Zahoviç kadar tanınmıyor futbol dünyasında. Ülkesinin en golcü ismi. 2000 Avrupa Şampiyonası’ndaki başarının başmimarıydı. Ama milli takımdaki başarılarını kulüp takımlarında tekrarlayamıyor. Özellikle büyük umutlarla gittiği Valencia’da tam bir hayalkırıklığı yaşadı. Onun da birçok isim gibi parladığı ve var olduğu yer Portekiz Ligi. Slovenya gruptan çıkacaksa, onun performansı çok önemli olacak. 
     
SLOVENYA      FIFA Sıralaması’nda 28. 
     Genel Bilgiler 
     
     Nüfus 1.9 milyon 
     Lisanslı futbolcu 280 bin 
     Elemelerde forma giyen oyuncu 26 
     Elemelerin golcüsü Zlatko Zahoviç 4 
     
     Kupaya nasıl geldi 
     UEFA 1. Grupta Rusya’nın ardından 2. 
     Playoff’ta Romanya’yı eleyerek 
     Faroe Adaları 2-2 Slovenya 
     Lüksemburg 1-2 Slovenya 
     Slovenya 2-2 İsviçre 
     Rusya 1-1 Slovenya 
     Slovenya 1-1 Yugoslavya 
     Slovenya 2-0 Lüksemburg 
     İsviçre 0-1 Slovenya 
     Slovenya 2-1 Rusya 
     Yugoslavya 1-1 Slovenya 
     Slovenya 3-0 Faroe Adaları 
     
     Kupa tarihi 
     İlk kez kalifiye 
     
Kadro      Kaleciler 
     Mladen Dabanovic Lokeren 
     Dejan Nemec Bruges 
     Marko Simeunovic Maribor Pivovarna 
     Savunma 
     Spasoje Bulajic Köln 
     Marinko Galic Sportline Koper Slo 
     Aleksander Knavs Kaiserslautern 
     Zeljko Milinovic United Jap 
     Goran Sankovic Slavia Prague 
     Muamer Vugdalic Maribor Pivovarna 
     Orta saha 
     Milenko Acimovic Tottenham 
     Ales Ceh Gak Avus 
     Nastja Ceh Bruges 
     Sasa Gajser Gent 
     Amir Karic Maribor Pivovarna 
     Dzoni Novak Unterhaching 
     Miran Pavlin Porto 
     Zoran Pavlovic FK Austria Memphis 
     Rajko Tavcar Nuremberg 
     Zlatko Zahovic Benfica 
     Hücum 
     Sebastjan Cimerotic Lecce 
     Milan Osterc Hapoel Tel Aviv 
     Mladen Rudonja Portsmouth 
     Senad Tiganj Olympija Slo 
     
KUPA TARİHÇESİ 1950 Brezilya ya da barışa selam      4. Dünya Kupası 1946’da Lüksemburg’da yapılan bir toplantıda Brezilya’ya verilmişti. 2. Dünya Savaşı’nın yıktığı Avrupa’dan uzak, savaşın zarar vermediği topraklara. Önce 1949’da düzenlenmesi kararlaştırıldı, sonra 1950’ye alındı. FIFA başkanlığında 25. yılını dolduran Jules Rimet’nin onuruna kupaya adını verdiler. Bu kupaya Britanya takımları ilk kez katıldı. FIFA, Hindistan’ın yalın ayak oynama ısrarı nedeniyle onları turnuva dışına attı. 
     Bu kupa değişik bir statüde oynandı. Bu kez hiç eleme yoktu. Turnuvanın tamamı lig statüsünde oynandı. 2’si 4’lü, biri 3’lü, biri 2’li 4 grubun birincileri final grubunda toplandı ve şampiyon belli oldu. Ev sahibi Brezilya 4’lü grupta yer alırken, Uruguay, Bolivya ile karşılaştı sadece. Ve 8-0 kazandı. İngiltere ise ilk kez katıldığı Dünya Kupası’nda büyük şok yaşadı. ABD’ye grupta 1-0 yenildiler ve liderliği İspanya’ya kaptırdılar. İki kez şampiyon İtalya ise grupta İsveç’in altında kaldı. 
     Sambacılar kazanacaklarına emin oldukları kupa için ayağa kalkmıştı. Bir stat inşaa ettiler, bir staddan fazlasını aslında. Futbolun K besi’ni. 200 bin seyirci alan Maracana Stadı yapılırken, finansal güçlükler çekildi. Belediye borç harç bitirdi stadı. Karşılığında 30 bin koltuğu da kendisine ayırdı belediye. Bu Uluslararası Futbol Federasyonu’nu kızdıran bir karardı. Ama belki de kızmaları Brezilyalılar’ın hoşuna gitmiş olabilir. Zira bir nevi intikamdı bu. Turnuva öncesi "röveşata"yı yasaklayan FIFA’dan alınmış bir intikam. Seleçao’nun seçkin oyuncularının en önemli spesiyalitesini ellerinden almak olacak iş mi 
     Brezilya beklendiği gibi final maçına çıktı. Ama beklemedikleri bir yenilgi aldılar son maçta. Urugay karşısında 1-0 galibiyetten, 2-1 kaybettiler. Halbuki onlara beraberlik de yetiyordu. Böylece Uruguay iki turnuva aradan sonra yeniden döndüğü Dünya Kupası sahnesinden Jules Rimet Kupası’yla ayrıldı. 
     
     Şampiyonun yolu 
     İlk tur grup Uruguay 8 - Bolivya 0 
     Final Grubu İspanya 2 - Uruguay 2 
     Uruguay 3- İsveç 2 
     Brezilya 1 - Uruguay 2 
     
     Gol krallığı 
     Ademir Bre 9 gol 
     Juan Schiaffino Uru 5 gol 
     Estanislao Basora İsp 5 gol 
     
     İstatistikler 
     Maç sayısı 22 
     Atılan gol 88 
     Maçına başına gol 4.00 
     Oyundan atılan oyuncu - 
     Kendi kalesine gol - 
     Toplam seyirci 1.337.000 
     Ortalama seyirci 60.773 
     
Kupanın yıldızı Juan Schiaffino      1950’lerin en iyi santrforuydu. Finalde Brezilya’yı yıkan gollerden birine imza attı. 5 golle gol krallığı yarışında ikinci sıraya oturdu. 1954’de sakatlanmasa kupayı yine kazanabilirlerdi. 1954’de Dünya rekoru transferiyle 72 bin pounda Milan’a gitti. 3 Serie A Şampiyonluğu ve 1958 Avrupa Kupası zaferlerinin mimarı oldu. Sonra Roma’ya transfer oldu. 48 kez Uruguay, 4 kez de İtalya milli takımı formalarını giydi. 
     



 SPOR 






















</TEXT>
</DOC>
