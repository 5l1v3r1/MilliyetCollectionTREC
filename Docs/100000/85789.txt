<DOC>
<DOCNO> 85789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/guncel/gun03.html </URL>
<DATE> 2002/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
DGM toplu savunmada 
</HEADLINE>
<TEXT>

DGM Başsavcısı Volkan, "Kayıp olduğu bildirilen kasetler adli emanette" dedi 
     ANKARA Milliyet 

     Ankara DGM Başsavcısı Cevdet Volkan, DGM’de görev yapan 8 savcıyla birlikte yaptığı ortak basın açıklamasında, Örümcek Ağı soruşturmasıyla ilgili "yanıltıcı haberlerden" duyulan rahatsızlığı dile getirdi. 
     Volkan, Ankara 2 No’lu DGM salonunda yaptığı açıklamada, Star gazetesinde yer alan, "savcıların baskı altında olduğu" ve "Örümcek Ağı soruşturmasının telefon kasetlerinin kayıp olduğu" yönündeki haberlerin kamuoyunu yanıltıcı nitelik taşıdığını belirterek, şöyle konuştu "Bugüne kadar başta Sayın Adalet Bakanı olmak üzere, bakanlık üst düzey yöneticilerinin Ankara DGM Başsavcılığı’nca yürütülen soruşturmaların safha ve sonuçlarıyla ilgili yasal görev gereği yazılı bilgi isteme dışında baskı anlamına gelebilecek hiçbir istekleri olmamıştır. Hiçbir merciden de baskı gelmesi söz konusu değildir." 
     
     Kasetler kayıp değil 
     Sözü edilen haberlerde belirtilen delillerin "suç eşyası emaneti"nde tutulduğunu belirterek "kasetlerin kayıp olduğu" yönündeki iddialara da yanıt veren Volkan, "yürütülen soruşturmalar nedeniyle verilen şikayet dilekçelerinin usulünce işleme konulması, Hakimler Savcılar Kanunu’nun 82. maddesi hükmü gereğidir" dedi. Volkan’ın bu sözleri, "savcıların yanlış işlemi varsa şik yet yolu açıktır" mesajı şeklinde yorumlandı. 
     



 GÜNCEL 



















</TEXT>
</DOC>
