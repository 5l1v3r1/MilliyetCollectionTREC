<DOC>
<DOCNO> 68673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/son/soneko25.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası Başkanı Serdengeçti "Hedef enflasyon" 
</HEADLINE>
<TEXT>

     Merkez Bankası Başkanı Süreyya Serdengeçti, Merkez Bankası'nın şeffaflıkla bütün çalışmaları ve bilgileri kamuoyuyla paylaştığını belirterek, Merkez Bankası'nın görevinin fiyat istikrarını ve enflasyon hedefinin gerçekleştirilmesini sağlamak olduğunu söyledi. 
     Serdengeçti, Ege Üniversitesi İktisadi ve İdari Bilimler Fakültesi tarafından Uluslararası Bilgisayar Enstitüsü'nde düzenlenen''Para Politikası ve Enflasyon'' konulu bir konferans verdi. 
     Özerk bir Merkez Bankası'nın fiyat istikrar politikaları sağlama konusunda doğru bildiği yolda ilerleyeceğini belirten Serdengeçti, şöyle dedi 
     ''Madem özerk bir Merkez Bankası, madem fiyat istikrar politikası var. Doğru bildiğimiz yolda ilerleriz. Hazine faizi bizi fazla ilgilendirmez. Başka bir yerde bir şey yanlış gidiyorsa Merkez Bankası sorumlu değildir. Hazine'yi kurtarın, bankaları kurtarın, hükümeti kurtarın, sonra da kimseye yaranamayın. Yok böyle bir şey...'' Serdengeçti, şeffaflık ve dürüstlüğe büyük önem verdiklerini bu uygulama ile kamuoyunu da doğru bilgilendirerek beklentileri olumlu yöne çekmeyi hedeflediklerini açıkladı. 
     Süreyya Serdengeçti, konuşmasında dalgalı kur sistemini de savunarak, bugünkü uygulamanın sabit kura göre daha sağlıklı ve doğru olduğuna işaret etti. 
     






</TEXT>
</DOC>
