<DOC>
<DOCNO> 60213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/son/sonspo08.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Rıza Çalımbay "Yüzde 90 Denizlispor'dayım.." 
</HEADLINE>
<TEXT>

     Birinci Süper Futbol Ligi takımlarından Denizlispor'da istifa eden teknik direktör Sakıp Özberk'in yerine getirilmesi gündeme gelen Rıza Çalımbay, ''Yüzde 90 ihtimalle Denizlispor ile anlaşma sağlayacağız'' dedi. 
     İstediği transferlerin gerçekleşmemesi üzerine istifa eden Özberk ile yollarını ayıran Denizlisporlu yöneticilerin, Göztepe'den aynı gerekçeyle istifa eden Rıza Çalımbay ile masaya oturacakları belirtildi. 
     Çalımbay, yeşil-siyahlı kulübün yöneticileri ile henüz bir araya gelmediklerini, ancak bugün görüşeceklerini bildirdi. Çalımbay, şöyle dedi 
     ''Bugün, Denizlispor yöneticileri ile görüşmek için Denizli'ye geldim. Benim için takviye konusu önemli. Denizlispor'un takviyeye ihtiyacı olduğunu biliyorum. Bu görüşlerimi Denizlispor yöneticilerine ileteceğim. Denizlispor ile yüzde 90 ihtimalle anlaşacağımızı düşünüyorum.'' 
     






</TEXT>
</DOC>
