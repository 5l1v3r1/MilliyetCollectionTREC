<DOC>
<DOCNO> 76507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/guncel/gun07.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Yüzde yüz Filistin 
</HEADLINE>
<TEXT>

Toytunç’un şehit olduğu El Halil’deki saldırıyla ilgili olay yerinde inceleme yapan heyet yurda döndü 
     UTKU ÇAKIRÖZER Ankara 

     El Halil’de "Uluslararası Geçici Mevcudiyet Grubu’nda TIPH görevli Binbaşı Cengiz Toytunç’un şehit olduğu saldırıyla ilgili bölgeye gidip İsrail ve Filistin tarafıyla görüşme yapan 4 kişilik askeri heyet, önceki gün yurda döndü. Saldırıya uğrayan TIPH aracıyla, olay yerindeki mermi çekirdeklerini inceleyen heyetin hazırladığı rapor, dün Genelkurmay’da masaya yatırıldı. Raporun sonucu merakla beklenirken, İsrail tarafından bir yetkili, bütün delillerin Filistin aleyhine olduğunu ileri sürerek, "Elimizdeki delilleri Türkiye ile paylaştık. Saldırının sorumluluğu yüzde yüz Filistinlilerde. Mermilerin Filistin silahından çıktığı kesin. Saldırıyı da yüzde yüz İslami Cihad üyesi bir Filistin polisi düzenledi" dedi. Dışişleri kaynakları ise "Şu anda en kuvvetli delil saldırıda yaralanan Yüzbaşı Hüseyin Özarslan’ın ifadesi. O da Filistinliler olduğu kanaatinde" değerlendirmesini yaptı. 
     
     



 GÜNCEL 


























</TEXT>
</DOC>
