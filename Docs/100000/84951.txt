<DOC>
<DOCNO> 84951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/ekonomi/aeko.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz, dört basamak geriletti 
</HEADLINE>
<TEXT>

Türkiye, 2000 yılında OECD’nin 16’ncı büyük ekonomisiydi. Krizde, Çek Cumhuriyeti’nin Gayri Safi Yurtiçi Hasılası kadar büyük bir kayba uğradı ve 2001 yılında 20’nci sıraya düştü 
     Türkiye geçen yıl yaşadığı krizde Gayri Safi Yurtiçi Hasıla’sından GSYİH 55.5 milyar dolar kaybederken, Ekonomik İşbirliği Kalkınma Teşkilatı OECD üyesi 30 ülke içindeki sıralamada dört sıra birden geriledi. 
     OECD verileri baz alınarak yapılan hesaplamalara göre, 10.1 trilyon dolarlık GSYİH ile ABD’nin ilk sırada yer aldığı sıralamada, 2000 ve 2001 yıllarında ilk 10 sırada bir değişiklik yaşanmadı. 
     İlk on sonrası sıralamada ise yeri en fazla düşen ülke ise Türkiye oldu. 2000 yılında 30 ülke içinde 199.9 milyar dolarlık GSYİH ile 16’ıncı sırada yer alan Türkiye, 2001 yılına gelindiğinde 144.4 milyar dolarlık GSYİH ile 20’inci sıraya geriledi. Avusturya, Polonya, Norveç ve Danimarka Türkiye’nin önüne geçti. 
     
     55.5 milyar dolarlık kayıp 
     Öte yandan, şubat krizi ile birlikte 2001 yılının tamamında GSYİH’sından 55.5 milyar dolar kaybeden Türkiye’nin bu kaybı, Çek Cumhuriyeti’nin 1 yıllık GSYİH’sına denk durumda. 
     Türkiye’nin kaybı Macaristan, Yeni Zelanda, Slokvakya, Lüksemburg ve İzlanda’nın GSYİH rakamlarının da üzerinde bulunuyor. 
     
Türkiye, 20’nci büyük ekonomi GSYİH büyüklüğü milyar dolar  2000  2001 1- ABD 9.810.2 1- ABD 10.143.2 2- Japonya 4.765.3 2- Japonya 4.146.8 3- Almanya 1.866.1 3- Almanya 1.846.1 4- İngiltere 1.429.7 4- İngiltere 1.424.1 5- Fransa 1.294.2 5- Fransa 1.302.8 6- İtalya 1.073.1 6- İtalya 1.088.7 7- Kanada 700.6 7- Kanada 689.7 8- Meksika 573.9 8- Meksika 610.8 9- İspanya 560.9 9- İspanya 581.8 10-Güney Kore 457.2 10-Güney Kore 418.0 11-Avustralya 388.5 11-Hollanda 379.8 12-Hollanda 369.5 12-Avustralya 366.2 13-İsviçre 239.4 13-İsviçre 247.1 14-İsveç 229.0 14-Belçika 229.6 15-Belçika 228.8 15-İsveç 209.8 16-Türkiye 199.9 16-Avusturya 188.5 17-Avusturya 188.7 17-Polonya 176.5 18-Norveç 161.8 18-Norveç 163.7 19-Danimarka 160.4 19-Danimarka 161.4 20-Polonya 157.6 20-Türkiye 144.4 21-Finlandiya 120.9 21-Finlandiya 120.9 22-Yunanistan 113.3 22-Yunanistan 116.8 23-Portekiz 106.2 23-Portekiz 110.0 24-İrlanda 95.3 24-İrlanda 102.9 25-Yeni Zelanda 50.8 25-Çek Cumhuriyeti 56.4 26-Çek Cumhuriyeti 50.8 26-Macaristan 51.9 27-Macaristan 46.6 27-Yeni Zelanda 50.2 28-Slovakya 19.3 28-Slovakya 19.9 29-Lüksemburg 18.9 29-Lüksemburg 19.6 30-İzlanda 8.6 30-İzlanda 7.8      
Dünya Bankası’nın tarım ve mali sektör heyeti geliyor      Dünya Bankası’nın önümüzdeki günlerde Türkiye’ye gelecek iki ayrı heyeti, tarım ve mali sektördeki son gelişmeleri raporlayacak. Mali sektör heyeti, programlanmış kamu ve mali sektör uyum kredisi PFSAL2 çerçevesindeki gelişmeleri inceleyerek, 1.3 milyar dolarlık kredinin ikinci diliminin serbest bırakılabilmesi için değerlendirmede bulunacak. 
     Tarım heyeti ise, Doğrudan Gelir Desteği’ projesindeki gelişmeleri yerinde inceleyecek. Dünya Bankası’nın bu yıl Türkiye’ye yaklaşık 3 milyar dolarlık bir kredi sağlaması bekleniyor. Heyetlerin incelemelerinin, Türkiye’ye gelecek yıl yapılacak Dünya Bankası program kredilerinin belirlenmesi açısından da önem taşıdığı ifade ediliyor. 
     



 EKONOMİ 
















</TEXT>
</DOC>
