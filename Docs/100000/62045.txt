<DOC>
<DOCNO> 62045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/13/yazar/pulur.html </URL>
<DATE> 2002/01/13/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bir davetin hikayesi... 
</HEADLINE>
<TEXT>

     OKTAY Ekşi'nin meslek yıldönümlerinde, nedense, bizim başımız derde girer. 
     Duymuşunuzdur, okumuşunuzdur, Oktay Ekşi geçenlerde "Başyazarlıkta 50. yılını" kutladı - Allah herkese nasip etsin - lakin, biraz abartılı da olsa, kabak yine bizim başımıza patladı. 
     Neden mi 
     
     O sabah gayet keyifliydik, hem Oktay Ekşi'nin mutlu gününde bulunacak, hem de eski arkadaşlarla, dostlarla hasret giderecektik. 
     Oktay Ekşi'nin bu yıldönümü kutlamalarına koyduğu bir kural vardır Otuzuncu yıla 30, kırkıncı yıla 40, ellinci yıla da 50 dostunu, arkadaşını çağırır. 
     
     O sabah davetli olmamızın keyfi içindeyken, Güngör Uras'ın - nam - ı diğer Tevfik Güngör - yazısını okuyunca keyfimiz kaçtı. X 
     Bakın, yazısına nasıl başlamıştı 
     "Oktay Ekşi'nin elli kişilik davet listesine giremedim. Oktay Ekşi'nin arkadaşlığından memnunum ama, on yılda bir bana çektirdiklerinden pek şikayetçiyim. Her on yıl bir yaklaştıkça ümitleniyorum. Bu yıl mutlaka beni de çağırır diyorum, sonra bakıyorum ki listeye yine girememişim." 
     Zaten Güngör Uras, davet listelerine hiç giremezmiş, sokak mankenlerinin ve batık bankerlerin itibar gördüğü İstanbul Valiliği'nin davetinden tutun, cumhurbaşkanlarının, başbakanların, bakanların davetleri de hakeza... 
     Bunlara aldırmazmış ama Oktay Ekşi'nin davet etmeyişi onu kahredermiş 
     "Nasıl etmesin Oktay Ekşi'yi elli beş yıldır tanıyorum. Dostum, diyerek bağrıma basıyorum, komşum diye sabah akşam yolunu gözlüyorum, bir hafta görmesem üzülüyorum, gelin görün ki onuncu yıl kutlamalarına gidemiyorum." 
     Diyeceksiniz ki "Bundan sana ne, ikisi arasındaki mesele, niye senin keyfini kaçırıyor " 
     
     Durun, yazının devamını dinleyin 
     "Kırkıncı yıl kutlamasından sonra, Hasan Pulur beni teselli etmişti, ellinci yıl kutlamalarında, listeye mutlaka girersin, demişti, ben Oktay Ekşi'ye hatırlatırım, demişti, hem davetli sayısı kırktan elliye çıkacak, hem önceki davetlilerden gelmeyenler olabilir, seni de listeye sıkıştırır, demişti. On yıl bekledim, ama heyhat, beni çağıran yok Ne yapalım, kader utansın " 
     Gördünüz mü şimdi başımıza gelenleri, kabak yine bizim başımıza patladı, tahminimiz tutmadı, hesap bizden sorulacak 
     
     BU hikayenin sonu nasıl bitti 
     Güngör Uras'ın deyimiyle "klasik" biçimde bitmedi. 
     Klasik olsa nasıl biterdi 
     Davet sahibi telefon eder, ah bu sekreterler, unutmuşlar, diye özür diler, yazarı çağırır, mutlaka bekliyorum, diye ısrar eder, yazar, mırın kırın etse de, maksat hasıl olmuştur, akşam davete gider. 
     Bu da öyle başladı ama, öyle bitmedi, Güngör Uras davete gitmedi... 
     Üstelik bize de "salı grubu" adına "temsilcilik" verdi 
     
     Gördünüz işte, durup dururken başımıza, neler geldi. 
     Neyse ki, Mehmet Türker teselli etti 
     "Abi tarihe geçtin, ileride basın tarihini yazacak olanlar, iki yazar arasındaki, bu olaya mutlaka yer verirler, dolayısıyla senden de söz ederler " 
     Siz, Mehmet Türker ne hınzırdır bilemezsiniz 
     ----------- 
     X Dünya, Medya bölümü, 8 ocak 2002 
     
     







Kola içerken 


Daha fazla ticaret... 


Ekonomide 'sol'un hala karışık kafası 


Vera'dan "son gece" 


Bir diziden artakalan... 


Levent Kırca'nın "Son"u 


Nicole’e sevdanın yolları, bana kurşunlar 


Bir davetin hikayesi... 


Nazım Hikmet eve dönüyor 


Kocabıyık sanatı, işiyle doğrudan ilgili görüyor 


"Gecenin Ulusu" büyürken Avrupa’da... 


Yeni yıla yeni kanun 


Aklın - ve doğru teşhislerin - yolu 


Bırak yatırımı kaçalım buradan 


YSL 


</TEXT>
</DOC>
