<DOC>
<DOCNO> 79259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/son/sondun13.html </URL>
<DATE> 2002/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Pinochet davasının yargıcı Kissinger'i sorgulamak istiyor 
</HEADLINE>
<TEXT>

     Şili'de Agusto Pinochet liderliğindeki cunta döneminde kaybolan Fransızların durumunu soruşturan Fransız yargıç, İngiltere'den eski Amerikan Dışişleri Bakanı Henry Kissinger'ı Londra ziyareti sırasında sorgulamak için izin istedi. 
     Parisli kadın yargıç Sophie-Helene Chateau, 24 Nisan'da konferans vereceği Londra'da Kissinger'ın ifadesini almak istediğini İngiliz yetkililerine bildirdi. Yargıç, komisyon aracılığıyla yapılacak sorgulamaya katılmasına izin verilmesini talep etti. 
     İspanyol yargıç Baltasar Garzon da, hafta başında benzer girişimde bulunmuş ve Kissinger'ın ifadesini almak istediğini İngiliz makamlarına bildirmişti. 
     Eski Şili diktatörü Pinochet, Garzon'un girişimi sonucu 1998'in kasım ayında Londra'da tutuklanmış, 17 ay sonra sağlık gerekçesiyle serbest bırakılmıştı. 
     





</TEXT>
</DOC>
