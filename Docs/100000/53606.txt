<DOC>
<DOCNO> 53606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/22/son/sonspo10.html </URL>
<DATE> 2001/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Murat Sözkesen Trabzonspor'a doğru... 
</HEADLINE>
<TEXT>

     Trabzonspor, Bursaspor'un kadro dışı bıraktığı Murat Sözkesen'in transferini sonuçlandırmaya çalışıyor. 
     Kulüp Başkan Yardımcısı Mehmet Öksüzoğlu, Murat Sözkesen'in transferini sonuçlandırmaya çalıştıklarını belirterek, ''Bu oyuncunun transferi konusunda Bursaspor ile büyük ölçüde anlaştık'' dedi. 
     Murat Sözkesen için Bursaspor'a verdikleri teklifin, yeşil-beyazlı kulüp tarafından değerlendirdiğini de kaydeden Öksüzoğlu, ''Bu futbolcuya talip olan başka kulüpler de var. Bursaspor yönetim kurulu kendi arasında görüşme yaparak, bu konuda bir karar verecek. Biz de bu kararı bekliyoruz'' diye konuştu. 
     Bursaspor'un tercihinin Trabzonspor'dan yana olduğunu ifade eden Öksüzoğlu, kendilerinin Bursaspor'a verdikleri teklifin arkasında olduklarını sözlerine ekledi. 
     Öte yandan Murat Sözkesen'in transferinde Beşiktaş'ın Bursaspor'a iyi bir teklif götürdüğü ve bu nedenle yeşil-beyazlı kulübün Trabzonspor ile Beşiktaş arasında bir karar vereceği öğrenildi. 
     






</TEXT>
</DOC>
