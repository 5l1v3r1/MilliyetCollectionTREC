<DOC>
<DOCNO> 54456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/siyaset/asiy.html </URL>
<DATE> 2001/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Oyun bir perde konu bir ömür 
</HEADLINE>
<TEXT>

Rahşan Ecevit, tek perdelik oyun "Pülümür’de Aşk"ı tamamladı Oyun, 1960’lardaki fikir çatışmalarını, aşk öyküsüyle yoğuruyor 
     SERPİL ÇEVİKCAN 

     Oyunun adı Pülümür'de Aşk 
     Yazan Rahşan Ecevit 
     Yer Ankara'da bir polis karakolu 
     Yıl 1960'lar 
     Rahşan Ecevit, Türk politika sahnesindeki en önemli aktörlerden biri olan eşinin her an yanındaki tek isim. Demokrasinin dalgalarıyla boğuşurken eşine can simidini hep O uzattı. 50 yılı bulan bu yolculukta çok şeye tanık oldu, çok şeyden etkilendi. Bunlardan bazılarını da 1970'lerden itibaren not etmeye başladı. Kafasını hep "sisteme, düzene, adalete, işleyişe" yordu, neden böyleydi Sonunda gözlemlerini, düşüncelerini yazı yeteneğiyle tanıştırmaya karar verdi ve "Pülümür'de Aşk" doğdu. 
     Rahşan Ecevit 2001 tarihli oyununa birkaç gün önce son noktayı koydu. Ankara'da küçük bir polis karakolunun soğuk odasında, 11 kişi arasında geçen ve iki gencin değiştirmeye çalıştırdığı düzeni Tunceli'nin Pülümür ilçesinde yaşanan bir aşk dramında öznelleştiren oyun kuşku yok ki sadece yazanın ismiyle değil diyaloglarından yansıyan Türkiye deneyimleriyle de uzun süre konuşulacak. 
     Oyun, 12 Mart öncesinde üniversiteli gençlerin eylemlerinin, "Bağımsız Türkiye" sloganlarıyla "ABD'ye muhtaç Türkiye" çatışmasının, "oy hürriyeti" tartışmasıyla "ağalık düzeni" çelişkisinin yoğun yaşandığı günlerde başkentin bir komiser, bir de polis memurundan ibaret personeliyle komünizmi sorgulamaya çalıştığı karakollarından birinde geçiyor. 
     
     HER DÜŞÜNCENİN TEMSİLCİSİ VAR 
     Oyunun birinci kişisi Faruk, 22 yaşında bir üniversite öğrencisi. Sevgilisi Gülay da aynı yaşta. Yaşları gibi amaçları da aynı Bozuk düzeni değiştirmek ve hakça paylaşımı getirmek. 
     Karakoldaki diğer kişiler ise 
     Faruk’un, üniversite tahsilinin otoriteden yoksun öğrencileri "komünistin yabanisi" haline getirdiğini söyleyen zengin ve nüfuzlu babası İbrahim, 
     "Şimdiki aydınlar Atatürk'ün yaptıklarını yarıda bıraktı, bu topraklar üzerinde kendimiz rahat yaşayıp Anadolu halkını sefalet içinde bırakmamız çok yanlış olmaz mı" diyen Gülay'ın öğretmen babası Saffet, 
     "Adaletsiz paylaşım ve ağalık düzeninin mağdurlarından Pülümürü hamal Mustafa, 
     Görev anlayışını "devletin komünist dediğine ben de komünist derim" diye özetleyen komiser, 
     Onun yardımcısı hamalın hemşerisi polis, 
     Faruk'un hep meşgul annesi Melahat, 
     Faruk'u boş işlerle uğraştığı inancıyla aşağılayan kardeşi Nermin, 
     Faruk'un Allah'a inanmadığını öğrenince çok üzülen Gülay'ın annesi Seher 
     Ve ağalara dağıttığı paralarla seçim kazanan Faruk'un amcası Cahit. 
     
     OYUNUN SONU BÜYÜK SÜRPRİZ 
     Oyun Faruk'un Ankara'da bir ABD'linin arabasının yakılması olayına karıştığını itiraf ederek teslim olmaya geldiği karakolda hamal Mustafa'nın Pülümürü Selvi ile İsmail'in drama dönüşen sevdalarını anlatmasıyla başlıyor. 
     O dakikadan itibaren oyundaki kişiler art arda karakola gelip Faruk'un eyleminin ardındaki gerçekleri kendi açılarından sorguluyor. Kahramanlar oyunda ikiye ayrılıyor. Bir yanda Faruk'u destekleyen ve onu anlamaya çalışan Gülay, Saffet, Seher ve Mustafa, diğer yanda "böyle gelmiş böyle giderkin" temsilcileri İbrahim, Cahit, Melahat ve Nermin.Ve tabii ki devleti temsil eden komiser ve polis. 
     İlginç ve sert tartışmalarla süren oyun hamal Mustafa'nın mezraaını anlatırken "yokluğun gözü kör olsun" diyerek isyan ettiği düzene aşkını ve bedenini kurban veren Selvi'nin hik yesiyle sona eriyor. Oyun, izleyenleri sarsacak sürpriz bir sonla noktalanıyor. 
     
Bakın kahramanlar neler söylüyor...      SAFFET Onlar "bağımsız Türkiye" diye bağıradursunlar bugün ekmeklik buğdayımız çin Amerika'ya muhtaç olduğumuzu hepimiz biliyoruz. 
     İBRAHİM O halde ... Koskoca dünyada yapayalnız bir devlet olacağız. Böylesine yapayalnız bir devlet olalım da komünistlerin ağına mı düşelim 
     SAFFET Evet, bugün başımızda Atatürk yok ama memleket gene o memleket, insanlar gene aynı. 
     FARUK Ağaları ve onların toprağında yaşayanları çok merak ediyorum. Onlardan kurtulamadık gitti. 
     İBRAHİM Onlardan kurtulmalarını o kadar isteme. Çünkü marabalar oralarda, hükümetin erişemediği o yerlerde ağaların yardımıyla yaşarlar. 
     SAFFET Ne var ki ağalar, şeyhler, tefeciler hükümetlerin oralarda güçlenmemesi için elinden geleni yaparlar. Köylüye tahakküm eder, onları sömürürler. 
     SEHER Aydınlar bugünkü yaşantılarını, kültürlerini borçlu oldukları Anadolu halkını ortada bırakıverdi. Sonra onların kurtardığı topraklarda keyif çattılar. 
     MUSTAFA ...bu kanunlar beni korumuyor. Yalnız sizi, sizin gibileri korumak için yapılmış onlar. 
     GÜLAY Anne, Faruk Allah'ın varlığına inanmaz da. 
     FARUK Ne yapayım Seher teyze, Allah bana yüzünü hiç göstermedi ki. 
     SAFFET ... Memleketimizde iyi kötü işleyen bir oy mekanizması varken. 
     FARUK ...Ekonomik hürriyetin olmadığı memlekette oy hürriyeti olabilir mi 
     
Pülümür Ecevitler için çok önemli      Ecevit çiftinin yaşamında Pülümür'ün çok özel bir yerinin olduğu açık. Öyle ki Bülent Ecevit 1969 yılında "Pülümür Doğu Anadolu'nun en yoksul yörelerinden biridir. Binlerce yıldır birbirine eklenen uygarlıkların bu deprem yöresindeki tek kalıntısı insandır" dipnotuyla Pülümür'ün Yaşsız Kadını isimli bir şiir yazmış. 
     
     Zamanı onda yitirdim 
     Bu şiirin iki kıtası şöyle 
     ...yaşını sordum bir giz gibi güldü koluma girdi bir soylu kadınca Tozlu köy yolunda sürüyerek eteğini beni tek gözlü sarayına götürdü köy yapısı kulübesinin zamanı onda yitirdim ben yitik zamanlara onda eriştim en soylu yoksulluğun toprak döşeli sarayında bir taç gibi kondu başıma Türkiyeliliğim. 
     



 SİYASET 













</TEXT>
</DOC>
