<DOC>
<DOCNO> 82228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/05/son/sondun11.html </URL>
<DATE> 2002/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Başbakanı Şaron ABD'ye hareket etti 
</HEADLINE>
<TEXT>

     İsrail Başbakanı Ariel Şaron, ABD Başkanı George W. Bush ve diğer yetkililerle görüşmek üzere Washington'a hareket etti. 
     İsrailli resmi kaynaklara göre, göreve geldiği geçen yılın Mart ayından beri 5. ABD ziyaretini düzenleyen Şaron, Bush ile 7 Mayıs'ta Washington'da görüşecek. 
     Şaron'un bu ziyaret sırasında Bush'a, Filistin lideri Yaser Arafat'ın tüm görüşmelerin dışında tutulmasını öngören bir ''barış planını'' sunması bekleniyor. 
     Şaron'un dosyasında, ''Arafat'ın Filistinli terörist örgütlerle mali bağlantıları ve kişisel ilişkilerinin'' ayrıntılarının bulunduğu belirtiliyor. 
     Şaron, Bush ile görüşmesinin ardından New York'a geçerek Yahudi topluluk temsilcileriyle biraraya geldikten sonra 9 Mart'ta İsrail'e dönecek. 
     





</TEXT>
</DOC>
