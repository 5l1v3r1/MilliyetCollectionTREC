<DOC>
<DOCNO> 61871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/12/guncel/gun09.html </URL>
<DATE> 2002/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz Interpolü’ne Gülay Hanım jesti 
</HEADLINE>
<TEXT>

     ANKARA Milliyet 

     Türk Interpolü, uyuşturucu kaçakçılığından yakalanan Raymond Spencer'i üç gün önce İngiltere'ye iade etti. Bu iade işlemi, İngiltere'de dosyası bekleyen Şişli eski Belediye Başkanı Gülay Çokay'ın iadesi öncesinde "jest" olarak yorumlandı. 
     İngiltere'nin, arabasında 15 kilogram esrar maddesi bulundurduğu gerekçesiyle Kırmızı Bülten’le aradığı Spencer, geçtiğimiz yıl ağustos ayında KKTC’de yakalandı. 7 Eylül 2001'de sınır dışı edilen Spencer, Ankara'da İngiltere'ye iade amacıyla tutuklandı. Ülkesinde motor ticareti yapan Spencer, üç gün önce İstanbul Atatürk Havaalanı’nda İngiltere'den gelen Interpol görevlilerine teslim edildi. 
     
     Bir ilk gerçekleştirildi 
     Emniyet yetkilileri, Spencer'ın iadesini Gülay Çokay'ın iadesi öncesinde "jest" olarak nitelendirdi. İngiltere ile Türkiye arasında şimdiye kadar hiçbir suçlu iadesinin olmamasına dikkat çeken bir yetkili, "Biz jest yaptık, sıra İngiliz makamlarında" dedi. 
     



 GÜNCEL 





















</TEXT>
</DOC>
