<DOC>
<DOCNO> 86261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/ekonomi/eko05.html </URL>
<DATE> 2002/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş’ten Toskay’a DİE mesajı 
</HEADLINE>
<TEXT>

Ekonomiden Sorumlu Devlet Bakanı Kemal Derviş, Devlet İstatistik Enstitüsü’nde yeniden kadro düzenlemesi yapmak isteyen Devlet Bakanı Tunca Toskay’ı ima ederek DİE’nin verileri içeride ve dışarıda izleniyor’ dedi 
     HARUN GÜREK Ankara 

     Son dönemlerde yaptığı sürpriz çıkışlarla, kamuoyundan saklanan bazı olayların açığa çıkmasını sağlayan Devlet Bakanı Kemal Derviş’in bu kez, Devlet İstatistik Enstitüsü’ndeki DİE kadrolaşma girişimini gündeme getirmeye çalıştığı öğrenildi. 
     Maliye Bakanı Sümer Oral’la birlikte haftasonu Niğde’ye giden Derviş, burada bir açılış töreninde yaptığı konuşmada, devletin bazı kuruluşlarının halka ve piyasalara güven vermesinin önemine dikkat çekti. Kamu kurumlarında dürüst, deneyimli, tarafsız insanların görev yapması gerektiğini vurgulayan Derviş, "Örneğin Devlet İstatistik Enstitüsü’nün üreteceği veriler içerde ve dışarda Türkiye’yi izleyen insanlar için önem taşıyor" dedi. Derviş, son mesajıyla DİE’deki kadrolaşma girişimini hedef aldı. Ekonomi kulislerine göre, Devlet Bakanı Tunca Toskay, DİE’de şeflerden üst yönetime kadar bir çok kadroda değişiklik yapmak istiyor. 
     
     Yıldızeli engel oldu 
     DİE Başkanı Yıldızeli ise Toskay’ın kurum dışından ancak partiye yakın, istatistik konusunda uzmanlığı olmayan kişileri göreve getirme girişimine karşı çıktı. Yıldızeli’nin direnişini kıramadığı için istediği değişiklikleri yapamayan Toskay, bunun üzerine, Yıldızeli’ni görevden almak için kararname hazırlığına başladı. 
     
Önce programa bakın’      ANKARA ANKA 

     Son günlerde kamuoyunun gündeminden düşmeyen seçim tartışmalarına bir yorum da ABD’nin Ankara Büyükelçisi Robert Pearson’dan geldi. Pearson, seçim tartışmalarını gündeme getiren Türkiye Odalar ve Borsalar Birliği heyetine, reformların devam etmesinin ve tamamlanmasının önemli olduğunu söyledi. 
     Başbakan Bülent Ecevit’in sağlık problemi yaşaması ve Devlet Bakanı Kemal Derviş’in "Erken seçim tarihi belirlensin" sözleriyle başlayan seçim tartışmaları gündemdeki yerini koruyor. Derviş’in "Seçim ekonomiyi olumsuz etkilemez" sözlerinin ardından IMF’den de "Program her ihtimale hazırlıklı" mesajı gelmişti. Seçim konusunda yeni bir mesaj ise ABD Büyükelçisi Pearson’dan geldi. 
     Pearson, "Seçim konusundan çok reformların devam etmesi ve tamamlanması önemli" diye konuştu. 
     
Aygün Seçim sorunları çözmez      Ankara Ticaret Odası ATO Başkanı Sinan Aygün, Ankaralı Seçime Nasıl Bakıyor’ konulu anketin sonuçlarını açıklarken "Anketten de anlaşılacağı gibi zamanında ya da erken bir seçim Türkiye’nin sorunlarını çözmede çare olmayacaktır" dedi. 
     Ankete göre halkın, yüzde 84.8’i seçimlerden önce siyasi partiler yasası ile seçim kanununun değişmesini istiyor. Oy kullanmayı düşünenler ise yüzde 30.5, yüzde 54.6 ise henüz hangi partiye oy vereceğini bilmiyor. 
     



 EKONOMİ 


















</TEXT>
</DOC>
