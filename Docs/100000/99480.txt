<DOC>
<DOCNO> 99480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/son/sontur35.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz "MHP'nin AB karşıtı olduğunu söylemedim" 
</HEADLINE>
<TEXT>

     Başbakan Yardımcısı Mesut Yılmaz, Hiçbir mekanda "MHP'yi AB karşıtı olmakla" suçlamadığını belirtti. Yılmaz, AB ile tam üyelik müzakerelerinin başlaması için yerine getirilmesi gereken kriterlerin uygulanması konusunda MHP ile görüş ayrılıklarının olduğunu belirtti. Yılmaz,AB Uyum Yasa Teklifi üzerinde konuşan MHP Grup Başkanvekili Mehmet Şandır'ın kendisi ile ilgili sözlerine yanıt verdi. Yılmaz "Onlar bu kriterlerin Türkiye'nin bütünlüğü açısından risk yaratacağına inanıyorlar. Bu, bir görüş ayrılığıdır. Ben, MHP'nin AB'a karşı olduğunu nasıl söyleyebilirim Ulusal Program'ı beraber hazırladık" diye konuştu. 
     DYP adına konuşan Erzurum Milletvekili Ayvaz Gökdemir de farlı dilleri öğrenmek isteyenlerin kendilerini rahatsız etmeyeceğini belirterek, "Ancak, bunu ayrı millet devlet olmak için mesnet yaparsan, senin kelleni alırım" dedi. 
     DSP İstanbul Milletvekili Masum Türker ise AB projesine en yakın parti olduklarını söyledi. Türker, DSP olarak her koşulda idamın kalkmasından yana olduklarını ifade etti. 
     Geleneksel dillerin öğretilmesiyle ilgili görüşlerini de anlatan Türker, yasa teklifinde geleneksel dillerin Milli Eğitim Bakanlığı'nın kontrolünde öğretilmesine olanak sağlandığını belirterek, "Eğer öğretime eğitim dersek, o zaman tarih bizi affetmez. Bu işe eğitim diyen milletvekillerinin bunu tutanaklardan çıkarttırmalarını öneriyorum" dedi. 
     





</TEXT>
</DOC>
