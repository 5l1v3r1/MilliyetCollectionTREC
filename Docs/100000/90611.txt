<DOC>
<DOCNO> 90611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/ekonomi/eko02.html </URL>
<DATE> 2002/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
7 yılda teslim bayrağı 
</HEADLINE>
<TEXT>

1995’te 1 liralık sembolik değerle özelleştirilerek çalışanlar ve yöre halkına devredilen Kardemir, 165 milyon dolarlık borcu için önerdiği çözümler uygulanmazsa 5 Temmuz’da faaliyetini durduracak 
     EKONOMİ SERVİSİ 

     Karabük Demir ve Çelik Fabrikaları AŞ Kardemir 165 milyon dolarlık borcunu ödeyemeyecek hale gelince kapanma’ resti çekti. 
     Kardemir, borçlarının yeniden yapılandırılması için 24 Ocak 2002’de yaptığı başvuruya hükümetin olumlu yanıt vermemesi veya peşin para talep edilmeden hammadde temini ve nakliye sağlanmadığı takdirde, işletme faaliyetlerini 5 Temmuz’da durduracağını, tüm çalışanların ücretsiz izne çıkaracağını ve Yönetim Kurulu’nun istifa edeceğini açıkladı. 
     
     Biz bu borcu ödeyemeyiz’ 
     Kardemir’in tam kapasite ile çalışması ve hiçbir ek finans yükü olmaması durumunda bile borcun faiz yükünü bile karşılayamayacağı belirtildi. Açıklamada, en uygun çözüm olarak, Kardemir’in TCDD, TTK, KEDAŞ, DİVHAN ile Halk Bankası’na 58 milyon dolar tutarındaki borcu karşılığı hisse verilmesi önerildi. Bu çözümle Kardemir’in yüzde 50’den fazlasının özelleştirme kapsamında halka açık bir şirket olarak faaliyetine devam edeceği, kamu hisselerinin ya Erdemir’e devredilerek ya da hisselerinin halka arzla satışa sunularak özelleştirilebileceği kaydedildi. 
     3 Nisan 1937’de Atatürk’ün emriyle temeli atılan Kardemir, 1 lira sembolik fiyatla 1 Nisan 1995’te çalışanlar ve yöre halkına devredildi. 1998 - 1999’da demir çelik sektöründeki krize, yatırımların kısa vadeli borçla gerçekleştirilmek istenmesi eklenince, şirket borçlarını ödeyemez hale gelmişti. Şirketin Yönetim Kurulu Başkanlığı’na geçen yıl sonunda DYP eski Karabük Milletvekili Şinasi Altıner getirilmişti. 
     
44 bin Kardemirzede olur      Borsaya gönderilen açıklamada, Kardemir’in faaliyetine son vermesi halinde 850 milyon dolar değerinde olan tesisin hurdaya döneceği, borsada tahtasının işleme kapatılacağı ve Kardemirzedelerin Kardemir’in borsada 44 bin 400 yatırımcısı var ortaya çıkacağı bildirildi. 
     
Kurtarmazsanız 'kapanırız' resti      Birinci öneri 
     Kardemir yönetimi faaliyetlerini sürdürmek için üç şart öne sürdü. Bunlardan ilki, TCDD, TTK, KEDAŞ, DİVHAN ile Halk Bankası'na toplam 58 milyon dolarlık 80 trilyon lira borç karşılığında Kardemir hissesi verlmesi. 
     
     İkinci öneri 
     TCDD, TTK, KEDAŞ, DİVHAN, Halkbank ve Vakıfbank'a olan borçlarının 1 Haziran itibariyle TL olarak dondurulması, yarısının silinmesi, kalan kısmın faiz işletilmeyerek üç yılı ödemesiz 10 yıl vadeye yayılması. 
     
     Üçüncü öneri 
     kamu kurum ve kuruluşlarının borçlarının 31 Aralık 2001 itibariyle TL üzerinden dondurularak, yüzde 50'sinin silinmesi ve faizsiz olarak iki yılı ödemesiz ve beş yıla yayılması. 
     



 EKONOMİ 






















</TEXT>
</DOC>
