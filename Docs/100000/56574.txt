<DOC>
<DOCNO> 56574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/spor/spo08.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ÜÇÜNCÜ YILDIZ MI 
</HEADLINE>
<TEXT>

Beşiktaş lige üçüncü büyük gibi başlamayınca, Avrupa Fatihi ile geçen yılın şampiyonu gizliden ve daha şimdiden üç yıldızlı forma siparişi vermeye kalktılar. İnsan bir sorar asırlık kardeşine, "Senin fikrin ne ". Kimbilir Belki izin vermeyecek "Durun da, ben ikinciyi takayım" diye 
     TAMER BAĞLAN 

     Geçen hafta Fenerbahçe’nin Kadıköy huzuru’nu bozan Beşiktaş bu haftaki zor maçı da kayıpsız geçip, diğerleri vurgun yiyince lig yeniden şenlendi. Oysa, İki büyük, kardeş kardeş kapışıp Üçüncü yıldız’ hayalleri kurarken uzun süredir akıllarından ve de hesaplarından çıkarmışlardı o Üçüncü kardeş’i... 
     Doğrusu, biz de pek havasına girmiştik şu yüzbaşı ünvanının. Sanki, emirmiş gibi ikisinden birinin bu payeye ereceği... Hadi, diğerleri tamam da, Beşiktaş nasıl da olasılıklarımız arasından çabucak çıkıverdi. Neyse ki, bunda kendi payı da bulunan Kara - Kartal, çok geç olmadan hatırlattı Kara sevda’sını. Akıllar başlara geldi... 
     
     "Tekme" deyip geçmeyin 
     Bilmem gördünüz mü, Youla’nın Yasin’e darbesini Televizyondan izlerken istem dışı kapatmışım gözlerimi. Ne çare Bir daha, bir daha, üstelik de ağır çekim vermezler mi... Kusura bakmayın ama dürüst olmak zorundayım ve istiyorum o an ağzımdan dökülenlerin bilinmesini, "Yuh be, vicdansız adam "... Hadi sporculuktan nasiplenmemişsin diyelim, profesyonelliği de mi kavrayamadın Ya kırılsaydı ayağı adamın İnsan meslekdaşını ekmeğinden eder mi Peki, bunu cezasız bırakan Erol Ersoy’a ne demeli Bu mu, oyunun ve oyuncuların sahadaki bir numaralı koruyucusunun adaleti... Neyse ki, Ankara’da buna benzer bir hareketi Özgür’e yapan Emre’yi, Ali Aydın hakettiği şekilde saha dışına gönderdi. Bir yanlış, bir doğru, dengelendi... 
     
     Sonuna kadar heyecan 
     Çok büyük sürprizler olmazsa, üç takım arasında geçecek zirve mücadelesi lig sonuna kadar heyecanı hep dorukta tutacak. Fikstüre şöyle bir bakınca görülüyor ki, aşağılarda da barınma yarışı epeyce zorlu olacak. İkinci devre, biri dışında, tüm maçlarını sahasında oynayacak 16. Samsunspor ile 7. Ankaragücü arasındaki puan farkı sadece dokuz. Diptekilerden Malatyaspor, Diyarbakırspor, Yimpaş Yozgatspor... Artık hepsi kazanmasını biliyor. Gençlerbirliği, yani üç büyükler dışındakilerin en zengini, sonuncu ama, düşmeyi aklından bile geçirmiyor. Bu demektir ki, "Son damlaya kadar terimizi akıtırsak varız. Aksi halde yokuz ". Çok takımlı zirve, çok takımlı düşmeme mücadelesi... Kimse ununu eleyip eleğini asmadan, şaibesiz, söylentisiz. En güzeli... 
     
     Güler misin, ağlar mısın 
     Bir de taraftar olmayı öğrenebilsek, spora, sevdiğimiz renklere Kavgasız, küfürsüz, hakaretsiz... Bir Samuray kılıcımız eksikti. Vay edepsiz, vay dengesiz Allah muhafaza, bir FIFA gözlemcisi görse, memleket fıkra konusu olacak. Uzak Doğu öncesi, "Türkler Dünya Kupası Finalleri’ne hazırlanıyor" diye sağda - solda anlatılıp, üç - beş tane densizin yüzünden tüm dünyada adımız çıkacak... 
     
Değişmeyen ayıplar      Dünya değişti, ama Avni Aker’in yankıları aynı kaldı. Karadeniz insanının şüphe götürmeyen dostluğu ve arkadaşlığı, Avni Aker’e girilince bir kenara atılıyor. Abdullah gibi Milli Takım formasını giyen, yıllarca Trabzonspor’a hizmet eden, kulübüne milyonlarca dolar kazandırarak transfer olan bir futbolcuya, iki yıldır 90 dakika küfür ediliyor. Bir zamanlar O’nu yanlarına çağırıp, yumruk şov yaptırtanlar, bu anlamsız tepkinin sahibi... 
     Aynı kişiler, Trabzonspor’un TV yayın hakları için Kulüpler Birliği’ne kafa tutan Fenerbahçe Başkanı Aziz Yıldırım’a da sövüp sayıyorlar. Trabzonlular ve Trabzonsporlular böyle bir ayıbın hamisi olmamalılar. İyi düşünüp, kimliklerine uygun davranışın içine girmeliler. 
     Bir başka ayıp da Ankara’da yaşandı. Atları, köpekleriyle tribün kapılarını kapatan polis, görev yapmaya giden gazetecileri "Burdan giremezsiniz" gibi çağdaşlıktan uzak sözlerle önlediler. Hani utanmasalar, coplayacaklardı. 
     Yani değişen dünyada, değişmeyen ayıplar h l Türkiye’de yaşanıyor... 
     
     Basından seçmeler 
     Fen dersinden on çekip, sosyal sınavında dalga geçen yüksek IQ’lu bir haylaz gibi Galatasaray. Potansiyelini canı isterse kullanıyor. Yurttaşlık bilgisinden çakınca yabancı dildeki tam puanlarını gösteriyor. 
Ercan Güven - Milliyet 

     Hayır Denizli hayır, iyi değilsiniz, kötüsünüz. 1.5 yılda elindeki kadroyu sahada tıkır tıkır işleyen bir takım yapamadın. Sonundan insana sormazlar mı, "Sen ne verdin bu takıma Mustafa " diye. 
Erman Toroğlu - Sabah 

     Trabzonspor, Fenerbahçe karşısında "İspanyol boğası" gibi... Sarı - Lacivert renklerin tamamını "kırmızı" görüyor. Bu dün de böyleydi, bugün de böyle, yarın da böyle olacak. 
Devrim Sağıroğlu - Hürriyet 




 SPOR 























</TEXT>
</DOC>
