<DOC>
<DOCNO> 64137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/son/sondun11.html </URL>
<DATE> 2002/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölen eşinin spermleriyle hamile kalmak isteyen kadına red 
</HEADLINE>
<TEXT>

     İngiltere'de bir yargıç, bir kadının, ölen kocasının sperm bankasında dondurularak korunan spermleriyle hamile kalma isteğini reddetti. 
     Yargıç, ismi açıklanmayan kadının talebini, astımdan ölen kocasının vefatından kısa süre önce spermlerinin kullanılması için verdiği izni geri çekmesinden dolayı reddetti, ancak davacının kararı temyiz edebileceğini söyledi. 
     Davacının hislerini anladığını belirten yargıç, davanın Yüksek Mahkeme'de bir an önce ele alınabilmesi için Yüksek Mahkeme yargıçlarına da ''özel ricada'' bulundu. 
     Yargıcın, spermlerin imha edilmesi yolunda verdiği kararın ise Yüksek Mahkeme'deki aşama sonuçlanıncaya dek uygulanmayacağı belirtildi. 
     İngiltere'de daha önce de bir kadın, ölen eşinin spermleriyle hamile kalabilmek için dava açmış ve bu davayı kazanmıştı. 
     






</TEXT>
</DOC>
