<DOC>
<DOCNO> 66347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/spor/ymese.html </URL>
<DATE> 2002/02/07/ </DATE>
<TIME>  </TIME>
<AUTHOR> BİLAL MEŞE  </AUTHOR>
<HEADLINE>
Başkana yakışmadı 
</HEADLINE>
<TEXT>

     Gözlerime inanamadım... Sporcunun dostu, Belediye Başkanı ve de Türkiye’nin beğenisini kazanan Celal Doğan’ın Şeref Tribibünü’nden inip, takımını sahadan çekmek istemesini üzülerek izledik. 
     Orta hakemin kararı hatalı olabilir, ama zaten gergin olan havayı daha yükseltmek size hiç yakışmadı sevgili Celal Doğan. 
     Futbol bu, her şey olabilir... 
     Ama sizin körükleyici değil, yatışırıcı kimliğiniz olmalı. 
     Allah’tan Samet Aybaba devreyegirdi, takımının sahada kalmasını sağladı. 
     
     Çılgın adamdır Daum... Ne zaman, ne yapacağı, kimi keseceği kimi oynatacağı hiç belli olmaz. 
     Ancak çılgınlığında bir sınırı vardır... Asper oynadığı dört maçta sadece bir gol yedi, göze batan bir hata yapmadı. 
     Sen şimdi kalk Asper’i kes, "kızıyor" diye Myhre’yi onbirde sahaya sür... 
     Hani senin disiplin anlayışın, ilkelerin Her kaprise forma vereceksen vay Beşiktaş’ın haline... 
     Myhre’nin yediği frikik golüne bakın, üstüne üstlük kapadığı köşeden. "Kazanan haklıdır" felsefesi dünkü mücadelede bizi hiç ama hiç ilgilendirmiyor. Şaşırdığımız, başarılı bir oyuncunun şok bir kararla yedeğe çekilmesidir... Daum için örnekler çok... Baya’ya rest çekti, Tunuslu döndü, ilk onbirde sahaya çıktı. Benim bildiğim Daum bu asla olamaz... O da değişti galiba 
     
     Gaziantepspor sahasında oynamanın verdiği avantajla maça baskılı başladı... Kartal’ın kalesine yüklendi, tam onbeş dakika rakibini sahasından çıkarmadı. 
     Bir ölü top, savunmanın ve Hasan’ın büyük hatası ve ilhan Mansız’ın attığı kritik gol Gaziantepspor’u moralman çökertti. Ne var ki 21. dakikada Maxim Romashenko’nun klas frikik golü evsahibini yeniden ayağa kaldırdı. 
     Orta sahayı kalabalık tutan Beşiktaş, Gaziantepspor’un savunma bloğunun zaaflarını mükemmel kullandı ve yeniden Tayfur’la öne geçti. 
     Ardından kırmızı kart ve olaylar geldi. İlhan Mansız’ın şikayetini yardımcı hakeminden doğrulayan Erol Ersoy Viola’yı oyundan attı. Bu kararla birlikte oyun bir anda karmaşaya döndü. Gaziantepspor son dakikalarda bulduğu golle eşitliği yakaladı, maç uzadı. 
     Böylesine kaliteli, renkli, mücadeleci, tartışma bir dolu maçın heyecanını hazmetmeye çalışırken Tümer’in altın golü geldi. 
     Beşiktaş’ı yarı finale taşıyan muhteşem bir goldü bu. Bize bu ziyafeti yaşatan iki takıma da teşekkrür ederiz. 
     



 SPOR 





























</TEXT>
</DOC>
