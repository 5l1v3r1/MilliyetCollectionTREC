<DOC>
<DOCNO> 81252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/son/soneko01.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, rekabette dünyada 46. sırada 
</HEADLINE>
<TEXT>

     Dünya ekonomilerinin, rekabet gücü açısından incelendiği geleneksel araştırmada, geçen yıl 44'üncü sırada bulunan Türkiye, bu yıl 46'ıncı sıraya geriledi. 
     Türkiye, 2000 yılında ise 42'inci sırada bulunuyordu. 
     Merkezi İsviçre'de olan ve 49 ülkenin incelendiği, Uluslararası İşletme Geliştirme Enstitüsü'nün Dünya Rekabet Yıllığı'nın bu yılki çalışmasına göre, üç yıldır birinciliği kimseye kaptırmayan ABD, bu yıl da en rekabetçi ekonomi oldu. 
     Türkiye'yi, Endonezya, Venezüella ve Arjantin izledi. 300'den fazla kriterin temel alınarak analiz yapıldığı çalışmada, Japonya'nın da güç kaybettiği vurgulandı. 2000 yılında 24'üncü, 2001 yılında 26'ıncı olan dünyanın ikinci büyük ekonomisi Japonya, rekabet sıralamasında bu yıl 30'uncu sıraya geriledi. 
     Sıralamada, ABD'yi, Finlandiya ve Lüksemburg takip etti. Sıralamada, Almanya 12'inci sıradan 15'inci sıraya gerilerken, İngiltere ise 19'uncu sıradan 16'ıncı sıraya yükseldi. 
     





</TEXT>
</DOC>
