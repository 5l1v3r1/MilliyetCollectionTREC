<DOC>
<DOCNO> 72262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/magazin/mag01.html </URL>
<DATE> 2002/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir defileden dört haber çıktı 
</HEADLINE>
<TEXT>

Güzide ile Çağla barıştı gibi. Güzide’ye çikolata yasağı... Çağla’ya benzemek Şenay’ı gerdi... Selin Toktay, Ayşe Hatun’u taciz etti... 
     BİRSEN ALTUNTAŞ 

     ÖNCEKİ gün yapılan Prestij Tekstil’in defilesi, magazin habercileri için hayli bereketli geçti. Defilenin ilk haberi, podyumun iki dargın ismi Güzide Duran ile Çağla Şıkel’in aralarındaki buzların eridiğinin gözlenmesiydi. Kuliste sık sık yanyana gelen ikili, birbiriyle konuşmadı ama, dargınlıkları sorulunca, "Biz profesyoneliz.. Birbirimizi sevmesek de birlikte çalışabiliriz" dedi. 
     
     "Bana nazar değdi" 
     GÜZİDE Duran’ın bir başka derdi ise cildiydi. Aşırı stress ve makyajdan cildi bozulan Duran, yurtdışındaki ajansının çikolata, yağlı yiyecekler ve alkolü yasakladığını anlattı. Duran, "Cildim nedeniyle yurtdışından iş tekliflerini kaçırıyorum. Bana nazar değdi" diye konuştu. Podyumların iyi geçinen iki güzeli Çağla Şıkel ile Şenay Akay arasında ise bu kez gerginlik yaşandı. 
     
     "Beni örnek alan çok" 
     KENDİSİNE benzetilmekten gurur duyduğunu açıklayan Akay için Şıkel, "Şenay, beni onore etti" dedi. Ancak Şıkel’in Benziyor muyuz ’ diye sorması, Akay’ın suratının asılmasına yol açtı. Defilenin son haberi ise, Kadınlara da aşık olabilirim’ deyip sonra da Yanlış anlaşıldım’ diye ağlayan Selin Toktay’dı. Güzel mankenin Ayşe Hatun Önal ile aşırı samimi görüntüleri, şaşkınlık yarattı. 
     



 MAGAZİN 














</TEXT>
</DOC>
