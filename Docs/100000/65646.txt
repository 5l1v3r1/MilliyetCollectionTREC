<DOC>
<DOCNO> 65646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/03/spor/spo02.html </URL>
<DATE> 2002/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
"Takıma güç katacak" 
</HEADLINE>
<TEXT>

Fenerbahçe’nin yeni transferi Simao’ya, hem yöneticiler, hem de futbolcular "güven oyu" verdi. Brezilyalı oyuncunun daha ilk maçında kalitesini ortaya koyduğu belirtildi 
     YALÇIN TÜRK 

     Yıldırım memnun 
     VİNCENTE Simao, ilk maçında hem yöneticilerden, hem de takım arkadaşlarından "güven oyu" aldı. Başkan Aziz Yıldırım Brezilyalı oyuncunun 15 saatlik uçak yolculuğu ve tek antrenmanla maça çıktığını hatırlatarak, "İlk maçında kalitesini gösterdi. İki aydır gündemimizdeydi. Yaşlı olduğu için eleştiriler vardı ama biz iyi yaptığımıza inanıyoruz" dedi. 
     
     Mahmut Uslu çattı 
     ASBAŞKAN Mahmut Uslu da Simao’nun performansını değerlendirirken, transfer öncesinde tepkilere değindi. "Her halde bazılarının yüzü kızarmıştır" diye konuşan Uslu, "Simao’nun yaşını duyunca dalga geçenler oldu. Görmeden, bilmeden yorum yapmak doğru değil. Takımı tanıdıktan sonra performansı daha da yükselecek. Fenerbahçe ihtiyacı olan bir oyuncu aldık" yorumunu yaptı. 
     
     Futbolu biliyor’ 
     SARI - Lacivertli futbolcular da Brezilyalı oyuncunun daha ilk maçında kalitesini ortaya koyduğunu söylediler. Ümit, Simao için, "Kaliteli bir oyuncu. Kademe anlayışı çok iyi. Soğukkanlı ve kendinden emin" derken, Abdullah, "Bilmediği tanımadığı bir ortamda ilk maçında özellikle ilk 45 dakika iyiydi. Boş bir oyuncu olmadığı her halinden belli" diye konuştu. 
     
Rekabet kızıştıSakat ve cezalılar takıma katıldı. Yabancılardan biri tribüne çıkacak 
     YUSUF KOBAL 

     KOCAELİSPOR galibiyeti Fenerbahçe’ye sadece moralini değil, sakat ve cezalı futbolcularını da geri getirdi. Abdullah, Mirkovic ve Yusuf cezalarını tamamlarken, sakatlıkları geçen Johnson ve Mustafa Doğan da dün takımla birlikte antrenmanlara başladılar. İki gün öncesine kadar takımı nasıl kuracağını düşünen Lorant, bu kez futbolcu bolluğu ile karşılaştı. 
     ALMAN hoca Simao’nun gelmesiyle birlikte sayısı yediye çıkan yabancılardan birini tribüne göndermek zorunda kalacak. Diğer futbolcuların da kadroya girmesi, Lorant’ın takımdan kimi keseceği sorusunu gündeme getirdi. En büyük rekabet defansta yaşanırken, uzun süredir sakat olan Johnson ile bir türlü forma bulamayan Rapajc’den birinin kadroya girmemesi bekleniyor. 
     
Uche’ye gençlik aşısı      SON 1,5 sezonda yedeklikten bir türlü kurtulamayan Uche, Lorant ile birlikte yeniden hayat buldu. Alman hocanın değişmez oyuncusu olan tecrübeli futbolcu, Denizli zamanında 18’e bile giremezken, şimdi önlenemez bir yükseliş içinde. Hiç bir zaman çalışmaktan vazgeçmediğini söyleyen Uche, "Ben görev adamıyım. Hocam ne derse yaparım. Futbolu biz yaşımızla değil, vücudumuzla oynuyoruz. Lorant ile birlikte yeni bir şans buldum ve iyi değerlendirdim" dedi. 
     
Ogün Baskı bitti      FENERBAHÇE Kaptanı Ogün, dönüm noktası olarak gördükleri Kocaelispor karşılaşmasını kazanarak, üstlerindeki baskıdan kurtulduklarını söyledi. Ogün, Simao’nun da kısa sürede takıma uyum sağladığına dikkati çekerek, "Her şeye yeniden başladık. Stresimizi yendik. İkinci yarıdaki iki deplasman maçında da kaybettik. Şimdi Yozgat’ta galip gelerek, deplasman fobimizi de alt etmek istiyoruz" diye konuştu. 
     



 SPOR 




























</TEXT>
</DOC>
