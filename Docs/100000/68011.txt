<DOC>
<DOCNO> 68011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/16/son/sonspo10.html </URL>
<DATE> 2002/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Gol düellosunu Gençlerbirliği kazandı 3-2 
</HEADLINE>
<TEXT>

     Birinci Süper Lig'de zor günler yaşayan 2 ekibin mücadelesinde ev sahibi Gençlerbirliği, Yimpaş Yozgatspor'u 3-2 yendi. 
     Orta alan mücadelesi biçiminde başlayan maçın ilerleyen dakikalarında Gençlerbirliği, oyunun üstünlüğünü eline geçirerek geliştirdiği kontraatakların 2'sinde golü buldu ve ilk yarıyı 2-0 önde kapatmayı başardı. 
     3. dakikada Gençlerbirliği savunma oyuncularının anlaşmazlığından 
     yararlanarak topu kapan Antti, kaleci Patrick ile karşı karşıya kaldı. 
     Bu futbolcunun vuruşunda, top kaleciden döndü. 
     8. dakikada Gençlerbirliği ceza alanına giren Mehmet'in yerden 
     çıkardığı pasta, topa önce Yaw, arıdndan da Cem vurdu. Her iki şutta da meşin yuvarlak savunma oyuncularından döndü. 
     16. dakikada Okan'ın ara pasıyla ceza alanı içinde topla buluşan 
     Youla'nın vuruşunda, kaleci Gökhan yatarak topa hakim oldu. 
     25. dakikada gelişen Gençlerbirliği atağında, Cafer'in sol 
     taraftan Yimpaş Yozgatspor ceza alanı yaptığı ortada topa M'Bayo yatarak kafayı vurdu. Filelere gitmekte olan meşin yuvarlağı kaleci Gökhan parmaklarıyla dokunarak kornere çeldi. 32. dakikada Gençlerbirliği'in ilk golü geldi. Bu dakikada, M'Bayo'un sağdan ceza alanına yaptığı ortada topa iyi yükselen Ahmet Hassan, kafayla meşin yuvarlağı filelerle buluşturdu 1-0. 36. dakikada Gençlerbirliği farkı 2'ye çıkardı. Bu dakikada, Okan'ın sağ taraftan ortasında topla buluşan Cafer, ceza alanı içinde kaleci Gökhan ile karşı karşıya kaldığı pozisyonda, meşin yuvarlağı kalecinin solundan ağlara yolladı 2-0. 38. dakikada çalımlara ceza alanına giren Ahmet Hassan'ın yakın mesafeden yaptığı vuruşta top, direğin dibinden auta çıktı. 44. dakikada Preko, penaltı noktası üzerinde topla buluştu. Bu futbolcunun vuruşunda, kaleci Patrick gole izin vermedi. Karşılaşmanın ilk yarısı da Gençlerbirliği'nin 2-0 üstünlüğüyle kapandı. İkinci yarıya Yimpaş Yozgatspor, Yaw'ın yerine İsmail'i oyuna alarak başladı. Bu futbolcunun 49. dakikada sakatlanarak çıkması üzerine yerine Hüseyin xx oyuna dahil oldu. 54. dakikada Mehmet'in sağ taraftan kullandığı köşe atışından gelen topu Antti, kafayla Gençlerbirliği ağlarına gönderdi 2-1. 58. dakikada Gençlerbirliği'nden Cafer sarı kart gördü. 61. dakikada Yimpaş Yozgatspor'un 2. golü geldi. Bu dakikada Gençlerbirliği ceza alanında yaşanan karambolde, topu kapan Antti pasını Preko'ya verdi. Bu futbolcu topun gelişine sert bir vuruşla skoru 2-2'ye getirdi. 63. dakikada Gençlerbirliği'nde, Cafer yerini Alper'e x bıraktı. 77. dakikada Yimpaş Yozgatspor'da Mehmet çıktı, Hamza x oyuna girdi. 78. dakikada da Gençlerbirliği'nde Mustafa, yerini Serkan'a x bıraktı. 79. dakikada Yimpaş Yozgatsporlu Timo sarı kart gördü. 86. dakikada Gençlerbirliği'nde, M'Bayo'nun yerine İdris oyuna dahil oldu. 87. dakikada Gençlerbirliği'nin 3. golü geldi. Bu dakikada, Serkan'ın kafayla arkaya aşırttığı topu direk dibinde Ahmet Hassan yine kafayla Yimpaş Yozgatspor ağlarına gönderdi ve skoru 3-2 yaptı. 89. dakikada Youla, orta alandan kaptığı topla Yimpaş Yozgatspor ceza alanına girdi. Kaleci Gökhan ile karşı karşıya kalan bu futbolcunun vuruşunda, top üstten auta gitti. Karşılaşma, ev sahibi Gençlerbirliği'nin 3-2 üstünlüğüyle sona erdi. 
     






</TEXT>
</DOC>
