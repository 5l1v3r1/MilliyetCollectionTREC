<DOC>
<DOCNO> 87643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/yazar/sazak.html </URL>
<DATE> 2002/06/03/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Sezer Ecevit diyaloğu 
</HEADLINE>
<TEXT>

     Başbakan Ecevit’in rahatsızlığı Cumhurbaşkanı Ahmet Necdet Sezer’in yönetimdeki ağırlığını giderek artırıyor. 
     Son MGK toplantısında alınan kararlarda Sezer’in yönlendirici etkisi büyük oldu. Başbakan’ın yokluğunda bir yönetim boşluğu’ doğmasın diye olağanüstü çaba sergiliyor. Çankaya’nın temposu, Sezer’e nankör kedi’ diyen çevrelerde bile övgüyle anılmaya başlandı. 
     Cumhurbaşkanı ile Başbakan Ecevit arasındaki diyalog’ tüm zamanların en iyi seyrini izliyor. 
     Gelişmeler Sezer’i dış ilişkilerde de öne çıkardı. 
     Cumhurbaşkanı Roma zirvesi ardından hafta sonunu Moğolistan’da geçirdi, Kazakistan’da Putin’le görüşüp, Ankara’ya dönecek ve 7 Haziran’da Çankaya’da liderleri toplayacak. 
     Sezer’in devlet adamlığı, durumdan vazife çıkarmaya çalışan’ cambaz politikacı profilinin çıkarcı hesaplarının Türkiye’nin başına yeni çoraplar örmesinin önündeki en büyük engel. Ecevit’i 75’lik devrimci’ diye göklere çıkaran kimi çevrelerin, ekonomik program daha 2000 sonbaharında teklerken istikrar’ adına her türlü eleştiriyi bastırıp, bugünlere gelinmesinde en büyük pay sahibi olduklarını unutmaları gözlerden kaçmıyor. Bu odaklar şimdi Ecevit’i diri diri toprağa gömüp’, kendi adaylarına yol açmaya çalışıyorlar. 
     Ancak vekalet’e Bahçeli karşı. 
     MHP lideri, DSP’den Ecevit’in yerine gösterilecek yeni bir ismin altında ikinci adamlığa’ razı olmaz. Başbakan’ın görev yapamaz duruma düşmesi nedeniyle yeni hükümet kurulması gündeme gelirse kendisi başbakanlığa soyunur. Bahçeli’nin de güvenoyu sorunuyla karşılaşması halinde Meclis Başkanı’nın ya da bir tarafsızın başkanlığında seçim hükümeti’ kurulur. 
     Doğrusu da budur. 
     Ancak, seçim tarihini belirlemeden önce Türkiye’nin öncelikleri yerine getirilmeli... Meclis temmuza kadar AB gündemli çalışmalıdır. 
     MGK’da askeri kanat olağanüstü hal’in Güneydoğu’da son kalan 4 ilden kaldırılması ve idam konusunda cesur bir adım attı. 
     Sıra sivillerde... Kıvırmadan ve seçmene selam’ göndermeden AB müzakere sürecini başlatacak düzenlemeleri Meclis’ten geçirmek sorumluluğu siyasi partilerde... 7 Haziran’da Sezer’in başkanlığındaki toplantıda tarihi adımlar atılabilirse Türkiye’nin önü açılır. 
     Önümüzdeki günler ekonomi yönetimi açısından da önemli. 
     Israrla seçim tarihi belirlensin’ diyen Kemal Derviş de bir karara doğru gidiyor. Ancak seçimle ilgili tartışmaların sonbahara, Meclis’in tatil dönüşü toplanacağı ekime bırakılmasında yarar var. Yaz aylarında milletvekillerine Anadolu’nun nabzını tutma fırsatı da verilmiş olur. 
     Ecevit’in konumuna gelince... 
     Başbakan, herhalde bir geçiş’ yönetimi oluşturarak DSP’nin geleceğini planlayacaktır. Kendisi çekilmeyeceğini’ beyan ettiğine göre medya baskısıyla Ecevit’i karar almaya zorlamanın gereği yok. Bunu tayin süresi ve iradesi kendisine aittir. 
     Sezer - Ecevit diyaloğu bu açıdan da işlevsel gelişiyor 
     
     







Osmanlı hukuku 


Mutluluklar 


Çiller’in Ecevit şartı 


Ecevit sonrasına ABD’den bakışlar 


Piyasaların terapiye ihtiyacı var 


Yargıtay’ı bastılar 


FIFA, şeffaf olmayanı oynatmayacak 


Sezer Ecevit diyaloğu 


Ötüken Kriterleri 


İnsanlığın akıl almaz serüveninde bir noktacık 


Yurtdışındaki işçilerin paralarıyla kurulan holdinglerin çoğu yok oldu 


</TEXT>
</DOC>
