<DOC>
<DOCNO> 93403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/spor/spo01.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal'ın Okan atağı 
</HEADLINE>
<TEXT>

Beşiktaş, Inter’e uyum sağlayamayan yıldız futbolcuyu renklerine katmak için harekete geçti. İtalyan kulübü teklife sıcak baktı, imza Okan’ı ikna etmeye kaldı 
     Lucescu istiyor 
     BEŞİKTAŞ, Inter’de mutsuz günler geçiren Okan Buruk’u transfer edebilmek için kolları sıvadı. Teknik Direktör Lucescu’nun isteği üzerine harekete geçen Siyah - Beyazlılar, Inter ile yıldız futbolcu için ilk sıcak teması kurdular. Asbaşkan Yıldırım Demirören’in resmi teklifi ilettiği, İtalyanlar’ın ise olumlu yanıt verdiği öğrenildi. Bu gelişme üzerine futbolcu ile görüşüldüğü bildirildi. 
     
     Engin devrede 
     SIR gibi saklanan transferde Okan ile görüşme sorumluluğunu menajer Sinan Engin üstlendi. Engin’in, yıldız futbolcuya, Dünya Kupası maçları sırasında Tayfur aracılığıyla ulaştığı belirtildi. Beşiktaş menajeri, Türkiye’ye dönmeye sıcak bakmayan futbolcuyu ikna etmeye çalışıyor. Eğer Okan Beşiktaş’ın teklifine olumlu cevap verirse, bir yıllığına Inter Kulübü’nden kiralanacak. 
     
Formalar yaktı      CENGİZ MALGIR 

     BEŞİKTAŞ kampına getirilen yeni malzemeler, futbolcuların başına dert oldu. Antrenman tişörtlerinde, göğüsün tam üstüne gelen Beşiktaş amblemlerinin, çok kalın dikilmesi nedeniyle, birçok futbolcunun cildi tahriş oldu. Siyah - Beyazlılar, son çare olarak göğüs kısımlarını bandaja aldı. Bazı oyuncular ise acıya fazla dayanamayarak Siyah - Beyazlı tişörtü ters giymeyi tercih etti. 
     
İlhan Mansız kaldıBeşiktaş, İtalya’nın Chievo takımından gelen teklifi, resmi yazı ile geri çevirdi. Siyah-Beyazlılar, genç yıldızın hiçbir yere gidemeyeceğini bildirdi 
     Chievo’ya ret 
     DÜNYA Kupası Finalleri’nde attığı gollerle yıldızlaşan İlhan Mansız, yuvadan uçmuyor. İtalya’nın Chievo takımından teklif alan Siyah - Beyazlı yöneticiler, resmi yazıyla golcü futbolcuyu satmayacaklarını bildirdiler. Teknik Direktör Lecuscu’nun, İlhan için yönetime "Kesinlikle kalacak" raporu verdiği öğrenildi. 100. yılda şampiyonluğu hedefleyen yöneticiler de, İlhan Mansız’ın takım için önemli bir silah olduğu fikrinde birleşti. 
     
     İlhan’ı isteriz’ 
     CHİEVO Kulübü’nün resmi internet sitesinde düzenlenen Dünya Kupası’ndaki yıldızlardan kimi istersiniz ’ anketinde, İtalyan taraftarlar en fazla oyu İlhan Mansız’a verdi. Ankette, oyların yüzde 31’ini alan İlhan Mansız ilk sırada bulunurken, Mansız’ı Senegal’den Süleyman Camara yüzde 26 , İrlanda Cumhuriyeti’nden Damien Duff yüzde 15 , ABD’den London Donovan yüzde 15 ve Meksika’dan Rafael Marquez yüzde 9 izledi. 
     
Beşiktaş ilk sınavında      YENİ sezon hazırlıklarını İsviçre’de sürdüren Beşiktaş, ilk hazırlık maçını bugün Çek Cumhuriyeti 1. Lig ekiplerinden Dubla Prag ile yapacak. Bulle’deki maç TSİ 20.30’da başlayacak. Öte yandan Beşiktaş’ta çalışma temposu da her geçen gün artıyor. Sabah ormanda iki saat boyunca kros yapan Siyah - Beyazlılar, akşam da çift kale maçla hazırlıklarını sürdürdü. 
     OYUNCULARINI sık sık uyaran Lucescu, "Bu kamp bizim için çok önemli. İşi sıkı tutun" dedi. Hafif sakatlıkları bulunun Tamer ve Göksel takımdan ayrı çalıştı. İbrahim de 4 günlük aradan sonra antrenmana çıktı. Bu arada tesislere gelen Mehmet isimli gurbetçi, idmana çıkmak istedi. Hangi takımda oynadığı yolundaki sorulara yanıt veremeyen Mehmet, herkesi şaşırttı. 
     
Yıldızların işi çok zor      BEŞİKTAŞ’TA Cordoba, Sergen ve İlhan Mansız’ın alternatifleri dün antrenmanda fırtına gibi estiler. Üç yıldız futbolcunun da forması artık aslanın ağzında. İşte Beşiktaş’ta yeni sezonda Cordoba, Sergen ve İlhan’ı yedekleri olarak pusuda bekleyecek isimler Cordoba’nın yerine, Asbaşkan Yıldırım Demirören. Sergen’in yerine, yönetici Cem Bilge. İlhan’ın yerine, Yıldırım Demirören’in oğlu Erdoğan Demirören. 
     



 SPOR 




























</TEXT>
</DOC>
