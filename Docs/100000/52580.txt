<DOC>
<DOCNO> 52580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/yazar/akyol.html </URL>
<DATE> 2001/11/16/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Avrupa haklı mı 
</HEADLINE>
<TEXT>

     AVRUPA'NIN Türkiye'ye yönelttiği eleştiriler haklı mı, haksız mı 
     Meseleye başka bir açıdan bakalım Türkiye kendi tezlerini kabul ettirmede yeterince güçlü mü, güçsüz mü 
     Diplomasi kökenli bağımsız milletvekili Mehmet Ali İrtemçelik'in Meclis'te yaptığı konuşmada Türkiye'yi uyaran sözleri büyük yankılar yarattı. Kendisiyle konuşurken konu "Türkiye ne kadar güçlü " sorusuna geldi. 
     İrtemçelik bir soru sordu 
     - 1999 Aralık'ındaki Helsinki zirvesinde 'aday ülke' ilan edilen Türkiye, AB kriterlerini gerçekleştirme konusunda kelime cambazlıkları yapacağına, ciddi işler yapsaydı... Ekonomisini iyileştirseydi... Şimdi AB sürecinde ve Kıbrıs'ta daha güçlü olmaz mıydık 
     Doğru... 1990'lı yılları koalisyonlarla heba ettiğimiz gibi, son iki yılda da 'kriterler'i gerçekleştirme konusunda "yapar gibi" yapmakla yetindik. 
     Peki güçlendik mi, güç mü kaybettik 
     
     GÜÇ'TEN kasıt tabii ki asker değil daha doğrusu askerden ibaret değil... Hele Avrupa üyeliği konusu, askeri bir mesele değil... 
     Askeri güç Türkiye için başka bakımlardan gerekli... 
     İrtemçelik bir örnek verdi 
     - Türkiye'nin eylül ayı enflasyonu, Avrupa'nın yıllık enflasyonunun sekiz katı 
     Ekonomik durumumuz, "aday ülke" ilan edildiğimiz 1999 yılından çok daha kötü... Eski komünist ülkelerin perişan ekonomileri hızla iyileşirken, biz kötüye gittik 
     Çünkü onlar on yıldır özelleştirmeyi tamamladılar, yönetebilir bir demokrasiyi gerçekleştirdiler. Biz ise hala devletçilikten ve siyasi istikrarsızlıktan kurtulamadık... 
     Hukuk, adalet, ifade hürriyeti, din ve vicdan hürriyeti, siyasetin sivilleşme ölçüsü, yolsuzlukla mücadele gibi konulardaki eleştirilere gelince... Bu alanlarda biz kendimiz kendimizden ne kadar memnunuz ki .. 
     Bu sebeplerden AB sürecinde "güçlü" olamıyoruz. 
     
     AVRUPA'NIN tartışılmaz biçimde haksız olduğu konu Kıbrıs meselesidir. İrtemçelik, "Bu konuda Avrupa günahkardır ve günah dosyası kabarıktır" diyor. Çünkü AB, Rum Yönetimini üyeliğe kabul edebileceğini açıklayarak Rumlara ve Yunanistan'a çok büyük bir koz vermiştir. 
     Bundan güç alan Rum yönetimi ve Yunanistan, uzlaşmaya yanaşmamış, Denktaş'ın ve Ankara'nın tepkileri ise dışarıdan uzlaşmayı engellemek gibi gözükmüştür. 
     Ve fena bir noktaya gelmişizdir. 
     Geçen on yılı reformsuz, atılımsız geçirmemizin faturasını hem ekonomik krizlerle ödüyoruz, hem Kıbrıs sorunundaki fena halde sıkışmış olmakla ödüyoruz... 
     Dahası bırakın tam üyeliği, bu konunun görüşülmeye başlanmasının bile meçhul bir tarihe kaymış olmasının yarattığı prestij kaybı ile ödüyoruz... 
     Türkiye 1980'li yıllardaki reform ivmesini 90'dan itibaren koalisyonlar elinde kaybetmiş olmasının faturasını ağır ödüyor Giderek ağırlaşacak hem de... 
     2002 yılı son şans gibi gözüküyor... 
     Silkinip ülkeyi çekip çevirecek, "yöneten bir demokrasi" kuramazsak daha da güç kaybedeceğiz. 
     "Avrupa'ya ödün vermedik" diye övündüğümüz değerleri, Türkiye'ye kan kaybettirerek mi koruyacağız 
     
     







Avrupa haklı mı 


Apo balığı 


İftar yemekleri 


'Türkiye'yi nasıl olsa AB'ye almazlar ' lobisi... 


Ekonomiye şef değneği 


Yasaları koruması gerekenler çiğniyor 


Kotasyon indirimi henüz erken 


Bu kez de yüz yüze... 


İmajımız kırmızı kart görmesin 


Toprak malik nesini 66 trilyona satıyor 


Yolsuzluk sarmalının ucu nerede 


Şenol'un haklı isyanı 


Yeni Ulusal Program 


Kredi kartıyla alışverişte de indirim dönemi 


Bu ülke için seve seve yazılmış yazı 


Şehr - i Ramazan 


</TEXT>
</DOC>
