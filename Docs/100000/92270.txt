<DOC>
<DOCNO> 92270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/son/sontur11.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilya Büyükelçisi "Türkiye bizi yenerse kupayı da almalı" 
</HEADLINE>
<TEXT>

     Brezilya'nın Ankara Büyükelçisi Brian Micheal Fraser Neele, Türkiye'nin Brezilya'yı yenmesi durumunda, Dünya Kupası'nı kazanma sorumluluğunu da üzerine almış olacağını söyledi. 
     Azerbaycan'ın Ankara Büyükelçiliği'nin yeni binasının açılış törenine katılan Neele, Türkiye ile Brezilya arasında bugün yapılacak Dünya Kupası yarı final karşılaşmasının son derece heyacanlı ve zorlu olacağını belirterek, ''Türkiye, Brezilya'yı yenerse kupayı kazanma sorumluluğunu da üzerine almış demektir, çünkü Brezilya iki numaralı takıma yenilmektense bir numaralı takıma yenilmeyi tercih eder'' diye konuştu. 
     Türkiye'nin Dünya Kupası'nda bulunduğu yere gelmesinin şans ile açıklanamayacağını, Türk takımının kalitesiyle bulunduğu noktaya geldiğini ifade eden Büyükelçi, ''Bence kupanın gerçek finali bu maç, iki takımdan hangisi kazanırsa son maçta diğerini desteklemeli'' dedi. 
     Futbolu çok sevdiğini ve maçı heyecanla beklediğini söyleyen Büyükelçi Neele, Türk bayrağıyla basın mensuplarına poz verdi. 
     





</TEXT>
</DOC>
