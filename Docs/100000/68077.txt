<DOC>
<DOCNO> 68077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/17/spor/spo01.html </URL>
<DATE> 2002/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanat planı 
</HEADLINE>
<TEXT>

Beşiktaş’ın hocası Daum, Ankaragücü savunmasını kanatlardan yıkmayı hedefliyor. Alman teknik adam, oyuncularına "İsabetli ortalar yapamazsak duvarı aşamayız" uyarısında bulundu 
     Taktik hazır 
     SÜPER Lig’de zirve yarışını sürdüren Beşiktaş, Ankaragücü’nü kanatlardan vuracak. Rakibin savunma ağırlıklı oynayacağını gözönünde bulunduran Teknik Direktör Christoph Daum, özellikle kanatlarda görev yapacak futbolcuları isabetli ortalar yapması için uyardı. Alman hoca, "Rakibimiz ilk planda defansını düşünecek. Duvarı ancak böyle yıkabiliriz" dedi. 
     
     "Kredimiz bitti" 
     İNÖNÜ’deki zorlu mücadele öncesinde futbolcuları uyaran Daum, "Artık puan kaybetmeye hakkımız yok. Tüm kredilerimizi tükettik. Zorlu bir rakiple oynayacağız. Büyük bir olasılıkla bize karşı kapanacaklar. Kapalı savunmayı ancak kanat varyasyonları ile açabiliriz. Etkili ve isabetli ortalar üretebilirsek istediğimiz sonucu alırız" diye konuştu. 
     
     "Sabırlı olun" 
     ALMAN hoca Ankaragücü karşısında ofansta görev yapacak Ahmet Dursun ve İlhan Mansız ikilisi ile özel bir görüşme yaptı. Daum, "Markaj altında oynayacaksınız. Sinirlenmeyin, oyundan da düşmeyin. Yardımlaşın, orta alana boşluk alanlar yaratın. Sabırlı olun" dedi. İlhan ve Ahmet Dursun ikilisine orta alandan kaptan Tayfur ve Tümer destek verecek. 
     
Ümit ağır basıyor      İSTANBULSPOR maçında sarı kart görerek cezalı duruma düşen ve Ankaragücü maçında forma giyemeyecek olan Beşiktaş’ın orta saha oyuncusu Baya’nın yerine kimin görev yapacağı henüz açıklık kazanmadı. Ankaragücü maçının son hazırlığını dün yapan ve Fulya’da kampa giren Siyah - Beyazlı ekipte, orta alanda Ümit’in oynama şansının daha fazla olduğu kaydedildi. 
     
Hakemlere yardım edin’      MENAJER Sinan Engin, Beşiktaşlı futbolculardan hakemlere yardımcı olmalarını istedi. Engin, oyuncularla yaptığı toplantıda, "Hiç kimse hakem kararlarına itiraz etmeyecek, aksine hakemlere saygı duyacak. Zorlu bir yarıştayız. Herkes sahada kalmak ve galibiyet için mücadele etmek zorunda. İtiraz ettiğiniz taktirde ardından kartlar geliyor. Sadece sahada işinizi yapın" diye konuştu. 
     



 SPOR 




























</TEXT>
</DOC>
