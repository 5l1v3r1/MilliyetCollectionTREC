<DOC>
<DOCNO> 55803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/yasam/yas08.html </URL>
<DATE> 2001/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuk istismarı ürkütüyor 
</HEADLINE>
<TEXT>

     SEMRA KARDEŞOĞLU İstanbul 

     İstanbul Üniversitesi Adli Tıp Enstitüsü Başkanı Prof. Dr. Sevil Atasoy, çocuk istismarı vakalarının sadece yüzde 5-10’luk kısmının adli makamlara yansıdığını belirterek, "Yargılamada en büyük engel delil yetersizliği. Bunun için DNA bankalarının bir an önce kurulması gerekir" dedi. 
     Türk Hukukçu Kadınlar Derneği ile İstanbul Barosu Çocuk Hakları Merkezi’nce düzenlenen "Çocuk İstismarının Önlenmesi" konulu panel, Taksim Square Otel’de yapıldı. 
     Türk Hukukçu Kadınlar Derneği Başkanı Prof. Dr. Aysel Çelikel, kadınların haklarını arama imkanına sahip olduğunu, ancak çocukların toplumun en zayıf bireyleri olduğunu ifade etti. 
     Panelde medya ve çocuk istismarı konusunda bir konuşma yapan Kanal D Haber Genel Yayın Yönetmeni Tuncay Özkan da, "Şiddet içeren çizgi filmler yüzünden 4 çocuk uçmaya çalışarak öldü. Televizyonlarda sorumlu yayıncılık yapmaya dikkat etmek gerekiyor" dedi. 
     



 YAŞAM 


















</TEXT>
</DOC>
