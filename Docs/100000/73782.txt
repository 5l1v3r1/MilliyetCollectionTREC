<DOC>
<DOCNO> 73782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/son/sondun11.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Peru'daki patlamada ölü sayısı 9'a yükseldi 
</HEADLINE>
<TEXT>

     Peru'nun başkenti Lima'daki Amerikan Büyükelçiliği yakınında meydana gelen patlamada ölenlerin sayısı 9'a yükseldi. 
     Devlet Başkanı Yardımcısı Raul Diez Canseco, patlamada 30 kişinin de yaralandığını söyledi. 
     Canseco, patlamanın ardından bu sabah acilen yapılan bakanlar kurulu toplantısının ardından, patlamanın meydana geldiği bölgenin kordon altına alındığını ve bölgede güvenlik önlemlerinin artırıldığını açıkladı. 
     Lima İtfaiyesi Müdür Yardımcısı Juan Piperis de patlayıcının 30 kilo kadar olduğunu tahmin ettiklerini söyledi. 
     Amerikan Büyükelçiliği yakınında bir otomobile yerleştirilen bombanın yol açtığı patlamanın sorumluluğunu henüz üstlenen olmamasına rağmen, Piperis, patlamanın, 1980 ve 1990'larda ülkede etkin eylemlerde bulunan Aydınlık Yol ve Tupac Amaru Devrim Hareketi'nin izlerini taşıdığını belirtti. 
     






</TEXT>
</DOC>
