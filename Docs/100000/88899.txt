<DOC>
<DOCNO> 88899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/ekonomi/eko07.html </URL>
<DATE> 2002/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Artık daralma sürecinden çıkılıyor 
</HEADLINE>
<TEXT>

     ANKARA Milliyet 

     Büyüme konusunda bir açıklama yapan Derviş, ekonomik programın uygulanmasındaki kararlılığa ve orta vadeli ek dış kaynağa bağlı olarak yılın ilk çeyreğinde olumlu gelişmeler görüldüğünü bildirdi. Talep ve üretimin artmakta olduğuna dair güçlü sinyaller olduğunu ifade eden Derviş, sanayi üretiminde ilk üç ayın ortalamasının geçen yılın ilk üç aylık dönemine göre 3.5’lik artış gösterdiğini ve kapasite kullanım oranının yılın ilk dört ayda 2001’in aynı dönemine göre 5.4 arttığını söyledi. 
     
     Daralma sürecinden çıkılıyor 
     Göstergeler dikkate alındığında, kriz sonrasında ekonomide yaşanan daralma sürecinden çıkılmakta olduğunun görüldüğünü de kaydeden Kemal Derviş, şunları kaydetti 
     "Marttan itibaren büyüme başladı ve başlayan büyüme süreci milli gelirin ve yurtiçi üretimin ikinci çeyrekten itibaren bir önceki yılın düzeylerini aşmasını sağlayacak. Tahminlerimize göre rakamlar mevsimsel etkilerden arındırıldığında 2001’in son dönemine göre GSMH’de yılın ilk üç aylık döneminde yüzde 3’e yakın bir artışın sağlanabileceği ortaya çıkıyor." 
     



 EKONOMİ 




















</TEXT>
</DOC>
