<DOC>
<DOCNO> 65360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/yazar/okur.html </URL>
<DATE> 2002/02/01/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Misafirin hası... 
</HEADLINE>
<TEXT>

     Bill Gates... Microsoft’un patronu 1980’li yıllarda sermaye piyasasının en önemli enstrümanlarından "risk sermayesi" kavramına anlam yükleyen, projeleriyle kendi zenginliğini yaratmayı başarmış bir işadamı. 
     Türkiye’ye geliyor. Sadece Gates mi Hayır. Amerikan rüyasına sürekli halka ekleyen en önemli grupların patronları da geliyor. Ne zaman diye soracaksınız, söyleyelim. Eğer bir aksilik olmazsa, Bakanlar Kurulu’nda bekleyen "yatırım iklimleri" kararnamesi çıkar ve Türkiye, yabancı sermaye konusunda çalışacak koordinasyon kurulunu oluşturursa tabii. 
     
Zenginler çıkarması      Biliyorsunuz, yabancı sermayeyi doğrudan ilgilendiren "Endüstriyel Bölgeler" yasası çıktı. Sırada "yatırım iklimi" kararnamesi var. Komisyonlar kuruldu, raporlar hazırlanıyor. Bu çalışmaların sonunda bir "yatırım ofisi" kurulacak. Ve Türk Sanayici ve İşadamları Derneği TÜSİAD , Türkiye Odalar ve Borsalar Birliği TOBB ve Yabancı Sermaye Derneği YASED ’in de içlerinde yer alacağı üst kurul çalışmaya başlayacak. Üst kurulda Başbakanlık, Hazine, Dış Ticaret Müsteşarlığı, DPT ve Maliye yer alıyor. 
     İşte bu kararname çıkar ve yasa ile birlikte yeni çalışmalar başlarsa, büyük buluşmanın tarihi de netleşecek. YASED Genel Sekreteri Dr. Abdurrahman Arman, muhtemelen mayıs ayı içinde gerçekleşmesi beklenen bu buluşmayla ilgili bakın neler anlatıyor 
     "Biz YASED olarak iki yılda bir yabancı yatırımcılarla buluşma zirveleri düzenliyoruz. Geçen yıl Dünya Bankası Başkanı James Wolfenson’u Türkiye’ye davet etmek istedik. Fakat kendisi resmi bir ziyaretle Türkiye’ye gelince yapılacak fazla bir şey kalmadı. Ancak Dünya Bankası’nın Türkiye temsilcisi Ajay Chibber, bu talebimizi dikkate alarak konuyu Dünya Bankası Başkanı’na iletmiş. Ve bize, farklı bir söylemle döndüler. Bu yıl içinde ABD’nin en az 10 büyük grubunun patronunu yanına alarak gelmek istediklerini belirttiler." Merakla kimler gelecek, diye sorduğumuzda yanıt, "Bill Gates dışındakileri biz de bilmiyoruz" biçiminde geliyor. 
     
Güçlü Türkiye      Dünya Bankası, Türkiye’ye özel bir önem veriyor. Bölgenin istikrarlı, ekonomik açıdan güçlü bir ortağa ihtiyacı var. Desteğin özünde de bu yatıyor. ABD, "güçlü Türkiye" için elinden geleni yapıyor. 
     Bu noktada, Türkiye’nin yatırım iklimi haritasına bakarsak, tablo düşündürücü. YASED verilerine göre, 2001 yılının 10 aylık döneminde 3 milyar dolarlık bir yabancı sermaye girişi var. Sakın krize rağmen iyi bir sermaye girişi var diye heyecanlanmayın, hesap basit. 
     1.5 milyar dolar İŞ - TİM’in ortağı İtalyan Telecom’dan, 200 milyon dolar Demirbank’ın satışı nedeniyle HSBC Bank kanalıyla gelmiş. 950 milyon doları Türkiye’de yatırım yapmış yabancı sermayenin yenileme yatırımı. Geriye kalan para da yabancı sermaye girişi. 
     Mübarek para, sıcağına hiç mi hiç benzemiyor. Macaristan’a, Çin’e oluk oluk giderken bize gıdım gıdım geliyor. 1994 ile 2001 yıl sonunu baz alırsak Türkiye’ye yılda 50 ile 100 milyon dolar arasında yeni yatırım için yabancı sermaye girişi sağlanıyor. Hal böyle iken, biz, kriz yılında sermaye transferine başladık. 1700 şirket ve 400 milyon dolar para Bulgaristan ve Romanya’ya gitti. Yatırımcı, dünya piyasalarında rekabet edebilmek için maliyetleri aşağı çekmek için yola düştü. Enflasyon muhasebesinin olmadığı, bürokrasi çilesinin had safhada olduğu Türkiye, bunları aşmak için uğraşıyor ama yabancıların takılıp kaldıkları en önemli noktayı bir kere daha hatırlatalım "Yolsuzluk." 
     
     







Yine hukuk... 


Rüzgar gülü... 


Durmuş'un mektubu 


Yıldızı parlayanlar Milliyetçi duyguyla bayrak sevgisi... 


TV programı öneriyorum 


Gençlerin üniversite kaygısı 


Teknoloji krizden çıkışa yardım edebilir mi 


Yeni Bush doktrini 


Uluslararası bir davadan çıkan dersler 


Misafirin hası... 


Siyasal İslam Amerika ve Türkiye 


O yılan bir gün seni de sokar 


Kapalı kapılar ardında Erdoğan 


Irak'a ihracat hem kolay hem zor 


Erkek ne zaman erkek olur 


Sokaklar işsizlerle doldu 


</TEXT>
</DOC>
