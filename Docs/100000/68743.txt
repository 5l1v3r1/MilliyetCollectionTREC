<DOC>
<DOCNO> 68743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/ekonomi/eko07a.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hurda altın külçe olacak 
</HEADLINE>
<TEXT>

SPK Başkanı Cansızlar, dün faaliyete başlayan İstanbul Altın Rafinerisi’nin uluslararası standartta külçe üreteceğini söyledi 
     Hazine Müsteşarlığı ve İstanbul Altın Borsası desteğiyle 1996 yılında kurulan İstanbul Altın Rafinerisi AŞ, bugün faaliyete geçti. 
     Kapalıçarşı’da hizmet sunan İstanbul Altın Rafinerisi’nin faaliyete geçmesi nedeniyle düzenlenen toplantıda konuşan Sermaye Piyasası Kurulu Başkanı Doğan Cansızlar, uluslararası piyasada önem verilen bir altın rafinerisinin, büyük bir altın potansiyeli taşıyan Türkiye’nin kıymetli maden sektöründe bulunmamasının eksikliğinin sürekli hissedildiğini vurguladı. 
     Cansızlar, bugüne kadar uluslararası standartta bir altın rafinerisi bulunmadığı için, Türkiye’de halktan toplanan hurda altınların uluslararası onaya ve standartlara sahip olmayan ramat ve ifraz evleri denilen kurumlarda ayara getirildiğini belirtti. 
     
     Standart yoktu 
     Hurda altınların işlenerek kuyumculuk sektörüne tekrar kazandırıldığına işaret eden Cansızlar şunları söyledi 
     "İstanbul Altın Rafinerisi, hane halkının elindeki hurda altını standart külçeye dönüştürecek ve yakın bir gelecekte uluslararası standartlarda da külçe altını üretimi yapabilecektir." 
     



 EKONOMİ 



Sultanbeyli’de kapıştı 















</TEXT>
</DOC>
