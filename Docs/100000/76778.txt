<DOC>
<DOCNO> 76778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/yazar/sazak.html </URL>
<DATE> 2002/04/06/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Dilekçeci 68'ler 
</HEADLINE>
<TEXT>

     Başlık sizi yanıltmasın bu yazının 1968 kuşağıyla ilgisi yok. 
     Konumuz üniversite gençliği ama "dilekçe mağduru" 68'lerin öyküsü günümüzde geçiyor. 
     Kürtçenin 'seçmeli ders' olarak okutulması eyleminden söz ediyoruz. 
     2002'ye girerken Anayasa reformundan hareketle kimi üniversite öğrencileri dilekçeyle rektörlüklere başvurdular. Anayasa'nın 74'üncü maddesindeki 'dilekçe hakkı' onlara bu olanağı tanıyordu ve "Sonuçlar, dilekçe sahiplerine yazılı olarak bildirilir" hükmü uyarınca Kürtçe dersinin "seçmeli" olarak okutulmasını istediler. 
     Bu istem, kamuoyuna 'Kürtçe eğitim' gibi yansımış olsa da, genelleme içermiyordu, daha çok edebiyat fakültelerindeki 'yabancı diller' arasında okutulması isteniyordu. Nitekim yaşayan pek çok yabancı dilin yanı sıra Sümeroloji, Hititoloji, Urdu gibi "ölü" diller de vardı. Kürtçe de, 'seçmeli ders' olarak öğretilebilirdi. 
     Üniversite gençliğinin 'dilekçe eylemi', PKK'nın siyasallaşma uğraşının bir adımı olarak görüldü. Gözaltı ve tutuklamalar yaşandı. Kampanyaya katılanlar uyarıldı. Dilekçeler alınmadı. 
     Daha sonra olanları atlamışız. 
     Geçenlerde İstanbul Üniversitesi'nden bir grup öğrenci ziyaretimize geldi. Aynı günlerde Galatasaray Üniversitesi'nde düzenlenen 'Avrupa Birliği simülasyonu'nu izlemiştik. 
     Simülasyon ve gerçek tamamen farklı... 
     Dilekçe veren 30 öğrenci İstanbul Üniversitesi'nden çıkarılmış, 38'i de iki yıl okuldan uzaklaştırma cezası almış. 68 öğrenci okulsuz, yurtsuz, burssuz kalmış. Çıkarılan 30 öğrencinin YÖK'le ilişiği de kesilmiş, böylece başka okullara gitmeleri de engelleniyor. 
     İlginçtir. Benzer girişimde bulunan Van Yüzüncü Yıl Üniversitesi Rektörlüğü, Anayasa'nın 3'üncü maddesindeki "Türkiye devletinin, bölünmez bütünlüğü" ve 42'nci maddesindeki 'Türkçeden başka hiçbir dil, eğitim kuruluşlarında Türk vatandaşlarına anadil olarak okutulamaz' hükmü uyarınca dilekçelerin işleme konulmadığını bildirmiş. Olay kapanmış. 
     İstanbul Üniversitesi'nden ziyaretimize gelen öğrencilere sorduk, aralarında "bölücü örgüte üyelikten soruşturmaya uğrayan, dava açılan var mı " diye... Karakola bile düşen olmamış 
     Uğradıkları haksızlığa rağmen, asla o yola sapmayacaklarını söylediler. 
     Haklarını idari yargıda aramaya hazırlanıyorlar. İç hukuk yolları tüketildikten sonra AİHM gözüküyor. 
     Türkiye'nin AB serüveni de zikzak dolu 
     2002 sonunda üyelik müzakerelerini başlatmak istiyoruz, ancak Kopenhag ölçütlerini yerine getirmeme konusundaki direncimiz sürüyor. AB dönem başkanlığını İspanya'dan devralacak Danimarka Başbakanı Anders Fogh Rasmussen, bu koşullarda takvim belirlemenin mümkün olmadığını söylerken haksız mı Ölüm oruçlarında ölenlerin sayısı 90'ı buldu, F tipi inatlaşması hala sürüyor. 
     Dilekçe vermek, üniversiteden atılma nedeni oluyor. 68 öğrenci sokağa terk ediliyor 
     
     







Kışlada Kürtçe türkü 


Yoksulluk ve siyasal hırs epidemisi 


Borsada merak 


Bush'un verdiği ek süre 


Yeni nesil cesur kadın tipi 


Siyasette değişim ve Tayyip'e alternatif arayışı... 


Diyarbakır - Mardin 


Ecevit'in açıklaması gece neden değişti 


Vatandaşın sesine kim kulak verecek 


Demirel'den saldırıları durdurun çağrısı 


Oysa her şey öyle açık öyle net ki... 


Problemli krediler’ 


Türkçe ödülü Sezer'e verilmeli... 


Dilekçeci 68'ler 


Vurun Sezer’e 


Önce yatırım ve istihdam 


Bireysel terörü Yahudiler yaparken 


Gıdada da kıpırdanma var 


</TEXT>
</DOC>
