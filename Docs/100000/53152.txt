<DOC>
<DOCNO> 53152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/20/spor/aspo.html </URL>
<DATE> 2001/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
O ARTIK CİM-BOM'LU 
</HEADLINE>
<TEXT>

Gaziantep ile yaklaşık bir aydır süren Batista pazarlığı dün sonuçlandı. 2 milyon 700 bin dolar bonservis bedeli karşılığı Brezilyalı futbolcu, Galatasaraylı oldu 
     HALİL ÖZER 

     GALATASARAY sezonun en pahalı transferini dün gerçekleştirdi, Gaziantepspor’un Brezilyalısı Batista’yı renklerine kattı. İki kulüp başkanı dün Ankara’da yaptıkları görüşmede, 2 milyon 700 bin dolara el sıkıştılar. Dün akşam Roma kampında eski takım arkadaşı Lima’yı ziyaret eden Batista ise, "Ben fazla bir şey bilmiyorum. Şu an Gaziantepli’yim. Kulübüm beni Galatasaray’a verirse, bu camiada seve seve oynarım" dedi. 
     YAKLAŞIK 1,5 aydır Batista için pazarlık yapan iki kulüp, Gaziantepspor’un Brezilyalı futbolcuya ödediği bedelin, Galatasaray tarafından karşılanması üzerine anlaşmaya vardı. Batista’ya senelik 600 bin dolar ödeyeceği bildirilen Galatasaray’ın, bu futbolcuyu satması durumunda bonservis bedelinin bir kısmını Gaziantepspor’a verip - vermeyeceği belirsiz kaldı. 
     
     Batista’nın karnesi 
     GEÇEN sezon Gaziantepspor’a gelen Batista orta sahadaki oyunu ile dikkati çekti. 26 yaşındaki Brezilyalı önceki sezon 28 maçta 1 gol atarken, bu sezon 11 maçta forma giydi ve yine bir gol kaydetti. 
Sezon Maç Gol 00 01 28 1 01 02 11 1      
     
     Totti mi ,Sergen mi 
     LUCESCU Roma maçı öncesinde yaptığı basın toplantısında, "Biz bu tura hak ederek çıktık. En zor maçla tura başlıyoruz. Sonrasında belki yazık oldu, belki de iyi oldu diyebileceğimiz bir maç. Bu maçın dışarıda oynanmasını isterdim. Beni korkutan tek şey Roma’nın etkili kontratakları olacaktır. Bu sezon Roma deplasmanlardan puansız dönmedi" dedi. 
     RUMEN hoca, İtalyan gazetecilerin, Totti’nin Altın Top’u alıp - alamayacağı sorusuna ise "Totti’nin de şansı var. Bana göre Raul de kazanabilir. Sanıyorum ki bu Altın Top’a Sergen’i de koymaları gerekiyordu. Türkiye’den birkaç futbolcu da adaylar arasına girebilirdi. Bu maç, Sergen’le Totti arasında da iyi bir rekabet olacak." diye yanıt verdi. 
     
     FIFA tehdidi 
     ERHAN TELLİ 

     FIFA’NIN transfer borçlarını ödemeyen kulüplere ağır yaptırımlar uygulamaya başlamasıyla Galatasaray’da panik başladı. FIFA’nın Dinamo Zagrep’e, Real Sociedad’a borcunu ödememesi durumunda 10 puanının silineceğini bildirmesi üzerine, Galatasaray da köşeye sıkıştı. Yugoslav Federasyonu 10 gün içinde kararı uygulayacak. 
     İSPANYOL Kulübü’ne Arif için bugüne kadar hiç bir ödemeye yapmayan Galatasaray, FIFA’lık olan bu dosya nedeniyle çare aramaya başladı. Dinamo Zagrep konusundaki karar üzerine Real Sociedad yönetimi de kararı emsal göstererek Galatasaray’a da yaptırım uygulanmasını istedi. 
     
Terim’den sarı ışık      GALATASARAY Başkanı Mehmet Cansun, Milan’dan ayrılan Fatih Terim’e yeni kurulan Futbol AŞ’nin başına geçmesini "resmen" teklif etti. Bir süre önce Yönetim Kurulu’nda gündeme gelen konuyu "aile dostum" dediği Terim ile uzun süre görüşen Cansun, ne "evet" ne de "hayır" yanıtı aldı. 
     YÖNETİMİN Terim’e vermek istediği görevler, ikili tarafından detaylı bir şekilde görüşüldü. Fatih Terim böyle bir projeye her zaman destek olabileceğini belirtirken, "Şu an için saha dışında çalışmayı düşünmüyorum. Ama konuyu düşüneceğim ve değerlendireceğim" açıklamasını yaptı. 
     



 SPOR 






















</TEXT>
</DOC>
