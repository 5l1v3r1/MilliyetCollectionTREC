<DOC>
<DOCNO> 54075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/25/son/sontur17.html </URL>
<DATE> 2001/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Üsküdar'da 20 milyar çalan kapkaççıya suçüstü.. 
</HEADLINE>
<TEXT>

     Üsküdar'da, bir şirket görevlisinin bankadan çektiği 20 milyar lirayı alan kapkaççı, polisler tarafından suçüstü yakalandı. 
     İlçe Emniyet Müdürlüğü Asayiş Büro Amirliği'nden yapılan açıklamaya göre, önceki gün, Halk Caddesi'ndeki Garanti Bankası Şubesi'nden, çalıştığı nakliyat şirketine ait 20 milyar lirayı çeken Osman Kılıçarslan, bankadan yaya olarak birkaç yüz metre uzaklaştıktan sonra yanına yaklaşan Necmi Bahadır 19 adlı kapkaççı, koltuğunun altındaki parayı koyduğu poşeti alarak kaçmaya başladı. 
     Ancak Bahadır, olay yerinde bulunan polisler tarafından kısa sürede yakalanarak, gözlem altına alındı. 
     Bahadır, polisteki sorgusunda, kapkaç sırasında ağabeyi Sinan Bahadır'ın 26 kendisine gözcülük yaptığını söyledi. 
     Polis yetkilileri, 20 milyar liranın ilgili şirkete teslim edildiğini belirterek, olaya karışan Sinan Bahadır'ın yakalanmasına çalışıldığını bildirdiler. 
     






</TEXT>
</DOC>
