<DOC>
<DOCNO> 83469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/11/son/sontur07.html </URL>
<DATE> 2002/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit'in ilkokulda notları nasıldı.. 
</HEADLINE>
<TEXT>

     Türkiye'nin önde gelen isimleri, yıllar önce bitirdikleri ilkokuldan bitirme belgelerini ''anı'' olarak alacaklar. 
     Başbakan Ecevit'e sunulacak belgede Ecevit'in fotoğrafı ve aile bilgilerinin yanı sıra ilkokul not ortalamaları da yer alıyor. 
     Ecevit'in 26 Temmuz 1934'te Ankara Necatibey Mektebi'nden nakille Mimar Kemal 4. sınıfa nakledildiği ve 26.6.1936 tarihinde bu okulu bitirdiği belirtiliyor. 
     Başbakan Ecevit'in ders notları bölümünde, Türkçe, Hesap Hendese, Tabiat Eşya, Tarih-Coğrafya-Yurt Bilgisi, Resim ve El İşi, Jimnastik ve Musıki derslerinin ''Pekiyi'' olduğu kaydediliyor. Davranış notlarında ise ''Gidiş'', ''İntizam'', ''Temizlik'' ve ''Diş Koruma'' notlarının ''İyi'' olduğu bilgisine yer veriliyor. 
     Mimar Kemalliler Derneği Başkan Yardımcısı Hasan KababulutMimar Kemal İlköğretim Okulu'nun kuruluşunun 75. yılı dolayısıyla bazı etkinlikler planladıklarını söyledi.Kababulut, 75. yıl kutlamalarında okul mezunlarını biraraya getirmeyi hedeflediklerini, ayrıca mezunlarla ilgili bir kitapçık hazırlayacaklarını, bu kitapçıkta okuldan mezun olan birçok ünlü ismin meslek ve sosyal hayatlarına ilişkin bilgilere yer vereceklerini ifade etti. 
     Kababulut, Temmuz ayındaki yıldönümü kutlamaları çerçevesinde kitapçıkta yer alacak bazı ünlü isimlere, düzenlenecek ''diploma günü''nde öğrenim gördükleri Mimar Kemal İlkokulu kütüklerinde yer alan bitirme belgelerini anı olarak saklanması için çerçeveleterek vereceklerini belirtti. Kababulut törene okulun mezunları Murat Karayalçın, Altan Öymen ve birçok ünlü ismin davet edilerek kütükteki bitirme kayıtlarını çerçeveleterek sunacaklarını kaydedetti. 
     Mimar Kemalliler Derneği Başkan Yardımcısı Kababulut, Başbakan Bülent Ecevit'in de okuldan mezun olduğunu, kendisine ait belgeyi özel olarak çerçevelettiklerini belirtti. Kababulut, Başbakan Ecevit'in rahatsızlığının geçmesinin ardından bir randevu talebinde bulunarak, belgeyi sunacaklarını söyledi. 
     





</TEXT>
</DOC>
