<DOC>
<DOCNO> 94767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/guncel/gun07.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Gemile Koyu korumasız kaldı 
</HEADLINE>
<TEXT>

Birinci derece sit alanı Gemile Koyu’na hayat veren Aladere Şelalesi’nin suyunu çeken tesisler yıkım kararı alınmasına rağmen yerinde duruyor 
     İSTANBUL Milliyet 

     Muğla Kültür ve Tabiat Varlıklarını Koruma Kurulu tarafından birinci derece doğal sit ilan edilen Fethiye Gemile Koyu kaderine terk edildi. Vadideki Aladere Şelalesi’nin suyu tatil köyleri ile turistik tesisler tarafından çekilince, koyda kuraklık baş gösterdi. AB çevre mevzuatı ile koruma altına alınan koydaki bitki ve hayvan türlerinin yok olmaya başlaması, çevrecileri harekete geçirdi. 
     Gemile Koyu’na 1997’de inşa edilen ruhsatsız 15 binadan oluşan turistik tesis yıkım kararına rağmen h l faaliyetini sürdürüyor. Geçen yıl baş gösteren kuraklık bu yıl da devam ediyor. Çevreciler valiliğin bir an önce ruhsatsız binaları yıkmasını ve, vadiye döşenen su borularının sökülerek taşınmasını istedi. 
     Oxford, Cambridge ve Open University öğretim üyesi Prof. Dr. Jill Eyers, "Gemile’nin Jeolojik Tarihi" raporunda, alanın doğal zenginliği konusunda şu sonuca vardı "Gemile Koyu’nun yapısı Türkiye peyzajında ender görülen bir şekil olup, bir dizi özelliğin uygun biçimde bir araya gelmesini gerektirir ki, bu oluşum tek kelimeyle milyonda bir yakalanabilecek bir şanstır." 
     



 GÜNCEL 











</TEXT>
</DOC>
