<DOC>
<DOCNO> 76555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/yasam/ayas.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Haydi Türkler FEZAYA 
</HEADLINE>
<TEXT>

20 milyon doları olan ve önce davranan, artık fezaya çıkan ilk Türk’ olma gururunu yaşayabilir 
     ELİF KORAP İstanbul 

     Tüm dünyada uzay turlarını düzenleyen Space Adventures adlı firmanın artık Türkiye’de de bir temsilcisi var. 
     Space Adventures yani Uzay Maceraları’ şirketinin Türkiye’deki temsilcisi Net Vizyon firması, her türden çılgınlık’ için programlar hazırlıyor. Bu programların en pahalısını ise uzay yolculuğu’ oluşturuyor. Tabii şirket, uzay merakını gidermenin ucuz’ yollarını da sunuyor. 
     
Henüz başvuru gelmedi      Mesela Arizona’daki gözlemevine gidip yıldızları teleskoptan izlemenin bedeli sadece 375 dolar yaklaşık 500 milyon lira . 
     6 aylık eğitim programı da dahil uzaya çıkıp yıldızları yerinden’ incelemek için ise, Amerikalı Dennis Tito ya da şu sıralar Amerika’nın Houston kentindeki uzay merkezinde eğitimini tamamlamak üzere olan Güney Afrikalı işadamı Michael Shuttleworth gibi, 20 milyon doları yaklaşık 26.5 trilyon lira gözden çıkarmak gerekiyor. Türkiye’den şimdilik uzay yolculuğu için başvuru olmadığını belirten şirket yetkilileri, 2004’te başlayacak ve 98 bin dolara mal olacak toplu uzay seyahatlerinin müjdesini veriyor. 
     
Yüksekten korkana deniz dibi      Buna rağmen şirket, birçok çılgın etkinlik alternatifi sunuyor. Örneğin, Kuzey Kutbu macerası. Antarktika’nın soğuk ve kuru havası yüzünden bozulmadan kalan meteorların ziyaret edildiği bu organizasyona katılmak isteyenler, Prof. Paul P. Sipiera ile 21 gün boyunca araştırma ekibinde yer alıyor. Bedeli 45 bin dolar. Portekiz’den kalkan dünyanın en büyük araştırma gemisine binip 7 bin metre derinlikteki dünyayı 3 kişilik denizaltı ile keşfetmek isteyenler ise 15 gün için 21 bin 950 dolar ödüyor. 
     



 YAŞAM 
















</TEXT>
</DOC>
