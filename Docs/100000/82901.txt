<DOC>
<DOCNO> 82901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/ekonomi/eko01.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
HEYECANLANDIK 
</HEADLINE>
<TEXT>

Toparlanmanın ilk işaretlerinin gözlendiği mart ayında sanayi üretimi, geçen yılın aynı ayına göre yüzde 18.7, şubata göre yüzde 21.6 artış gösterdi. Rakamlar ilk iki aydaki üretim düşüşünün artıya geçtiğini gösterirken, yıl sonu için koyulan yüzde 3’lük büyüme hedefinin tutabileceğine inanç arttı 
     EKONOMİ SERVİSİ 

     Mart ayında sanayi üretimi bir önceki yılın aynı ayına göre yüzde 18.7, Şubat 2002’ye göre yüzde 21.6 artarak herkesi şaşırttı. Açıklanan oranlar piyasa uzmanlarının beklentilerinin çok üzerinde gerçekleşirken yorumlar toparlanmanın tahminlerden daha güçlü olduğu konusunda birleşti. 
     Sanayi üretim rakamlarını açıklayan Devlet İstatistik Enstitüsü DİE , yüzde 18.7 artışın yaşandığı martta, imalat sanayinin geçen yılın mart ayına göre yüzde 20.5, madenciliğin yüzde 6.1, elektrik - gaz - su sektörünün de yüzde 11 arttığını duyurdu. 
     Mart üretimindeki sıçrama 2002’nin ilk çeyreğindeki görünümü de değiştirdi. İlk iki ayda yüzde 3.7 düşen toplam sanayi üretimi, marttaki toparlanmayla birlikte ilk üç ayda yüzde 3.5 yükselişe döndü. 2002’nin ilk iki ayında yüzde 4 daralan imalat sanayi üretimi ise mart sonunda yerini yüzde 3.9 yükselişe bıraktı. Benzer iyileşme madencilik, elektrik, gaz ve su sektöründe de gerçekleşti. 
     Öte yandan üretim rakamları 2000 Mart’ına göre de daha iyi bir performans gösterdi. Marttaki toplam sanayi üretimi 2000’in Mart’ına göre yüzde 9.7 artarken, imalat sanayindeki yükseliş yüzde 11.5, elektrik - gaz - su sektöründe yüzde 1.9 oldu. 
     
Buzdolabı üretimi yüzde 111.5 arttı      Martta beyaz eşya ve otomobil üretiminde hızlı bir artış yaşandı. Bir önceki yılın mart ayına göre, beyaz eşyalar içinde en yüksek oranlı artış yüzde 111.5’le buzdolabında oldu. Bu ürünü yüzde 108.4 ile bulaşık makinesi, yüzde 87.4 ile çamaşır makinesi üretimi izledi. İlk çeyrek üretim rakamlarında ise buzdolabı üretimi yüzde 43.4, çamaşır makinesi üretimi yüzde 25.7 arttı. Bulaşık makinesi üretimi ise ilk üç ayda bir önceki yılın ilk çeyreğinde yüzde 8.8 düştü. Martta otomobil üretimi ise 2001 Martı’na göre yüzde 28 artışla 23 bin 650 adete ulaşırken ilk çeyrekte yüzde 4.1 yükseliş gösterdi. 
     
Tekstil ve giyimde canlanma yüksek      Geçen yıl mart ayına göre yüzde 20.5 artarak toplam sanayi üretiminden daha iyi bir performans çizen imalat sanayinin alt kollarında önemli yükselişler göze çarptı. İmalat sanayi endeksinde yüzde 10.88 ile ağırlığı en yüksek sektör olan tekstilde üretim artışı, martta yüzde 39.9, ilk üç ayda yüzde 19 oldu. Giyim eşyası imalatı ise martta bir önceki yılın aynı dönemine göre yüzde 13.1, ilk üç ayda ise yüzde 9.8 arttı. Martta, kimyasal madde ürünleri imalatı yüzde 44.8, kağıt ve kağıt ürünleri imalatı yüzde 47.1, tütün ürünleri imalatı da yüzde 33.9, gıda içecek yüzde 18.2, mobilya hariç ağaç üretimi yüzde 43.7 yükseliş kaydetti. 
     
Merkez’den çekirdek uyarısı      Merkez Bankası, özel imalat sanayi fiyat artışları çekirdek enflasyon ile petrol fiyatlarındaki yükselişi enflasyon hedefinin önündeki riskler olarak saydı. 
     Merkez Bankası dün yaptığı yazılı açıklamada, aylardır dikkat çektiği ham petrol fiyat artışlarının enflasyonu etkilediği ve etkileyeceği uyarısına nisanda yüzde 1.9 çıkan çekirdek enflasyonu da ekledi. Nisanda özel imalat sanayi fiyat artışlarında hızlanma olduğunu, ham petrol fiyatlarındaki yükselmenin, madencilik, petrol ürünleri ve kimya sektörlerindeki fiyatları olumsuz etkilediğine dikkat çeken Merkez Bankası, bu iki unsuru önümüzdeki dönem enflasyonlarını olumsuz etkileyecek gelişmeler olarak saydı. 
     
     Tarım ve gıda olumlu etkiliyor’ 
     Enflasyonu "olumlu" etkileyecek unsurlar ise şöyle açıklandı Tarım ve gıda fiyatlarındaki yavaşlamanın sürmesi, döviz kurlarındaki gelişmelerin üretim maliyetlerine olan gecikmeli etkisinin ve fiyatlar üzerinde henüz talep yönlü bir baskının bulunmaması önümüzdeki dönemde de enflasyonu olumlu etkileyecek unsurlar olarak görülmektedir." 
     
Beyaz eşya ve otomobil üretimi yükselişte Ürün adı 2001 Mart'a göre değişim 2001 ilk çeyreğe göre değ. Dikiş makinesi 442.9 193.6 Kamyonet 142.6 -1.8 Buzdolabı 111.5 43.4 Bulaşık makinesi 108.4 -8.8 Fırın 92.9 26.3 Çamaşır mak. 87.4 25.7 Kamyon 86.5 -1.8 Minibüs-midibüs 84.7 -45.4 Elekt. süpürgesi 79.2 -9.8 Makine halısı 64.6 -8.1 Televizyon 58.9 23.9 Kurşunsuz benzin 46.8 113.4 Züccaciye 44.2 3.9 Pamuklu dokuma 43.3 25.0 Filtreli sigara 33.9 11.9 Bira 32.1 5.4 Binek oto lastiği 32.0 2.7 Otomobil 28.0 4.1 Bisküvi 16.7 11.5 Çimento 16.7 -13.2 Taş kömürü 13.5 -9.5 Normal benzin 0.8 -26.3 Doğalgaz -0.8 -10.2 Ham petrol üretimi -3.8 -6.4 Motorin -8.3 2.4 Otobüs -8.4 -38.5 Ham petrol ithalatı -16.9 3.8 Rakı 45 -26.3 -21.4 Traktör -32.2 -55.4 Süper benzin -33.6 -28.6 Şarap -51.8 -42.1      
     



 EKONOMİ 





















</TEXT>
</DOC>
