<DOC>
<DOCNO> 83906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/son/sondun26.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgar öğretmenler protesto için öğrencilere takdirname dağıtacak 
</HEADLINE>
<TEXT>

     Bulgaristan'da, Eğitim Bakanlığı'nın kadro indirimi politikasına karşı çıkan ilk ve orta dereceli okullarda görevli öğretmenler, ilginç bir protestoya hazırlanıyor. 
     Bağımsız Sendikalar Birliği'ne bağlı Öğretmenler Sendikası Başkanı Yanka Takeva, Eğitim Bakanlığı'nın yeni kararı çerçevesinde 1550 öğretmenin işsiz kalacağını belirterek, bu durumu protesto için tüm öğrencilere tam not ve takdirname verileceğini söyledi. 
     Takeva, 19336 yılında Çarlık döneminde, 2. Simeon'un doğumunun şerefine tüm öğrencilere aldıkları notun bir üstünün verilmesinin kararlaştırdığını hatırlatarak, şöyle dedi 
     ''2. Simeon şimdi Başbakanlık koltuğunda oturuyor. Biz de onun şerefine tüm öğrencilere takdirname vereceğiz.'' Öğretmenlerin ilginç protestosunun gerçekleşmesi halinde, Bulgaristan'da ilk ve orta dereceli okullardaki tüm öğrenciler bu yıl sınıflarını takdirname alarak geçecek. 
     





</TEXT>
</DOC>
