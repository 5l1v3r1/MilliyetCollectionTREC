<DOC>
<DOCNO> 55563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/ekonomi/eko01.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
EMEKLİLİĞE YENİ GEÇİŞ 
</HEADLINE>
<TEXT>

17 - 18 yılını dolduran ve 38 yaşında olan kadınlar bir yıl, 21.5 - 23 hizmet yılını tamamlayan erkekler bir buçuk yıl daha çalışarak, 44 yaşını doldurmak şartıyla 2003’te emekli olabilecek 
     HARUN GÜREK Ankara 

     Anayasa Mahkemesi’nin Sosyal Güvenlik Reform Yasası’nı adil olmadığı’ gerekçesi ile iptal kararının ardından, çalışanlar için emekliliğe geçiş süreleri yeniden belirleniyor. Hazırlık çalışmaları başlayan yasa taslağı önümüzdeki günlerde Bakanlar Kurulu’na sunulacak. Eski yasaya göre bu yıl emekliliği dolanlar en fazla 1 - 1.5 yıl daha çalıştıktan sonra emekli olabilecekler. Böylece Reform Yasası yürürlüğe girdiğinde sigortalı çalışanların emeklilik süresi en az 1 yıl kısalacak. 
     Yasa, emekliliğine iki yıl kalanları etkilemediği için, yeni düzeleme, bu yıldan itibaren emekliliği gelenleri ve gelecek olanları ilgilendiriyor. Düzenlemeye göre, Reform Yasası yürürlüğe girmeden önce, sigortalı olarak 17 - 18 yıl arasında çalışan kadınlar, 39 yaşında emekliliğe hak kazanacak. Şu anda 19 - 20 yıllık sigortalı kadın çalışanlar 2002’de 39 yaşını da dolduruyorsa, emekli olabilecek. 
     
     Kademeli geçiş olacak 
     Yeni düzenleme ile 21.5 - 23 yıl arasında sigortalı çalışan erkekler de 44 yaşında emekliye ayrılabilecek. Şu anda 23.5 - 25 yıl sigortalı çalışan bir erkek işçi ya da memur, 2004 yılında emekliliğe hak kazanacak. Böylece sözkonusu çalışanların emekliliğe hak kazanma süresi 1 yıl kısalacak. 
     Yapılan yeni düzenleme uyarınca, kadınlarda her 1, erkeklerde her 1.5 yıllık hizmet süresi emeklilik yaşını 1 yaş artıracak. Böylece Reform Yasası yürürlüğe girmeden önce sigortalı olarak çalışan kadınlarda 1999 öncesi 38 olan emeklilik yaşı, kademeli bir biçimde artarak 56 erkeklerde yine 1999 öncesi 43 olan emeklilik yaşı kademeli bir biçimde artarak 58’e çıkacak. 
     
     Kadınlar 1, erkekler 1.5 etkilenecek 
KADIN Hizmet yıl Yaş Eski Yaş Yeni Fark 18   17 - 18 38 39 1 16 - 17 38 40 2 15 - 16 38 41 3 14 - 15 38 42 4 13 - 14 38 43 5 12 - 13 38 44 6 11 - 12 38 45 7 10 - 11 38 46 8 9 - 10 38 47 9 8 - 9 38 48 10 7 - 8 38 49 11 6 - 7 38 50 12 5 - 6 38 51 13 4 - 5 38 52 14 3 - 4 38 53 15 2 - 3 38 54 16 1 - 2 38 55 17 0 - 1 38 56 18      
ERKEK Hizmet yıl Yaş Eski Yaş Yeni Fark 23   21.5 - 23 43 44 1 20 - 21.5 43 45 2 18.5 - 20 43 46 3 17 - 18.5 43 47 4 15.5 - 17 43 48 5 14 - 15.5 43 49 6 12.5 - 14 43 50 7 11 - 12.5 43 51 8 9.5 - 11 43 52 9 8 - 9.5 43 53 10 6.5 - 8 43 54 11 5 - 6.5 43 55 12 3.5 - 5 43 56 13 2 - 3.5 43 57 14 0 - 2 43 58 15      
     
Genç, eğitimli ama işsizim      EKONOMİ SERVİSİ 

     Bu yılın ocak - eylül döneminde işsiz sayısı geçen yılın aynı dönemine göre 612 bin kişi artarak 1 milyon 907 bin kişiye ulaştı. İşsizlik oranı ise yüzde 5.6’dan yüzde 8’e yükseldi. 
     DİE’nin, 2001 yılı III. dönem hane halkı işgücü anketi geçici sonuçlarına göre kentlerdeki genç eğitimli işgücünde işsizlik oranı yüzde 32.3’ü buldu. Bu kesimde erkeklerdeki işsizlik oranı yüzde 30.5, kadınlarda ise yüzde 35.3. 
     Türkiye genelinde 1 milyon 907 bin kişiyi bulan işsizlerin yüzde 23.2’sini 443 bin kişi işten çıkartılanlar, yüzde 26.7’sini 510 bin kişi ise ilk kez iş arayanlar oluşturdu. İşsizlik oranı Türkiye genelinde erkeklerde yüzde 8.5, kadınlarda yüzde 6.9 oldu. 
     Geçen yılın aynı döneminde 21.7 milyon olan toplam istihdam, bu yıl aynı dönemde 21.8 milyon kişiye yükseldi. Kentsel kesimde istihdam oranı yüzde 41.5’ten yüzde 39.1’e düşerken, kırsal kesimde ise yüzde 59.7’den yüzde 62.2’ye çıktı. 
     



 EKONOMİ 























</TEXT>
</DOC>
