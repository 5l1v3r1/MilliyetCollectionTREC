<DOC>
<DOCNO> 77550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/son/sondun33.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat Powell görüşmesi güvenlik açısından görevlileri zorluyor 
</HEADLINE>
<TEXT>

     Amerikalı yetkili, ABD Dışişleri Bakanı Colin Powell ile Filistin Devlet Başkanı Yaser Arafat'ın biraraya gelmesini güvenlik bakımından bir kabusa benzetti. 
     Adının açıklanmasını istemeyen yetkili, ''Amerikalı istihbarat yetkilileri için söz konusu olan kabus gibi bir senaryo ve şu anda bunu nasıl çözüme kavuşturabileceğimizi bilmiyoruz'' dedi. 
     Aynı yetkili, durumun neden kabus gibi göründüğünü vurgulamak için, ''Düşünün ki karşınızda, hiçbir işbirliği yapmak istemeyen Arafat'ın adamları ve İsrail kuvvetlerinden oluşan 2 grup var'' dedi. 
     Her iki tarafla güvenlik önlemlerini ele almak üzere bir istihbarat servisi heyeti ile Zinni'nin Ramallah'a gittiğini belirten yetkili, Arafat ile Powell'ın Filistin liderinin bürolarında görüşmesinin tehlikeli olacağını ve görüşmenin dışarıda yapılabileceğini söyledi. 
     Aynı yetkili, Powell'ın Arafat ile yapacağı görüşmede yalnızca ABD Dışişleri Bakanı'na eşlik eden gazetecilerin bulunabileceğini belirtti. 
     Arafat, 29 Mart'tan bu yana ''hapsedildiği'' Ramallah'taki karargahında sadece ABD'nin Ortadoğu temsilcisi Antony Zinni ile görüşebilmişti. 
     






</TEXT>
</DOC>
