<DOC>
<DOCNO> 98153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/son/sondun38.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistin polisi birçok işbirlikçiyi gözaltına aldı. 
</HEADLINE>
<TEXT>

     İsrail'in Gazze'de aşırı dinci Hamas örgütünün silahlı kanadı İzzeddin El Kassam liderini hedef alan saldırısının ardından, Filistin polisi, ''işbirlikçi'' olmakla suçlanan birçok kişiyi gözaltına aldı. 
     Hamas sorumlusu Abdülaziz El Rantissi, ''Aldığımız bilgilere göre, Filistin güvenlik birimleri ve polis, şehit Salih Şehada'nın cinayetiyle ilgisi olduğundan şüphelendiği birçok kişiyi gözaltına aldı'' dedi. 
     Kesin bir sayı vermeyen El Rantissi, ''Bu kişiler cinayetle olası bağlantıları hakkında sorgulandı'' dedi. 
     Filistin polisi ise Hamas'ın iddiası hakkında yorum yapmadı. 
     Bu arada, yaklaşık 5 bin Hamas yandaşı Gazze'de düzenledikleri protesto gösterisinde, Şehada'nın intikamını alma sözü verdi. 
     El Rantissi, Hamas yandaşlarının, İsrail'in her yerinde intihar saldırıları düzenleyeceklerini söylediğini belirterek, ''Hamas'ın intikamı deprem gibi olacak'' diye konuştu. 
     





</TEXT>
</DOC>
