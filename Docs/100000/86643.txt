<DOC>
<DOCNO> 86643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/ekonomi/eko04.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Garanti’nin gözü Doğu Avrupa’da 
</HEADLINE>
<TEXT>

Doğu Avrupa’daki yatırımların süreceğini belirten Garanti Bankası Genel Müdürü Özen, "Bulgaristan’a da Türkiye’den giden ilk banka olacağız" dedi 
     Garanti Bankası Genel Müdürü Ergun Özen, Doğu Avrupa’da işlerin iyi gittiğini belirterek, buradaki yatırımları artırarak sürdüreceklerini bildirdi. 
     Garanti Bankası’nın yurtdışındaki faaliyetlerini yürüten Amsterdam’da kurulu Garanti Bank İnternational’ın Almanya, Hollanda ve Romanya’da şubeleri olduğunu kaydeden Özen, şunları söyledi 
     "Doğu Avrupa’da işler iyi gidiyor. Burada yatırımlarımızı artırarak sürdüreceğiz. AB sürecinde çok ciddi adımlar atıyorlar. Dolayısıyla o ülkelerde olmak doğrudur diye düşünüyoruz. Bulgaristan inceleme altındadır. Gerekirse ileride Bulgaristan’da da şube açacağız. Ama Romanya’da zaten faaliyetteyiz. Buradaki faaliyetleri de artıracağız. Biz Romanya’da yaklaşık dört - beş sene önce konumlandık. Bulgaristan’a da yine Türkiye’den ilk giden banka biz olacağız." 
     
     Banka sayısı azalacak 
     Türkiye’deki banka sayısının iki yılda 79’dan 58’e indiğini belirten Özen, "Banka sayısı daha da azalacak. Kamu bankalarının piyasa payı düşecek. dört - beş büyük banka, sektörün yüzde 75’ini oluşturacak. Özel bankalarda k r baskısı nedeniyle birleşmeler sürecek" dedi. Özen, kredilerde, özel bankaların kendi içinde rekabet ettiğini ve özel bankaların payının yüzde 69’a ulaştığını anlattı. 
     



 EKONOMİ 















</TEXT>
</DOC>
