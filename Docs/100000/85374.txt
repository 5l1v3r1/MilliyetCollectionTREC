<DOC>
<DOCNO> 85374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/siyaset/asiy.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Erken seçim yok 
</HEADLINE>
<TEXT>

Hastanedeki zirvede erken seçim tartışıldı. Yılmaz, 19 Ekim 2003 uygun’ diyerek tarih de verdi, ancak Ecevit ve Bahçeli, Hedef, zamanında seçim olmalı’ dedi... 
     UTKU ÇAKIRÖZER, ELÇİN ERGÜN Ankara 

     Başbakan Bülent Ecevit’in tedavi gördüğü Başkent Üniversitesi Hastanesi’nde yapılan liderler zirvesinden sonra "Erken seçim yok" açıklaması yapıldı, ancak koalisyon ortakları toplantıda ilk kez seçim tarihini tartıştı. 
     Hastanede yapılması nedeniyle Türk siyasi tarihine bir ilk olarak geçen zirve 18 gündür birbirini göremeyen koolisyon ortaklarını da kavuşturdu. Alınan bilgiye göre, Başbakan Yardımcısı Hüsamettin Özkan "Erken seçim tartışmaları ekonomiye zarar veriyor" diyerek konuyu açınca, Yılmaz, "Bu konulardaki belirsizlik ve tartışmalar rahatsızlık yaratıyor. Ben seçim tarihi olarak 19 Ekim 2003 Pazar gününü önerecektim" karşılığını verdi. 
     
     Piyasalar olumsuz etkilenir’ 
     MHP lideri Devlet Bahçeli ise erken seçim tarihi ilan etmenin ekonomik programın uygulanmasını sıkıntıya sokacağını ve piyasaları olumsuz etkileyeceğini belirtti. Ecevit de, Bahçeli’nin "zamanında Nisan 2004 seçim hedefinin daha doğru olduğu" görüşünü paylaştı. 
     Zirve sonunda yapılan açıklamada, "erken seçim" taleplerine şu yanıt verildi 
     "57. Cumhuriyet Hükümeti uyum içerisinde çalışmalarını sürdürmektedir. Hükümeti oluşturan siyasi partiler olarak erken seçim düşünülmemektedir. Bazı çevrelerce başlatılmış olan erken seçim tartışmalarına son verilmesi ülke açısından da, ekonomik açıdan da yararlı olacaktır. Haziran ayı içerisinde ekonomik programın gerekleri olan yasalar ile hükümetimizin gündeminde bulunan yasaların Meclis’ten süratle geçirilmesi için her türlü çaba gösterilecektir." 
     
     Meclis’te yine yoğun mesai 
     Zirvede Özkan ÖTV tasarısının Meclis’ten geçirilmesi, İhale Yasası’nda değişikliklere gidilmesi ve kamudaki bazı işçilerin memur statüsüne geçirilmesi önerilerini içeren bir paket sundu. Bu düzenlemelerin 15 Haziran’a kadar Meclis’ten geçirilmesi kararlaştırıldı. Maliye Bakanlığı’nın da, program bağlamında bazı vergi ayarlamalarına yönelmesi ve ileriki aşamalarda stok ve sicil affıyla ilgili düzenleme yapılması benimsendi. 
     Zirvede Ecevit’in yardımcılarından birine vek let vermesi yönünde basında yer alan öneri ve tartışmalar gündeme gelmedi. Ecevit’in görevini sürdüreceği anlamına gelen zirvede, çalışmaların normal biçimde devam ettirilmesi kararlaştırıldı. 
     
İdam kalksın Öcalan’ı da kapsasın’      Ecevit ve Yılmaz, AB için idamı kaldıralım’ deyince Bahçeli, karşı çıktı Kısa vadede söz vermedik’ 
     Toplantının en kritik bölümünü, AB üyeliğine ilişkin taahhütler oluşturdu. Dışişleri Müsteşarı Uğur Ziyal ile AB Genel Sekreteri Volkan Vural’ın hazırladıkları öneri paketinde, "idamın terörist Abdullah Öcalan’ın da yararlanacağı şekilde, tümüyle kaldırılması ve Kürtçe televizyon yayınına izin verilmesi" de yer aldı. 
     Ecevit ve Yılmaz’ın sıcak baktığı bu önerilere karşı görüş bildiren Bahçeli, idam için Türkiye’nin kısa vadede taahhüt altına girmediğini, konunun orta vadede ele alınabileceğini savundu. Bahçeli’nin itirazı üzerine, konu bir sonraki zirveye bırakıldı. 
     
     Reformlar için son iki ay 
     Dışişleri Bakanı İsmail Cem’in sunduğu raporda, "Türkiye raporunu Ekim’de yazmaya başlayacak AB’den tam üyelik için müzakere tarihi alınması için, Katılım Ortaklığı Belgesi’nde söz verilen reformların temmuza kadar yapılması gerektiği" vurgulandı. Reformlar, şu üç başlıkta özetlendi 
     
     1. İdam cezası kalkmalı 
     Bunun için hükümetin, AİHS’nin "savaş ve yakın savaş tehlikesi" dışında idamı tamamen kaldıran 6 nolu protokolünü onaylaması yeterli. 
     
     2. Olağanüstü hal uygulaması kalkmalı 
     Bu konuda "son kez uzatıyoruz" ya da "kademeli olarak şu tarihe kadar kaldıracağız" denilebilir. 
     
     3. Kürtçe öğrenim - yayın hakkı verilmeli 
     Bu konuda AB üyesi ya da adayı ülkelerdeki değişik modellerden biri benimsenebilir. 
     
Zirvede önce sağlık’      Başbakan Yardımcısı Hüsamettin Özkan, zirve başlamadan önce yanına gittiği Başbakan Ecevit ile 10 dakika baş başa hasret giderdi. Daha sonra Bahçeli ve Yılmaz da Ecevit’in yanına geldi. Zirve, Ecevit’in, gördüğü ilgi ve anlayışa teşekkür etmesiyle başladı. Ecevit, Başkent Hastanesi’ne geldiği günden zirvenin yapıldığı düne kadar geçirdiği rahatsızlıkları ve tedaviyi ortaklarına anlattı. Şik yetlerinin çok azaldığını belirten Ecevit, tedavinin başarılı olduğunu dile getirdi. 
     
Durmuş By-pass’ı soracağım      ANKARA Milliyet 

     Sağlık Bakanı Osman Durmuş, Başkent Üniversitesi Rektörü Prof. Dr. Mehmet Haberal’ın Başbakan’ın sağlığı ile ilgili Sağlık Bakanlığı yetkililerine bilgi verilmemesi yönünde talimat verdiği iddiası üzerine, "Hemen Haberal’a soracağım" dedi. Bununla ilgili kendisine detaylı soru sorulmamasını isteyen Durmuş, öncelikle bu iddiaların doğru olup olmadığını araştıracağını söyledi. Öte yandan, bazı Sağlık Bakanlığı üst düzey bürokratları ise bu haberleri doğrulayarak, Ecevit’in sağlığıyla ilgili doğrudan bilgi alamadıklarını açıkladı. 
     



 SİYASET 










</TEXT>
</DOC>
