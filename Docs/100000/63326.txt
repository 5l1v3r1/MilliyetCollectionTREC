<DOC>
<DOCNO> 63326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/21/ekonomi/eko03.html </URL>
<DATE> 2002/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalara k ğıt sağlıklı olmaz’ 
</HEADLINE>
<TEXT>

Bankalara nakit yerine k ğıt vererek destek olunmasının sağlıklı olmayacağını bildiren Koçbank Yönetim Kurulu Başkanı Burhan Karaçam, Bu bilançoları sadece şekilsel olarak düzeltir’ dedi 
     FİNANS SOHBETLERİ KADİFE ŞAHİN 

     Koçbank Yönetim Kurulu Başkanı Burhan Karaçam, devletin bankalara vereceği desteğin ne şekilde olacağının çok önemli olduğunu bildirerek "Devletin destek vermesi en çok tartışılan konu oldu. Ama bunun ne şekilde olacağı açık değil" dedi. 
     "Hazine dışardan alacağı kaynak karşılığında bankalara k ğıt verecek" diyen Karaçam, "Bu kaynak transfer edilebilir, kullanılabilir bir kaynak değil" dedi. 
     Karaçam, "Örneğin Merkez Bankası’nda nakte dönüşme özelliği olacak mı olmayacak mı bilmiyoruz. Eğer nakte dönüşme özelliği olmazsa bilançolarda sadece şekilsel bir düzeltme olacak. Alınan 7 yıllık borç kadar özkaynak büyüyecek. Aynı şekilde menkul değerler cüzdanı da büyüyecek. Bu sağlıklı bir yapı değil" şeklinde konuştu. 
     
     Stoktaki sorunlar çözülür’ 
     Bankaların şu anda likit olduklarını belirten Karaçam, "Ama yarın bu likidite kredilere dönüşüp kaybolduğunda bankalar aktiflerin içinde önemli boyutlarda menkul değer bulundurmakla karşı karşıya kalacaklar. Bu bankalar açısından sağlıklı değil. Çünkü bankaların bir ölçüde likit kalmaları gerekiyor" dedi. 
     Kamunun vereceği desteğin tamamen sağlıklı bir sektör için yeterli olmayacağını belirten Karaçam, "Bu destek stoktaki sorunların çözümlenmesi için bir başlangıç. Bundan sonra kamunun sektör ile ilgili tutumunun daha farklı olması, geçmişteki hataların tekrar edilmemesi gerekiyor" dedi. 
     Operasyonun fırsat eşitliği sağlayacağını ve haksız rekabete yol açmayacağını söyleyebilmek için yönetmeliklerin ortaya çıkması gerektiğini kaydeden Karaçam, kanunun küçük bankaların birleşerek güçlü hale gelmelerini öngördüğünü söyledi. "Tabii bu butik şeklinde çalışacak bankalar için bir ön koşul değil" diyen Karaçam, "Yüzde 8’i tutturmaları halinde istedikleri büyüklükte çalışma hakkına sahip olacaklar" dedi. 
     Yeniden yapılandırılan kamu bankalarının ayağa kaldırıldıktan sonra ne olacaklarının da belli olmadığını bildiren Karaçam, "Kamu bankaları sadece verilen belli rollerde kısıtlı olarak mı devam edecekler yoksa tekrar özel sektörle rekabet içine mi girecekler " dedi. 
     "Yeniden yapılanma sonrasında ne olacak " diye soran Karaçam, şöyle devam etti "Bu çok açık değil. Ama Bu bankaları iyileştirip, özelleştireceğiz. Mali sistemde geçmişte olduğu kadar yer almayacak’ diyeceklerse desinler. Böyle ise doğru. Ama Daha güçlü bir şekilde rekabet edeceğiz’ dendiği zaman bunun piyasa mekanizması içinde nasıl işleyeceğini de anlatsınlar. Kamu bankaları yine siyasi amaçlarla kullanılacaksa 2010’a gelmeden yeni bir kriz ile tekrar karşı karşıya kalırız." 
     
     Kamu krizde büyüdü’ 
     Kamunun krizde büyüdüğünü bildiren Karaçam, sistemdeki fiyat mekanizmasının çökmesinin nedeninin kamu bankaları olduğunu söyledi. Karaçam, "Dönemedikleri için faizleri aşırı derecede yükseltip, fonlama maliyetlerini alt üst ettiler. Buna neden olan kesim şu an yeniden yapılanıyor. Vatandaşın vergileri kullanılarak ayağa kaldırıldıklarında yeni bir dönem mi açacaklar Bu belli değil" diye konuştu. 
     
Banka vergileri birleştirilsin      Sektörün k r sağlayacak şekilde işleyebilmesi için üzerindeki yükümlülüklerin azaltılması gerektiğini belirten Karaçam şöyle devam etti "Sektörün üzerinde doğrudan vergilerin dışında çok sayıda dolaylı vergi var. Bankaların işlemleri kayıt içinde olduğu için her işlem vergilendiriliyor. Alınan vergiler maliyetleri çok etkiliyor. Bu vergileri tek bir ad altında toplasınlar ve bankaları gizli şekilde vergilendirmekten vazgeçsinler." 
     
UniCredito ile nisanda fiyatı konuşacağız’      Koçbank ile stratejik ortaklık için aralarında münhasırlık anlaşması bulunan UniCredito’nun şu anda inceleme çalışmalarını devam ettirdiğini belirten Karaçam, çalışmanın mart sonuna kadar devam edeceğini bildirdi. "Bu süre içinde yönetim ile ilgili konular da bir noktaya gelecek" diyen Karaçam, "Nisanda fiyatlama konuşulacak. Eğer bu dönemde ortaklar arasında mutabakat sağlanırsa izinler için başvurular yapılır. En geç haziran gibi sonuç alırız" dedi. UniCredito’nun devletin bankalara vereceği desteği olumlu bulduğunu bildiren Karaçam, "Şeffaflık sağlayacağı ve Avrupa standartlarında bir denetimi beklediklerinden önce getireceği düşüncesi ile memnun oldular" dedi. 
     
Kamu olmazsa mevduat garantisi kalkabilir      1994’te sektörü ayakta tutabilmek için mevduata garanti verildiğini bildiren Karaçam, garantinin Avrupa standartlarında olması gerektiğini söyledi. Karaçam, "Kamu bankaları, özel bankalar ile rekabet edecek şekilde sistemde kalacaklarsa bu bankaların üzerindeki garanti nasıl kaldırılacak " dedi. "Kamu bankacılık sisteminde özel kesim ile rekabet halindeyken sistemden garanti kalkmış oluyor mu " diye soran Karaçam, "Garanti kalkmamış olur" dedi. 
     



 EKONOMİ 


















</TEXT>
</DOC>
