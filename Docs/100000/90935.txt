<DOC>
<DOCNO> 90935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/son/sondun06.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
"11 Eylül fonu" hırsızları yakalandı 
</HEADLINE>
<TEXT>

     ABD'de 11 Eylül saldırılarında Dünya Ticaret Merkezi'nde DTM ölenlerin yakınlarına yardım amacıyla kurulan fondan haksız yere 52 bin dolar aldığı sanılan 15 kişi New York'ta yakalandı. 
     Yakalananlar arasında 4 de belediye görevlisi bulunuyor. Son tutuklamalarla birlikte benzeri suçlardan gözaltına alınanların sayısı 91'e yükseldi. 
     Yakalanan kişilerin, yakınlarının DTM'nin ikiz kulelerinde öldüğünü ya da işlerini kaybettiklerini öne sürerek yardım kuruluşlarına başvuruda bulundukları da belirtildi. 
     Gözaltına alınanlardan kimliği saklı tutulan bir kadının, işini kaybettiği iddiasıyla haksız yere 12.170 dolar aldığı saptandı, ancak yetkililer kadının işinden 11 Eylül'den önce ayrıldığını söyledi. 
     Yakalanan kişilerin, resmi makamları dolandırmak suçundan 7 yıla kadar hapis cezasına çarptırılabilecekleri ifade edildi. 
     





</TEXT>
</DOC>
