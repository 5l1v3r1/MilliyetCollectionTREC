<DOC>
<DOCNO> 52006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/spor/spo07.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
HAKEMLER PATLADI 
</HEADLINE>
<TEXT>

TV8’de konuşan üst düzey hakemler sert açıklamalar yaptılar. Tokat, "Beni etkilemeyen küfüre karışmam", Çelik, "Medya maymunları işine baksın" dedi 
     Tokat’ın savunması 
     MHK Başkanı Bülent Yavuz, A klasmandaki hakemleriyle birlikte TV8’de düzenlenen Spor Gazetesi programında gövde gösterisi yaptı. Hakemler kendilerine yapılan eleştirilere yanıt verirken, ortaya ilginç görüşler de koydular. Metin Tokat, Galatasaray maçında Fenerbahçe’ye edilen küfürler nedeniyle oyunu durdurmamasını, "Benim konsantrasyonumu etkileyecek bir tezahürat değildi" ifadesiyle açıkladı. 
     
     Çelik kızdı 
     MUTLU Çelik, verdiği kararların arkasında olduğunu söyledi. Çelik, "Medya maymunları istediklerini desinler, ben bildiğim gibi düdük çalacağım" dedi. Mustafa Çulcu hiçbir hakemin taraf olamayacağını iddia etti ve "Biz bu kadar ucuz muyuz " diye konuştu. Muhittin Boşat ise Galatasaray’ın saymadığı golünden önce düdük çaldığını, çünkü Bayram’a faul yapıldığını belirtti. 
     
     Ersoy Hata yaptım 
     HAGİ’NİN tükürüğüyle gündeme oturan Erol Ersoy, o karşılaşmada kötü bir yönetim gösterdiğini, ancak geçen sürede yaptığı hatalardan ders aldığını belirtti. Ersoy, "Önemli olan bizi eleştirenlerin de hatalarından ders çıkarmalarıdır" dedi. Murat Ilgaz küfür konusunda hakemlerin yalnız bırakıldığını, bu konuda gözlemcilerin ve federasyon temsilcilerinin rapor yazması gerektiğini iddia etti. 
     



 SPOR 























</TEXT>
</DOC>
