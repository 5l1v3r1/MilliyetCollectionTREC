<DOC>
<DOCNO> 90558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/son/sonspo05.html </URL>
<DATE> 2002/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan RAI "Kaliteli futbolcular Türkiye'ye turu getirdi" 
</HEADLINE>
<TEXT>

     2002 Dünya Kupası finallerinde Japonya'yı 1-0 yenerek, tarihinde ilk kez çeyrek finale yükselen A Milli Futbol Takımı için İtalyan devlet televizyonu Rai1, 
     ''Kaliteli futbolcular çeyrek finali getirdi'' yorumunda bulundu. 
     Karşılaşmayı canlı yayınlayan Rai1 televizyonu, gerek Avrupa'da oynayan, gerekse futbolu Almanya'da öğrenen Türk futbolcuların Dünya Kupası'nda takımlarının baş aktörleri olduğunu vurguladı. 
     Hasan Şaş, her zaman olduğu gibi İtalyan medyadan, tekniği ve profesyonelliğiyle övgüler aldı. 
     Maçın hakeminin İtalyan Pierluigi Collina olmasıyla ilgili de yapılan yorumlarda, ''Collina, çok cömert ve adil bir karşılaşma yönetti. İyi huyluydu'' denildi. 
     Dünya Kupası kurallarına göre çeyrek finale katılan ülkelerden hiçbir hakem bu maçlarda görev yapamıyor. İtalyan medyası bu durama da atıfta bulunarak, ''Umalım ki bu Collina'nın Dünya Kupası'ndaki son maçı olur. Eve geri döner'' ifadesi kullanıldı. 
     





</TEXT>
</DOC>
