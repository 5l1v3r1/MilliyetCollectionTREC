<DOC>
<DOCNO> 96808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/son/soneko36.html </URL>
<DATE> 2002/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Tunca Toskay "Nüfus sayımı kesin sonuçları seçime yetişecek" 
</HEADLINE>
<TEXT>

     Devlet Bakanı Tunca Toskay, bugün itibariyle 78 ilin yerleşim yeri bazında nüfusunun kesinleştirildiğini, tamanının, Ağustos ayı sonuna kadar bitirileceğini söyledi. 
     Toskay, ''hiç bir şekilde, 3 Kasım'da yapılacak bir seçimin uygulanmasında sorun yaşanmayacaktır'' dedi. 
     Bakan Toskay, yaptığı yazılı açıklamada, 22 Ekim 2000 tarihinde yapılan Genel Nüfus Sayımının değerlendirme çalışmalarının, sayım gününü takiben başlatıldığını ifade etti. 
     Bakan, ''bugün tarihi itibarıyle 78 ilin yerleşim yeri bazında nüfusu kesinleştirilmiş olup, 80 ilin çalışması Temmuz ayı sonunda, tüm çalışma ise Ağustos sonunda tamamlanacaktır. Ayrıca bugüne kadar bugüne kadar 64 ilin sosyal ve ekonomik nitelikleri kitap halinde yayımlanmıştır. Diğer illerin yayımları da Eylül ayı sonuna kadar tamamlanacaktır'' dedi. 
     Sonuçta, genel Nüfus sayımının değerlendirme çalışmalarının toplam 22 ayda tamamlanmış olacağını vurgulayan Bakan Toskay, açıklamasında 
     şunları kaydetti 
     ''2000 Genel Nüfus Sayımında, çok geniş kapsamlı kalite kontrol çalışmasının yapılması ve gelişmiş teknoloji kullanılarak verinin değerlendirilmesi sonucu, geçmiş sayımlara göre çok daha kaliteli ve hata endeksi daha düşük veri üretilmiştir. 
     Bu sayımın değerlendirme çalışmaları hızla devam etmektedir. 
     Milletvekili sayısının belirlenebilmesi için gerekli olan illere göre kesin nüfuslar, Ağustos ayı sonunda açıklanacak ve hiçbir şekilde 3 Kasım'da yapılacak bir seçimin uygulanamasında sorun yaşanmayacaktır.'' 
     





</TEXT>
</DOC>
