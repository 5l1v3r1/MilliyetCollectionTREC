<DOC>
<DOCNO> 60097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/guncel/gun07.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Diplomata çalıntı otomobil 
</HEADLINE>
<TEXT>

Bir otomobil satın alan Kazak Büyükelçiliği'nin başına gelmeyen kalmadı. Trafik tescilini yaptırırken aldıkları otomobil çalıntı çıktı 
     TOLGA ŞARDAN Ankara 

     Kazakistan'ın Ankara Büyükelçiliği'nin "hizmet otomobili" olarak kullanmak amacıyla takas yoluyla aldığı aracın çalıntı çıkması "diplomatik sorun" yarattı. Kazaklar, aracın trafik tescilinin yapılmasını isterken, aracını 5 yıl sonra bulan gerçek sahibi de malının peşine düştü. İki otomobil hırsızının karıştığı olay, Kazakistan Büyükelçiliği'nin aldığı aracın trafik tescil işlemlerini yaptırmaya başlamasıyla ortaya çıktı. Mesut Candaş adlı kişinin ruhsat sahibi olduğu 1993 model Doğan marka aracı almak için, bir Chevrolet ve bir Volga 23 marka araç veren büyükelçilik, takas yoluyla aldığı aracın trafik tescil işlemleri için bir süre önce Dışişleri Bakanlığı'na başvurdu. 
     Ancak aracın Zonguldak Trafik Şubesi'ndeki işlem dosyası bulunamadı. Dosya incelemesi sonucu aracın gerçekte Zonguldak'ta Mitsubishi marka bir araca ait olduğu, ve 1996'da Konya'da çalındığı anlaşıldı. Mesut Candaş adlı kişinin de sahte kimlikle araca ruhsat çıkarttığı belirlendi. 
     Kazak diplomatlar, sorunun çözülmesi için Emniyet Genel Müdürlüğü'nden yardım istedi. Kazaklar, aracın sahibi oldukları için trafik tescilinin yapılmasını isterken, yıllar sonra aracını bulan Evci ise otomobilini ya da parasını istedi. 
     



 GÜNCEL 
























</TEXT>
</DOC>
