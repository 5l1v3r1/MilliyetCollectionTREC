<DOC>
<DOCNO> 71641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/09/son/sondun06.html </URL>
<DATE> 2002/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Mont-Blanc tünelinin dışında patlama 
</HEADLINE>
<TEXT>

     Fransa ile İtalya'yı Alp Dağları'nın altından bağlayan Mont-Blanc tünelinin dışında, yeniden trafiğe açılmasına birkaç saat kala patlama meydana geldi. 
     Fransız polis kaynakları, kimliği belirsiz saldırganlarca yerleştirilen bir patlayıcının, sabaha karşı tünelin Fransa girişine park etmiş bir otomobilin motor kapağında patladığını, aracın büyük çapta hasar gördüğünü söylediler. 
     Olayda başka hasar meydana gelmediği ve tünelin planlandığı gibi bugün otomobil trafiğine açılacağı belirtildi. Saldırının sorumluluğunu üstlenen olmadı. 
     Mont Blanc tüneli, 1999 yılı Mart ayında 39 kişinin ölümüne neden olan dramatik yangından beri kapalıydı. 
     Bu arada, Chamonix'de toplanan yüzlerce kent sakini ve ekoloji örgütleri üyesi, tünelin faaliyette olduğu sırada bölgelerinden geçen binlerce kamyonun hava kirliliğine yol açtığı gerekçesiyle ellerinde pankartlarla gösteri yaptılar. 
     Yerel protestocular, tünelin yeniden trafiğe açılmasını engel olmak istiyor. 
     






</TEXT>
</DOC>
