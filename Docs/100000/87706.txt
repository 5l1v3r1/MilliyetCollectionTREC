<DOC>
<DOCNO> 87706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/son/soneko26.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İMKB'de ikinci seans nasıl geçti 
</HEADLINE>
<TEXT>

     İMKB Ulusal-100 Endeksi 2. seansı, 1. seansa göre 129.37 puan artışla 10,316.91 puandan tamamladı. 
     2. Seansta hisse senetleri ortalama yüzde 1.27 oranında değer 
     kazandı. 
     Seansa 6.05 puan kayıpla, 10,181.49 puan seviyesinde başlayan endeks, ilk yarıyı ise 78.81 puan artışla 10,266.35 puandan geçti. 
     Düşük işlem hacminin etkisini sürdürdüğü 2. seansta, en düşük 10,121.03, en yüksek de 10,378.49 puanı gören endeks, yılın en düşük 
     değeri olan 10,316.91 puandan günü tamamladı. 
     Bundan önceki en düşük endeks değeri, 10,413.70 puan olarak 31 Mayıs tarihinde belirlenmişti. 
     Bu arada, hisse senetleri günlük bazda ortalama yüzde 0.93 değer kaybetti. 
     Kapanışta mali endeks 141.18 puan artışla 14,380.62 puana, sınai endeks 125.90 puan artışla 8,6.94 puana, hizmetler endeksi 87.14 puan artışla 6,129.52 puana yükseldi. 
     Böylece ilk seansa göre mali grup hisseler ortalama yüzde 0.99, sınai grubu hisseler ortalama yüzde 1.48, hizmetler grubu hisseler ortalama yüzde 1.44 değer kazandı. 
     2. seansta işlem gören toplam 293 hisse senedinden 150'si değer 
     kazandı, 54'ü değer kaybetti. 89 hissenin fiyatında ise değişiklik olmadı. Seansta, 87 trilyon 797 milyar 989 milyon liralık işlem hacmi belirlendi. İki seansta oluşan toplam 135 trilyon 201 milyar 422 milyon liralık işlem hacmi ile de yılın en düşük işlem hacmi rekoru kırıldı. Bundan önceki en düşük günlük işlem hacmi 140 trilyon 349 milyar lira ile 29 Mayıs'ta yaşanmıştı. 2. seansta, İş Bankası C, Yapı Kredi Bankası, Akbank, Koç Holding ve Turkcell en yoğun işlem gören hisse senetleri oldular. 
     





</TEXT>
</DOC>
