<DOC>
<DOCNO> 91045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/son/sontur10.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapıkule'ye kameralı güvenlik 
</HEADLINE>
<TEXT>

     Edirne Valisi Fahri Yücel, Kapıkule Sınır Kapısı'nda yolcu hareketlerini izleyebilmek amacıyla giriş çıkış peronlarına kamera konulacağını söyledi. 
     Yücel, Kapıkule'nin Türkiye'nin vitrini konumunda olduğunu, bu nedenle gümrük sahasının çağdaş ve modern hale getirileceğini belirtti. 
     Gümrük sahasındaki giriş ve çıkış peronlarına 8 kameranın konulabilmesi için altyapının hazır hale getirildiğini bildiren Yücel, ''Kameralar yolculara yönelik kurulmakta. Yolcuların, saha içindeki durumları gözlenirken, görüntüler kayda da alınacak'' dedi. 
     Gümrük idaresi tarafından daha önce sahanın değişik yerlerine konulmuş olan kamera sisteminin yeniden elden geçirileceğini kaydeden Yücel, gümrükteki x-ray sisteminin yapımına devam edildiğini sözlerine ekledi. 
     





</TEXT>
</DOC>
