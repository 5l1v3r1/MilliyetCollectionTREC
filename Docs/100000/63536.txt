<DOC>
<DOCNO> 63536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/22/yasam/yas04.html </URL>
<DATE> 2002/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bedava benzin ellerinde patladı 
</HEADLINE>
<TEXT>

Yanardağ kurbanı Goma’da 50 kadar hırsız, bidon bidon benzin çaldıkları istasyonun lavlar yüzünden havaya uçmasıyla can verdi 
     DIŞ HABERLER SERVİSİ 

     Demokratik Kongo Cumhuriyeti’nin doğusunda Nyiragongo Yanardağı’nın faaliyete geçtiği Goma kentinde hırs ve açgözlülük, kızgın lavlar kadar can aldı. 
     Lavların kapladığı şehirde, bu yüzden terkedilmiş bir benzin istasyonundan bidon bidon benzin çalmaya kalkan yaklaşık 50 kişi, o sırada yaşanan müthiş bir patlama ile can verdi. 
     Yanardağın bugüne kadar aldığından fazla cana malolan olayı haber veren bölgedeki Reuters Ajansı muhabiri, patlama meydana geldiği sırada benzin istasyonunda bidonlarla benzin çalan çok sayıda kişi gördüğünü söyledi. 
     
     Lavlar bile 45 can almıştı 
     Muhabir, patlamayla birlikte insanların çığlık atarak etrafa dağıldığını, birçoğunun ise öldüğünü bildirdi. Goma’da 3 bin 649 metre yüksekliğindeki Nyiragongo Yanardağı geçen Perşembe günü faaliyete geçerek, lavlarını Büyük Göller bölgesinde bulunan Kivu Gölü kıyısındaki kente akıtmıştı. BM tahminlerine göre, yanardağ patlamasında bugüne kadar yaklaşık 45 kişi öldü. 
     



 YAŞAM 
























</TEXT>
</DOC>
