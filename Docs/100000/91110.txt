<DOC>
<DOCNO> 91110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/siyaset/siy05.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller’in dili sürçtü, newline Sayın Öcalan’ dedi 
</HEADLINE>
<TEXT>

     ANKARA Milliyet 

     İdam konusunun bir kenara bırakılarak diğer kriterlerle ilgili yasal düzenlemelerin Meclis’e getirilmesini isteyen DYP lideri Tansu Çiller, TBMM Başkanı Ömer İzgi’den hem AB hem de siyasi partiler ve seçim yasaları için Meclis’in açık tutulmasını talep etti. İzgi’yi ziyaret eden Çiller, AB’nin eski ve yeni dönem başkanlarının büyükelçileri Camara ve Hoppe’un da, "Öcalan konusunun bir kenara bırakılması ve özgürlüklere ilişkin diğer tüm konuların çözülmesi halinde de Türkiye’nin AB üyeliği şansı olacağını" söylediklerini aktardı. 
     Ecevit’in kendisiyle görüşmesini iptal etmesi üzerine, "Sağlığı üzerinden siyaset yapmayız ama tıpla da zıtlaşılmaz" diyen Çiller, hükümet ortaklarının üçüyle görüşme isteğini ilettiklerini ancak Ecevit’in iptal etmesi, Bahçeli’nin de İstanbul programı nedeniyle Yılmaz ile görüşmenin gündeme geldiğini bildirdi. Çiller’in Yılmaz’la bugün saat 13.00’te bir araya gelmesi bekleniyor. Çiller basın toplantısında İKV Başkanı Meral Gezgin Eriş’le görüşmesini aktarırken de yanlışlıkla "Sayın Öcalan" sözünü kullandı. Hemen, "Sayın Öcalan değil tabii ki" diye sözlerini düzelten Çiller, gafı için "Sehven söyledim. Tabii bizim ağzımıza yakışmaz" dedi. 
     



 SİYASET 


















</TEXT>
</DOC>
