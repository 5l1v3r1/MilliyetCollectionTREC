<DOC>
<DOCNO> 92321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/magazin/yazdud.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayşe Hatun’a büyük ambargo 
</HEADLINE>
<TEXT>

Arto’nun şükür kaseti, yazlık Keops açıldı, La Pergola, Seda ile Mehmet Ali birlikteliği, 24 saat hizmet Chocolate Cafe, 5. Kat’da kahvaltı, Barboros ölümden döndü, Samba’nın Bodrum çıkarması ve... 
     Efendim, hafta sonu Bodrum’daydım. İnanın bir saniye boş vaktim olmadı. Öyle güneş, deniz, havuz hak getire... Açılışlar, davetler, sizlere yeni yerler tanıtmak için oradan oraya koşturayım derken yemin ederim uçağa zor yetiştim, kemiklerim ağrıyor. Neyse hafta içi yine o kapı senin, 
     diğeri benim, dolaşıp durdum. Elbette konuklarım da vardı. Sevgili Süleyman Köse, Raşit Karakuş ve Oğuz Kayhan’ın ortak olduğu Süzer Plaza’nın hemen girişinde Gümüşsuyu’na çıkarken yer alan Chocolate Cafe’de güzel bir akşam yemeği yedik. Dekorasyonunu Kunter Şekercioğlu, Soli Akriş’in yaptığı Chocolate’da 24 saat servis var, bilginize. Çocuklar, ünlü ressamların değerli eserlerini de sergilemeye başlamışlar. Yani sanat, kültür ve lezzetli yemekler, brunch iç içe. Zengin bir mönü var. Beş çayında ev yapımı kurabiyeler, börek çeşitleri, nefis sıcak çikolatalı çilek fondü, 25 çeşit kahve, akşamüstü sizi rahatlatan müzik eşliğinde buz gibi forezenlar, kokteyller ya da kadehte alabileceğiniz Fransız şarap ve şampanya çeşitleri... Yok, yok Biz o akşam ortaya etli dolma, peynirli risotto, ızgara hellim, karışık pizza söyledik. Ana yemekte ızgara bonfileyi tercih ettik. Finali ise çikolatalı çilek fondü ile yaptık. Gerçekten muhteşemdi. Şef Turgay Işık ve Ali Öksüz, kaptanlar Hasan Başkaya, Arkın Özdemir hizmette kusursuzlar. Ambians çok iyiydi. Yemek sonrası Reina’ya gittik. Hafta arası olmasına rağmen Reina çok hoştu. Çatana Balık da açılmış, en kısa sürede gideceğime, ortaklardan Hasan Gökkaya’ya söz verdim. Çıkışta sevgili Tolga Çingitaş ile karşılaştım. Annesi Fatoş’u severim. Dişiyle, tırnağıyla ekmeğini kazanan ve kimseye taviz vermeyen bir insan. Beşiktaş’da Keyifli Farfara’da Alex ile yaz sezonunu açtı. İşleri de iyi gidiyor. Özellikle kadınlar Alex’e bayılıyorlar. Tolga bu kez Çeşme’ye yatırım yapmış. Dalyan’da Dharma adlı bin kişilik bir gece kulübünün işletmesini almış. 
     Salı günleri Fatih Ürek ve Asena, 
     pazar, pazartesi hariç diğer günler İzel sahne alacak. Tolga yine Çeşme Dalyanköy’de Caliante Beach Club diye bir yer açmış. Hafta sonları İstanbul’un ünlü DJ’leri, Mithat Can ve Cure-Shot çalacak, Asuman Krause, Şenay Akay gibi ünlü mankenler de perküsyon çalarak onlara eşlik edeceklermiş... 
     
5. Kat’da kahvaltı zevki      Konuklarım olunca onlara yeni restoran, bar ve eğlence yerlerini göstermek istiyorum. Tabii hep Boğaz manzaralı yerleri tercih ediyorum. Boğaz’ın eşsiz güzellikleriyle, yerle, göğün birleştiği, nefis yemeklerin yanı sıra kahvaltının da hayli gözde olduğu 5. Kat’a bu kez içkiye gittik. Hafta içi 17.00-19.00 arası happy hour’. Bu saatler arasında yerli 
     içkide yüzde 25 indirim var. Öğle yemeklerinde nakit ödemede yüzde 
     20 akşam ise yüzde 10 indirim geçerli. Sevgili Yasemin Alkaya ne yazık ki 
     o akşam yoktu. Çok istediğim halde göremedim. Cumartesi ve pazar günleri saat 11.00-13.00 arası 5. Kat’daki kahvaltıyı sakın kaçırmayın. Çünkü Yasemin’in annesi Ayser Hanım öyle hünerli ki... Kurabiyeler, kekler, börekler hep ev yapımı. Ayrıca beş çayı özel mönüsü de var. Telefon numarası 0212 293 37 74. 
     
Samba’da yıldızlar geçidi, La Pergola      Sevgili Ardan Zentürk yaklaşık 22 yıllık arkadaşım. Ardan şimdilerde kendi işini kurdu. Bir zamanlar pek çok özel kanalda çalıştı, haber sundu. Çok da başarılıydı. Ardan ile eski günleri yad etmek için Mecidiyeköy’de bir huzur yeri olan La Pergola Bar Restaurant’da buluştuk. Tesadüf bu ya, mekanın ortakları sevgili Necdet Göral ve Süslü Celal Altınel de oradaydı. Şef Faruk Kep, Nurettin ve Turan hayatlarından memnunlar. Ben yemek seçimini Faruk ve garson Cemal Çınar’a bıraktım. Ortaya ahtopot carpaccio, roka ve permezan peynirli dana etinden yine carpaccio diomando, mozzerella, domates fesleğen ile sunulan la carpesse, ardından da ana yemek olarak fırında patates ile kaplanmış levrek balığı, Akdeniz usulü kuzu pirzola ve mantar soslu bonfile geldi. Tatlı olarak tercihimizi tiramisu ve çikolatalı sufle’den yana kullandık. Yemek sonrası bara geçip barmen Barış ile sohbet ettik. Ardan, La Pergola’dan çok memnun kaldı. Ambiansı sakin ve dinlendirici. Müzik kaliteli. Mekanın işletmeciliğini ve halkla ilişkilerini yürüten sevgili Sevil Özdikmen hayli başarılı. Bir tarafta Buket-Hayrettin Taşdelen konuklarıyla, bir başka masada Gül Ergi, bio enerji uzmanı, benim de doktorum Yegane Mutlu, Sedef Bozok ve Feyza Kırca oturuyorlardı. La Pergola’nın telefonu 0212 274 74 99. Çıkışta telefonum çaldı. Sevgili 
     Sibel Barış ve Florya Samba Restaurant’larının sahibi sevgili Yavuz Samancı beni Bodrum’a davet ettiler. Yavuz, Clup M Oteli’nin ön tarafını çok şık bir gazino haline getirmiş. Kısmetse 28 Haziran Cuma gecesi sahnelerin gerçekten güçlü bir sesi İbrahim Tatlıses ile 
     açılış yapacaklarmış. Muazzez Ersoy 
     29 Haziran ile 5-6 Temmuz’da üç gala yapacakmış. Sibel Can, Ebru Gündeş sezon boyunca sahne alacak olan diğer isimler. Samba’nın işletme müdürlüğünü Sibel Barış, halkla ilişkilerini ise Birebir’den sevgili Cengizhan yapacaklar. Ayrıca Cengizhan, grubu Birebir Show, Sibel ise o büyüleyici danslarıyla gelenleri coşturacak. Durun, bomba haberler bitmedi. Sahnelerin dev ismi Bülent Ersoy ile yaşayan efsane Müzeyyen Senar ise fasılda yer alacaklar. Kısmetse uygun bir tarihte gideceğim, çünkü Sibel de Yavuz da sevdiğim insanlar. 
     
Arto’nun da kaseti var, 50. sanat yılında starlar buluşacak      Geçtiğimiz gün sevgili Arto gazeteye geldi. Hepimizi gülmekten kırdı geçirdi. Sevgili Rifat Ababay bile tam üç saat Arto’yu zevkle dinledi, yaptığı esprilere bayıldı. Bu oğlanda şeytan tüyü var. Dili sivri mivri ama, adamına göre muamele yapıyor. Ayağının uğuru da iyi, girdiği her yeri kapılara kadar dolduruyor. Etiler’in girişinde yer alan Keops Eğlence Ünitesi’ndeki Angel yazın ortasında bile tıklım tıklım. Arto artık hafta sonları yine Keops’un sahibi sevgili Nida Büyükbayraktar’ın açtığı içinde bar, havuz olan yazlık Keops’da sahne alacak. Çarşambaları ise Kumburgaz Keops’da Bengü çıkacak. Neyse ben geleyim Arto’nun kasetine. Valla azmetti ve sonunda Şahin Özer’den çıkardı Allahıma Bin Şükür’ü. Fotoğraflar müthiş, Zeynel Abidin Ağgül çekmiş. Zerrin Özer, İzel, Yaşar, bir ara kavga etmelerine rağmen Serdar Ortaç, Hande Yener, Fulden Uras, Burçin Birben gibi ünlüler destek vermiş. Seda Akay, Niran Ünsal, Hakan Altun, Aşkın Tuna, Ebru Türeyen’in eserleri var. Kaset Arto’nun müzisyen kimliğini de ortaya koymuş. Erkek Adam Ağlamazmış’, Allahıma Bin Şükür’, Aşk Bir Sudur’ Arto’nun kaleminden çıkmış. Dinleyin, seveceksiniz. Türk tiyatrosunun iki dev ismi Gönül Ülkü-Gazanfer Özcan çiftinin, 4 Temmuz Perşembe gecesi saat 21.00’de Harbiye Açıkhava Tiyatrosu’nda İstanbul Büyükşehir Belediyesi ve Kültür Bakanlığı’nın katkılarıyla bir şölene dönüşecek 50. yıl kutlamaları var. Hülya Avşar, İbrahim Tatlıses, Sibel Can, Bülent Ersoy, Muazzez Abacı, Zerrin Özer, Yeşim Salkım, Mirkelam, Nükhet Duru, Adnan Şenses, Ege, Çelik, Ufuk Yıldırım ve daha kimler var kimler. Geceyi Cihan Ünal ve Halit Kıvanç sunacaklar. Valla bu gece kaçmaz. Biletler Biletix ve Açıkhava Tiyatrosu’nda bilginize. Hafta sonu sevgili Seda Sayan, Mehmet Ali Erbil, Stelyo Pipis ve Seda’nın basın danışmanı Nermin Çeri’ye Kıbrıs’a gitmek için sözüm vardı ama yerine getiremedim. Nereye koşturacağımı bilemiyorum. Kısmetse 15 Ağustos’ta Mehmet Ali ile Seda Sayan bir sit-com’a başlıyorlar. Kıbrıs’da Rocks Oteli’nde 
     bu yeni dizinin temelleri atılmış. Mehmet Ali aynı zamanda yazar kadrosunda. O müthiş esprileri ile senaryoya renk katacakmış. Neyse bu arada son günlerde Stelyo ile Ayşe Hatun Önal’ı çok sık görünce merak ettim. Malumunuz Ayşe, Ozan Doğulu ile çıkıyor. Ayşe, Stelyo’nun menajerlik şirketine geçmek istiyormuş. Ama bizim Pipis zor adam. Ayşe’nin özel yaşamıyla ve lüzumsuz haberlerle gündemde olmasına karşı. Şimdilerde bir ay Ayşe’ye ambargo koymuş. Herhangi bir erkekle medyada fotoğrafları çıkarsa ve saçma sapan beyanatlar verirse Stelyo’nun ajansına giremeyecek. Düzgün bir yaşantısı olursa Stelyo, Ayşe’yi star yapmaya söz vermiş. Bakalım kim galip gelecek Yazımı yazarken, modanın duayeni, sevgili Yıldırm Mayruk’un ortağı Barboros Şansal aradı. Geçtiğimiz gece Beyoğlu’nda Sinema Günleri’ne gitmiş. Daha sonra karı-koca arkadaşlarını Ataköy’deki evlerine bırakmış. Sahil yolundan eve dönerken Aksaray kavşağında, Yedikule Zindanları’nın orada, ters yola giren bir taksi şoförünün gazabına uğramış. Tam bir trafik magandası. Altındaki araba Volvo olmasaymış Barboros paramparça olacakmış. Geceyi Aksaray Karakolu’nda geçirmiş. 24 saat hastanede müşahade altında tutulmuş. Yani Allah korumuş. Neyse geçmiş olsun sevgili Barboros. Habertürk’de Yüz Yüze’ adlı programı ile bombaları arka arkaya patlatan Kenan Erçetingöz’ün bugünkü konuğu son albümü ile listelerde bir numara olan Mustafa Sandal, aman kaçırmayın. Ha kaçırırsanız da pazar günleri 
     saat 18.00’de tekrarı var unutmayın. 
     Efendim, bugünlük de bu kadar. Kısmetse cumartesi günü İstanbul 
     pazar ise Bodrum dedikodu ve haberlerinde buluşmak üzere 
     hoş kalın ve hep mutlu yaşayın. 
     
     



 MAGAZİN 












</TEXT>
</DOC>
