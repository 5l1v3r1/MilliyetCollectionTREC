<DOC>
<DOCNO> 55595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/magazin/yazdud.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat Caddesi'nde bir düş Alchera 
</HEADLINE>
<TEXT>

Civanım Bar, Mori Sushi, kebabın hası 'Develi', Nilantik, Polonez Barbekü, Santewich, Orhan Keçeli'den iftar, Güliz Onursal -Metin Kap birlikteliği... 
     Efendim, Anadolu Yakası'na uzun süredir gidememiştim. Burada yer alan lokanta, bar ve restoran sahipleri "Sıra ne zaman bize gelecek " demeye başlayınca kara kış demeden çıktım yola. Caddebostan'da oturan sırdaşım İsmail Akkaya, kızkardeşi Tansel ve ünlü yönetmen Ayşe Ersayın ile birlikte Anadolu Yakası'nda turladım. Ama ne turlama İftarı, Kalamış Yat Limanı içinde yer alan ve bana göre kebapta rakipsizler arasında bulunan Develi'de yaptık. Aslında benim balık düşkünlüğümü bilmeyen yok ama bu kez Develi'nin balık kısmına 'merhaba' demekle yetindim, kebap bölümüne geçtik. Deterjan reklamından tanıdığınız Develi'nin Genel Müdürü Fatih Bedir, sağolsun, kapıda karşıladı. Develi'nin Samatya'daki merkezine Etiler Şamdan'ın sahibi Mehmet Tuna, sevgili meslektaşım www.gecce.com adlı sitenin sahibi Kenan Erçetingöz ve karısı Gül ile gitmiştim. Ardından Samatya Develi'ye yalnızca çiğ köfte yemeğe iki kez gittim ama Etiler'deki yerine gitmek bir türlü nasip olmadı. Sahibi Arif Develi Samatya'daymış, oğlu Ali masaya geldi. Aşçıbaşı Hamit Gebeş, salon şefi Mahsun Bedir, kaptan Adem Kaygusuz'a kendimizi teslim ettik. Masaya garson Ferhat Duran, Ömer Şaka ve komi Kemal Tokmak baktı. Servis gerçekten muhteşemdi. Develi'nin iftar mönüsü standart. Yok, yok. Biz yalnızca garnitürlü sıcak istedik. İçinde tandır, simit, fıstıklı kebap, beyti, terbiyeli şiş, Adana, kaburga var. Fındık lahmacundan da birer tane götürdük. Aşçıbaşı kocaman bir lavaş pidesinin üzerine susamlarla benim adımı ve soyadımı yazmış, acaip havam oldu tabii. Bana göre Türk mutfağının aynası Develi. Üstelik 1912 yılından beri lezzetini bozmuyor. Develi, Türk yemeklerini ve tadlarını sizi rahatsız etmeyecek bir biçimde sunuyor. O kadar yedik, midemizde en ufak bir rahatsızlık hissetmedik. Kişi başı muhteşem bir yemek 16 milyon. Develi'nin müdavimleri arasında Fenerbahçe'nin Başkanı Aziz Yıldırım, Sağlık Bakanı Osman Durmuş, İstanbul Valisi Erol Çakır, Emniyet Müdürü Hasan Özdemir ve tüm Fenerbahçe Yönetim Kurulu üylerini sayabiliriz.Telefon numarası 0216 418 94 00. Fazla yiyince kendimizi Bağdat Caddesi'ne atıp bol bol yürüdük. Hayli şık bir yer gördüm Polonez Barbekü. İçeriyi gezdim. Sahibi Mert Aslan yanımıza geldi "Yüksek kalitedeki et, et ürünlerimizi alev lezzetiyle birleştirerek dana ve hindiden zengin çeşitler ürettik. Herkesin kesesine uygun mönümüzde çok çeşit var" dedi. Polonez'de paket servis de var. Fiyatlar gerçekten cazip. Ekmek arası polonez köfte 2, salatalar 1 ila 2.5 milyon, sandöviç çeşitleri 1.5 ila 3 milyon, sahandan dedikleri hindili sucuklu yumurta, kavurmalı, sosisli, hindi sosisli yumurta çeşitleri 3 ila 4.5 milyon lira arasında. Bir de light mönü var ki diyette olanlar için ideal. Tost çeşitleri ise 1 milyon lira. Yani ailece ya da kız arkadaşlarınızla filan gidip kendinize mükemmel bir ziyafet çekebilirsiniz. İçecek fiyatları da 250 bin lira ila 1.5 milyon arasında. Bağdat Caddesi'nde keyifli bir mekan 'Polonez Barbekü'. Telefon numarası 363 52 46. Yine Şaşkınbakkal'da bir başka sandöviç mekanına uğradık. Burayı Tansel çok methetti. Mekanın Erenköy'de de bir şubesi varmış. 'Santewich'de salatalar 500 -600 bin lira. Amerikan salatasından tutun da patates, soslu sosis, soslu tavuk, yeşil mercimek, mantar, İtalyan... Ne ararsanız var. 30'a yakın salata çeşidinden hangisini sipariş edeceğinizi şaşırıyorsunuz. Sandöviçler ise 1.5 -2.5 milyon arasında. Lazanya, incecik ve ağızda dağılan pay hamurunun içinde sebze ve baharatların uyumu ile hazırlanmış. Ispanak, kabak, pırasa ve patlıcan seçenekleri ile sunulan sebzeli kişler 1 milyon 250 ila 1.5 milyon lira arasında. Her çeşit tatlı var. Gençler ve aileler için ideal. Telefon numarası 0216 411 14 69. 
     
Sımsıcak, olağanüstü bir mekan Alchera ve Nilantik      Erenköy'deki Nilantik'e daha önce uğramıştım. Ayşe ısrar edince yine gittik. "Keyfim buraya gelir misin, yoksa ben mi geleyim " sloganıyla müşteri ağırlayan Nilantik'in sahibi Nil Köprek sıcak bir insan. Buranın tatlıları gerçekten birer rüya. Elmalı, cevizli, vanilyalı, soslu turta çeşitleri, frambuaz soslu cheesecake'ler... Bir de çikolatalı ve konyaklı pastaları var ki çok lezzetliymiş. Görselliğe ve damak tadına önem verenler, 17., 18. ve 19. yüzyıldan günümüze ulaşan objeler, koleksiyonlar eşliğinde bir şeyler yemek isteyenler için ideal bir yer. Nilantik mönüsünde ağırlık, ev yapımı lezzetlerde. Müdavimleri arasında Sibel Savacı, Billur Kalkavan, Jale ve Başak Gürsoy, Dikran Masis, Ayda -Nadir Yelkenci, Perran Kutman -Koral Sarıtaş, Çiğdem -Hüsamettin Özkan, Erol Kaynar, Mahinur -Tezcan Yaramancı var. Telefon numarası 0216 360 53 78. Yazın bir kez bahçesine uğramıştım. İlk kez gezme olanağını buldum Bağdat Caddesi'ndeki Alchera'yı ve yürekten kutladım Esra Akkaya ile erkek arkadaşı Kerem Deren'i. Dünyanın pek çok yerini dolaştım, bu şıklıkta, serviste, cazip fiyatlarda bir çok eğlencenin, kültürün, sanatın, hobinin iç içe olduğu böyle bir mekanı ilk kez gördüm. Aslında tam bir sayfa gerekir Alchera için ama sık sık sözedeceğim bu güzel mekandan sizlere. En kısa sürede de tekrar gidip yemek yiyeceğim bu düşler dünyasında. Her akşam, Osmanlı yemeklerinden oluşan nezih bir iftar ziyafetini değişik mönülerle sunuyor Alchera. Her köşesinde, her odasında farklı bir dünya var. Tavla oynarken ya da DVD izlerken bir yandan brunch yapabilirsiniz. Ya da 5 milyon liraya bir Meksika yemeği olan quesadilla, 6 milyona da etli veya tavuklu fajita yiyebilirsiniz. Patlamış mısır, kestane, şömine, kardan adam, yastık, battaniye, soba, kartopu savaşı, dumanı tüten çorba, kitap, oyun, sıcak şarap, sinema, tiyatro, resim sohbetleri ve birbirinden ilginç kahve çeşitleri hep Alchera'da. Toplantı ve grup yemekleri çok cazip fiyatlarla sunuluyor. Canınız isterse öğle ya da akşam yemeğini, şöminenin önünde 5 milyona sucuk -ekmek şeklinde yiyebilirsiniz. Canınız Latin veya Arjantin tango mu öğrenmek istiyor Yine adres Alchera. İşletmeci Özcan Doyuran mekanda ciddi anlamda kahve satışı yaptıklarını, insanların kendilerini evlerinde hissettiklerini, zengin mönü karşısında da şaşırdıklarını söyledi. 'Mahallenin Muhtarları' dizisinin sevimli Şirin'i Esra Akkaya, sıcaklığını hem mekana hem de ekibine yansıtmış. Bağdat Caddesi'nde bir düş dünyası Alchera. Gidin, memnun kalacaksınız. Alchera'nın müdavimleri arasında ise Harun Kolçak, Soner Arıca, Erkan Can, Cem Davran, Füsun Önal, Billur Kalkavan, Sibel Can'ı sayabiliriz. Telefon numarası 0216 414 62 20. 
     
Civanım Bar ve Mori Sushi      Genelde çarşamba geceleri bizim 'Seba kızlar grubu' yani Aşkım Sağıroğlu, Meltem Sayın, Filiz Yolaçan, Aynur Şenel ve bendeniz toplanıp yemek yiyoruz. Bu kez ben grubun davetlisiydim. Beni Mayodrom içindeki Mori Sushi'ye götürdüler. Akatlar Mayadrom içindeki Mori'nin en farklı yanı klasik bir sushi lokantasından ziyade, yalın ve sade bir dekorasyona sahip olması. Japon mutfağının türlü lezzetlerini burada bulabilirsiniz. Mönünün spesyali sushi ama Japon mutfağının türlü lezzetleri de var. İçersi tanıdık simalarla doluydu. Tam karşı locada Hülya Avşar, Kaya Çilingiroğlu ve güzel kızları Zehra, yan masalarında Murat Aslan, bir grup arkadaşıyla Bahattin Demir oturuyordu. Bahattin ramazan nedeniyle çapkınlığa ara vermiş. Murat ise bir süredir nişanlı olduğu Melis Çiftçi ile evlilik hazırlıklarında, sevindim. Neyse, ben bir sushi manyağı sayılırım. Ukalalık olarak kabul etmeyin, Ninja ve Udanyo damak tadıma uygundur. Sunset'in içinde de birkaç kez tatmıştım. Mori'ye de yazın Laila'nın içinde bir kez gitmiştim. Birkaç kez de eve getirtmiştim. Fiyatları beni hep ürkütmüştür. Nitekim o gece de kızların ödediği hesaba baktım, valla kabarıktı. People'ın müthiş aşçıbaşısı Gazi'nin, en az kendi kadar başarılı olan kardeşi Bilal, Mori'de görevliymiş. Yanımıza geldi, gerekeni söyledim. Efendim, dünyaca ünlü müzik adamlarımızdan Tuluyhan Uğurlu üç CD'siyle 2002 yılına damgasını vuracak Osmanlılar, Beyazıt Zamanı ve Senfoni Türk. Osmanlılar, sevgili dost Faruk Saraç'ın 'Padişah'ın Esvabı' isimli tarihsel gösterisi için ana temaları hazırlanan ve 36 Osmanlı padişahını anlatan iki CD'den oluşan bir eser. Tamamlanmış. Efendim, şıklığın ve zarafetin dünyaca kabul edilmiş porselen markası olan Herend, bir süredir Nişantaşı'ndaki Ihlamur Yolu'nda hizmette. Bayram ve yılbaşı armağanları nedeniyle cebinde parası olanlar için ideal. Usta çizgilere, stilde gelenekçi, düşüncede yenilikçi ve dinamik bir sanat anlayışına sahip olan karikatüristtir Semih Balcıoğlu. Türkiye'de ilk kez gerçekleştirilen üç boyutlu karikatürlerin sahibi ve yaratıcısı Semih Balcıoğlu'nun özel koleksiyonu 7 Aralık'da Dem -Art Sanat Galerisi'nde. Arnavutköy -Sahilyolu'ndaki Dem-Art Sanat Galerisi'ni 29 Aralık 2001'e kadar gezebilirsiniz. 
     
Keçeli'nin muhteşem daveti ve sosyetede yeni bir aşk      Efendim, haftasonu benim için çok değerli olan sevgili ağabeyim ve siyasette önemli, ciddi bir isim Orhan Keçeli'nin Ataköy C Motelleri bitişiğinde yeralan Mavi Marmara Et Lokanası'nda iftar yemeği vardı. Bizim Seba Grubu, Polo 13'ün başarılı işletmecisi Ali Sayar, kardeşim kadar yakın Cenk Eren, kuaförüm ve dostum olan saç doktorum Veysel Şenel ile gittik. DYP Genel Başkanı Tansu Çiller ve eşinin de katıldığı yemekte sanat, sosyete, ekonomi dünyasından ünlü isimler vardı. 5 bin kişilik davetli topluluğundan kimler mi gördüm Benim güzel arkadaşlarım, genç iş adamları Engin, Nedim Keçeli kardeşler, eşleri Selen, Suzan, Benta-Ali Şen, Begüm-Adnan Şen, Aslı-Metin Şen, Meral Gezgin, Turan Sarıgülle, İstanbul Ticaret Odası Başkanı Mehmet Yıldırım, iş adamı Fuat Miras, DYP Milletvekili Hayri Kozakçıoğlu, Necmettin Cevheri, Celal Adan, Nevzat Ayaz, iş adamları Recep Yazıcı, Şadan Kalkavan, Haşmet Mürşit, Avukat Onur Fenercioğlu ve eşi, Klip Müzik'in sahibi Akif Işık, Özer Plakçılık'ın sahibi Şahin Özer, Gönül Yazar... İftarda bir arkadaşım, "Geçen gün köşende Metin Kap'dan sözetmişsin. Şu günlerde Güliz Onursal ile Nice'de büyük aşk yaşıyorlar" dedi. Araştırdım, doğruymuş. İzmirli hemşerim Cemal Özgörkey ile evliliğin eşiğinden dönen, sosyetenin şen dullarından Güliz Hasman anlaşılan ünlü ralliciye gönlünü kaptırmış. Bilirsiniz ya, Metin Kap podyumların ünlü mankeni Sinem Güven ile 3 yıl birlikte olmuştu. Evet, bugünlük bu kadar, kalın sağlıcakla. En kötü gününüz benimkinden iyi olsun efendim. 
     
     



 MAGAZİN 











</TEXT>
</DOC>
