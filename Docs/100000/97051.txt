<DOC>
<DOCNO> 97051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/21/ekonomi/eko04.html </URL>
<DATE> 2002/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
OPEC, Rusya’ya savaş açıyor 
</HEADLINE>
<TEXT>

Rusya’nın ihracat kısıtlamasına uymayarak, ABD ile yakınlaşmasını ahlaksız bir politik oyun’ diye değerlendiren OPEC, üretimi artırarak fiyat düşürme resti çekmeye hazırlanıyor 
     EKONOMİ SERVİSİ 

     Petrol İhraç Eden Ülkeler Örgütü OPEC cuma günü yaptığı açıklamada Rusya’nın ihracat kapasitesini yavaşlatmadığı takdirde yaşanacak olası bir fiyat savaşına hazır olduğunu bildirdi. 
     OPEC’ten yapılan açıklamada, Rusya’nın 11 Eylül saldırılarından sonra ABD ile geliştirdiği sıkı diyaloğun ve artan dünya pazar payının endişe verici olduğu ifade edildi. Rusya’nın OPEC’le ahlaksız bir politik oyun’ oynadığı belirtilen açıklamada, OPEC’in bundan sonra sakin davranışlarını bırakıp agresif bir politika uygulayacağı sözlerine de yer verildi. 
     Rusya’nın OPEC üyesi olmayan Norveç ve Meksika ile yaptığı ihracat kısıtlaması anlaşmasına sadık kalmadığı ve daha fazla petrol ihraç ederek petrol fiyatlarının gerilemesine neden olduğu söyleniyor 
     
     Fiyat savaşına hazırız’ 
     OPEC’in Başkanı Rilwanu Lukman konuyla ilgili açıklamasında, organizasyonun kapasite ve rezerv’ olarak olası bir fiyat savaşına hazır bulunduğunu belirtti. 
     18 Eylül’de bir araya gelmesi beklenen OPEC yöneticilerinin ihracat kotalarını değiştirme konusunu görüşecekleri ve muhtemelen üretimlerini artırmak yönünde karar alıp petrol fiyatlarını varil başına 3 - 4 dolar aşağı çekebilecekleri ifade ediliyor. 
     ABD ise Rusya’yı OPEC’in petrol fiyatları üzerindeki etkisini hafifletebilecek bir konumda görüyor. Moskova’daki Renaissance Capital adlı bir yatırım bankasının yaptığı hesaplara göre 2002 yılının ilk yarısında Rusya’nın ham petrol ihracatının yüzde 8.6, dünyadaki toplam ihracatın seviyesinin ise yüzde 3.4 arttığı görülüyor. 
     



 EKONOMİ 



















</TEXT>
</DOC>
