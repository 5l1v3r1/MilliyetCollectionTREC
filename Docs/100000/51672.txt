<DOC>
<DOCNO> 51672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/11/siyaset/siy02.html </URL>
<DATE> 2001/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Batı, Derviş’e arka çıktı 
</HEADLINE>
<TEXT>

TBMM’deki kadın milletvekili sayısını az bulan Avrupa Parlamentosu seçimlerde kadın erkek ve adayların dengeli katılımınının sağlanmasını istedi 
     ÖNDER YILMAZ Ankara 

     Bakanlar Kurulu’nda kadın üye olmamasından yakınan Devlet Bakanı Kemal Derviş’e Avrupa Parlamentosu’ndan AP , destek geldi. TBMM’de kadın milletvekili sayısını az bulan AP, önümüzdeki seçimlere kadın ve erkek adayların dengeli katılımının sağlanmasını istedi. 
     AP, kasım sonunda Türkiye’nin AB’ye üyeliği sürecine ilişkin açıklanacak İlerleme Raporu öncesinde Başbakan Bülent Ecevit’e geçen hafta gönderdiği 6 sayfalık raporda "kadınların toplum hayatında öne çıkarılmasına" yer verdi. Ulusal Program’da kadınlara her türlü alanda eşitlik öngörülmediğine dikkat çekilen raporda, "AP, özellikle kadınların karar alma süreçlerinde temsili başta olmak üzere, Pozitif Eylem’e yer vermediğine dikkat çeker" denildi. 
     
     1996 tarihli konsey tavsiyesi 
     Yerel idarelerde çalışan kadınların oranının sadece yüzde 1.5 olduğuna işaret edilen raporda, TBMM’deki 550 milletvekilinden sadece 22’sinin kadın olduğuna dikkat çekilerek "AP, bir dahaki seçimlerde Türkiye’nin, kadın ve erkeklerin karar alma süreçlerine dengeli olarak katılımıyla ilgili 2 Aralık 1996 tarihli Konsey tavsiyesini dikkate almasını ister" önerisinde bulunuldu. 
     



 SİYASET 











</TEXT>
</DOC>
