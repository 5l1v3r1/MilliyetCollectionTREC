<DOC>
<DOCNO> 65520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/yasam/yas00.html </URL>
<DATE> 2002/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Aman ralli vurma beni .. 
</HEADLINE>
<TEXT>

Antalya’da koruma altında bulunan 44 alageyikten gebe olan 7’si Anadolu Rallisi sırasında düşük yapıp öldü 
     KADİR ZENGİN DHA 

     ALAGEYİK neslinin son örnekleri Antalya Düzlerçamı’ndaki sahada kontrol altındaydı. 44 alageyiğin sakin yaşamı geçen eylülde düzenlenen Anadolu Rallisi sırasında değişti. Milli Parklar Av ve Yaban Hayatı Genel Müdürü Hüsrev Özkara, ralliye şiddetle karşı çıktı. 
     
Uluslararası rallide tek yabancı yok      ANCAK Gençlik ve Spor Genel Müdürlüğü’nün ısrarı üzerine "Sadece bu yıla mahsus, her türlü risklere karşı önlemlerin alınması kaydıyla" ralliye olumlu görüş verildi. Ancak, uluslararası olacağı söylenmesine rağmen bir tek yabancı sürücünün dahi katılmadığı rallinin sonunda kaybeden sadece alageyikler oldu. 
     
Gürültü alageyikleri korkuttu      ALAGEYİKLERİN üreme döneminde yapılan rallinin, bölgeden geçen 14 kilometrelik etabının sonunda, gebe 7 alageyik düşük yaparak öldü. 37 geyikten çoğu da gürültü ve insan çığlıkları nedeniyle panikleyip kaçışırken ya ağaca çarptı veya düşüp yaralandı. 
     



 YAŞAM 





















</TEXT>
</DOC>
