<DOC>
<DOCNO> 60696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/yazar/okur.html </URL>
<DATE> 2002/01/05/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Maliye Tarkan’ın peşinde... 
</HEADLINE>
<TEXT>

     Koca İstanbul kara teslim oldu, borsa çalışamadı, tahvil ve bono piyasasında gün kısa kesildi. Kısacası piyasalar çalışamadı. Kimse işe gidemedi. Kar nedeniyle uğranılan zararın ne olduğunu bilmiyoruz. Ama 10 santim kara, kar fırtınasına çok kolay teslim olduğumuz kesin... 
     Biz bu soğuk günde gündemimize Tarkan’ı aldık. Tarkan, karda ayağını burkmuş. Geçmiş olsun. Ama Tarkan’ın yakında yüreği burkulacak, onu yazmak isteriz. 
     Çünkü İstanbul Defterdarlığı, Tarkan’ın peşini bırakmıyor. 
     Kriz, sıkıntı filan diyoruz ya biz hemen yılbaşı gecesine bakıyoruz. İstanbul Defterdarlığı yılbaşında tam 5 trilyon para harcandığını tespit etmiş. 1207 yer denetlenmiş, 247 eğlence merkezinde hasılat denetimi yapmış, adisyon kontrolü için 960 yere gitmiş. Ve tamı tamına 3 trilyon lirayı kayıtlara girmiş. Biliyorsunuz, İstanbul Defterdarlığı 2001 yılı sonunda 16 katrilyon lira vergi tahsil etti. Sizin anlayacağınız geçen yıl İstanbul tek başına vergi gelirlerinin yüzde 42’sini elde etti. 
     Krizi düşünürsek rakam az buz değil. 15 katrilyonluk hedef geçilmiş bile... Sizin anlayacağınız kriz yılı vergi tahsil yılı olmuş. 
     Şimdi, "Bu kadar rakamla Tarkan’ın ne ilgisi var " diye sorabilirsiniz. Ancak kazın ayağı öyle göründüğü gibi değil. 
     Tarkan, yılbaşında Antalya’da Club Zigana’da sahneye çıktı. "Şıkıdım Şıkıdım" şarkısıyla 72 ülke televizyonundan herkese göbek şov yaptı. Şimdi İstanbul neresi Antalya neresi Ama İstanbul Defterdarlığı yılbaşı programında hiçbir şarkıcıyı rahat bırakmadı. 120 şarkıcı ile ilgili başlatılan inceleme halen sürüyor. Eğer yollar açılırsa çoğu defterdarlığa davet edilecek. Yılbaşı gecesinde ne kazandılar onu anlatacaklar. İşte defterdarlık, Tarkan için de vakit kaybetmedi. Ve Tarkan’ın sahne aldığı il olan Antalya Defterdarlığı’nı bir yazı ile uyardı. Tarkan’ın aldığı para ile ilgili tespitler istendi. Şimdi bu bilgiler bekleniyor. Tarkan’ın bu kadar sıkı denetime alınması yeni değil. Geçen ağustos ayından bu yana Tarkan takipte... 
     Hani şu ünlü Porsche vardı ya kazaya kurban gitti. İşte o araba ile ilgili başlatılan inceleme sonucu Tarkan’a takınılıp kalındı. İstanbul Defterdarlığı "Nereye el atsak altından Tarkan çıkıyor, biz de mecburen bu kadar yakın takipteyiz" diyor. 
     
Hedef 27 katrilyon lira      Tabii, İstanbul Defterdarlığı’nın takibe aldığı tek sanatçının Tarkan olmadığının altını çizelim. Özellikle yılbaşında Kıbrıs’ta sahne alanların durumu da öyle kolay değil. 
     Her neyse, biz konumuza, vergiye dönelim. 
     2002 yılında İstanbul Defterdarlığı’nın gelir hedefi 24 katrilyon lira. Ancak Defterdar Kadir Boy, hedefi bununla sınırlı tutmuyor. 27 katrilyonla bu işi tamamlamak düşüncesinde. O yüzden kayıt dışı ekonomi konusunda bu yıl çok daha sıkı bir denetim göreceğiz. Çünkü bu yıl Türkiye’nin toplam vergi gelirinin yüzde 45’ini gerçekleştirme amacı güdülüyor. 
     Görünen o ki, İstanbul Defterdarlığı göz açtırmamaya kararlı. Türkiye’nin toplam personel harcamalarının tutarının 20 katrilyon lira olduğunu düşünürsek, 24 katrilyon 300 trilyonluk yıl sonu vergi hedefi koyan İstanbul Defterdarlığı, Maliye Bakanlığı’ndan özel bir ödül almak için yola çıkmış bile Ancak bu kez gündemde Tarkan var. Galiba Tarkan, Turkcell reklamındaki kızın peşini bırakıp bu kez defterdarın peşine düşecek... 
     
     







Yine üniversite 


Denetim mavalı 


Çakan Mutlaka inecek 


Bankacılık sloganlarla, kahvehane üslubuyla kurtulmaz 


"MİT manzaralı daire" 


Kar altında kayıkçı kavgası 


Arjantin'de son tango... 


Yan yana olun ama fazla sokulmayın 


Maliye Tarkan’ın peşinde... 


Bunlar da haber mi 


Adalet Bakanı 'evet' derse 


Sermaye konacak bankanın, off - shore iştirakine dikkat 


Yeni yıla yeni kanun 


Bir Başbakanın Amerika gezisi 


Tütün ekicisi ne yapacağını bilemiyor’ 


</TEXT>
</DOC>
