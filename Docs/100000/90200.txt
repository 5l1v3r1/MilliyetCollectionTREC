<DOC>
<DOCNO> 90200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/16/son/sontur06.html </URL>
<DATE> 2002/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖSS'de dede - torun yarışıyorlar... 
</HEADLINE>
<TEXT>

     Çankaya İşçi Emeklileri Derneği Başkanı 64 yaşındaki Mehmet Höcü, Öğrenci Seçme Sınavı'na ÖSS 19 yaşındaki torunuyla birlikte girdi. 
     Höcü, sınava gireceği Özel Evrensel Lisesi'ne, oğlu Ufuk Höcü ile birlikte geldi. Bugün Babalar Günü'nün kutlandığını hatırlatan oğul Ufuk Höcü, ''Babam beni üniversite sınavına getirmemişti ama ben babamı getirdim'' şeklinde espri yaptı. Kızı Sinem Ceren Höcü'nün de Mehmet Emin Resulzade Anadolu Lisesi'nde sınava girdiğini belirten Ufuk Höcü, ''Dede torun yarışacaklar'' dedi. 
     Mehmet Höcü de sınava kendi başına hazırlandığını belirterek, sözel bölümdeki sorularda zorlanmayacağını ifade etti. Politikayla ilgilendiğini söyleyen Höcü, bu alanla ilgili bir bölüme girmek istediğini kaydetti. 
     Lise mezunu olan Höcü, neden bu yaşta üniversiteye gitmek istediğinin sorulması üzerine, ''1994 yılında Yenimahalle Belediye Başkan adayı olmak istemiştim. Ancak üniversite mezunu biri gelince beni aday yapmadılar. İşte beni heveslendiren bu oldu. Bu işin yaşı yok. Bu bir gönül meselesi'' dedi. 
     Torununun da sınava girdiğinin hatırlatılması üzerine Höcü, ''Torunum Ben senin gerinde kalırsam üzülürüm diyor. Ben kazanacağıma eminim'' diye konuştu. 
     





</TEXT>
</DOC>
