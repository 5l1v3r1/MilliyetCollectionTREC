<DOC>
<DOCNO> 73417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/son/sondun16.html </URL>
<DATE> 2002/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Cheney "Irak'a askeri harekat kararı yok" 
</HEADLINE>
<TEXT>

     ABD Başkan Yardımcısı Dick Cheney, henüz Irak'a karşı alınmış bir askeri harekat kararı olmadığını açıkladı. 
     Cheney, 11 ülkeyi kapsayan 10 günlük Ortadoğu gezisinin Türkiye'den önceki durağı İsrail'de düzenlediği basın toplantısında, Irak'a yönelik bir askeri harekat olasılığıyla ilgili basında çıkan spekülasyonlar üzerine, böyle bir karar olmadığını belirtti. 
     Dick Cheney, ayrıca ABD'nin, Irak'ın kitle imha silahlarının peşine düşmesinden endişeli olduğu görüşünü yineledi. 
     Ziyaret ettiği ülkelerin hükümetleriyle bölgedeki durum ve Irak konusunu görüştüğünü belirten Cheney, bu tehdidi en iyi nasıl giderebileceklerine ilişkin ilerleyen süreçte de görüş alışverişlerine devam etmeyi ümit ettiklerini söyledi. 
     Cheney'e gezisi sırasında Arap liderler, ABD'nin Irak'a askeri müdahalede bulunmaması gerektiğini belirtmişlerdi. 
     AP-PNR-ÇA 
     






</TEXT>
</DOC>
