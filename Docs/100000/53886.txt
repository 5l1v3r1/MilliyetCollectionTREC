<DOC>
<DOCNO> 53886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/yazar/uras.html </URL>
<DATE> 2001/11/24/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
IMF sayesinde herkes milyoner 
</HEADLINE>
<TEXT>

     Ercan Kumcu ile Şevket Pamuk, Hürriyet gazetesinin 50 yıllık arşivini tarayıp, büyük boy 302 sayfalık bir kitap meydana getirdiler. Kitabın ismi "Artık Herkes Milyoner". Herkes milyoner olduğu için de kitabın satış fiyatı 45 milyon lira... 
     Bu kitapta 1948 yılından bu yana ekonomide olan bitenler sıra ile veriliyor. 
     Ben merak ile sayfaları çevirdim. Notlar aldım... Arayışım, bugünlerde içinde bulunduğumuza benzer güç durumlara ne sıklıkta düştüğümüz ve bu durumlardan nasıl kurtulduğumuz ile ilgili haberler idi... 
     Sayfaları çevirdikçe tüylerim diken diken oldu... Bizim hayatımız ıstırap içinde geçmiş... Ekonomideki başarısızlıklar birbirini kovalamış... Türkiye geçen elli yılda bir "oh" diyememiş 
     İşte son elli yılın olayları 
     1948 Ekim Türkiye 30 milyon dolar borç arıyor. 
     1949 Eylül Kriz büyüdü. Esnaf satış yapamıyor. 
     1952 Ocak KİT'ler devlete yük. 
     1952 Ekim Beyaz peynir karaborsada. 
     1954 Nisan Piyasada kahve yok. 
     1954 Nisan Celal Bayar Türkiye 30 seneden evvel Amerika olacak. 
     1954 Eylül Belediye gıdaya narh koydu. 
     1957 Haziran IMF heyeti geldi. 
     1958 Ocak Türkiye Avrupa Müşterek Pazarı'na hususi rejim ile giriyor. 
     1958 Ağustos Devalüasyon Dolar 2 lira 80 kuruş. 
     1959 Mayıs Türkiye'nin toplam dış borcu 400 milyon dolara ulaştı. 
     1959 Eylül IMF heyeti Türkiye'de. 
     1960 Aralık Doğu'nun kalkınması için plan hazırlanıyor. 
     1962 Eylül Doğu Anadolu'daki asayişsizliğin sebebi iktisadi gerilik. 
     1962 Aralık Gecekondulara tapu verilecek. 
     1970 Ağustos Devalüasyon Dolar 15 lira. 
     1970 Ağustos Ete, ekmeğe, sebzeye, oduna, kömüre belediye narh koyacak. 
     1970 Aralık Kişi başı milli gelir devalüasyondan sonra 310 dolardan 186 dolara düştü. 
     1971 Nisan Plancı Atilla Karaosmanoğlu, "Türkiye Ortak Pazar ülkeleri seviyesine 2359 yılında ulaşabilir" dedi. 
     1971 Temmuz Sıkıyönetim kumandanı fiyat düşürmeyen celepleri azarladı. 
     1974 Ocak İğneden ipliğe her şeyin fiyatı artıyor. 
     1975 Nisan Demirel Başbakan. Erbakan yardımcısı. Dört liderli hükümet kuruldu. 
     1975 Ağustos Ekonomi yeni bir kriz eşiğinde. 
     1976 Nisan IFM devalüasyon istiyor. 
     1978 Ocak Karaborsaya düşmeyen mal kalmadı. 
     1978 Mart Devalüasyon Dolar 25 lira. 
     1978 Ağustos Maliye Bakanı Müezzinoğlu, darboğazı aşmak için IMF'den taze para istiyor. 
     1978 Kasım Ecevit Dostlar bize yardım eli uzatmıyor. 
     1979 Ocak Dört büyüklerin tavsiyesi "IMF'nin dediğini yapın." 
     1979 Haziran IMF zorladı. Devalüasyon yapıldı. 
     1979 Aralık Dolar 47 lira. Enflasyon yüzde 74.6 oranında. 
     1979 Aralık Kömür yok, mazot yok. 
     1979 Aralık Demirel Türkiye'nin çıkmazda olduğuna inanmıyorum. 
     1980 Ocak IMF'den 170 milyon dolar geldi. 
     1980 Şubat IMF hazırlanan paketi kapsamlı ve etkili buldu. 
     1980 Şubat Alman Maliye Bakanı yardım için çalışıyor. 
     1980 Haziran IMF ile yardım için anlaşıldı Dolar 94 lira. 
     1982 Ekim Bankacılık krizi yaygınlaşıyor. 
     1982 Aralık IMF'nin en başarılı uygulamaları Türkiye'de. 
     1984 Aralık Enis Berberoğlu yazıyor "Türkiye ekonomisinde 'stop' dönemi bitti. Sıra 'go'da." 
     1985 Eylül Merkez Bankası Başkanı Canevi Türkiye köşeyi dönüyor. 
     1987 Mart Hazine borca doymuyor. 
     1988 Kasım IMF'ye örnek ülke olmaktan çıktık. 
     1989 Haziran Hazine iflas noktasında. 
     1990 Mart İç borçlar ameliyat masasında. 
     1991 Şubat Dış krediler kilitlendi. Türkiye kredi alamıyor. 
     1993 Ekim TÜSİAD Başkanı Ekonomi karaya oturdu. 
     1993 Kasım Hazine borç batağında. 
     1994 Şubat Türkiye IMF'nin acil durum kriterine girdi. 
     1994 Nisan Türkiye yapılan devalüasyondan sonra IMF'li günlere geri döndü. 
     1994 Eylül Hükümet IMF'ye, "kusura bakmayın sözümüzü tutamıyoruz" dedi. 
     1996 Mayıs Ekonomi yönetimi umudunu yitirdi. 
     1998 Ocak Güneş Taner, "IMF ile yeni bir anlaşma yapacağız" dedi. 
     1999 Kasım IMF ile 18'inci defa masaya oturduk. 
     2000 Ocak IMF, "Bu defa bu iş tamam" dedi. 
     2000 Şubat IMF, "Türkiye'de enflasyonun düşeceğine inanıyoruz" dedi. 
     2000 Mart Dünya Bankası Başkanı, "Mucize yaratıyorsunuz" dedi. 
     2001 Ekim Merkez Bankası 20 milyon liralık banknotu çıkardı... 
     Ve işte böylece "Artık Herkes Milyoner" .. 
     
     







Alfabe tartışması 


Nasıl adalet 


Asker işi Powell'ı bekliyor 


Hükümetin ömrü uzadı ama... 


Dansta ayağa basmak 


Sevgili öğretmenim 


Öğretmenlik neden gözden düştü 


Bir şeyler pişiyor ama ne 


Tutkular, acılar, gülümseyen deyişler 


Denizciler "demir attı" 


Öğretmenler Günü "o günler" kutlanırdı... 


Açık Radyo'da 11 Eylül 


Arseven'in boy hedefi medya 


Alın size yasa 


Denktaş ve Baykal ve Kıbrıs ve CHP 


IMF sayesinde herkes milyoner 


</TEXT>
</DOC>
