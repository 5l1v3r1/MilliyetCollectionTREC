<DOC>
<DOCNO> 54234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/26/son/sontur20.html </URL>
<DATE> 2001/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç kardeş, Isınmak için yaktıkları piknik tüpünden zehirlenip öldü 
</HEADLINE>
<TEXT>

     Gaziantep'te, ısınmak amacıyla piknik tüpü yakan aileden 3 kardeş öldü, anne ve 2 çocuğu hastaneye kaldırıldı. 
     Alınan bilgiye göre, olay, Beydili Mahallesi 34 No'lu Sokak'taki 42 Numara'da bulunan 3 katlı evin, 10 metrekareden oluşan tek odalı 
     bodrum katında meydana geldi. 
     Çevre sakinlerinin belirttiğine göre, yoksul olan Rana ailesi, odun ve kömür alamayınca, ısınmak amacıyla piknik tüpü yakıyorlardı. 
     Yıllar önce eşinden ayrılan Gülistan Rana, 5 çocuğu ile kaldığı odada, piknik tüpünü söndürmeden yatınca ailece zehirlendiler. 
     Olay, aile fertlerinin evden çıkmaması üzerine ortaya çıktı. Olayı polise bildiren Mehmet Orhan, ''Eşim, aile fertleri dışarıya çıkmayınca evin kapısını çalmış, açan olmayınca bana haber verdi. 
     Kapıyı çaldım. İçeriden ağır bir koku gelince kapıyı zorlayıp girdiğimde, hepsini yan yana yatakta buldum'' dedi. 
     Likit petrol gazı zehirlenmesi sonucu Nesrin 9 , Seyit 11 ve Emine 12 hayatını kaybetti anne Gülistan 34 ile diğer çocukları Süleyman 5 ve Nuran Rana 10 Gaziantep Devlet ve Çocuk Hastanelerinde tedavi altına alındılar. 
     Bu arada, Rana ailesinin ev sahibi Hatice Kaplan'ın da evdekileri kurtarmak istediği sırada likit petrol gazından etkilenerek hastaneye kaldırıldığı bildirildi. 
     






</TEXT>
</DOC>
