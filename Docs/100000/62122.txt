<DOC>
<DOCNO> 62122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/magazin/mag01.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Hık demiş Ayşegül’ün burnundan düşmüş 
</HEADLINE>
<TEXT>

Ayşegül Tecimer’in hayatını anlatacak film için başrol teklifi alan Sibel Can, Asil Nadir’i de Tarık Akan’ın oynamasını istiyor 
     YAŞAR ÇAKMAK 

     2002 yılı içinde iki film için teklif aldığını söyleyen Sibel Can’ın önündeki projelerden biri Ayşegül Nadir Tecimer’in hayatını konu alıyor. Şu an senaryoyu okuduğunu belirten şarkıcı film için şunları söyledi "Ayşegül Hanım dünyaca tanınan ve yaşamı merak edilen bir kadın. Çok renkli bir hayatı var. Senaryoyu okurken bunu çok daha iyi anladım. Rol bana uyarsa oynayacağım." 
     SİBEL Can, yaz aylarında çekilmesi planan filmde başrolü de Tarık Akan’la paylaşmak istiyor. Asil Nadir rolüne neden Kadir İnanır’ı değil de Tarık Akan’ı uygun gördüğünü’ ise şöyle yanıtlıyor "Asil Nadir uzun boylu bir bey. Bu yüzden Tarık Akan daha uygun." Can’ın önündeki diğer film ise içeriğini açıklamak istemediği bir Türker İnanoğlu’nun projesi. 
     



 MAGAZİN 














</TEXT>
</DOC>
