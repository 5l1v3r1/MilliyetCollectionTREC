<DOC>
<DOCNO> 51247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/yazar/asik.html </URL>
<DATE> 2001/11/08/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Fatih Terim... 
</HEADLINE>
<TEXT>

     Milan'ın Fatih Terim'le yollarını ayırması Türkiye'de büyük öfkeye neden oldu... Neredeyse İtalyan mallarına karşı ikinci boykot başlayacak... İyi ama... Acaba bu sonuçta bizim İmparatorun hiç mi suçu yok... Geçen yıl Fiorentina'dan sezon sonunda ayrılacağını sezon ortasında açıklamasa... Menekşeleri ilk üçe sokmayı başarsa... Milan'ı şampiyon yapmaktan daha büyük bir başarıya imza atacaktı Fatih Hoca... Bu yıl ise Milan'ın başında hem kendi erken havaya girdi, hem takımı erken havaya soktu. O yüzden bir - iki maç kaybında yüksekten düştü... Kabahati hep başkasında aramayalım. Sonuca da fazla üzülmeyelim. Malum, antrenörler zaten ikiye ayrılır... İşine son verilenler.. İşine son verilecek olanlar... 
     
İade i itibar      İtibar düzeyi hayli aşağılara inmiş Millet Meclisi eski Bayındırlık Bakanı Koray Aydın' ın istifasını kabul etmeyerek sözde "itibar" ını iade etti... Tunceli milletvekili Kamer Genç dedi ki 
     "İktidar partilerinin hepsinin açığı var. Bu olayda DSP ve ANAP, MHP'nin açığını kapattı yarın da MHP ötekilerin açığını kapatacak. Bilin ki, bu Meclis kimsenin itibarını iade edemez. İade ancak bağımsız yargıda olur." 
     
Amerikan sorusu...      Soru Hiroşima ile Afganistan’ın ortak yönü .. 
     Yanıt Hiç... Ama şimdilik... 
     
Hukuk Amerika'ya ne diyor ..      Amerika'nın Afganistan'daki savaş operasyonunu Güvenlik Konseyi kararlarına uygun olarak sürdürdüğünü iddia eden veya bilerek konuyu bu şekilde saptıranlara New York Anayasal Haklar Merkezi'nden Michael Ratner bakınız nasıl yanıt veriyor 
     - BM Sözleşmesi'nin 2,4, 41 ve 51. maddeleri ülkelerin "misilleme, öç alma veya cezalandırma" amacıyla güç kullanmalarını yasaklar. Dolayısıyla Kongre tarafından Başkan'a verilen "11 Eylül'ün faillerine karşı güç kullanma" yetkisi, uluslararası yasaya uymamaktadır... 
     - Ancak ABD, "kendini savunma" hakkını kullandığını öne sürüyor. 
     - "Kendini savunma" iddiasını haklı kılabilmek için ABD'nin Güvenlik Konseyi'ne hem 11 Eylül failleriyle ilgili kanıtları hem bundan sonraki olası saldırılarla ilgili kanıtları sunması gerekirdi. Ama ABD bunları yapmadı. Ayrıca "Kendini savunma" hakkını meşrulaştıracak veriler ortaya konduktan sonra bile önlem alması için Güvenlik Konseyi'nin onayı gerekirdi. 
     - Uluslararası yasalar çerçevesinde ABD'nin somut olarak yapması gereken nedir 
     - Öncelikle "suçluların belirlenmesi ve iadesi" ne ilişkin girişimlerde bulunmalıdır... BM Sözleşmesi'ne göre Güvenlik Konseyi, Libya'ya karşı başarıyla uyguladığı gibi, suçlunun iadesi için her ülkeye karşı zorlayıcı tedbirler alabilir. 
     - ABD'nin uygulaması gereken hukuki yol sizce neydi 
     1 Güvenlik Konseyi'nden, 11 Eylül'ün sanıklarının aranıp bulunması ve yakalanması için BM kontrolünde bir askeri güç veya polis gücü oluşturmasını talep etmek, 
     3 Sorumluların yargılanmaları için bir uluslararası mahkeme kurulmasını istemek... 
     
     Kanatları altınla kaplı kuş uçamaz. 
     Tagore 
     
     
Düzen...      Konfiçyus'un asla akıldan çıkarılmaması gereken bir öğüdü 
     "... Eskiler, erdemin ışığıyla ortalığın aydınlanması için, önce devlet işlerini yoluna koyarlardı. Devlet işlerini yoluna koyabilmek için, önce ev işlerini yoluna koyarlardı. 
     Ev işlerini yoluna koyabilmek için, önce kendi kendilerine çeki düzen verirlerdi. 
     Kendilerine çeki düzen verebilmek için önce düşüncelerini yoluna koyarlardı. Düşüncelerini yoluna koyabilmek içinse, önce bilgi eksikliklerini giderirlerdi." 
     
     







Seçim sistemi 


Fatih Terim... 


Kamuda küçülme 


Irak'la sınırları doğru çizmek 


Atatürk, Şah, İnönü, İngiliz elçisi nasıl poker oynadı 


23 cesur adam 


Atatürk ve Edward 


Ekonomist olmanın dayanılmaz ağırlığı 


İnisiyatif bizden gelmeli 


Ders kitaplarında cinsiyet ayrımcılığı 


Umuda yolculuk’ 


Gazeteci doğdu gazeteci öldü 


İstanbul politikalar merkezi 


Kullanmadığınız kredi kartlarını iptal ettirin 


Fakirler altın satıyor, zenginler altın alıyor 


Değişimi yürekli insanlar gerçekleştirir 


</TEXT>
</DOC>
