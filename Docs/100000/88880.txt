<DOC>
<DOCNO> 88880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/09/son/sontur06.html </URL>
<DATE> 2002/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaççıların son kurbanı Güney Koreli bir turist oldu... 
</HEADLINE>
<TEXT>

     Fatih'te 2 kapkaççı, Güney Kore uyruklu kadın turistin çantasını alarak kaçtı. 
     Aksaray Millet Caddesi'ndeki bir otelde kalan Eung Nam Lee 65 adlı turist, sabah saatlerinde yürüyüşe çıktı. 
     Molla Gürani Caddesi'ne kadar ilerleyen Lee'nin yanına yaklaşan bir kişi, kadın turistin çantasını kapkaç yöntemiyle aldıktan sonra içinde 1 kişi olan, ancak plakası alınamayan otomobile binerek kaçtı. 
     Olay sırasında kolunda sıyrıklar oluşan Lee'nin çantasında, 200 dolar ile hediyelik eşya bulunduğu öğrenildi. 
     Haseki Hastanesi'nde tedavi gören Lee, Şehremini Polis Karakolu'na giderek kapkaççılardan şikayetçi oldu. 
     





</TEXT>
</DOC>
