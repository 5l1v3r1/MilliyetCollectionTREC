<DOC>
<DOCNO> 59846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/31/son/sondun12.html </URL>
<DATE> 2001/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin'de istifa furyası.. 
</HEADLINE>
<TEXT>

     Arjantin'de geçici olarak cumhurbaşkanlığı görevine getirilen Adolfo Rodriguez Saa'nın istifa ettiği bildirildi. 
     Saa, ülkedeki derin ekonomik krizin üstesinden gelmeye çalışırken Peronist partinin desteğinin kaybolması üzerine istifa kararı aldığını açıkladı. 
     Buenos Aires sokaklarında kendi yönetimine karşı yapılan sokak gösterilerinden bir gün sonra istifa eden Saa, eski Cumhurbaşkanı Fernando De La Rua'nın ülkede meydana gelen hükümet karşıtı gösterilerden sonra iktidardan uzaklaştırılmasının ardından 23 Aralık'ta cumhurbaşkanlığı görevine geçici olarak getirilmişti. 
     Gözlemciler, Saa'nın istifa kararı almasında, bazı nüfuzlu Peronist yöneticilerin, kendi hükümetine destek toplamak amacıyla yaptığı toplantıyı boykot etmelerinin etkili olduğunu belirtiyorlar. 
     
     Senato başkanı da gitti 
     Arjantin'de geçici devlet başkanlığını yürüten Adolfo Rodriguez Saa'nın istifa etmesinin ardından, bu göreve getirilmesi gereken Senato Başkanı Ramon Puerta da görevinden istifa etti. 
     Senato Başkanlığı sözcüsü, Puerta'nın istifasını Meclis Başkanı Eduardo Camano'ya ilettiğini söyledi. 
     Arjantin yasalarına göre, Puerta'nın istifasının ardından Camano'nun geçici devlet başkanlığı görevini üstlenmesi gerekiyor. 
     Saa, ülkedeki derin ekonomik krizin üstesinden gelmeye çalışırken Peronist partinin desteğinin kaybolması üzerine istifa kararı aldığını açıklamıştı. 
     






</TEXT>
</DOC>
