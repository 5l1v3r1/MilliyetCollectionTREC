<DOC>
<DOCNO> 63483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/22/ekonomi/eko08a.html </URL>
<DATE> 2002/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Arçelik’ten görme özürlüye özel ürün 
</HEADLINE>
<TEXT>

Kabartma işaretler ve sesli uyarıların kullanıldığı beyaz eşyalar görme özürlülerin hayatını kolaylaştıracak 
     Arçelik, dünyadaki sınırlı uygulamalardan birini gerçekleştirerek, görme özürlüler için özel beyaz eşya üretti. 
     Türkiye Körler Federasyonu ile yürütülen ortak çalışma sonucu geliştirilen fırın, buzdolabı, bulaşık ve çamaşır makinaları, kabartma Braille işaretleri ve sesli uyarılarla görme özürlülerin hayatını kolaylaştırıyor. Görme özürlülerin kullandıkları Braille alfabesi, altı noktanın yer değiştirilmesiyle elde edilen alfa - numerik karakterlerden oluşuyor. 
     Arçelik’in yeni ürünleri, yarın İstanbul’da tanıtılacak. Toplantıya, Koç Holding Dayanıklı Tüketim Grubu Satış ve Pazarlamadan Sorumlu Başkan Yardımcısı Aka Gündüz Özdemir ile Türkiye Körler Federasyonu Başkanı Turhan İçli de katılacak. 
     



 EKONOMİ 




















</TEXT>
</DOC>
