<DOC>
<DOCNO> 52591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/yazar/pulur.html </URL>
<DATE> 2001/11/16/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Şenol'un haklı isyanı 
</HEADLINE>
<TEXT>

     BU köşenin okurları Şenol Güneş'i ismen tanırlar. 
     Sapla samanın birbirine karıştırıldığı, şarkı yarışmasının bile "vatan, millet" kavramlarıyla birlikte anıldığı olaylarda, biz hep Şenol Güneş'in bir sözünü örnek göstermişizdir. 
     
     ŞENOL, o tarihte Trabzon'un ve Milli Takım'ın kalecisiydi. Bir milli maç öncesi, TRT oyuncularla söyleşi yapıyordu. Sıra Şenol'a geldi, soru biraz önce anlatmaya çalıştığımız örneğe uygundu, sanki futbol maçına değil, Kurtuluş Savaşı'na çıkıyorduk 
     Şenol'un cevabını hiç unutmayız 
     "Biz bir futbol maçı oynayacağız... Ne kazanırsak milli kahraman olacağız, ne de kaybedersek vatan haini... Bir maçtan galip çıktık, ya da mağlup olduk... Hepsi bu " 
     
     YILLAR geçti, Şenol, Milli Takım'ın başına getirildi... Son maçtan önce oyunculara şöyle dediğini gazetelerde okuduk 
     "Sahaya çıkın, millete borcunuzu ödeyin " 
     "Ne borcu bu " diyebilirsiniz. 
     Evet, herkesin bu ülkeye borcu vardır. 
     Sokaklarda "Açız " diye feryat edilen ülkenin insanlarının, bir ömür boyu elde edemeyecekleri geliri, bir transferde alan, futbolcunun bu ülkeye borcu vardır. 
     Futbolcunun bu hale gelmesi, İtalya, İngiltere gibi ülkelerde oynaması sadece kendi yeteneğine mi bağlıdır 
     Bizce hayır 
     Yeteneği ortaya çıkaran, ülkenin ona sağladığı altyapıdır. 
     Sahasıyla, soyunma odasıyla, hocasıyla, malzemesiyle, kampıyla... Bütün bu altyapıda ülkenin hakkı vardır. 
     Tribünleri dolduran seyirci ile futbola milyarlar akıtan devletin oyuncuda hakkı olmaz mı 
     Elbette vardır 
     İşte Şenol'un "Çıkın oynayın, borcunuzu ödeyin " demesinin nedeni budur. 
     
     BİR tuhaf toplumuz, en keyifli günümüzün bile keyfini çıkaramayız. 
     Avusturya'yı 5 - 0 yenmişsin, takımın başındaki teknik direktör, "istifa" edeceğini ima ediyor. 
     Niye 
     Belli ki haksız eleştiriler, eleştiriden çok saldırılar, onu canından bezdirmiş... 
     "Bu Şenol'la, bu iş yürümez"den başlayıp, "Konuşmasını bilmiyor, giyinmesini bilmiyor "la süren "karizması yok "la noktalanan haksız, tutarsız, değersiz laflar belli ki, onu hayatının, belki de en mutlu gününde mutsuz etmiş... 
     İsyan ediyor 
     "Ben adamım, ben Türküm, ben Trabzonluyum " diye... 
     
     BİZE kalsaydı, Şenol'un bunları söylemesine hiç gerek yoktu, eliyle sahadaki sonucu gösterirdi 
     "Aynası iştir kişinin lafa bakılmaz " dese yeterdi. 
     Böyle diyoruz ama, ya aynı şey birimizin başına gelseydi, eleştiri sınırlarını aşıp, kişiliğimize saldırı haline gelseydi, acaba ne yapardık 
     
     ÖRNEK mi istiyorsunuz .. 
     Maç bitmiş, oyuncuların belki teri bile kurumamış, adam televizyona çıkmış, Kanal D Şenol'a saldırıyor "İlkeden ve dürüstlükten" söz edince, Atilla Gökçe dayanamıyor 
     "Ne demek istiyorsun Şenol'un ilkesi yok mu, dürüst değil mi " 
     Cevap 
     "Kem küm, ham hum, şaralop " 
     Kendinizi Şenol Güneş'in yerine koyar mısınız 
     
     







Avrupa haklı mı 


Apo balığı 


İftar yemekleri 


'Türkiye'yi nasıl olsa AB'ye almazlar ' lobisi... 


Ekonomiye şef değneği 


Yasaları koruması gerekenler çiğniyor 


Kotasyon indirimi henüz erken 


Bu kez de yüz yüze... 


İmajımız kırmızı kart görmesin 


Toprak malik nesini 66 trilyona satıyor 


Yolsuzluk sarmalının ucu nerede 


Şenol'un haklı isyanı 


Yeni Ulusal Program 


Kredi kartıyla alışverişte de indirim dönemi 


Bu ülke için seve seve yazılmış yazı 


Şehr - i Ramazan 


</TEXT>
</DOC>
