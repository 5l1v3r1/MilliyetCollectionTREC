<DOC>
<DOCNO> 98221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/son/sontur09.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP Kahramanmaraş milletvekili istifa etti 
</HEADLINE>
<TEXT>

     MHP Kahramanmaraş Milletvekili Edip Özbaş, partisinden istifa etti. 
     Özbaş'ın istifasıyla MHP'nin TBsandalye sayısı 126'ya düşerken, bağımsız üyelerin sayısı da 16'ya çıktı. Koalisyonu oluşturan partilerin sandalye sayısı ise 270'e indi. TBMM'de ANAP'ın 79, DSP'nin ise 65 milletvekili bulunuyor. 
     Edip Özbaş, istifasıyla ilgili açıklamasında, Hükümet'i ve partisini eleştirdi. Özbaş, istifasına gerekçe olarak, ''Koalisyon iktidarının üç seneyi aşkın hükümet etme sürecinde alınan kararlarda, icraatta, olumsuzluklarda diğer ortaklarıyla birlikte MHP Genel Başkanı'nı ve üst yönetimini sorumlu ve suçlu görmem bu zor kararımın gerekçesini teşkil etmektedir'' ifadesini kullandı. 
     MHP yönetimine bir süreden beri yönelttiği eleştirilerle gündeme gelen Özbaş, parti grubunun TBMM'yi olağanüstü toplantıya çağırma başvurusuna da imza vermemişti. Özbaş, bir süre önce Başbakan Bülent Ecevit hakkında Meclis soruşturması açılması istemiyle hazırladığı önerge taslağını imzaya açmıştı. 
     





</TEXT>
</DOC>
