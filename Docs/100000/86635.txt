<DOC>
<DOCNO> 86635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/dunya/adun.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Hoş geldin ortak 
</HEADLINE>
<TEXT>

Rusya’yı NATO’nun müttefiki haline getiren NATO-Rusya Ortaklık Konseyi’nin kuruluşunu ilan eden bildirge, Roma’da imzalandı. Cumhurbaşkanı Sezer, Putin’e, Hoş geldiniz’ dedi 
     UTKU ÇAKIRÖZER Roma 

     Roma yakınlarındaki Pratica Di Mare hava üssünde uçaksavar füzelerinin gölgesinde yapılan zirve ile "NATO - Rusya evliliği" gerçekleşti. Rusya ve NATO’yu ilgilendiren güvenlik konularında iki tarafın işbirliği için hukuksal ve siyasi zemini oluşturan NATO - Rusya Ortaklık Konseyi’nin kurulmasını öngören "Roma Bildirgesi" imzalandı. İtalya Başbakanı Silvio Berlusconi’nin ev sahipliğinde gerçekleşen zirveye 19 NATO ülkesinin liderleriyle Rusya Devlet Başkanı 
     Vladimir Putin katıldı. Yeni Konsey, Rusya’ya, terörizm, kitle imha silahlarının yayılmasının durdurulması gibi belirli konularda NATO ülkeleriyle eşit "söz hakkı" tanıyor. 20 ülkenin eşit temsil edileceği NATO - Rusya Konseyi’nin kuruluşuna imza atan liderler, daha sonra "aile fotoğrafı" çektirdi. 
     
     Sezer Terör varsa huzur yok 
     Türkiye’yi temsilen zirveye katılan Cumhurbaşkanı Ahmet Necdet Sezer konuşmasına Rus lidere, "Hoş geldiniz" diyerek başladı ve şunları söyledi "Bizim kuşağımız Soğuk Savaş’ın gerginliklerini, korkularını yakından yaşadı. Bugün ise belleklerimizdeki kuşku duvarlarını tamamen yıkarak, karşılıklı güvene dayanan yeni bir yola çıkıyoruz." Konsey’in terörle mücadelede oynayacağı role dikkat çeken Sezer, "Kökü ve amacı ne olursa olsun tüm terör örgütleri etkisiz kalmadıkça dünya uluslarının huzur içinde yaşaması mümkün değildir" dedi. 
     
     Bush Barış içinde bir Avrupa 
     ABD Başkanı George W. Bush da, iki eski düşmanın 50 yılı aşkın süredir ve 10 yıllık belirsizlikten sonra bir ortaklığın içine girdiğini belirterek, "Bu ortaklık, tarihte ilk defa bütün, özgür ve barış içindeki bir Avrupa büyük hedefine bizi yaklaştırıyor" diye konuştu. 
     
Her şey düzgün, Türk bayrağı hariç      Roma’da İtalya Başbakanı Silvio Berlusconi ortada ve ABD Başkanı George W. Bush ile poz veren Rusya Devlet Başkanı Vladimir Putin, şaka yapmak için anlaşmanın mürekkebinin kurumasını beklemedi. Putin, Rusça’da "konsey" anlamına gelen "sovyet" sözcüğünü nükteli bir şekilde kullanarak, "Bundan sonra NATO - Rusya Konseyi yerine Sovyetler Meclisi diyelim" dedi. Bu arada üç liderin poz verirken önünde durdukları panoda yer alan Türk bayrağındaki orantısızlıklar da dikkat çekiciydi. 
     



 DÜNYA 












</TEXT>
</DOC>
