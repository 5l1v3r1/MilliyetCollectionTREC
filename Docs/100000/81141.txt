<DOC>
<DOCNO> 81141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/guncel/gun05.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Çapan, yeniden belediye başkanı 
</HEADLINE>
<TEXT>

Belediyedeki yolsuzluk iddialarıyla ilgili yargılandığı davada beraat eden Gürbüz Çapan, Esenyurt Belediye Başkanlığı görevine iade edildi 
     İstanbul Esenyurt Belediye Başkanı Gürbüz Çapan, Ağrı Belediye Başkanı Hüseyin Yılmaz, İzmir Menemen Seyrek Beldesi Belediye Başkanı Bayram Düz, Burdur’un Karamanlı ilçesi Belediye Başkanı Ahmet Avcıoğlu görevlerine iade edildi. 
     Belediyedeki yolsuzluk iddialarıyla ilgili olarak hakkında açılan soruşturma kapsamında tutuklanan ve 41 sanıkla birlikte yargılandığı davada tahliye edilen Çapan’ın avukatı Ergin Cinmen, İstanbul Valiliği’nce iade yazısının bugün Avcılar Kaymakamlığı’na gönderileceğini ve Gürbüz Çapan’a tebliğ edileceğini kaydetti. Ağrı Belediye Başkanı Hüseyin Yılmaz’ın Şartla Salıverilme ve Dava ve Cezaların Ertelenmesine İlişkin Kanun’dan yararlandığı, İzmir Menemen Seyrek Beldesi Belediye Başkanı Bayram Düz’ün tutukluluk halinin sona erdiği, Burdur’un Karamanlı ilçesi Belediye Başkanı Ahmet Avcıoğlu’nun da tutuksuz yargılandığı için görevine iade edildiği kaydedildi. Kimseye kırgın olmadığını ve Esenyurtluların yoğun isteklerini kırmayarak göreve geri döndüğünü kaydeden Çapan ise, "Katılımcı, şeffaf, tarafsız, çağdaş belediyecilik temelindeki çalışmalarımıza kaldığı yerden devam edeceğiz" dedi. 
     



 GÜNCEL 





















</TEXT>
</DOC>
