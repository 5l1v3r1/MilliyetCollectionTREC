<DOC>
<DOCNO> 73523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/siyaset/siy08.html </URL>
<DATE> 2002/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Cheney’den son dakika ayıbı 
</HEADLINE>
<TEXT>

     ABD Başkan Yardımcısı Dick Cheney, Türkiye’den ayrılmadan önce bugün 09.30’da yapacağını duyurduğu basın toplantısını iptal etti. Başbakan Ecevit’in bu sabah toplantı düzenleneceğini açıklaması, Türk tarafına bilgi verilmediğini ortaya koydu. Cheney’in basın toplantısını iptal ettiğine ilişkin ilk bilgi, Başbakanlık Konutu’nda yaptığı görüşmeleri tamamlamasının hemen ardından yansıdı. ABD’li ve Türk yetkililer iptal gerekçesine ilişkin bilgi vermezken, Cheney’in, gezisini izleyen ABD’li gazetecilerle 12 günlük Ortadoğu turunu değerlendireceği bir basın brifingi gerçekleştirmeyi tercih ettiği öğrenildi. Cheney’in Ecevit’in görüşmelerin ardından yaptığı açıklamadan "rahatsız" olduğu, bu nedenle de toplantıyı iptal ettiği iddia edildi. Ancak yetkililer bu iddiayı yalanladı. 
     



 SİYASET 
















</TEXT>
</DOC>
