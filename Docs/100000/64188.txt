<DOC>
<DOCNO> 64188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/son/sontur07.html </URL>
<DATE> 2002/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet Bahçeli Kemal Derviş'e yüklendi.. 
</HEADLINE>
<TEXT>

     Başbakan Yardımcısı ve MHP Genel Başkanı Devlet Bahçeli bu sabah gazete ve televizyonların Ankara temsilcileriyle yaptığı kahvaltılı toplantıda Devlet Bakanı Kemal Derviş'e yüklendi. 
     MHP lideri, Derviş'i koalisyon protokolu ve hükümet programı çerçevesinde hareket etmediğini söyleyerek, "herhangi bir siyasi bir kimlik taşımaması hükümet protokoluna aykırı hareket edebileceği anlamına gelmez" dedi. 
     Kemal Derviş'ten yakınan Devlet Bahçeli, "Niyet mektubuna girecek hususları en son MHP duyuyor. Gazetecilerden önce hükümetin öğrenmesi gerekir" diye konuştu. 
     Devlet Bahçeli, "Kemal Derviş'i başarılı buluyor musunuz" şeklindeki bir soruyu yanıtlarken ise "gayretli" demekle yetindi. 
     
     Derviş yanıtlıyor 

     Devlet Bakanı Kemal Derviş, kimseyle kavga yapmak niyetinde olmadığını, kavganın hassas duruma zarar verebileceğini söyledi. 
     Devlet Bakanı Derviş, Sümer Oral'la görüşmek üzere Maliye Bakanlığı'na gelişinde gazetecilerin, Başbakan Yardımcısı Devlet Bahçeli'nin kendisiyle ilgili sözlerini hatırlatmaları üzerine, "Ben kimseyle kavga niyetinde değilim. MHP de aynı niyettedir herhalde. Kavga hassas duruma zarar verir. MHP'nin de kavgacı olacağını sanmıyorum" diye konuştu. 
     






</TEXT>
</DOC>
