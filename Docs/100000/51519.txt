<DOC>
<DOCNO> 51519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/10/ekonomi/eko07.html </URL>
<DATE> 2001/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Erken emekliye az aylık 
</HEADLINE>
<TEXT>

En az 15 yıl hizmeti olan memurlar iki puan az aylıkla emekli olabilecek, ikramiyesini normal emeklilik vakti gelince alacak 
     ÖNDER YILMAZ Ankara 

     Hükümet, 50 bin memuru ilgilendiren emekli etme’ formülünü buldu. Hazırlanan yasa taslağına göre en az 15 yıl hizmeti olanlar, isterlerse emekli aylığı oranları ikişer puan düşürülerek emekli edilecek. İkramiyeleri ise normal emeklilik zamanı geldiğinde ödenecek. 
     DPT ve Başbakanlık uzmanlarının hazırladığı taslağa göre, ilgili kanuna geçici bir madde eklenecek. En az 15 yıl hizmeti bulunan kadınlar 20, erkekler 25 yıldan eksik kalan her hizmet yılı için kanuni emekli aylığı oranları ikişer puan düşürülerek bulunacak aylıkla isteğe bağlı olarak’ emekli olacaklar. Emekli olana katsayısı düşük maaş verilecek ve hizmet yılı ile yaş şartlarını yerine getirdiği takdirde emekli ikramiyelerini alabilecek. 
     
     İkramiyeler sonra 
     Taslaktaki geçici madde şöyle "En az 15 yıl hizmeti bulunan kadınlar 20, erkekler 25 yıldan eksik kalan her hizmet yılı için kanuni emekli aylığı oranları ikişer puan düşürülmek suretiyle bulunacak aylıkla istekleri üzerine emekli olurlar. Emekli Sandığı’na kesenekleri emekli aylıklarından kesilmeye devam olunur. Şahıs keseneği ödenen her yıl karşılığında emekli aylığı oranları kanuni oranı aşmamak kaydıyla ikişer puan artırılır. Emekli sandığı kanuna tabi emeklilik haklarını elde ettiklerinde emekli ikramiyeleri ayrıca ödenir." 
     



 EKONOMİ 




















</TEXT>
</DOC>
