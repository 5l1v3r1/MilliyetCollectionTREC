<DOC>
<DOCNO> 86507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/yazar/guclu.html </URL>
<DATE> 2002/05/28/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Hocaların maaşı 57 
</HEADLINE>
<TEXT>

     Hocaların maaşı diye diye nihayet zam gerçekleşti. Ama yarım kaldı. Profesörler ile birinci derecedeki doçentler aldı. Diğerleri açıkta kaldı. Özellikle de araştırma görevlileri. En mağdur durumda olan onlar... 
     Hükümetin sözü var. Şimdilik profesör ve doçentlere yaza da diğerlerine demişlerdi. İşte yaz geldi. Ama hükümetten çıt yok... 
     Son günlerde çok sayıda üniversite gezdim. Temel sorunlardan birisi de buydu. Ne zammı alan hocalar mutlu ne de alamayanlar. Dahası zammı alan hocalar geride kalanları unutmuş gibi gözükse de onlar da bu durumdan rahatsız. Sanki kabahatlisi bizmişiz gibi zam alamayanlarla aramıza soğukluk girdi. Oysa en az onlar kadar biz de bir an önce zam almalarından yanayız diyorlar... 
     Umarım araştırma görevlileri için de bir 56 yazı daha yazmak zorunda kalmam. 
     
     YÖK, Gürüz’ü oylayacak 
     YÖK genel kurulu bu hafta içerisinde toplanıp Başkan Gürüz’ün yargılanıp yargılanmamasına karar verecek. Yaşananlar tam bir komedi. İsterseniz önce nasıl bu noktaya gelindi ona bir göz atalım 
     Gürüz, geçen yıl Dünyada ve Türkiye’de Yükseköğretim diye bir kitap yazdı. Basımını da ÖSYM gerçekleştirdi. Telif ücreti olarak da beş kuruş para almadı. Tıpkı daha önce TÜSİAD’a hazırladığı bir başka kitapta olduğu gibi. Yakından tanıyanlar bilir ki parada pulda gözü yoktur... Yargıya intikal eden kitap, aslında önemli bir boşluğu doldurdu. Sadece Türkiye’deki yükseköğretim kurumlarının değil dünyadakilerin de tarihçelerini ve bugünkü durumlarını ayrıntılı bir şekilde ele alıyor. Dünyaya bir ayna tuttuğunuzda ortaya çarpıcı görüntüler çıkıyor. Örneğin rektörlük seçiminin o kadar yaygın olmadığına, üniversitelerin mali açıdan devlete bağımlı olmaktan çıkmak zorunda kaldıklarına, bilim adına üretken olmayanların üniversitede barınmalarının güç olduğuna ilişkin çarpıcı tespitlerle yüz yüze geliyorsunuz. 
     Tabii ki bu görüntüler bazı kesimleri rahatsız etti. Bu yüzden de Gürüz hakkında, kendisine bağlı bir kurumun kaynaklarını, kendi görüşlerini pekiştirecek bir kitap yazarak harcadığı için mahkemeye başvuruldu. Yasalara göre lüzumu mahkemeye gerek olup olmadığına YÖK üyeleri karar verecek. Hayret ki hayret .. 
     Bu köşenin takipçileri çok iyi bilirler ki YÖK’ü ve Gürüz’ü eleştirenlerin en başında biz geliyoruz. Ama böylesi bir durumda Gürüz’ü değil eleştirmek, kutlamak gerekir. Önemli olan böyle bir kitabın yararlı olup olmadığı. Gürüz, eğer isteseydi kitabını yayımlatmak için yüzlerce yayıncı bulur yüklüce de para kazanabilirdi. Ama o bunu yapmayıp kendi kurumunu tercih etti diye eleştirilmesi hatta mahkemeye verilmesi çok enteresan .. 
     
     Başkan ve başkancıklar 
     YÖK başkanının dayatmacılığı konusunda yüzlerce yazı yazdım. Belli ki h l da yazacağız. Çünkü inadından vazgeçeceğe benzemiyor. Çünkü gençleri önemsemiyor. Onların duygularını dikkate almıyor. 
     Ama Gürüz’ün dürüstlüğü, ülke sevgisi ve çalışkanlığı konusuna diyecek yok. Eğitim sektöründe başkanlık koltuğuna oturanların diğerleri de keşke onun kadar özüyle sözüyle bir olabilse. Burada böyle, orada öyle konuşmasalar. Kuyruklarına basıldığında düne kadar alkışladıklarını ertesi gün kara listeye almasalar. Eğitim kurumları, Gürüz gibi dayatmacı başkanlar kadar yanar döner başkanlardan da çok çekti. Çekmeye de devam ediyor. 
     Bir kitap da ben yazsam ne iyi olur İkiyüzlüleri deşifre edecek o kadar çok malzeme var ki .. 
     
     







Necip Fazıl ve Türkeş 


Kiev’de Türk tadı 


Ecevit Polemik yok 


Diyarbakır kararlı 


Yaşamın kıyısında 


Tarih sayfaları arasında... 


Hocaların maaşı 57 


Nükleer savaş çıkar mı 


Sait Faik "rahmet" istedi... 


Komplo skandalı Başbakanlık Teftiş Kurulu’nda 


Çiller’in seçim stratejisi 


İlk 4 ayda sadece 12 bin otomobil satıldı 


Anadolu üreticisi yeni yapılanma arayışında 


Gümrükçü, başı dik dolaşana kadar 


</TEXT>
</DOC>
