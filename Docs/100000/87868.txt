<DOC>
<DOCNO> 87868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/son/sondun30.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda'da birlikte yaşayan eşcinsel çiftlerin sayısı arttı 
</HEADLINE>
<TEXT>

     Hollanda'da birlikte yaşayan eşcinsel çiftlerin sayısının, son 5 yılda önemli oranda artarak, 50 bine ulaştığı açıklandı. 
     Bu sayı, 5 yıl önce ise 40 binin altında bulunuyordu. 
     Merkez İstatistik Bürosu'nun verilerine göre, evli ya da aynı evi paylaşan ''kayıtlı'' eşcinsellerin yüzde 25'i, dört büyük kentte yaşıyor. 
     Başkent Amsterdam, eşcinseller açısından en çekici yer olarak görülüyor ve kentteki ailelerin yüzde 5'ini eşcinsel çiftler oluşturuyor. Lahey, Rotterdam, Utrecht gibi diğer üç büyük kentte ise yüzde 2'nin altında bulunuyor. 
     Hollanda'da 1 Nisan 2001 tarihinden itibaren yasal olarak eşcinsellere evlenme olanağı tanınmasına rağmen, büyük çoğunluğu, kendilerini, bulundukları belediyelerde ''birlikte yaşıyor'' şeklinde kayıtlı gösterme yöntemini tercih ediyor. 
     Verilen bilgiye göre, yasanın yürürlüğe girdiği ilk yıl, toplam 2500 dolayında ''eşcinsel evlilik'' yapıldı. 
     





</TEXT>
</DOC>
