<DOC>
<DOCNO> 91631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/23/son/sontur16.html </URL>
<DATE> 2002/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Karasu Nehri'nde rafting kazası can aldı.. 
</HEADLINE>
<TEXT>

     Erzincan'da, Karasu Nehri'nde rafting yapanların kullandığı botun devrilmesi sonucu, bir kişi hayatını kaybetti. 
     Karasu Nehri'nde rafting yapan ve aralarında askeri personelin de bulunduğu belirtilen 9 kişiyi taşıyan bot, Erzincan'a 55 kilometre mesafede Topraksu Şehitliği mevkiinde bir kayaya çarparak, devrildi. 
     Botun devrilmesi sonucu kimliği henüz belirlenemeyen bir bayan yaşamını kaybederken, 6 kişi kendi çabalarıyla kıyıya ulaşabildiler. 
     Nehrin ortasında bir kayaya çıkmayı başaran iki kişi de daha sonra olay yerine gelen 3. Ordu Komutanlığı'na ait helikopterin yardımı ile kurtarıldı. 
     Kazazedelerin, Erzincan Devlet Hastanesi'nde tedavi altına alındıkları, önemli bir rahatsızlıklarının bulunmadığı kaydedildi. 
     





</TEXT>
</DOC>
