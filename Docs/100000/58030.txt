<DOC>
<DOCNO> 58030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/guncel/gun08a.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kalp cihazını giyen korkmasın 
</HEADLINE>
<TEXT>

     ABD Gıda ve İlaç Dairesi FDA , hastanın üzerine yelek şeklinde giyebileceği bir kalp cihazını onayladı. Vücudun dışından etki eden bu ilk cihazın ameliyatla göğsün içine yerleştirilen defibrillatör aletinin yerini alabileceği kaydedildi. Defibrillatör aleti yüksek gerilim uygulayarak hastanın kalp kaslarının düzensiz kasılmasını önlüyor. Yeni cihazda hastanın üzerine giyeceği yeleğin içinde, göğse gelen ve cilt ile temas eden bir kemer ve kemere bağlı elektrotun ulaştığı bir monitör bulunuyor. Yelekteki alarmlı monitör, hastanın kalp atışlarını kontrol edebiliyor ve gerektiği anda elektrik şoku vererek, düzensiz kalp atışlarını kontrol altına alıyor. 289 hasta üzerinde denenen aletin, düzensiz kalp atışlarının kontrolünü sağlayarak, kalbin durmasını yüzde 71 önlediği saptandı. 
     



 GÜNCEL 

























</TEXT>
</DOC>
