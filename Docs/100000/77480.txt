<DOC>
<DOCNO> 77480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/spor/spo02.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçe'den Villa'ya 
</HEADLINE>
<TEXT>

Fenerbahçe kalecisinin, Alpay’ın da forma giydiği Aston Villa ile anlaştığı öğrenildi. Menajer Saffet Sancaklı’nın uzun süredir bu transferi gizlice yürüttüğü ve görüşmelerin de olumlu bittiği bildirildi 
     Pürüz kalmadı 
     FENERBAHÇE ve Milli Takım’ın başarılı file bekçisi Rüştü’nün, İngiltere Premier Ligi takımlarından Aston Villa ile anlaştığı ortaya çıktı. Menajer Saffet Sancaklı’nın uzun süredir Aston Villa ile görüşmeleri sürdürdüğü ve pazarlıkların olumlu bittiği belirtildi. Yıldız kalecinin yeni sezonda büyük bir olasılıkla İngiltere’de forma giyeceği kaydedildi. 
     
     6 milyon dolar 
     ASTON Villa yönetiminin, 38 yaşındaki Schmeichel’ın form düşüklüğü göstermesi üzerine Rüştü’de karar kıldığı öğrenildi. Görüşmelerde Alpay’ın da büyük rol oynadığı kaydedildi. Dünya Kupası sonrasında İngiltere’ye gidecek olan Rüştü’nün sözleşme gereği Fenerbahçe Kulübü’ne altı milyon dolar getirmesi halinde bu transferin gerçekleşeceği vurgulandı. 
     
"Aslan, fareyle uğraşmaz"Denizli, kendisini eleştiren Lorant için "Yaptığı teknik açıdan doğru değil" diye konuştu 
     TEKNİK Direktör Lorant’ın geçtiğimiz hafta eleştirdiği Mustafa Denizli, önceki akşam katıldığı bir televizyon programında çarpıcı açıklamalar yaptı. Fenerbahçe’nin eski hocası, Lorant’ın teknik açıdan yanlış sözler sarfettiğini söyledi, "Ben aslanım. Aslanlar da hiçbir zaman farelerle uğraşmaz. Ben çalıştığım her yerde başarılı oldum. Toplama denilen takımla en güçlü zamanında Galatasaray’ı geçtim" dedi. 
     DENİZLİ, Türkiye şampiyonluğunun kendisi için çocuk oyuncağı olduğunu kaydetti, "Şampiyonlar Ligi’nde sıfır puan almamız, benim de konsantrasyonumu etkiledi. Diyarbakır maçı sonrası seyircinin tavrına çok üzüldüm" diye konuştu. İspanya, İngiltere, İtalya ve Fransa’dan teklifler aldığını sözlerine ekleyen tecrübeli hoca , "Benim kariyerim Dünya’nın her yerinde takım çalıştırmaya yeterli" ifadelerini kullandı. 
     
Lazetic toplanıyor      TEKNİK Direktör Lorant ile yıldızı bir türlü barışmayan ve son haftalarda kadroda yer bulamayan Lazetic yavaş yavaş eşlarını toplamaya başladı. Yugoslav futbolcunun, Fenerbahçe’de kalma umutlarını tamamen yitirdiği, yönetimin de olumlu bir yaklaşım göstermemesi nedeniyle geri dönmek için şimdiden hazırlıklar yaptığı belirtildi. 
     
Yine yanlış olmasın’      ASBAŞKAN Mahmut Uslu, Galatasaray’ın, Ankaragücü maçının günü için Futbol Federasyonu’na yaptığı başvuruya tepki gösterdi. Uslu, karşılaşmanın cuma günü oynanmaması isteği için, "Umarım federasyon ikinci bir yanlış yapmaz" ifadesini kullandı. Bu arada Profesyonel Futbol Disiplin Kurulu, Gençlerbirliği maçında çıkan olaylar nedeniyle Fenerbahçe’ye bir milyar lira para cezası verdi. 
     
Yıldırım’a özgürlük      NECMİ KEPÇETUTAN 

     GENÇLİK ve Spor Genel Müdürü Kemal Mutlu, Futbol Federasyonu ile 1996 yılında imzaladıkları ve tesislerin protokol tribünlerinin kullanımını da içeren anlaşmayı tek taraflı olarak fesh etti. Bu kararla Federasyon’dan 4 ay hak mahrumiyeti cezası alan Fenerbahçe Başkanı Aziz Yıldırım’ın protokol tribünlerine sokulmama ihtimalı çok zayıfladı. 
     GENEL Müdür Kemal Mutlu, kararına gerekçe olarak Federasyon’a söz konusu protokolün değiştirilmesi için son üç yılda yaptığı dört çağrının dikkate alınmamasını gösterdi. Mutlu, "Ben protokoldeki 31. maddeye dayanarak tek taraflı feshe gittim. Protokol yenilenmezse Federasyon’la ilişkilerimizi askıya alacağız" diye konuştu. 
     
Lorant’tan yasak      BEŞİKTAŞ maçının hazırlıklarına dün başlayan Fenerbahçe’de Teknik Direktör Lorant futbolcularının dış dünya ile bağlantısını kesti. Alman hoca, oyuncularına bir yazı yazarak "Teknik heyetin ikinci bir kararına kadar futbolcularımızın yazılı ve görsel basına çıkmaları, ya da konuşmaları ve reklam promosyonlarına katılmaları yasaklanmıştır" uyarısında bulundu. 
     



 SPOR 
























</TEXT>
</DOC>
