<DOC>
<DOCNO> 75718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/01/magazin/mag02.html </URL>
<DATE> 2002/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunan güzeli Eleni kiliseyi karıştırdı .. 
</HEADLINE>
<TEXT>

İlahiyat fakültesi öğrencisi olan Eleni Paparigopulu’nun güzellik yarışmasına katılması, din adamlarını çileden çıkardı 
     YORGO KIRBAKİ Atina 

     Üç yıldır ilahiyat öğrenimi ile mankenliği birlikte yürüten 20 yaşındaki Eleni Paparigopulu’nun Yunanistan Güzellik Yarışması’na katılması ve gazetecilere "Seks çok önemli. İki insan yatakta anlaşamazsa hiçbir şeyde anlaşamaz" demesi üzerine, kilisenin öfkesini üzerine çekti. Yunanistan İlahiyatçılar Birliği Başkan Yardımcısı Daniil Aerakis "Hazreti İsa, tahrik eden değil, pişman olan günahk rları yanında istiyor" derken, ilahiyat fakültesi öğretim üyesi İlias Frangopulos "Bir kız eğer vücudunu maddi çıkar için teşhir ediyorsa o zaman insanlığını ayaklar altında çiğniyor" diye konuştu. 
     
     Onun burada yeri yok’ 
     Din adamı peder Timotheos Kilifis, vücudunu uluorta gösteren bir kadının ilahiyat biliminde yeri olmadığını savundu. Yunanistan Din Adamları Birliği Başkanı Peder Efstatios Kollas ise ilahiyat fakültesini bitirdiğinde Eleni Paparigopulu’nun öğretmen olarak bir okula atanacağını hatırlatarak, "Çocuklara ne öğretecek İlahiyatçı, insanlara örnek olmalı" dedi. 
     



 MAGAZİN 













</TEXT>
</DOC>
