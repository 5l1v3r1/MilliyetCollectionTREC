<DOC>
<DOCNO> 52948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/18/son/sonspo12.html </URL>
<DATE> 2001/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor 2 - İstanbulspor 0 
</HEADLINE>
<TEXT>

     Birinci Süper Lig'in 12. haftasında, Kocaelispor, evinde konuk ettiği İstanbulspor'u 2-0 yendi. 
     11. dakikada sağ kanattan gelişen Kocaelispor atağında, Aleks'in pasıyla ceza alanında buluşan Lazarov, çalımla gol atmak isteyince, kaleci Zdravkov topa son anda sahip oldu. 
     14. dakikada Aleks'in pasıyla sağ kanatta buluşan Ayew'in çarprazdan ve yerden sert vuruşunda, top kaleci Zdravkov'da kaldı. 
     21. dakikada ev sahibi ekibin sağ kanattan geliştirdiği atakta, Ahmet Arslaner'in ortasıyla ceza alanında buluşan Aleks, topu kafayla yandan auta gönderdi. 
     28. dakikada sağdan gelişen Kocaelispor atağında, Ahmet Arslaner'in pasıyla ceza yayı üzerinde buluşan Aleks çok sert vurdu. Bu topu, kaleci Zdravkov bloke etti. 
     33. dakikada ev sahibi ekibin orta alandan geliştirdiği atakta, Kaan Dobra'nın pasıyla sağ kanatta buluşan Aleks sert vurdu ve top Ayew'in de müdahalesiyle filelere gitti. Hakem Sarıgül, Ayew'in pozisyonunun ofsayt olduğu gerekçesiyle golü geçerli saymadı. 
     35. dakikada yardımcı hakem Adil Sinem, tribünlerden atılan bir cismin sırtına isabet etmesi sonucu dizlerinin üzerine yığıldı. Bunun üzerine hakem Sarıgül, yardımcılarının yerlerini değiştirerek ilk yarıyı sürdürdü. 
     37. dakikada ev sahibi ekipte sakatlanan Kaan Dobra'nın yerine Cihan oyuna girdi. 
     Kalan dakikaları orta alan mücadelesi olarak geçen maçın ilk yarısı 0-0 sona erdi. 
     Karşılaşmanın ikinci yarısına tutuk başlayan ev sahibi ekip, ilerleyen dakikalarda rakibine üstünlük sağladı. Kocaelispor, bu yarıda bulduğu çok sayıdaki pozisyondan 2'sini gole çevirdi. 
     İstanbulspor ise ikinci yarıda oyunu orta alanda kontrol etmek istedi. Bu yarının ilk bölümünde üstünlük sağlayan sarı-siyahlı ekip, bulduğu pozisyonları değerlendiremeyip savunma hataları da yapınca, haftayı yenik kapatmak zorunda kaldı. 
     59. dakika ev sahibi ekipte Lazarov, yerini Hasan'a xx bıraktı. 
     66. dakikada konuk ekibin sol kanattan geliştirdiği atakta Bülent'in pasıyla buluşan Petkov, ceza alanına girmeden yerden sert bir vuruş yaptı. Bu top, kaleci Metin Mert'te kaldı. 
     68. dakika ev sahibi ekibin golü geldi. Ayman'ın sağ kanattan kullandığı köşe atışında, Ayew topla ceza alanında buluştu. Bu futbolcunun kafa vuruşunda oluşan karambolde topa yakın mesafeden sert vuran Serdar, ilk golü kaydetti 1-0. 
     74. dakikada orta alandan ani gelişen Kocaelispor atağında, Serdar'ın aşırtma vuruşu direkten döndü. Dönen topa Ayew'in yaptığı vuruşta, kaleci Zdravkov çelerek mutlak bir golü önledi. 
     76. dakikada ev sahibi takımın 2. golü geldi. Aleks'in sağ kanata gönderdiği topla buşulan Ayew'in sert vuruşunda, top filelerle kucaklaştı 2-0. 
     77. dakikada konuk ekip 3 oyuncu birden değiştirdi. Zeki'nin yerine Güven x , Pinto'nun yerine Niyazi x ve Bülent'in yerine de Bushaj x oyuna dahil oldu. 
     79. dakikada rakibine faul yapan İstanbulsporlu Saidou sarı kart gördü. 
     85. dakikada bu kez Aleks'e sert giren Saidou, 2. sarı kart ve ardından kırmızı kartla oyun dışında kaldı. 
     89. dakikada ev sahibi ekipte, kaptan Nuri, yerini Engin'e bıraktı. 
     






</TEXT>
</DOC>
