<DOC>
<DOCNO> 54866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/yazar/pulur.html </URL>
<DATE> 2001/11/30/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Yüksekova'da bilgi yarışması 
</HEADLINE>
<TEXT>

     BİR okur, mektubuna şöyle başlamış 
     "Önce ekli gazete kesiğini okuyun, sonra görüşelim." 
     Hayhay, okuyalım 
     "Hakkari'de, yoğun kar yağışı nedeniyle köy yolları kapandı. Şehir içinde ulaşım güçlükle yapılabiliyor. Hakkari'nin yoksul çocukları, köylerinden, kasabalarından Yüksekova ilçesindeki okullarına güçlükle gelebiliyorlar. Yüksekova'da üç lise var. Yüksekova Lisesi, Anadolu Lisesi, Çok Programlı Lise. 
     Yüksekova'daki 21. Jandarma Sınır Tugay Komutanlığı'na bağlı Mehmetçik Dershaneleri, öğrencilere ücretsiz olarak üniversiteye hazırlık kursları veriyor. 
     Mehmetçik Dershaneleri, bu yıl, bölgede liselerarası bilgi yarışması düzenledi. Yarışma, önce ilçe okullarında yapılıyor. Daha sonra il merkezlerinde yapılacak olan elemelerde kazanan liseler, bölge yarışmasında illerini temsil edecek. 
     
     YÜKSEKOVA'da düzenlenen ilk yarışmada, üç lisenin öğrencileri de 20 sorunun tamamına doğru yanıt verince, 8 yedek soru soruldu. Eşitlik yine bozulmadı. Bu kez 3 yedek soru daha soruldu. Üç lise de soruları doğru yanıtlayınca, birinciyi belirlemek için kura çekilmek zorunda kalındı. Kura sonucu, Çok Programlı Lise birinci oldu. Yarışmayı bütün öğrenciler gibi heyecanla izleyen iki kişi daha vardı. 21. Jandarma Sınır Tugayı Komutanı Tuğgeneral Kadir Ali Esener ve Yüksekova Kaymakamı A. Murat Kayhan." Aydınlık 25 Kasım 2001 
     
     OKUR, "Okudunuz herhalde " diye devam ediyor 
     "Nedense bu haberi, tirajı büyük gazetelerde, reytingi yüksek televizyonlarda göremedik. 
     Eğer, bu üç lisenin öğrencileri, bilgi yarışması yerine, - Allah yazdıysa bozsun - kavga etselerdi, kim bilir gazetelerde ve televizyonlarda nasıl yer alırlardı Ne dersiniz " 
     No coment 
     Yorum yok 
     
     AT yarışlarında kazanılan ikramiyelerden istisna haddi dışında vergi alınmadığını belirten yazımız, "at yarışı sevenleri" kızdırmışa benziyor. Bunlardan "Ferda Can, vergi ve diğer kesintilerin dünya rekoru olduğunu söyledikten sonra sıralıyor 
     "Eğitime katkı payı, Özel İşlem Vergisi, KDV, Savunma Sanayii, belediye, Olimpiyat Fonu, yüksek öğrenim, Tanıtma Fonu, Jokey Kulübü." 
     Okurumuza göre yarışseverlerin her 100 lirasının 51 lirası vergi ve kesintiye giriyormuş... 
     Soruyor 
     "Daha ne vergisi " 
     Öyle ya 
     Varsın onlar da verdikleri vergilerle kalsın 
     Buna da şükür 
     
     







HADEP'i tanımak 


Dikkat buyrun 


Powell'a dört mesaj 


Başında kim var kardeşim sorusu 


Densiz... Ve gerçek 


Çankaya muhalefeti seviyor 


Niyet mektubunda kılıfa uydurma var mı 


Tartışma zamanı... 


Beş parmağın beşi de bir değil 


Rekabet’ savaşı 


Belediyenin en büyük sırrı Tayyip'in, kod numarası verdiği 85 gizli ad 


Yüksekova'da bilgi yarışması 


Tehlikeli ihale Kuzey Irak 


TV'de köy yarışması 


Amelie Şehre bir film gelir... 


Bu niyet "kötü niyet" 


</TEXT>
</DOC>
