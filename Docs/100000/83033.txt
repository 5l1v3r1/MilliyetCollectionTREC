<DOC>
<DOCNO> 83033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/son/sondun36.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız basını "Türk ordusu Fransa'ya kızgın" 
</HEADLINE>
<TEXT>

     Türkiye'nın Sınır Tanımayan Gazeteciler RSF örgütüne tepkisi, Fransız basınında geniş biçimde yer aldı. 
     France Soir gazetesi, ''Türk ordusu Fransa'ya kızgın'' başlığıyla verdiği haberde, Paris'teki bir tren garında yere serilen haritada Genelkurmay Başkanı Orgeneral Hüseyin Kıvrıkoğlu'nun resminin yer almasının Ankara'yı kızdırdığını yazdı. 
     Le Monde gazetesi, Türk ordusunun Fransa ile askeri ilişkileri dondurabileceğini belirtirken, Le Parisien gazetesi, başta Cumhurbaşkanı Ahmet Necdet Sezer olmak üzere Türk yetkililerin RSF'yi kınayan açıklamalarına geniş yer verdi. 
     Le Figaro gazetesi ise ''RSF yüzünden Türkiye ile Fransa arasında gerginlik'' başlığıyla verdiği haberde, Türkiye'nin Fransa'nın RSF'yi cezalandırmasını istediğini yazdı. 
     Liberation gazetesi de, gelişmeleri, ''RSF, Türkiye'yi kızdırdı'' başlığıyla verdi. 
     





</TEXT>
</DOC>
