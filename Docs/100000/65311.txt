<DOC>
<DOCNO> 65311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/siyaset/siy01.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir Durmuş klasiği 
</HEADLINE>
<TEXT>
Beni tehdit biraz sıkar 
MHP’nin Meclis grubunda "tehditler" konuşuldu. Devlet Bakanı Üşenmez, "Mafyaya papuç bırakmam" yorumunda bulundu 
     ANKARA Milliyet 

     Devlet Bakanı Şuayip Üşenmez, arazi mafyasının tehditlerine kesinlikle pabuç bırakmayacaklarını belirterek, "Tehditten, bize yapılan şantajlardan en ufak bir şekilde etkilenmeyeceğiz, yolumuza devam edeceğiz" dedi. 
     Kamu arazilerinin, birtakım kişilerin işgali altında olduğunu, hükümet ve devlet olarak kamu arazilerine sahip çıkacaklarını bildiren Üşünmez, bu araziler üzerinde, 7’den 70’e her vatandaşın hakkı bulunduğuna işaret etti. 
     Üşenmez, tehditlerin ne yönde olduğu yönündeki bir soruya, "Üzerine gittiğimiz konular hakkında, evimize, ailemize bu manada tehditler ulaşıyor" yanıtını verdi. "Arazi mafyasının tehditlerine pabuç bırakmayacağız mı diyorsunuz " sorusuna Üşenmez, "Evet onlara kesinlikle pabuç bırakmayacağız. Bizim misyonumuz da buna karşıdır. Onun için tehditten, bize yapılan şantajlardan en ufak bir şekilde etkilenmeyeceğiz, yolumuza devam edeceğiz" karşılığını verdi. 
     Sağlık Bakanı Osman Durmuş ise Üşenmez’in arazi mafyasınca tehdit edildiğini anımsatan bir gazetecinin "Sizi tehdit eden yok mu " sorusuna "Biraz sıkar" yanıtını verdi. 
     Partisinin grup toplantısı öncesinde soruları yanıtlayan Durmuş, bu tür girişimlerin karşı tarafın ruh yapısını etüt eder nitelikte olduğunu ifade ederek, "Onun için korku ve cesaret, insanların fren sistemlerinin kontrol mekanizmasıdır" dedi. 
     



 SİYASET 













</TEXT>
</DOC>
