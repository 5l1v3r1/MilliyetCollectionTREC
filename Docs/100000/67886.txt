<DOC>
<DOCNO> 67886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/15/son/sontur19.html </URL>
<DATE> 2002/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Adalet Bakanı ''Futbolda şike olayına savcılar el koydu'' 
</HEADLINE>
<TEXT>

     Adalet Bakanı Hikmet Sami Türk, ''futbolda şike'' iddiaları ile ilgili olarak, İstanbul'daki cumhuriyet savcılıklarının olaya el koyduklarını bildirdi. 
     Türk Medeni Kanunu Tanıtım Semineri'ne katılmak üzere Erzurum'a gelen Bakan Türk, Vali Kadıoğlu'nu makamında ziyaret etti. 
     Bakan Türk buradaki açıklamasında, Türk Medeni Kanunu'un, Türkiye'nin 21. Yüzyıl başlarında yapmış olduğu çok önemli hukuk reformu olduğunu belirterek, bunu hizmetiçi seminer ile asliye ve sulh hukuk hakimlerine tanıtmayı amaçladıklarını söyledi. 
     İlerleyen günlerde bu seminerlerle birlikte yeni Türk Medeni Kanunu'nu geniş halk kesimlerine öğretmeyi amaçladıklarını anlatan Türk, bu konuda çalışmaların devam edeceğini kaydetti. 
     
     Futbolda şike iddiaları 

     Gazetecilerin ''futbolda şike'' iddialarıyla ilgili sorularını da yanıtlayan Türk, şunları söyledi. 
     ''İstanbul'da cumhuriyet savcılıklarımız arasında yetki konusunda bir anlaşmazlık olmuş. Dosyalar bir savcılıktan diğer savcılığa devredilmiş. Ama sanırım bu yetki anlaşmazlığı şimdi ortadan kalkacaktır. Konunun üzerine ciddiyetle gidilecektir. Olayda tehdit, cebir unsuru olmadığı için konu DGM kapsamında çıkartıldı. Savcıların hazırlık tahkikatının ardından olaya karışanlar Ağrı Ceza Mahkemesi'nde yargılanacaklar.'' Bu arada, DSP Genel Başkan Yardımcı Rahşan Ecevit'in, basında yer alan ''MHP içinde katil milletvekilleri var'' yönündeki açıklaması ile ilgili soruyu da Türk, ''Sayın Ecevit'in bu tür söz söylemiş olduğunu bilmiyorum. Bunun, koalisyonun uyumunu bozmaya çalışanlar tarafından ortaya atıldığını tahmin ediyorum'' şeklinde yanıtladı. 
     






</TEXT>
</DOC>
