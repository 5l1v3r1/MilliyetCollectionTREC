<DOC>
<DOCNO> 82763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/yazar/gureli.html </URL>
<DATE> 2002/05/08/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Suçlama Araştır ve düşün 
</HEADLINE>
<TEXT>

     Bergama altını tartışmasında - çoğu konuda olduğu gibi - asıl sorun saptırılıyor, iş suçlamalara kaydırılıyor. Köylülerin kışkırtıldığı öne sürülüyor. Bu mevhum kuruntu ürünü, varsayılan kışkırtıcılar ülkenin kalkınmasını istemeyen vatan haini ilan edilecek neredeyse. 
     Tutun ki, köylüler iş olanağına kavuşmaktan mutlu, hiç seslerini çıkarmıyorlar. Yine de siyanürle altın işletilmesinde çevre ve insan sağlığı bakımından yeterli önlemlerin alınıp alınmadığını sorgulamak - bırakın Bergamalıları - Hakkari'de yaşayan sorumluluk duygusuna sahip bir yurttaşın bile hakkı değil mi 
     Geçim derdinin çaresizliği içinde en rezil işlerde çalıştırılan çocuklar, şikayetçi değiller, aldıkları üç kuruşla mutlular diye, insan hakları ve çocuk sağlığı açısından sorumluluk duygusu olan insanlar bu çocukların çalıştırılmasına karşı çıkınca tahrikçi mi oluyorlar 
     Elbet altın işletilecek, yeraltı servetimiz değerlendirilecek. Ama en az iki koşulla. Birincisi, çevre ve insan sağlığı için en üst düzeyde önlemler alınmış olacak. Çernobil patlamasından sonra radyasyonlu çay içenlerin yöntemiyle değil. 
     İkinci koşul olarak ekonomik getirinin en fazlası sağlanmaya bakılacak. Pek çok ülkede siyanür liçi ile altın işletildiği bir gerçek. Çünkü, öteki yöntemler maliyeti yükselttiği için şirketler siyanürlü yöntemi yeğliyor. 
     Türkiye özelinde iki not 
     Bergama altını, dore denilen karışık durumdayken saf külçe altın haline getirilmek üzere, Türkiye'de bu işi yapacak tesisler olduğu halde, İsviçre'ye götürülüp orada rafine ediliyor. Burada bu iş yapılsa, yüzde 18 KDV ödenmesi gerekiyor. Niye bu yüzde 18 KDV Hazine'ye girmesin Bunu istemek de mi kışkırtıcılık olur 
     Söz konusu şirketin Genel Müdürü Sabri Karahan'a, 8 yıllık işletme süresi sonunda, ne kadar kar beklediklerini sorduk. "Hiç beklemiyoruz", dedi. "Başlangıçta 20 milyon dolar kar edeceğimizi düşünmüştük, ama bugün için, bunu gerçekleştireceğimizi sanmıyorum." 
     Peki, kar olmadığı halde niçin devam ediyor Bu sorunun çok yönlü yanıtları var. Birilerini suçlayanlar önce bu sorunun yanıtını aramalı. 
     Ve son bir not Yargı kararlarına saygılı olunmalı. 
     
Bir sergi      Eski meşhur Elhamra Sineması'nın bulunduğu Elhamra Pasajı'nın ikinci katında, sekiz odaya yayılmış özgün bir mekanda ilginç bir sergi var. Karşı Sanat Çalışmaları'nın düzenlediği Pankart adlı sergide 48 sanatçının 1970 - 80 arasındaki çalkantılı döneme ilişkin tuval, vinyet, grafik tasarım, heykel türünde 150'yi aşkın yapıtı yer alıyor. Yalnızca sanatsal yönüyle değil, sosyolojik bakış açısıyla da dikkate değer sergi 11 Haziran'a kadar açık. 
     
Bir şiir      Selim Şen'in Yara'sına ne dersiniz Ten ve Söz, Piya Kitaplığı, 2001 
     "Kavuşurum İçimdeki özlem yine bitmez Sana dokunursam duramam Simitçi sinisi yarama değsin Kederlenirim İsterim biri ağlamasın öbürü gülünce Sana sarılırsam ellerimi bulurum Yırtılmış su bedenimi ıslatsın". 
     
     







Çeçenler terörist mi 


"Bir hakikat var mı derken bir hayale döneriz" Rıza Tevfik 


Gönül aranıyor 


Tıbbi malzeme ve soygun 


Yine beyin göçü 


Kolay yetişmiyor Fatih Terim'ler... 


"B" boşluğu 


Özel okullar bindikleri dalı kesiyor 


Kurt puslu havayı sever 


Suçlama Araştır ve düşün 


AB sahiden "çözümsüz Kıbrıs'ı" alır mı .. 


İstanbul’un tanıtımı için tarihi fırsat 


Müstemleke memurluğu ’ 


Kıvrıkoğlu ve gardaki fotoğraf 


Bağış duygusu vefa kavramı 


Genç Arılar, Derviş ve Mumcu dedi 


Yasemin için Blues 


Çok uğraşacağız 


Brisa’da işçilere Şirket sizsiniz’ deniliyordu 


Betil ve Solakoğlu buluştu 


</TEXT>
</DOC>
