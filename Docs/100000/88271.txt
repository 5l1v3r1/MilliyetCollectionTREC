<DOC>
<DOCNO> 88271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/son/sondun03.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin'de halk fakirlikten sıçan, kurbağa ve at eti yiyor 
</HEADLINE>
<TEXT>

     Arjantin'in başkenti Buenos Aires'in banliyösü Ouilmes'in Belediye Başkanı Fernando Gerones, fakir halkın yaşamak için sıçan, kurbağa ve at eti yediğini söyledi. 
     Gerones, tarihinin en büyük ekonomik krizinin içine giren ülkesinde insanların çok zor durumda olduğunu belirterek, kendi belediye sınırları içindekiler de dahil, ülkenin gecekondu mahallelerinde yaşayanların bazı hayvanların etlerini yiyerek yaşamlarını sürdürebildiklerini bildirdi. 
     Fernando Gerones, bazı komşu belediyelerde kötü beslenmiş çocukların ise ancak okullarda verilen gıdalarla yaşamaya çalıştıklarını ifade etti. 
     36 milyon nüfuslu Arjantin'de uygulanan ekonomi politikalarının başarısız olması nedeniyle çalışabilir nüfusun dörtte birinin işsiz olduğu, halkın yarısının ise gıda ve giyim ihtiyaçlarını karşılayamayacak kadar fakirleştiği bildiriliyor. 
     





</TEXT>
</DOC>
