<DOC>
<DOCNO> 66163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/yasam/yas04.html </URL>
<DATE> 2002/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Murat ölümünü cepten haykırdı 
</HEADLINE>
<TEXT>

Enver Ören’in yeğeni Murat, nişanlısının cep telefonuna Bu gece haberleri izle’ mesajı geçti ve Köprü’den atladı 
     BÜLENT ÖZDEMİR, İSMAİL POLAT İstanbul 

     İhlas Holding Yönetim Kurulu Başkanı Enver Ören’in yeğeni Murat Ören, aşk acısına daha fazla dayanamadı ve canına kıydı. 
     İhlasNet’te çalışan Ören, dün sabah saat 08.00 sıralarında, 34 UN 8406 plakalı otomobiliyle Boğaziçi Köprüsü üzerinde durdu. Hızla korkulukları aşan Ören, kendisini farkeden polislerin müdahalesine fırsat bırakmadan kendini boşluğa bıraktı. Kimlikleri, cep telefonu ve diğer eşyası otomobilde bulunan Ören’in Boğaz’ın soğuk sularında kaybolan cesedine ise ulaşılamadı. Bu arada, Murat Ören’in, intiharından önceki gece boyunca, eski nişanlısı 17 yaşındaki D.T.’nin cep telefonuna da ölümünü haber veren mesajlar gönderdiği anlaşıldı. 
     Murat Ören, bu mesajlardan ilk ikisini eski nişanlısı D.T.’ye gönderdi. 
     
     Ruhuma fatiha’ 
     D.T.’ye gönderdiği ilk mesajında, Bugün haberleri izlemeyi unutmayın’ diyen Ören, ikincisinde ise Hakkınızı helal edin, çok emeğiniz geçti ve çok aşınızı yedim. Sana karşı yaptığım hatalarım için özür dilerim. Unutmadan ben şerefsiz değilim’ yazdı. 
     Ören aynı telefondan, D.T.’nin babasına da özel olarak şu mesajları gönderdi 
     "Bunları geri dönmek için yazmıyorum. Kızınızı tekrar bana verin diye yazmıyorum. O kıza bir daha bunları yaşatmayın diye yazıyorum baba", "Nasıl unutacak çocuğunu insan Karıyı kocayı unutur ama evladını nasıl unutacak Sen unutur musun D. de unutamayacak çocuğunuzu. Ruhuma fatiha." 
     
     Kızımızı dövüyordu’ 
     T. ailesinin, kızlarını kendinden uzaklaştırmak için başka semte taşınmalarına da içerleyen Ören, son mesajında yeni adreslerine de yer verdi ve "Benden kaçış olmaz, ancak ben bırakırım. Rahat olun, zararım dokunmaz bir daha" dedi. T. ailesi ise, kızlarını saplantı haline getirdiğini ileri sürdükleri Ören’in daha önce de hap içerek intihar girişiminde bulunduğunu iddia ederek şöyle konuştu 
     "Kızımızı dövüp hastanelik ettiği gün ayrıldılar. O günden sonra daha kötü şeyler yapabileceği düşüncesiyle çareyi başka semte taşınmakta bulduk. Cep telefonuyla sürekli mesaj geçip kızımızla tekrar barışmak istediğini, aksi takdirde intihar edeceğini yazıyordu.." 
     
     



 YAŞAM 




















</TEXT>
</DOC>
