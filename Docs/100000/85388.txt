<DOC>
<DOCNO> 85388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/spor/spo03.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan’a süper teklif 
</HEADLINE>
<TEXT>
DJALMINHA 
İspanya’nın Deportivo La Coruna Kulübü Başkanı Lendoiro, Brezilyalı yıldız için Galatasaray ile prensipte anlaşmaya vardıklarını ileri sürdü 
     MEHMET ÇİFTÇİ - Barcelona 

     Başkan’dan açıklama 
     DEPORTİVO La Coruna Kulübü Başkanı Augusto Cesar Lendoiro’dan müthiş iddia... Lendoiro önceki hafta içinde Fatih Terim ve Galatasaraylı bir yönetici ile bir araya gelip, Djalminha için el sıkıştıklarını ileri sürdü. Deportivo Başkanı, "Galatasaray ile bu transfer için sıkı pazarlıklar içindeyiz. Karşılıklı imzalar için artık çok az pürüzler kaldı. Bonservis konusunda uzlaşmaya çalışıyoruz" dedi. 
     
     Ben anlaştım bile’ 
     BAŞKAN Lendoiro, yakın bir zamanda Fatih Terim ile bir kez daha masaya oturup, Djalminha’nın transferini bitireceklerini de söyledi. Brezilyalı futbolcu ise yaptığı açıklamada Galatasaray ile her konuda anlaştığını tüm İspanya’ya duyurdu. Djalminha, "Galatasaray gibi büyük bir takımda forma giymekten gurur duyacağım. Ben anlaştım, sorun kalmadı. Şimdi sıra kulüplerde" diye konuştu. 
     
     Satmak zorundalar 
     KULÜBÜYLE sıkıntısı olan yıldız futbolcu İspanya’da "Top cambazı" olarak anılıyor. 2005 yılına kadar anlaşması olan Brezilyalı futbolcunun sözleşmesinde bulunan "30 Haziran’dan sonra bonservis bedeli 100 milyon dolar eder" maddesi, İspanyol Kulübü’nü yol ayrımına getiriyor. Eğer Djalminha, 30 Haziran’a kadar satılmazsa, kulübü bu paranın yüzde 30’unu futbolcuya ödemek zorunda kalacak. 
     
Belalı Sambacı      GALATASARAY’IN transferdeki gözdesi Djalminha, futbolunun yanısıra hırçınlığı ve sinirli yapısıyla da oldukça ünlü... Deportivo’da forma giyen Brezilyalı orta saha oyuncusu, hocası Javier Irrureta’ya kafa atarak, futbol kamuoyunun gündemine oturmuştu. Yönetim tarafından bileti kesilen ancak daha sonra özür dilediği için affedilmesi gündeme gelen Djalminha, Irrureta’nın takımda kalmasıyla gözden çıkarıldı. 
     BREZİLYA Milli Takım Teknik Direktörü Scolari de bu olaydan sonra Dünya Kupası Finalleri’ne götürmeyi düşündüğü Djalminha’yı kafasından sildi ve yıldız oyuncuyu kadroya almadı. Süperstarın vukuatları ise kafa atmasıyla sınırlı değil. Brezilyalı oyuncu iki sezon önce Deportivo’daki takım arkadaşı Victor’a saldırınca, Futbol Federasyonu’ndan 2 maç ceza almış ve mahkemede yargılanmıştı. 
     
     Djalminha kimdir 
     Asıl adı F.Dias Djalma DJALMİNHA olan yıldız futbolcu 1970 Sao Paulo doğumlu. Orta sahada hücuma dönük bir futbol oynayan Djalminha 1.70 boyunda ve 69 kilo. 1998 - 99 sezonun sonunda Espanyol’dan transfer edilen yıldız futbolcu, 1999 - 00 sezonundan bu yana Deportivo La Coruna forması giyiyor. Djalminha, 13 kez Brezilya Milli Takımı’nda oynadı ve 5 gol atmayı başardı. 
     
Sıra Jancker’de      GALATASARAY, yeni sezondaki kadrosunun çekirdeğini oluşturmaya başladı. Brezilyalı Djalminha ile prensipte anlaşan Sarı - Kırmızılı yönetim, ikinci gözdesi Bayern Münihli Jancker için de girişimlerini sürdürüyor. Bonservisi pahalı olan yıldız futbolcuyu kiralamayı planlayan yönetim, Alman kulübüyle sıcak temasta. Cim -Bom bir hafta içinde Jancker’i imza için getirmeyi hedefliyor. 
     
Minik yıldızlar el öptü      EROL DEMİRKOL 

     PETİT-Danone Kupası şampiyonu Galatasaray Minik Takımı, Florya’da Fatih Terim ile buluştu. Fransa’da, 24-26 Mayıs tarihleri arasında, 24 ülkeden 48 takımın katılımıyla düzenlenecek olan Danone Uluslararası Kupası’nda Türkiye’yi temsil edecek olan Galatasaray, şampiyonluk sözü verdi. Minik Aslanlar, dünyaca ünlü Parc Des Prince Stadı’nda 26 Mayıs’ta oynanacak olan finale kalıp, kupayı kazanacaklarını iddia ettiler. Terim ise, "Kupasız dönmeyin" diyerek, minik Aslanlar’ı motive etti. 
     
Razlıklı takipte      MODRAGON’UN bugün Fransa’da görülecek davasını Galatasaray adına Sportif İşler Sorumlusu Mete Razlıklı takip edecek. İsviçre’de tatilde olan Razlıklı, Özhan Canaydın’ın talimatıyla dün Fransa’ya geçerek gelişmeleri takip etmeye başladı. 
     
Program belli oldu      FATİH Terim yeni sezon kamp programını belirledi. Haziran ayının son haftasında topbaşı yapacak olan Galatasaray, 1 Temmuz’da Avusturya’nın Siefeld bölgesinede ilk dönem kampını gerçekleştirecek. 12 Temmuz’a dek burada kalacak olan Galatasaray İstanbul’a dönüp, 3-4 gün dinlendikten sonra İsviçre’ye geçecek ve özel bir turnuvaya katılacak. 
     
Payidar’a suçlama      CÜNEYT KARAKAYA 

     GALATASARAY Erkek Voleybol Takımı oyuncuları, menajer-oyuncu olarak görev yapan Payidar Demir’i "Ağa"lıkla suçladılar. Takım adına paraları yönetimden alan Payidar’ın ödemeleri yapmadığı iddia edildi. Oyuncular, "Yönetim bize parayı göndermiş. Mahkemelik olunca ortaya çıktı. Hakkımızı arıyoruz" iddiasında bulundular. 
     



 SPOR 























</TEXT>
</DOC>
