<DOC>
<DOCNO> 75167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/28/son/sontur19.html </URL>
<DATE> 2002/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Hafta sonu yine yağmur var 
</HEADLINE>
<TEXT>

     Türkiye'yi etkisi altına alan soğuk ve yağışlı hava hafta sonu da etkisini sürdürecek. Özellikle Akdeniz bölgesinde gökgürültülü sağanak yağışlar etkili olacak. Yetkililer, yurdun iç ve yüksek kesimlerinde gece görülecek dona karşı vatandaşları uyardı. 
     Meteoroloji yetkilileri, İstanbul'da yağışların yarın akşamdan itibaren şiddetleneceğini belirtiyor. Ancak hafta başında, Nisan ayıyla birlikte yağışlar kesilecek, hava sıcaklıkları da hızlı bir şekilde yükselecek. 
     Yarın Karadeniz, İç Anadolu, Doğu Anadolu'da karla karışık yağmur, Orta ve Doğu Akdeniz'de gökgürültülü sağanak yağış, Marmara'nın batısında yağmur, Güneydoğu'da sağanak yağış bekleniyor. Diğer yerler az bulutlu ve açık geçecek. 
     Yarın, Doğu Akdeniz ve Güneydoğu'da gök gürültülü sağanak yağış etkili olacak. Doğu Anadolu'nun doğusunda kar yağışı, Doğu Karadeniz ve Doğu Anadolu'nun iç kesimleri ve İç Anadolu'nun güneyinde yağmur, İç Anadolu'nun kuzey ve Karadenizin iç kesimlerinde karla karışık yağmur bekleniyor. Batı Karadeniz'in kıyı kesimleri ve Egenin iç kesimleri az bulutlu, diğer yerler açık geçecek. 
     31 Mart Pazar günü, Akdeniz, Güneydoğu, İç Anadolu'nun güneyi, Doğu Anadolu'nun batısı, güney Ege'de hava gök gürültülü sağanak yağışlı, diğer yerlerde ise az bulutlu ve açık geçecek. 
     






</TEXT>
</DOC>
