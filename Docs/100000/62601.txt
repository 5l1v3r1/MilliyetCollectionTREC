<DOC>
<DOCNO> 62601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/son/sonspo06.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim'den Fiorentina - Milan yorumu ''Kimi tutacağımı sormayın'' 
</HEADLINE>
<TEXT>

     İtalya Birinci Futbol Ligi'nde bu hafta sonu AC Fiorentina-AC Milan maçının olması dolayısıyla Corriere dello Sport Gazetesi'ne demeç veren teknik direktör Fatih Terim, ''Bana kimi tutacağımı sormayın'' dedi. 
     Geçen sezon bir ara AC Fiorentina'da, bu sezon da ilk 9 haftada AC Milan'da teknik direktör olarak çalışan Fatih Terim, hafta sonunda yapılacak karşılaşmayı ''Evet, benim maçım'' olarak değerlendirdi. 
     AC Fiorentina'daki zamanlarında tanıdığı gazeteci Alessandro Rialti'ye polemikten uzak durmak istediğini ve hileli sorular sormamasını isteyen Terim, ''Tabii ki İtalya'daki 2 takımımın da yaptıklarını izliyorum. Fiorentina-Milan maçını izlemek beni mutlu eder. Çünkü önemli bir maç olacak, benim sevdiğim türden olacağı bir gerçek'' diye konuştu. 
     Krizde olan AC Fiorentina ilgili soruları da yanıtlayan Türk teknik adam, ''Sorunlar ve bu durum önceden biliniyordu. Gerçekten çok üzgünüm. Benim Fiorentina'ya geleceğime ilişkin haberleri okudum. Ama sanırım Cecchi Gori ile sorunlar olabilir. Eğer kulüp el değiştirirse, ilk olarak programı, stratejiyi, görevleri, beklentileri ve hedefleri görmek gerekir. Bana bunların ne olduğunu söyleyin size cevabımı vereyim'' ifadelerini kullandı. 
     Terim, ''Terim'den sonra da Milan'daki sorunlar sürüyor'' biçimindeki ifade sonrasında ise yanıt vermeyeceğini söyledi. 
     






</TEXT>
</DOC>
