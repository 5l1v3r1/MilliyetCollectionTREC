<DOC>
<DOCNO> 95279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/son/sondun08.html </URL>
<DATE> 2002/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda'da aile faciası yangında 6 çocuk öldü 
</HEADLINE>
<TEXT>

     Hollanda'nın Roermond kentinde bir evde bu sabaha karşı çıkan yangında, aynı aileden yaşları 4 ile 12 arasında değişen 6 çocuk yanarak can verdi. 
     Babanın kundaklaması sonucu çıktığı tahmin edilen yangında, anne pencereden atlayarak kurtulmayı başardı. 
     Polisten verilen bilgiye göre, sabaha karşı Jupiterstraat caddesinde bulunan evde çıkan yangın kısa sürede evi sardı. İtfaiyenin müdahalesine rağmen, ev tamamen yandı. Olaydan sonra 34 yaşındaki baba gözaltına alındı. 
     7 çocuğu bulunan ailede, en büyük kardeş olan kız çocuğunun yangın sırasında başka bir evde bulunduğu bildirildi. 
     Görgü tanıklarının ifadesine göre, sabaha karşı yerel saatle 03.00 civarında sarhoş olarak eve gelen baba kavga çıkardı. Bağırarak sokağa çıkan baba, kısa süre sonra eve döndü ve evde yangın başladı. 
     Polis, olayla ilgili araştırmanın sürdürüldüğünü bildirdi. Ailenin kimliği hakkında henüz açıklama da yapılmadı. 
     





</TEXT>
</DOC>
