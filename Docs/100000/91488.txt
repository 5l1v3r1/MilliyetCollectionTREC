<DOC>
<DOCNO> 91488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/23/dunya/dun02.html </URL>
<DATE> 2002/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Chirac AGSP’de sorun kalmadı 
</HEADLINE>
<TEXT>

     MiNE G. KIRIKKANAT Sevilla 

     Yunanistan’ın Avrupa Birliği AB Sevilla Zirvesi’nde son dakika manevrasıyla Avrupa Güvenlik ve Savunma Politikası’na AGSP ilişkin itirazını kaldırması yolundaki iddialar üzerine gözler Türkiye’ye çevrildi. İlk gün bu konuda çelişkili bilgiler gelirken dün Fransa Cumhurbaşkanı Jacques Chirac, artık itirazını kaldırması gereken tarafın Türkiye olduğu mesajını verdi. 
     Chirac, zirvenin sona ermesinin ardından düzenlediği basın toplantısında "AGSP konusunda NATO ile AB arasında tüm sorunlar çözüldü. Çok yakında biz de Avrupa ordusu konusunda gerekli kararları alacağız" dedi. 
     Yunanistan’ın AGSP’ye ilişkin olarak uzun süredir gündemde tuttuğu itirazını kaldırdığını söyleyen Chirac, "Yunanistan itirazını geri çekti" diye konuştu. 
     Yunanistan Dışişleri Bakanı Yorgo Papandreu da toplantının hemen sonrasında yaptığı açıklamada Chirac’ın sözlerini doğruladı. Papandreu, "Yunanistan’ın artık bu konuyla ilgili hiçbir itirazı kalmadı. AB Dönem Başkanı Jose Maria Aznar’ın planını tümüyle ve çekincesiz olarak kabul ediyoruz" diye konuştu. 
     



 DÜNYA 












</TEXT>
</DOC>
