<DOC>
<DOCNO> 60906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/06/son/sontur27.html </URL>
<DATE> 2002/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da yarın tatil olan üniversiteler için tıklayın.... 
</HEADLINE>
<TEXT>

     İstanbul'da yaşamı olumsuz etkileyen yoğun kar yağışı ve elverişsiz koşullar nedeniyle Mimar Sinan Üniversitesi 2 gün, İstanbul Ticaret, Marmara, Fatih ve Kadir Has üniversiteleri de yarın tatil edildi. 
     Mimar Sinan Üniversitesi Genel Sekreteri Doç. Dr. Bahattin Şeber, Üniversite Senatosu'nun, kentteki yoğun kar yağışı dolayısıyla yarın ve 8 Ocak Salı günleri için okulun tatil edilmesini kararlaştırdığını bildirdi. 
     İstanbul Ticaret Üniversitesi Genel Sekreteri Tümer Baylan ile Kadir Has, Marmara ve Fatih üniversitelerinin yetkilileri de okullarının yarın tatil edildiğini kaydettiler. 
     Yıldız Teknik Üniversitesi'nden yapılan yazılı açıklamada, kötü hava koşulları nedeniyle yarın ve 8 Ocak Salı günleri gerçekleştirilmesi planlanan yıl içi sınavlarının ertelendiği belirtildi. 
     Açıklamada, sınavların yapılacağı tarihlerin daha sonra duyurulacağı bildirildi. 
     






</TEXT>
</DOC>
