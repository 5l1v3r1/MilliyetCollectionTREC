<DOC>
<DOCNO> 55433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/04/siyaset/siy05.html </URL>
<DATE> 2001/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit’le Yılmaz’dan borç duasına amin’ 
</HEADLINE>
<TEXT>

     Fotoğraf MUSTAFA İSTEMİ 

     TBMM Başkanı Ömer İzgi'nin dün milletvekillerine verdiği iftar yemeğinde, koalisyon partilerinin liderleri, Meclis Camii imamından borç duası dinledi. TBMM üyeler lokantasındaki iftara Başbakan Bülent Ecevit, Başbakan yardımcıları Mesut Yılmaz ve Hüsamettin Özkan, AKP Genel Başkanı Recep Tayyip Erdoğan ile bazı bakan ve milletvekilleri katıldı. Yemekte, İzgi'nin iki yanına Ecevit ve Yılmaz otururken, iftar saatinden bir süre sonra gelen Erdoğan da Ecevit'in yanındaki yerine geçti. İzgi, iftar saatine kadar konuklarını lokanta girişinde karşıladı. İftar yemeğinden sonra Meclis Camii imamı, Türkçe yaptığı duada fakirlerin sofrasında bolluk isterken, "Borçlulara da ödeme gücü ver" dedi. İzgi de, yemek bitiminde, bir önceki TBMM Başkanı Yıldırım Akbulut'un koluna girerek lokantadan ayrıldı. Başbakan Yardımcısı Devlet Bahçeli ile DYP Genel Başkanı Tansu Çiller ve SP Genel Başkanı Recai Kutan ise yemeğe katılmadı. 
     



 SİYASET 














</TEXT>
</DOC>
