<DOC>
<DOCNO> 66805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/09/son/sonspo14.html </URL>
<DATE> 2002/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor 3 - Antalyaspor 2 maç bitti 
</HEADLINE>
<TEXT>

     Birinci Süper Futbol Ligi'nde Denizlispor, Antalyaspor'u 3-2 yendi. 
     Birinci Süper Futbol Ligi'nde Denizlispor, Antalyaspor karşısında ilk yarıyı 1-0 önde tamamladı. 
     Hafta içinde Türkiye Kupası'nda yarı finale yükselme başarısını gösteren Denizlispor, maça 3 puan alabilmek amacıyla atak başladı. 
     Zaman zaman oyunu istediği gibi yönlendiren yeşil-siyahlılar, bunun karşılığında penaltıdan bir gol buldu. 
     Antalyaspor ise beraberliği ön plana alarak çıktığı maçta gol umutlarını kontrataklara bağladı. Ancak, Denizlispor defansı, Saffet'i iyi marke edince konuk takım rakip kalede etkili olamadı. 
     6. dakikada Veysel ile duvar pası yapan Timuçin kaleciyle karşı 
     karşıya kaldı ancak topu kaleci Kingston üstüne vurdu ve önemli bir fırsattan yararlanamadı. 17. dakikada Guintchev'in kullandığı serbest vuruşta Bouelua'nın kafa şutunda top üstten auta çıktı. 18. dakikada Veysel'in arapasıyla ceza alanına giren Coşkun kaleciden de sıyrıldı, yetişen Kingston bu futbolcuyu düşürünce, hakem penaltı noktasını gösterdi. Penaltıyı kullanan Muzaffer takımını 1-0 öne geçirdi. 25. dakikada Ali Tandoğan'ın kullandığı serbest vuruşta Kingston son anda topu kornere çeldi. 43. dakikadaki Antalyaspor atağında Uğur'un ortasında kale sahası içinde Boelua'dan önce davranan Hakan Çimen, topu kornere çelerek tehlikeyi önledi. Maçın ilk yarısı Denizlispor'un 1-0 üstünlüğü tamamlandı. Maçın ikinci yarısında her iki takım da hücumu düşünen bir oyun sergileyince, ilk yarının tersine tempolu ve gollü bir mücadele ortaya çıktı. Antalyaspor ikinci yarıya Boelua'nın yerine Eyüp xxx , Uğur'un yerine de Engin'i xx alarak başladı. Bu değişiklik de konuk takıma canlılık getirdi. 46. dakikada Antalyaspor'un beraberlik golü geldi. Saffet'in pasında Kamil ceza alanına ortaladı. Eyüp, maça girdiği dakikada topu beraberlik golü olarak Denizlispor ağlarına yollardı 1-1. 49. dakikada Antalyaspor öne geçti. Kırımız-beyazlıların atağında, kaleci Süleyman boşa çıkınca Engin, boş kaleye topu gönderdi 2-1. 50. dakikada Saffet, kaleciyle karşı karşıya kaldığı pozisyonda topu Süleyman'ın üzerinde aşırttı, ancak meşin yuvarlak üstten auta çıktı. 55. dakikada Alper'in arapasında kaleciyla karşı karşıya kalan Coşkun, Kingston'un müdahalesine karşın topu ağlara gönderdi 2-2. 58. dakikada Denizlispor'da Tolunay, yerini Levent'e x bıraktı. 63. dakikada Denizlispor yeniden öne geçti. Ahmet, Coşkun'u ceza alanı içinde düşürünce hakem Mutlu Çelik bir kez daha penaltı noktasını gösterdi. Muzaffer, kendisinin ve takımının 2. penaltı golünü kaydetti 3-2. 70. dakikada Mutlu Çelik, kendine itiraz eden Antalyaspor Teknik Direktörü Giray Bulak'ı tribüne gönderdi. 76. dakikada Antalyaspor'da Ahmet çıktı, Fatih x oyuna girdi. 82. dakikada Ali Tandoğan'ın köşe atışında Coşkun, topa kafa vurdu, Kingston son anda tehlikeyi önledi. 83. dakikada Denizlispor'da Coşkun'un yerine Coulibaly oyuna girdi. 84. dakikada Antalyasporlu Ramazan sarı kart gördü. 88. dakikada Denizlispor'dan Coulibaly, 89. dakikada Antalyaspor'dan Eyüp sarı kart gördü. 90. dakikada Denizlispor'da Timuçin'in yerine İlyas oyuna alındı. 
     






</TEXT>
</DOC>
