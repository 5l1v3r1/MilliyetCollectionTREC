<DOC>
<DOCNO> 55708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/son/sontur03.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırsızlar polisleri ayağından vurup kaçtı... 
</HEADLINE>
<TEXT>

     Gaziosmanpaşa'da polislerle oto hırsızları arasında çıkan silahlı çatışmada, 2 polis memuru ayağından hafif yaralandı. 
     Sultançiftliği Merkez Camii yanında devriye görevi yapan polis ekipleri, içinde 3 kişi bulunan 34 FOP 78 plakalı otomobili durdurarak arama yapmak istedi. 
     Polisin dur ihtarına silahla karşılık veren bu kişilerle polis arasında çatışma çıktı. Çatışmada Gaziosmanpaşa ekipler amirliğinde görevli polis memurları Lütfi Altın ve Ayhan Korkmaz ayaklarından hafif yaralandı. 
     Özel Sultan ve Halk Hastanesi'ne kaldırılan yaralı polislerin sağlık durumlarının iyi olduğu öğrenildi. 
     Olay sırasında yol kenarındaki bariyerlere çarparak kaza yapan oto hırsızları ise çaldıkları araçla birlikte yakalandılar. 
     






</TEXT>
</DOC>
