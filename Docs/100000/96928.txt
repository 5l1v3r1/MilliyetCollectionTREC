<DOC>
<DOCNO> 96928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/spor/spo02.html </URL>
<DATE> 2002/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldırım noktaladı 
</HEADLINE>
<TEXT>

Fenerbahçe Başkanı, transferi bitirdiklerini söyledi, "Bu kadroya güveniyoruz. Oyuncuların durumunu iyi bulduk. Zaten kondisyon problemi olmazsa sorun yaşamayız" diye konuştu 
     YALÇIN TÜRK 

     Takıma inanıyor 
     AVUSTURYA kampında Kaiserslautern ve Hamburg maçlarını izleyen ve futbolcuların form grafiğini iyi bulan Fenerbahçe Başkanı Aziz Yıldırım, transferi noktaladıklarını söyledi. Ellerindeki kadronun başarılı olacağına inandıklarını söyleyen Yıldırım, "Oyuncularımıza güveniyoruz. Hocamız Lorant da aynı düşüncede. Hazırlık maçlarında her türlü sonuç olabilir. O yüzden fazla önemsemiyoruz" ifadelerini kullandı. 
     
     Hepsi ayrı yetenek’ 
     TAKIMIN fizik olarak üst seviyede olduğunu kaydeden Fenerbahçe Başkanı, "Zaten kondisyon problemi yaşamazsak, sorun kalmaz. Kaiserslautern’i 6-2 yenmek önemli bir olay. Hamburg da çok güçlü bir takımdı. Ayrıca futbolcularda yorgunluk vardı. Oyuncularımızın her biri ayrı yetenek. Bu sezon Fenerbahçe’yi en iyi yerlere taşıyacaklar. Taraftar, camia, futbolcu, yönetim ve teknik kadro elele vereceğiz" dedi. 
     
     Ortega savunması 
     ORTEGA ile ilgili yazılanların doğruyu yansıtmadığını da sözlerine ekleyen Aziz Yıldırım, "Tüm Dünya onu konuşuyor. Hazır olduktan sonra Ortega’nın klası ortaya çıkacak. Washington da kampa geç katıldı ve antrenmansız. Ama ülkesinde mevkisinin en iyilerinden" diye konuştu. Bu arada Yıldırım, kampta bulunduğu iki gün boyunca tüm oyuncularla tek tek görüştü, özellikle sakat olan Simao ve Tuncay’a moral verdi. 
     
ORTEGA Bana yine rahat yokArjantinli yıldız, ülkesinde çıkan röportajında medyadan yaka silkti, aşırı baskıdan olumsuz etkilendiğini belirtti 
     MEHMET ÇİFTÇİ 

     FENERBAHÇE’NİN yıldızı Ortega, Sarı - Lacivertli forma altında ülkesinde yayınlanan ilk röportajında, yeni takımından övgüyle bahsederken medyadan da yaka silkti. Ole gazetesine konuşan Ortega, yönetim, taraftar ve takım arkadaşlarının kendisine sahip çıktığını belirterek, "Burada herşey harika. Bana "şeytan" diyorlar ama yabancılık çekmemem için herkes elinden geleni yapıyor. Hele hele oda arkadaşım Revivo, can yoldaşım oldu. İspanyolca bilmesi de adaptasyonumu kolaylaştırıyor" dedi. 
     TÜRK basınının geldiği günden itibaren üzerinde büyük bir baskı kurduğunu ve bunun kendisini olumsuz yönde etkilediğini vurgulayan Arjantinli yıldız, "Beni 24 saat boyunca birçok gazeteci takip ediyor. Ne yapsam haber oluyor. Böyle bir ortamda yabancı bir futbolcunun başarılı olması gerçekten çok zor" ifadelerini kullandı. Ariel Ortega, ilk maçından sonraki eleştiriler için de "Türkler çok çabuk karar veriyor. Anladım ki, basın beni burada da rahat bırakmayacak" diye konuştu. 
     TÜRKİYE’DE gördüğü büyük ilgi karşısında şaşkınlık yaşadığını saklamayan Ortega, Fenerbahçe taraftarlarını da göklere çıkardı. Ünlü futbolcu, "Türkiye futbol aşığı bir ülke. Adeta bir futbol cenneti. Sokaklarda Ortega forması giymiş yüzlerce taraftar var. Sürekli tezahürat yapıyorlar. Böyle bir ortamı yaşamak, herhalde bir futbolcunun ulaşabileceği en üst nokta. Kimsenin şüphesi olmasın, bana destek verenleri asla mahçup etmeyeceğim. Bu sevgiye layık olmak için elimden geleni yapacağım" sözünü verdi. 
     
Hemen asmayın’Kaptan Ogün, lige kadar tüm problemlerin ortadan kalkacağını ifade etti, "Hazırlık aşamasındayız. Aceleye gerek yok" dedi 
     İdmanlar çok ağır 
     FENERBAHÇE Kaptanı Ogün, Hamburg karşısında alınan yenilginin büyütülmemesi gerektiğini söyledi, "Henüz hazırlık aşamasındayız. Bizi hemen asmayın" mesajını verdi. Yoğun bir idman programı uyguladıklarını kaydeden tecrübeli futbolcu, "Bu nedenle zaman zaman olumsuz görüntüler olabilir. Şimdiden bu takımdan bir şey olmaz, şu oyuncu oynamaz’ yorumlarına gerek yok" diye konuştu. 
     
     Endişe etmesinler’ 
     LİGE kadar takımın istenilen çizgiye geleceğini iddia eden Ogün sözlerini şöyle sürdürdü "İyi mücadele eden, zevk veren, çok koşan bir takım olacağız. Sanırım hocanın düşündüğü ideal kadro henüz bir araya gelmedi. Sakatlıklar, geç katılanlar oldu. Sezon başlayana kadar tüm problemler ortadan kalkacak. Taraftarlarımız endişe etmesin. Takım olarak üzerimize düşen görevleri yerine getireceğiz." 
     
Rüştü özel çalışıyor      DÜNYA Kupası nedeniyle kampa geç katılan kaleci Rüştü’ye Nurettin Yıldız özel bir program uygulatıyor. Sakatlık probleminden tamamen kurtulan tecrübeli file bekçisi uzun bir aradan sonra ilk kez tam randımanlı kaleci çalışmaları yapmaya başladı. Rüştü, "Kendimi çok iyi hissediyorum. Eğer hocam görev verirse hazırlık maçlarında da oynarım" diye konuştu. 
     
Muhteşem kutlama      GELENEKSEL İkinci Dünya Fenerbahçeliler Günü, dün kutlandı. "19 - 07 Dünya Fenerbahçeliler Günü" etkinlikleri çerçevesinde İstanbul’da kulüp binasına yürüyüş düzenlendi. Saat 19.07’de saygı duruşu yapıldı. Ankara’da 1907 Fenerbahçeliler Derneği üyeleri, Anıtkabir’i ziyaret ettiler, akşam da konser verildi. İzmir’de ise dernek üyeleri vapur gezisi organize etti. Gün, tezahüratlar ve marşlar eşliğinde sona erdi. 
     
Oktay da sakatlandı      SARI - Lacivertli takımda sakatlıkların arkası bir türlü kesilmiyor. Sağ uyluk iç adalesinde gerilme olan Oktay da dünkü çalışmaya katılmadı. Sağ üst adalesinden problemi bulunan Mustafa Doğan da düz koşu yaptı. Hamburg maçında oynamayan Abdullah’ın da sağ dizinde şişme olduğu kaydedildi. 
     
Divan Kurulu toplanıyor      FENERBAHÇE’DE Olağan Divan Kurulu toplantısı bugün yapılacak. Sosyal tesisler inşaa halinde olduğu için üyeler Dereağzı’nda bir araya gelecek. Üç aylık faaliyet raporunun okunacağı toplantıda yönetimden Biletix firması ile yapılan sözleşme ve sosyal tesislerin fiyatlandırılması ile ilgili bilgi istenecek. 
     
Hertha Berlin ile oynuyorlar      AVUSTURYA’DA hazırlıklarına devam eden Fenerbahçe dördüncü hazırlık maçını bugün Almanya’nın Hertha Berlin takımı ile oynayacak. Worgl kasabasında TSİ ile 21.00’de başlayacak karşılaşmayı TRT 1 naklen yayınlayacak. Teknik Direktör Lorant’ın sahaya yine değişik bir kadro sürmesi bekleniyor. 
     
Johnson İşim koşmak      ORTA sahanın dinamolarından Johnson dün düzenlediği basın toplantısında, geçen yıl Avrupa’da yaşanan başarısızlığı unutturacaklarını söyledi, "Bu kez bayrağı yukarılara taşıyacağız" dedi. Takımdaki görevinin koşmak olduğuna değinen Ganalı yıldız, "Kadromuz güçlü. En önemlisi iskeletimizi koruduk" dedi. 
     



 SPOR 
























</TEXT>
</DOC>
