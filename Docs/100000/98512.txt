<DOC>
<DOCNO> 98512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/son/sonspo08.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
At yarışlarında Başbakanlık Kupası Koşusu yapıldı... 
</HEADLINE>
<TEXT>

     At yarışlarında Başbakanlık Kupası Koşusu'nda zafer jokey Halis Karataş'ın bindiği ''Grand Ekinos'' isimli safkanın oldu. 
     3 ve yukarı safkan İngiliz taylarının katıldığı 2 bin metre mesafeli koşuda ''Grand Ekinos'', 2.01.07'lik derecesiyle birinciliğe ulaşırken, jokey Selim Kaya ile ''Cüneythan'' 2.01.35'lik derecesiyle ikinci, jokey Sadettin Boyraz ile ''Sun Müge'' 2.01.45'lik derecesiyle üçüncü oldu. 
     Yarış sonrasında at sahibi Volkan Ekinci'ye kupa ve ödülleri, Başbakan Bülent Ecevit adına Spordan Sorumlu Devlet Bakanı Fikret Ünlü tarafından verildi. 
     Ünlü, Ekinci'yi başarısından dolayı kutlarken, binicilik sporuna katkıları için teşekkür etti. 
     Başbakanlık Kupası'nda birinci olan ''Grand Ekinos''un sahibi 150 milyar lira kazanç elde etti. 
     Yarışın galibi ''Grand Ekinos''un elde ettiği derecenin, Başbakanlık Kupası Koşusu'nun en iyi derecesi olduğu bildirildi. Bu kupada eski rekor, 2.01.35'lik derecesiyle, 1977 yılı koşusunda jokey Süleyman Akdı'nın bindiği ''Tünkut'' isimli safkana aitti. 
     





</TEXT>
</DOC>
