<DOC>
<DOCNO> 72895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/16/spor/spo01.html </URL>
<DATE> 2002/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
ŞOK DALGASI 
</HEADLINE>
<TEXT>

Denizlispor beraberliği sonrasında Başkan Serdar Bilgili ve yöneticiler koltuklarına yığılıp, kaldılar. Bir bölüm taraftar yönetimi istifaya davet etti 
     90 dakikanın sonunda hem sahada, hem de Şeref Tribünü’nde üzüntü görüntüleri yaşandı. Başkan Serdar Bilgili ve yöneticiler Yıldırım Demirören ile İbrahim Altınsay uzun süre oturdukları koltuklardan kalkamadılar. Düşünceli bir şekilde takımın sahadan çıkışını ve tribünlerin boşalışını izleyen üç yönetici, yarım saat sonra statdan ayrıldılar. 
     TAKIMINI öne geçiren ikinci golü atan ancak İlhan Mansız ise bitiş düdüğü ile birlikte çimlerin üzerine yığıldı, kaldı. Gözyaşlarını tutamayan tecrübeli oyuncuyu Denizlisporlu futbolcular teselli etmeye çalıştı. Bu arada taraftarların bir bölümü yönetimi istifaya davet ederken, muhalefet lideri Hasan Arat’ı destekleyen tezahüratlar yaptı. 
     
İnönü’de de coplar konuştu      Maçtan sonra Beşiktaşlı taraftarların sahada bekleyen Denizlisporlu futbolculara protestoları yoğunlaşınca polis devreye girdi ve seyircileri copladı. 
     Olayları görüntülemeye çalışan foto muhabirleri de coplardan nasibini aldı. 
     
Daum’dan protestoSiyah-Beyazlı ekibin hocası, "Khlestov’u Rus olduğu için mi oynatmıyorsunuz" sorusu üzerine basın toplantısını terketti 
     TEKNİK Direktör Daum, maçtan sonra yaptığı basın toplantısında Khlestov ile ilgili gelen soruya tepki gösterdi. Toplantıyı yarıda kesen Alman hoca, bir gazetecinin "Khlestov’u Rus olduğu için mi oynatmıyorsunuz" şeklindeki sorusuna sinirlendi ve "Bu insanlık düşüncesine aykırı. Böyle bir şey ispat gerektirir. Khlestov’la kaç maça çıktığımıza bir bakın" diye konuştu. 
     OLDUKÇA sinirlenen Daum, "Bu yorumdan sonra sorulara cevap vermek istemiyorum. Bunu söyleyen insanlar özür dilemeli. Benim hakkımda bu tip eleştiriler ve yorumlar yapılamaz. Her insanın da gururu vardır" ifadesini kullandı. Beşiktaş’ın hocası maçla ilgili ise, "Birçok pozisyon yakaladık ama yararlanamadık. Oyuncularım ellerinden geleni yaptı, ancak galibiyeti yakalayamadık" dedi. 
     
U dönüşü      BEŞİKTAŞ üstün oynadığı karşılaşmada, skoru lehine çevirebileceği iki pozisyonu cömertce harcadı. 67. dakikada Ronaldo penaltıyı auta gönderirken, Siyah - Beyazlı takım 77. dakikada Metin Tokat’ın kaleciye pas olarak yorumladığı çift vuruştan da sonuç alamadı. 
     



 SPOR 
























</TEXT>
</DOC>
