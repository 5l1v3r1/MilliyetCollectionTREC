<DOC>
<DOCNO> 80706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/27/yazar/pulur.html </URL>
<DATE> 2002/04/27/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Meğer okuyan varmış... 
</HEADLINE>
<TEXT>

     KİM okur bu yazıyı dedik ya, meğer okumuşlar. 
     Taaa Amerika'dan, Londra'dan tepkiler geldi, hepsi de okumuş ve doğru bulmuş... 
     Yalnız Trabzon'dan yazan Cahit Atalay'ın itirazı var, TDK sözlüğüne göre "intizar'ın ikinci anlamının halk ağzında beddua olduğu yazılı" diyor. 
     Doğrudur, biz de biliyoruz, bile bile yazdık çünkü halkın öyle demesi, intizar kelimesinin yerinde kullanıldığı anlamına gelmez, yazı da, doğru olan esastır, eğer bir hikaye yazıyorsanız, hikayenin kahramanını öyle konuşturabilirsiniz, hatta doğrusunu da belirterek... 
     Halk öyle diyormuş 
     Bir kere halkın tümü değil, bir kısmı... 
     Mesela "öğle" yerine konuşurken "öyle" de diyorlar yazarken "öğle yemeği" mi diyeceğiz, yoksa "öyle yemeği" mi 
     Halk "kaıt" diyor, diye "kağıt"a kaıt diyemeyiz. 
     
     DENİRSE ne olur 
     Ziya Paşa "Asiyab - ı devleti bir har da olsa döndürür" demiş yani, devletin değirmenini bir eşek de olsa döndürür. 
     Şair Eşref de bir der - kenar,- dip notu diyelim - düşmüş 
     "Döndürür ama, anasının örekesine döndürür." 
     
     TÜRKÇE, bu gidişle birkaç türe ayrılacak... 
     Halk Türkçesi, yazar Türkçesi, televizyon Türkçesi, magazin Türkçesi, spor Türkçesi... 
     Daha da ayrılabilir ama, bu kadarla yetindik... 
     
     BİR "oldukça" kelimesidir, gidiyor, her olayı anlatırken mutlaka "oldukça" kullanıyorlar. 
     "Babasını kaybeden filanca oldukça üzgündü." 
     İnsaf, adamın babası ölmüş, eh işte, şöyle böyle, oldukça üzgün 
     
     ÖRNEK çok... 
     "Dış borçlar, ülkenin ekonomik yönden dışa bağımlılığı sağladı." 
     En çok yanlış kullanılan kelimelerden biri de sağlamak. 
     Sağlamak, sorun, olumlu bir sonuca bağlanırsa kullanılır. Memleketin, dış borçtan batmasının olumlu sonucu nedir ki sağlandı, densin. 
     Yukarıdaki örneğin doğrusu şöyle olmalıdır 
     "Alınan dış borçlar ülkeyi ekonomik yönden, dışa bağımlı hale getirdi." 
     
     BİR de yerli yersiz kullanılan savunma kelimesi var. 
     Savunma bir saldırıya, ya da düşünceye karşı olan davranıştır. 
     "Uzmanlar, gelecek günlerin sıcak ve yağışsız olduğunu savunuyorlar." 
     Uzmanlar bunu niye savunsunlar, öne sürebilirler. 
     
     HELE "kutlamak" sözcüğü... 
     Ölüm yıldönümlerinde yapılan törenler bile kutlanıyor 
     
     







Tayyip olayı 


"Kışla - Cami" anlaşmazlığında Washington'un etkisi... 


Yanlış dersler 


Karanlık basınca... 


Yaşam kalitesini ararken 


Kışlayla demokrasi, camiyle irtica... 


Erdoğan ve "jet lag" 


Bunları biliyor muydunuz 


Yüksek Öğretim Şurası acilen toplanmalıdır 


Ufak adımlar politikası 


Aşk romanları olmasa aşk bilinemezdi ’ 


Kamuyu aydınlatma’ 


Meğer okuyan varmış... 


Bayar'la Sakarya'da ilk cuma 


İlacı bırak, dansöze bak 


Madem Ki Öyle, Al Sana Böyle 


Dövizde dar alanda paslaşmalar’ 


</TEXT>
</DOC>
