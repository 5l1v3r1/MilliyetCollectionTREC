<DOC>
<DOCNO> 52404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/yazar/asik.html </URL>
<DATE> 2001/11/15/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Kore'den anı 
</HEADLINE>
<TEXT>

     Ekonomik Araştırmalar Merkezi STEAM'ın önceki gece Ankara Sheraton Otelinde düzenlediği söyleşinin onur konuğu Dünya Bankası eski Başkan Vekili Atilla Karaosmanoğlu idi... Atilla Bey'in çevreksinde kendisini can kulağı ile dinleyen konuklara aktardığı anılardan biri şöyleydi 
     - Kore Hükümeti'nin, Dünya Bankası'ndan istediği kredinin görüşmelerinde bulunmak üzere bu ülkeye gitmiştim. Seul Havaalanı'na indiğimde minik bir gazeteci ordusunu karşımda buldum. Hemen hepsinin ortak sorusu, Kore ekonomisini nasıl bulduğum idi. Kendilerine, evet, bir kriz içinden geçiyorsunuz, ancak durumunuz sizin zannettiğiniz kadar da kötü değil yanıtını verdim. Ertesi akşam, onuruma verilen yemekte, yanımda oturan Kore Başbakan Yardımcı kulağıma eğilerek, sitemkar bir üslupla, siz ne yapmak istiyorsunuz Mr. Karaosmanoğlu, diye söylenmesin mi 
     Kendisine, mesele nedir, dedim, şu yanıtı verdi 
     - Biz burada aylardır ekonomimizin çok kötü durumda olduğunu söyleyerek, yapmayı düşündüğümüz ekonomik reformları vatandaşa kabul ettirmeye çalışıyorduk. Siz dün gece havaalanında, ekonomimizin o kadar da kötü durumda olmadığını söyleyerek bizi çok zor duruma düşürdünüz. Sizin bu sözlerinizden sonra biz şimdi vatandaşlarımızdan nasıl fedakarlık isteyeceğiz 
     
     "Bu ülke için seve seve" ama, bu ülkeyi ele geçirmiş menfaat grupları için asla 
     Bir Okur 
     
     
Savcı...      DGM'deki 10 Kasım törenlerinde "Vatandaşlar sistemli olarak soyuluyor, devletin kararları emperyalist ülkelerce dikte ettiriliyor" diyen ve bu sözleri nedeniyle hakkında inceleme başlatılan DGM Savcısı Hakan Kızılarslan'a okurlarımızdan çok sayıda destek mesajı geldi. Ulusal Sanayici ve İşadamları Derneği USİAD da yaptığı açıklamada şu görüşleri açıkladı 
     Soruşturma açanlar, Kızılarslan'ın söylediklerine yalan ya da yanlış diyebilirler mi 
     Hükümet partileri, "Atatürk'ün Gençliğe Hitabesi" hakkında da soruşturma açtıracaklar mı 
     
     "Olgun insan güzel söz söyleyen değil, söylediğini yapan ve yapabileceğini söyleyendir" 
     Konfüçyüs 
     
     
Bu sadece tesadüf..      Hükümet, otomobilde KDV’yi yüzde 26’dan yüzde 18’e indirdi ama biz tüketiciler bunun hiçbir faydasını göremedik. Otomotivciler hemen fiyatlarına aradaki fark kadar zam yaptılar, sonuçta kazanan yine onlar oldu... 
     Okuyuculardan gelen bu şik yeti muhataplarından birine, Renault -Mais’ten bir yetkiliye aktarıyoruz. Söyledikleri 
     - KDV’deki indirimi tabii ki tüketiciye yansıttık. Ama bu indirim, her ay periyodik olarak yaptığımız zamma denk geldiği için bir kısım tüketici bunu algılayamadı. Bir örnek vereyim. Biz, Laguna 1.6 modelimizi KDV’deki indirimden önce 25 milyar 63 milyon liraya satıyorduk, KDV oranı 8 puan düşürülünce bu modelin fiyatı 23 milyar 659 milyon lira oldu. Ancak tam bu sırada aylık periyodik zam geldiği için fiyat 26 milyar 470 milyon liraya yükseldi. Eğer KDV’deki indirimi tüketiciye yansıtmamış olsaydık, sözünü ettiğim model aracımızın fiyatı bugün 26 milyar 470 milyonun epey üzerinde olacaktı. 
     
Günün fıkrası      Bay ve bayan Bush, gece yarısı mışıl mışıl uyurken birden büyük bir gürültüyle Beyaz Saray'ın kapısı açılmış ve içeriye biri girmiş. 
     Bayan Bush, telaşla kocasını dürtmüş 
     - Kim olabilir acaba 
     Bush, uykulu gözlerle 
     - Raşid Dostum'dur herhalde, demiş, hızını alamadı kerata .. 
     Can Ozan 
     
Kupa anıtı      Galatasaray UEFA şampiyonu olunca Bahçelievler Belediye Başkanı Saffet Bulut ilçeye bir "Kupa Anıtı" dikmişti. Anlaşılan Fenerbahçeliler bu işe çok bozulmuşlar. Bahçelievler'de boş bir arsanın kenarına şimdi şu tabela yerleştirilmiş 
     "Fenerbahçe Avrupa Kupalarında şampiyon olduğu takdirde Kupa Anıtı bu alana yaptırılacaktır" 
     
     







Anayasal sıkıntı 


Kore'den anı 


Afgan halkını kazanmak 


Ecevit Avrupa trenini ikinci kez kaçırmak 


Kravat ve şampanya .. 


Futbol, lokomotif... 


Tıraş özgürlüktür 


Borç tuzağından çıkış 


Askeri zafer sorun oldu 


Türkiye için seve seve.. 


Hukukun bittiği yer 


Umudun yeni adı Umutsuzluk 


Bu yol Brüksel'e çıkmaz 


Defterime düştüğüm notlar 


Dolar hesaben’ gerçek değerine oturdu 


Gezgin İSO’da rövanş alıyor 


</TEXT>
</DOC>
