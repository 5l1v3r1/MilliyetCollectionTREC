<DOC>
<DOCNO> 74190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/son/sondun19.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Jospin'in nükleer enerjiye devam açıklaması Yeşiller'i kızdırdı 
</HEADLINE>
<TEXT>

     Fransa Başbakanı Lionel Jospin'in nükleer enerjinin kullanılmasına devam edileceği yönündeki taahhüdü Yeşiller Partisi'ni kızdırdı. 
     Nükleer enerjiyle ilgili açıklamaları gazetelerde yayımlanan Jospin, nükleer enerjiden vazgeçilmesine karşı olduğunu, vazgeçilmesi halinde dış enerji kaynaklarına bağımlı olacaklarını söyledi. 
     İlk turu gelecek ayın sonunda yapılacak cumhurbaşkanlığı seçimlerinde Sosyalist Parti'nin adayı olan Jospin'in cumhurbaşkanı seçilmesi halinde Yeşiller ve Komünistler ile koalisyon hükümeti oluşturması bekleniyor. 
     Jospin'in nükleer enerjiye ilişkin açıklamalarına öfkelenen Yeşiller, koalisyonda yer almayacaklarını söylediler. 
     Yeşiller'in cumhurbaşkanı adayı Noel Mamere, Le Monde gazetesine yaptığı açıklamada, Jospin'in ifadelerinin ''Yeşiller'e karşı savaş ilanı'' olduğunu söyleyerek, ''Belki de Jospin, gelecekteki sol koalisyonu yıkıyor'' dedi. 
     Fransa, enerji tüketiminin dörtte üçünü nükleer enerjiden karşılıyor. 
     Jospin ile Cumhurbaşkanı Jacques Chirac'ın en şanslı adaylar olduğu cumhurbaşkanlığı seçimlerinin ilk turu 21 Nisan'da, gerekmesi halinde ikinci turu 5 Mayıs'ta yapılacak. 
     






</TEXT>
</DOC>
