<DOC>
<DOCNO> 92970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/30/yazar/guclu.html </URL>
<DATE> 2002/06/30/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Zorunlu eğitim 12 yıla çıkarsa... 
</HEADLINE>
<TEXT>

     Milli Eğitim Bakanlığı AB ile ilgili uyum çalışmaları çerçevesinde temel eğitimi 12 yıla çıkarmanın hazırlığı içinde. Önce liseler 4 yıla çıkartılacak. Ardından zorunlu eğitim 12 yıla yükseltilecek. 
     Peki Türkiye buna hazır mı Milli Eğitim Bakanlığı bu konuda çok yönlü bir araştırma içerisinde. Eğitimle ilgili tüm kurum ve kuruluşlardan bilgi alıyor. Bakan Bostancıoğlu ve Talim Terbiye’ye kalırsa 12 yıla çoktan hazırlar. Ama kazın ayağı öyle değil. 
     Bırakın 12 yılı 8 yıllık zorunlu eğitimin başarıya ulaştığı konusunda bile ciddi tereddütler var. 8 yılın mimarı Turhan Tayan, hedeflenin çok uzağında kalındığına dikkati çekerek, 12 yılın aceleye getirilmemesi gerektiğini vurguluyor. 16. Milli Eğitim Ş rası’nda kesintisiz 8 yıllık temel eğitimi çok güç koşullarda çıkartmayı başaran Tayan, aceleye getirilmiş bir 12 yıllık temel eğitimin 8 yılı da zora sokacağına dikkat çekti. 
     Daha önce görüştüğümüz diğer Milli Eğitim eski bakanlarının görüşü de Tayan’ınkinden farklı değil. Onlar da işlerin yolunda gitmediği inancında. 
     Tayan, ivedi bir mini milli eğitim ş rasının toplanarak bu konuda bilgi alışverişi yapılması gerektiğini hatırlatarak, "8 yılın heyecanı kırılmış ve eksilmiş durumda. Öncelikle onun tazelenmesi gerekir" diyor... 
     Tayan’ın anadolu liseleri ve kolejlerde bir kısım derslerin yabancı dille yapılmasından vazgeçilmesi konusundaki görüşleri ise Milli Eğitim’den çok farklı. Aynı şekilde yabancı okullar konusunda da onlardan çok farklı düşünüyor. 
     12 yıllık temel eğitim ve yabancı dil eğitimi, önümüzdeki öğretim yılında Türkiye’nin en fazla tartışacağı konuların başında geliyor. Çünkü on milyonlarca kişiyi ilgilendirecek. İncir çekirdeğini doldurmayacak konularda haftalarca, hatta aylarca tartışan Türkiye’nin bu konuları ciddiye alması gerekiyor. Yoksa 8 yıllık kesintisiz eğitimde olduğu gibi 12 yıllık temel eğitimde de kaş yapayım derken göz çıkarabilir .. 
     
     Çok hatalar yapıldı 
     Son yıllarda eğitim sistemiyle öylesine çok oynandı ki, artık en ciddi reforma bile kuşku ile bakılıyor. Kredili sistem dendi fiyaskoyla sonuçlandı. Basamaklı kur dendi ömrü çok kısa oldu. LİMME denildi trilyonlar havaya uçtu. Öğretmen yetiştirme düzeni, üniversiteye giriş, sınıf geçme sistemi gibi hemen her konuda inanılmaz hatalar yaşandı. İşin garibi neredeyse hepsinin altında da Talim Terbiye Kurulu’nun imzası vardı. Başlatan onlar oldu. İpini çeken de... 
     Milli Eğitim’in beyni olması gereken bu kurum, zaman zaman öylesine bir zafiyet içerisine girdi ki, rüzg r hangi yönden estiyse o yöne yattı. Sonuçta da olan eğitim sistemine, öğrencilere, velilere ve ülkenin geleceğine oldu. 
     Eğitimin ciddiye alınması kaçınılmaz bir gerçek. Ama nedense bu kargaşa ülkeyi yönetenler gibi bu istikrarsızlıktan en fazla zarar görenlerin de umurunda değil 
     Yazılı medyada olduğu gibi televizyonda da eğitimin ve gençliğin geleceğine yönelik sorunları gündeme getirmeye ısrarla devam edeceğiz. Bu haftaki Genç Bakış’ta 12 yılı, yabancı dili ve askerlik süresini sorgulayacağız. Bakalım tepkiler ne olacak Salı 23.45, Kanal D 
     Özetin özeti Eğitim demek 16 milyon öğrenci, 20 milyon veli ve yarım milyon öğretmen demek. Ufacık bir yanlış hemen hepsini etkiliyor. Canından bezdiriyor. Bu yüzden ciddiye almak ve tartışmalara katılmak zorundayız .. 
     Teşekkürler Milli Takım, seninle hep gurur duyduk, duymaya da devam edeceğiz. 
     
     







Vardi kara geliyor, tasasından ölüyor... 


İnsana yolculuk 


Ecevit Revizyon yok 


Renkler dünyasında sarhoş olmak 


B.E. Koç olsaydı... 


Zorunlu eğitim 12 yıla çıkarsa... 


Rüyalar ve uyandıran’ gerçekler... 


Kıssadan hisse... 


Yazlık kitaplar ve korsanlık 


Millilerimiz üzerinden siyaset 


Anneler ve "projeleri" 


Cahiller ve eyyamcılar halkımızı kandırıyor 


Zeki Müren’in 1955 - 1963 kayıtları yayımlandı 


Bayar Siyasete aktif katılım sağlanmalı 


</TEXT>
</DOC>
