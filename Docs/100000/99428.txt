<DOC>
<DOCNO> 99428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/son/sonspo18.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim, Seçkin Teknik Direktörler Forumu'na davet edildi 
</HEADLINE>
<TEXT>

     Galatasaray Teknik Direktörü Fatih Terim, Avrupa Futbol Federasyonları Birliği UEFA tarafından 4. kez düzenlenen Seçkin Teknik Direktörler Forumu'na davet edildi. 
     Sarı-kırmızılı kulüp adına Genel Sekreter Yardımcısı Turgay Vardar imzasıyla yapılan açıklamada, 3-4 Eylül 2002 tarihlerinde UEFA'nın İsviçre'deki merkezi Nyon'da düzenlenecek bu foruma, Avrupa'nın en seçkin teknik adamlarının davet edildiği bildirildi. 
     UEFA'nın davet kriterleri gereğince, Avrupa Şampiyonlar Ligi'nde 2001-2002 sezonunda ilk 8 sırada yer alan takımların teknik adamları ile 1994-2002 yılları arasında Avrupa Şampiyonlar Ligi'ni kazanmış 9 teknik adam ve Avrupa Şampiyonlar Ligi'nin en başarılı 10 takımının teknik adamları Nyon'da buluşacak. 
     Bu forumda biraraya gelecek Avrupa'nın en seçkin teknik adamlarının, çeşitli teknik konularda yapılması düşünülen değişiklikler konusunda fikirlerini açıklayarak, Avrupa'nın zirvesindeki kulüplerarası ilişkileri, Dünya Kupası, Avrupa şampiyonalarının etkilerini ve futbolda taktiksel konuları tartışacakları öğrenildi. 
     
     FORUMA KATILACAK TEKNİK ADAMLAR 
     Seçkin Teknik Direktörler Forumu'na, Galatasaray Teknik Direktörü Fatih Terim'in yanı sıra katılacakları duyurulan teknik adamlar şöyle 
     Vicente Del Bosque Real Madrid , Klaus Topmöller Bayer 04 Leverkusen , Louis Van Gaal Barcelona , Sir Alex Ferguson Manchester United , Ottmar Hitzfeld Bayern München , Javier Irrureta Deportivo La Coruna , Gerard Houllier Liverpool , Fernando Santos Panathinaikos , Fabio Capello Milan Roma , Marcello Lippi Juventus Inter , Jupp Heynckes Real Madrid Athletic Club Bilbao , Jose Mourinho Porto , Carlo Ancelotti Milan , Ronald Koeman Ajax , Mattias Sammer Borussia Dortmund . 
     





</TEXT>
</DOC>
