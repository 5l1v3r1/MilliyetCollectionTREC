<DOC>
<DOCNO> 89770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/spor/spo11.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Coştuk bir kere 
</HEADLINE>
<TEXT>

     Karnaval günü 
     DÜNYA Kupası’nda ikinci tur vizesinin alınmasının ardından ülkede hayat durdu. Sokaklara fırlayan binlerce vatandaş, Türk bayraklarıyla zafer turları attı, bayram sevinci yaşandı. Trafik kilitlendi, caddeler klakson sesi ve "En büyük Türkiye" sloganlarıyla inledi. Özellikle İstanbul’da Taksim, Ankara’da Kızılay, İzmir’de de Kordon’daki davul - zurnalarla süslenen kutlamalar şölen havası oluşturdu. Kapalıçarşı’da ve tatil bölgelerinde bu coşkuya turistler de eşlik etti. 
     
     Sevinç dalgası 
     NEVŞEHİR’DE dansözlü kutlama, Kayseri’de ve Trabzon’da da Mehter Takımı ilgi çekti. Afyon, Zonguldak, Çankırı, Bolu ve Kırıkkale’de top atışları yapıldı, bandolar konser verdi. Bursa’da halaylar çekildi, Doğu illerinde ise coşku doruğa yükseldi. Paris’te gurbetçilerimiz Champ - Elysee Meydanı’ndaki Türk Turizm Müşavirliği’ne dev bayrak astı. Almanya’da Potsdamer Platz meydanında gurbetçilerimiz eğlendi, Makedonya’da ve Bakü’de de Türk bayraklarıyla tur atıldı. 
     



 SPOR 









































</TEXT>
</DOC>
