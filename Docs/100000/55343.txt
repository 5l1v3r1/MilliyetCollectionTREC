<DOC>
<DOCNO> 55343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/03/son/soneko22.html </URL>
<DATE> 2001/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Garanti Bankası ortakları, Osmanlı birleşmesini yarın onaylayacak 
</HEADLINE>
<TEXT>

     Garanti Bankası ortakları, Osmanlı Bankası ile birleşmeyi yarın onaylayacak. 
     Garanti Bankası'nın Olağanüstü Genel Kurulu yarın toplanıyor. 
     Genel Kurul'un gündeminde, banka iştiraki Osmanlı Bankası'nın tüm hak, alacak, borç ve yükümlülükleriyle, tüzel kişiliği sona ermek suretiyle devralınmasına ilişkin 2 banka tarafından imzalanan devir sözleşmesinin, BDDK ve SPK'nın onayından geçmiş haliyle ortakların onayına sunulması yer alıyor. 
     Genel Kurul gündeminde ayrıca, hazırlanan bilanço ve kar zarar tablosunun BDDK onayından geçmiş haliyle tasdiki ve Yönetim Kurulu üye sayısının yeniden belirlenmesi de yer alıyor. 
     Garanti Bankası ve Osmanlı Bankası'nın Garanti Bankası çatısı altında birleşmesi operasyonunun 20 Aralık'da tamamlanması öngörülüyor. 
     Birleşme sonuçlandığında, toplam 15.8 katrilyon liralık aktif büyüklüğe sahip Türkiye'nin 2, özel sektörün 1. büyük bankası doğacak. 
     






</TEXT>
</DOC>
