<DOC>
<DOCNO> 54547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/son/soneko21.html </URL>
<DATE> 2001/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü toplamda 592 puanlık düşüşle tamamladı 
</HEADLINE>
<TEXT>

     İMKB Bileşik Endeksi 2. 
     seansta 125.87 puan artarak, 11,129.27 puandan kapandı. 
     Hisse senetleri ikinci seansta, ortalama yüzde 1.14 oranında değer kazandı. 
     İlk seanstaki 718.51 puanlık azalış dikkate alındığında ise borsa endeksi günün tamamında 592.64 puan geriledi. Hisse senetlerinde günlük düşüş yüzde 5.06 oldu. 
     Şeker Yatırım Menkul Değerler Araştırma Müdürü Edmon Nergizyan, son anda gelen satış dalgasına Irak paniğinin neden olduğunu bildirdi. 
     Satış hareketinin bugün devam ettiğine işaret eden Nergizyan, 11 bin 500 destek seviyesinin kırıldığını vurguladı. 
     Edmon Nergizyan, Milli Savunma Bakanı Sabahattin Çakmakoğlu'nun Irak'la ilgili açıklamalarının tedirginliği artırdığını belirterek, ''Bir haftadır bir satış baskısı vardı. Sadece bizde değil, bütün dünya borsalarında iki aylık yükselişin genel bir doyuma ulaştığını görmüştük. Dün gerilemeler oldu. İMKB'deki düşüşte içsel sebep olarak Irak paniği var.'' 
     






</TEXT>
</DOC>
