<DOC>
<DOCNO> 67433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/son/sondun18.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da bir Türk karısı ve iki çocuğunu yakarak öldürdü 
</HEADLINE>
<TEXT>

     Fransa'nın Strasbourg kentinde karısını ve iki küçük kızını geçen hafta yakarak öldüren Türk vatandaşı Şevket Savaş'ın, eşcinsel ilişkisi içinde olduğu için cinayetleri işlediği ileri sürüldü. 
     France Soir gazetesinin adli kaynaklara dayanarak verdiği habere göre Savaş sorgusunda, bir erkek sevgilisi olduğu için karısını ve çocuklarını öldürdüğünü bildirdi. 
     Haberde, otopsi sonuçlarının, Şevket Savaş'ın karısı Nursel Savaş'ı öldürdükten sonra yaktığını ortaya çıkardığı ileri sürüldü. 
     Cinayetleri soruşturan Fransız polisi, Savaş'ın, parası olmamasına rağmen sık sık uzak mesafelere yolculuk yaptığını, karısı ile 4 ve 6 yaşlarındaki kız çocuklarını uzun süre yalnız bıraktığını tespit etmişti. 
     Savaş, Cuma günü yapılan uzun sorgulamadan sonra, cinnet getirerek cinayetleri işlediğini söylemişti. 
     Gözaltında tutulduğu sırada pencereden atlayarak ihtihar girişiminde bulunan ve iki bacağını kıran Savaş, hastanede tedavi altında tutuluyor. 
     Savaş, polise verdiği ilk ifadede karısı ve çocuklarının tanımadığı kimseler tarafından kaçırıldığını ileri sürmüş, ancak polisin vücudunda yanık izleri tespit etmesinden sonra yapılan uzun sorgulamada, suçunu itiraf etmek zorunda kalmıştı. 
     






</TEXT>
</DOC>
