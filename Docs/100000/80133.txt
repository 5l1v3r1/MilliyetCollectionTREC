<DOC>
<DOCNO> 80133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/son/sondun25.html </URL>
<DATE> 2002/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Mısır Başbakanı "100 milyar dolar getirin İsrail ile savaşalım" 
</HEADLINE>
<TEXT>

     Mısır Başbakanı Atıf Ebeyd, ''Arap ülkelerinin 100 milyar dolar tahsis etmeleri halinde, ülkesinin İsrail'e savaş ilan etmeye hazır olduğunu'' söyledi. 
     Başbakan Ebeyd, Birleşik Arap Emirlikleri'nden yayınlanan El İttihad gazetesine verdiği demeçte, gazetecinin ''neden en büyük Arap ülkesi Mısır'ın İsrail'in Filistinlilere karşı askeri saldırısına yönelik etkin bir eylemde bulunmadığı'' sorusuna, ''Eğer bir eyleme kalkışacaksanız, zorluklara da hazır olmalısınız, size 100 milyar dolar kesin gerekir'' yanıtını verdi. 
     Gazetecinin, ''Mısır'ın en azından İsrail'in Kahire Büyükelçisi'ni geri gönderip gönderemeyeceğini'' sorması üzerine, Başbakan Ebeyd, ''Size 100 milyar dolar istiyoruz diyorum'' yanıtını tekrarladı. Mısır Başbakanı, ''Arap dünyası 100 milyar doları toplasın. Desin ki Mısır'a bu para savaş için, para emrinizde, savaşa girin'' diye konuştu. 
     İsrail'e karşı söylemini sertleştiren Mısır Cumhurbaşkanı Hüsnü Mübarek bugün yaptığı açıklamada, ''artık tüm sınırı aşmakla'' suçladığı İsrail'in Filistinlilere ''devlet terörü'' uyguladığını söylemişti. 
     





</TEXT>
</DOC>
