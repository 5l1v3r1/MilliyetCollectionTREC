<DOC>
<DOCNO> 72587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/son/sonspo20.html </URL>
<DATE> 2002/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor "Tüm takımlar Galatasaray'a destek olmalıdır" 
</HEADLINE>
<TEXT>

     Birinci Süper Futbol Ligi takımlarından Denizlispor'un asbaşkanı Feridun Basmacı, ''Galatasaray'a geçmiş olsun diyoruz'' dedi. 
     Basmacı, Galatasaray'ın dün akşam Roma'da oynadığı maçın ardından statta çıkan olayları üzüntüyle izlediklerini kaydederek, şöyle konuştu 
     ''Her şeyden önce Galatasaray'a geçmiş olsun diyorum. İtalyanların tutumunu esefle kınıyoruz. Dileriz böyle olaylar bir daha yaşanmaz. 
     Tüm Süper Lig takımları Galatasaray'a destek olmalıdır. UEFA'nın bu maçla ilgili vereceği kararı merakla bekliyoruz.'' Öte yandan, Birinci Süper Futbol Ligi'nin 27. haftasının ilk maçında Beşiktaş ile karşılaşacaklarını hatırlatan Feridun Basmacı, rakiplerinden çekinmediklerini söyledi. 
     Basmacı, karşılaşmanın Türkiye Kupası'nın bir rövanşı niteliğinde olacağını belirtti. Takımının aşırı motivasyon ve stres nedeniyle Beşiktaş'a yenilerek Türkiye Kupası'ndan elendiğini kaydeden Basmacı, sözlerini şöyle sürdürdü 
     ''Beşiktaş, yarıştan kopmamak için bu maçta mutlaka galip gelmek isteyecektir. Beşiktaş'tan çekinmiyoruz. Futbolcularımız, bu maçı Türkiye Kupası'nın rövanşı şeklinde değerlendiriyor. Mutlaka puan almak istiyoruz.'' Ali Tandoğan'ın oynayıp oynamayacağının maç saati belli olacağını kaydeden Basmacı, bu oyuncu dışında eksik futbolcularının bulunmadığını söyledi. 
     






</TEXT>
</DOC>
