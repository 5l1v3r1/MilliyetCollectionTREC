<DOC>
<DOCNO> 68710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/son/sontur08.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Liderler bayramda nerede, ne yapacak.. 
</HEADLINE>
<TEXT>

     Liderlerin büyük bölümü, Kurban Bayramı'nda Ankara'da olacak. 
     Alınan bilgiye göre, Cumhurbaşkanı Ahmet Necdet Sezer, TBMM Başkanı Ömer İzgi, DSP Genel Başkanı ve Başbakan Bülent Ecevit, MHP Genel Başkanı, Devlet Bakanı ve Başbakan Yardımcısı Devlet Bahçeli ile SP Genel Başkanı Recai Kutan, bayramı Ankara'da geçirecekler. 
     Ecevit, Bahçeli ve Kutan, bayramın ikinci günü parti genel merkezlerinde partililer ve vatandaşlarla bayramlaşacaklar. 
     Bayramda, ANAP Genel Başkanı, Devlet Bakanı ve Başbakan Yardımcısı Mesut Yılmaz'ın İstanbul'da, DYP Genel Başkanı Tansu Çiller'in ise halen bulunduğu ABD'de olması bekleniyor. 
     Bayramın 1. gününü İstanbul'da geçirecek olan AK Parti Genel Başkanı Recep Tayyip Erdoğan, ikinci günü Ankara'da olacak ve partililerle bayramlaşacak. 
     






</TEXT>
</DOC>
