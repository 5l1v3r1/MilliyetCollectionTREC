<DOC>
<DOCNO> 60084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/ekonomi/eko08.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fon’daki Ege Sigorta Kızılkaplan’ın oldu 
</HEADLINE>
<TEXT>

Ege Bank’a el konulmasıyla Tasarruf Mevduatı Sigorta Fonu’na geçen Ege Sigorta satıldı 
     SEÇKİN ÜREY Ankara 

     Tasarruf Mevduatı Sigorta Fonu TMSF bünyesine alınan ve daha sonra Sümerbank’la birleştirilen Ege Bank’ın iştiraklerinden Ege Sigorta’yı merkezi Ankara’da bulunan Kızılkaplan Factoring aldı. 
     TMSF’nin 2 Kasım’da başlayan ve geçtiğimiz hafta sonuçlanan satış süreci sonucunda açılan ihalede en yüksek teklifi veren Kızılkaplan Factoring, satış sözleşmesini imzalayarak, BDDK’nın onayına gönderdi. Bu arada satış işleminin ilk peşinat bedeli de gönderildi. 
     Ege Sigorta, Ege Bank’ın mahkeme süreci sırasında bir süre gözaltına alınan işadamı Hüseyin Bayraktar’ın sahip olduğu sırada 1990 yılında kuruldu. Merkezi İstanbul’da bulunan Ege Sigorta’nın hisselerinin yüzde 80.42’si Murat Demirel zamanında Ege Bank’a el konulmasından sonra TMSF’ye geçti. 
     
     Ankaralı şirket 
     Mahmut Kızılkaplan’ın yönetim kurulu başkanı olduğu Kızılkaplan Factoring’in alanında Ankara piyasasının en büyük kuruluşu olduğu belirtildi. Ankara, İstanbul ve Eskişehir’de şubeleri bulunan Kızılkaplan Factoring’in İstanbul piyasasında ağırlığını artırmak için Ege Sigorta’yı almak istediği öğrenildi. 
     Mahmut Kızılkaplan, bir süre tekstilcilik ve taahhüt işleriyle uğraştıktan sonra 1996 yılında Kızılkaplan Factoring’i kurdu. 
     



 EKONOMİ 





















</TEXT>
</DOC>
