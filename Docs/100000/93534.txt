<DOC>
<DOCNO> 93534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/son/sontur03.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Eminönü'de 30 Pakistan uyruklu kaçak yakalandı 
</HEADLINE>
<TEXT>

     Eminönü'nde, yurda kaçak yollardan girdikleri anlaşılan Pakistan uyruklu 30 kişi yakalandı. 
     Unkapanı Küçükpazar Caddesi Değirmeni Sokak'taki bir pansiyonda yabancı uyruklu kaçakların bulunduğu ihbarını alan polis ekipleri, söz konusu yere operasyon düzenledi. 
     Operasyon sırasında, pasaport ve vizeleri bulunmadığı anlaşılan kaçakların çoğu gözlem altına alınırken, bir kısmı ise 3 katlı pansiyonun çatısına çıkarak kaçmak istedi. Bunun üzerine olay yerine itfaiye ekipleri çağırıldı. 
     İtfaiyenin olay yerine gelmesinin ardından çatıdaki kişiler merdivenli araç yardımıyla aşağıya indirildi. 
     Gözlem altına alınan Pakistan uyruklu 30 kişi, daha sonra yasal işlem yapılmak üzere Beyazıt Polis Karakolu'na götürüldü. 
     





</TEXT>
</DOC>
