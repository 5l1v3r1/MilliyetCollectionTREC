<DOC>
<DOCNO> 85506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/son/sonspo19.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin'de Maradona'nın 10 numaralı forması giyilmeyecek 
</HEADLINE>
<TEXT>

     17. Dünya Kupası'nda 3. kez şampiyon olmayı hedefleyen Arjantin, ünlü futbolcusu Diego Armando Maradona'nın anısına 10 numaralı formayı hiçbir futbolcusuna vermedi. 
     Teknik direktör Marcelo Bielsa, bugün milli takımın kamp yaptığı Japonya'nın Naraha kentinde, Dünya Kupası'nda mücadele edecek 23 kişilik kadroyu açıkladı. Milli takımda futbolculara, 1'den 24'e kadar olan numaralar dağıtıldı. 
     FIFA Uluslararası Futbol Federasyonları Birliği , yakın bir zamanda Arjantin Futbol Federasyonu'na, 1986'da Arjantin'in 2. kez Dünya Kupası'nı kazanmasının baş mimarlarından Maradona'nın 10 numaralı formasını listeden çıkarmasına izin verdi. 
     Kadroda, Dünya Kupası elemelerinde 10 numaralı formayı giyen Fenerbahçe'nin almak istediği River Plate'den Ariel Ortega'nın 23 numarayı, 3. kaleci Roberto Bonano'nun da 4 numaralı formayı giyeceği belirtildi. 
     9 numaralı formayı giyecek emektar golcü Gabriel Batistuta'nın, 
     Hernan Crespo ile ileri uçta oynayacağı, ancak 2 Haziran'da Ibaraki'de yapılacak ilk maçta Nijerya'ya karşı forma giyip giymeyeceğinin belli olmadığı belirtildi. 
     Arjantin, Japonya'da, F Grubu'nda İngiltere, Nijerya ve İsveç ile mücadele edecek. 
     Arjantin Milli Takımı'nın forma numaralarına göre, 23 kişilik kadrosu şöyle 
     1- German Burgos, 2- Roberto Ayala, 3- Juan Pablo Sorin, 
     4-Mauricio Pochettino, 5- Matias Almeyda, 6- Walter Samuel, 7- Claudio 
     Lopez, 8- Javier Zanetti, 9- Gabriel Batistuta, 11- Juan Sebastian Veron, 12- Pablo Cavallero, 13- Diego Placente, 14- Diego Simeone, 15- Claudio Husain, 16- Pablo Aimar, 17- Gustavo Lopez, 18- Kily Gonzalez, 19- Hernan Crespo, 20- Marcelo Gallardo, 21- Claudio Caniggia, 22- Jose Chamot, 23- Ariel Ortega, 24- Roberto Bonano. 
     





</TEXT>
</DOC>
