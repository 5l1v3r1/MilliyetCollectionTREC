<DOC>
<DOCNO> 52839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/18/dunya/adun.html </URL>
<DATE> 2001/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Afgan sınırından aklımda kalanlar 
</HEADLINE>
<TEXT>
Parmaklardan kendinizi sakının 
Pakistan’da sağlıksız yaşam koşulları had safhadaydı. Yine de Türk olmak ayrıcalıklıydı. Müslüman olmayanları parmak manyağı’ yapıyorlardı... 
     AHMET DUMANLI 

     Pakistan’a ilk geldiğim gün anladım ki burada en önemli şey pazarlık yapmayı bilmek. Bunu daha İslamabad Havalimanı’ndan otele gitmek için taksi ararken kavradım. Ve o andan itibaren günlerim hep pazarlıkla geçti. 
     Keşif turu yaparken gözüme ilk çarpanlar, fotoğraflardan tanıdığım süslü kamyonlar, otobüsler... İslamabad ilk gördüğümde bana sıradan bir şehir gibi geldi. Ama daha sonra diğer yerleşim yerlerini görünce, İslamabad’ın ne kadar ayrıcalıklı olduğunu anladım. Çünkü, pislik ve sağlıksız yaşam koşulları had safhadaydı. 
     İki aya yaklaşan operasyon en çok otel sahiplerinin yüzünü güldürmüş durumda. Kriz öncesi geceliği 25 - 30 dolar olan sıradan otellerde bile fiyatlar 80 - 90 dolar... Önceden 70 - 80 dolar olanların yanına yaklaşmak ise yürek ister. Tamamen serbest ekonomi kuralları işliyor. Ne tutturursan... Üstelik bir yerde para da önemli değil. Adamın hoşuna gitmezsen, yer nafile. 
     
     Çay değil sanki zift 
     40 gün boyunca çay ve yumurtadan oluşan sabah kahvaltısıyla idare ettik. Ama ne yumurta. Kızartılmış ve garip kokulu. Çay aynen zift. Dolayısıyla zehir. İçebilene aşk olsun. Ve yanında hiç eksik olmayan içi süt dolu küçük bir cezve... İçmek cesaret işi. O kadar süt sevgime karşın ben içemedim de... İlk günlerim tam anlamıyla keşifle geçti. Hem askeri, hem de lojistik keşif turları yaptım. Çünkü otel dışında yemek yemek oldukça riskli. Doğal olarak zaman aldı. Neyse ki Afgan restoranını keşfettik. Mönüdeki etler hem ateşte piştiği için daha az riskli, hem de az baharatlı olduğu için damak tadımıza uygundu. 
     Her şeye rağmen Pakistan’da Müslüman, özellikle de Türk olmak ayrıcalıklı. Pakistanlıların ilk sorusu "Nerelisin " Eh Müslüman değilsen yandın. O zaman parmaklardan kendinizi sakının. Müslüman olmayanlar parmaklanıyor. Üstelik kadın erkek de fark etmiyor. İnsanı tam anlamıyla "Parmak Manyağı" yapıyorlar. 
     
Ateş ortasında kaldım      Burası Peşaver’deki Hayber Pazarı... ABD operasyonunu protesto edenler Amerikan bayraklarını ve lastiklerini yaktılar. Amerika’nın operasyonlarından en k rlı çıkanlar ise otel sahipleri oldu. Kriz öncesi geceliği 25 - 30 dolar olan sıradan oteller 80 - 90 dolara fırlamıştı. 
     
     



 DÜNYA 















</TEXT>
</DOC>
