<DOC>
<DOCNO> 65541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/yazar/okur.html </URL>
<DATE> 2002/02/02/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Bahisçilere müjde Kur - toto’ 
</HEADLINE>
<TEXT>

     Ispanak’ deyip geçmeyin. Manav tezgahlarında, pazarda etiketler 2.5 milyon lira. İstanbul Ticaret Odası İTO ocak ayında fiyatı bir önceki aya göre en fazla artan ürünler listesini yayımladı. "Ispanak" fiyat artışıyla rekor kırmış. Kar, kış, sel "ıspanağı" fena vurmuş. 
     Vurulan ıspanak değil, biziz biz... 
     Vay halimize 
     Soframıza koyacağımız aşın derdindeyiz. 
     Aş ve iş "Temel sorunumuz." 
     Yani üretim... 
     Türkiye, üretmedikçe bir noktaya tabii ki kolay gelemeyecek. Üretmek ve tüketmek, gelir dağılımını düzeltmek, toplumsal refah kültürünü yaratıp, topyekün zenginleşmek. 
     Hayal gibi geliyor. Ama bakın ABD ekonomisine. 11 Eylül sonrası nasıl toparlanıp kendine geldi... Ya biz, ne zaman kendimize geleceğiz İşte arayışımız bu... 
     Öncelikle mali sektör toparlanacak, kredi mekanizması işlemeye başlayacak. Piyasalarda dalgalanma duracak ve biz de nefes alacağız. 
     Kısacası öyle kolay bir yol, kolay bir çıkış yok. 
     
     Psikolojik savaş 
     Piyasalar dedik de borsa önceki gün ani çıkışa geçti. Dolar 1 liyon 300 binlerdeki seviyesinde herkesi ekranlara dikti. Herkes loto oynamayı bırakıp kur - toto oynamaya başladı. Dolar, 1 milyon 300 bin liranın altına inecek mi 
     Onca haber, onca yorum arasında dikkati çeken en önemli olayı bir kez daha hatırlatalım. 
     Piyasalar. Merkez Bankası ile psikolojik bir savaşa girişti. 
     Çünkü kısa vadeli faizleri belirleyen patron. Merkez Bankası, tam üç aydır Nuh diyor peygamber demiyor. Çünkü 2002 stratejisini çoktan belirledi. 
     Israrla diyor ki 
     "Arkadaş ben enflasyonla mücadele edeceğim, enflasyon hedeflemesine geçeceğim, benimle ilgili bir beklentiye girmeyin " 
     Tamam anladık da faiz silahı kimin elindeyse güç de onun elinde değil mi 
     O yüzden bankalar, enflasyon verilerinin açıklanmasıyla birlikte kotasyonlar, en az 5 puan aşağı inecek diye değerlendirme yapıyor. Merkez Bankası susuyor. Gecelik faizler 59, haftalık faizler 62. Döviz ve faiz arasındaki spreade göre alım satım yapanlar, bono faizlerinin aşağı doğru inmesi durumunda başka seçenek kalmadığı yorumunu yapıyorlar. 
     
     Tünelin ucu 
     Tabii Türk yatırımcısı akıllı. Onlar, daha geçen yıldan bu yana yurtdışına ihraç edilen tahvillere yönelmişler. Çoğunluk eurobond almış bekliyor. Risk ve getiri paranın rotasını belirliyor. Merkez Bankası’nın dövize müdahale beklentisine girenlerle gecelik faizlerde en az 5 puan indirim bekleyenlere söyleyeceğimiz söz belli Heyecana kapılmayın 
     Eğer iki puanlık bir faiz indirimi gelirse ne ala Gelelim borsaya 
     Trend değişikliği için en önemli gösterge para girişi. Taze kaynak... 
     Siz hazır ve nazır bir kaynak görebiliyor musunuz Umudunuzu, Seyşel, Virgin adalarına bağlarsanız, tünelin ucundaki ışığa zor ulaşırsınız. Diyeceğimiz, hep birlikte ocak ayı enflasyonuna bakılacak. IMF kaynağı gelecek. Sonra da rotayı belirleyeceğiz. 
     
     







Din ve modernleşme 


Yeni dönem... 


Ecevit'ten Bahçeli ve Yılmaz'a çağrı 


Mutlu bir dünya için ekmek ve saygı 
kültürü 


Kırılmaz vazo 


Bir ihtimal daha var 


Lara'nın son gecesi 


Türkiye'nin işi zor... 


Tanrı Dağı kadar Türk, dolar kadar Amerikan 


Bahisçilere müjde Kur - toto’ 


Kapitalizmin terbiye kotası... 


Erdoğan İkiz Kuleler değişimi 


Batan şirketlerin nemaları hortumlanıyor mu 


Sofya'dan Haydarpaşa'ya 


Tütünde son perde’ 


</TEXT>
</DOC>
