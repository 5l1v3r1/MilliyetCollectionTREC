<DOC>
<DOCNO> 97458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/23/yazar/sazak.html </URL>
<DATE> 2002/07/23/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
AB ve seçim tehlikede 
</HEADLINE>
<TEXT>

     ANKARA 
     Başkentin sıcağı kadar siyaset de bunaltıcı. Metin Toker’i son yolculuğuna uğurlamak için Ankara’da toplanan siyasi kadroların kafasını hayli karışık bulduk. 
     Ecevit istifa edebilir. 
     MHP lideri Devlet Bahçeli’nin 3 Kasım’da seçim olmazsa koalisyondan çekiliriz’ mesajı üzerine Başbakan Ecevit, akşam saatlerinde DSP’li bakanları toplantıya çağırdı. MHP’nin resti "gurur kırıcı" bulundu. 
     Ecevit seçim istemediğini, Erken seçimde AKP ve HADEP Meclis’e girerse rejim bunalımı çıkar’ sözleriyle ifade etti. Başbakan frene basıyor ama Bahçeli 3 Kasım’dan dönmek yanlısı değil. 
     Başbakan’ın saat 17.00’deki çağrısını alan bir bakan telefonda, Ecevit istifa edebilir’ derken hükümetin sonunun geldiği haberini veriyordu. 
     Devlet Bey de dünkü basın toplantısıyla Ecevit ile köprüleri attı.’ 
     Ecevit seçime hayır’ derse, bu defa MHP koalisyondan çekilecek ve yeni arayışların önünü açacak. 
     MHP kulislerinde Ecevit’in istifası halinde Cumhurbaşkanı Sezer’in görevi 129 milletvekiliyle TBMM’de birinci parti lideri olan Devlet Bahçeli’ye verebileceği konuşuluyor. 
     Bahçeli’nin 3 Kasım’da seçim isteyen partilerle hükümet kurabileceği olmazsa, 45 günlük süreyi işleterek, Cumhurbaşkanı’nın parlamentoyu feshetmesi yoluyla seçim kapısını açacağı hesapları yapılıyor. 
     Seçim olmazsa seçime kadar iktidara talip bir başka güç de dün partileşen Yeni Türkiye’ciler. 
     Cem erken seçime hazırız’ derken kulislerde Hüsamettin Özkan ve Mesut Yılmaz’ın AB hedefiyle bağlantılı bir hükümet oluşturmaya çalıştıkları yönünde değerlendirmeler yapılıyordu. Seçime kadar İsmet Abi’ formülü Özkan’la hayata geçirilebilir. Derviş cephesine gelince... 
     Yeni Türkiye’nin kuruluşunda yer alamayan Kemal Derviş ve kadrosuna Parti Meclisi’nde 20 kişilik kontenjan ayrılmış. 
     Cem ve Özkan, 1 Ağustos’ta Ankara’da olması beklenen Derviş’in de aralarına katılacağından kuşku duymuyorlar. Ancak hareketin DSP’den kopanlar üzerine inşa edilmesinden rahatsız olan Dervişçi’ kimi milletvekilleri daha ilk günden Yeni Türkiye’nin başbakan adayı Kemal Bey’dir, oy almak istiyorsak seçime Derviş’le girmek zorundayız aksi halde Cindoruk’un DTP’sine döneriz’ diye konuşuyorlar. 
     Başkentte dün Derviş’i İnönü ile buluşturma çabaları da konuşuluyordu. Toker’le ilgili törenler sırasında İnönü’ye gelişmeleri sorduk. 
     Seçim her defasında bir çözüm gibi sunuluyor ama alelacele kararlarla gidildiği için istenen sonuç çıkmıyor’ dedi. 
     Böyle giderse bu Meclis ne AB yasalarını çıkarabilir, ne de 3 Kasım’da seçim kararı alabilir. Tehlikeli bir gidiş... Ecevit, DSP’li bakanlarla dün "çekilme" olasılığını tartıştı. Karar, bugün DYP lideri Tansu Çiller görüşmesinden sonraya bırakıldı. AB yanlısı bir koalisyonla seçimin en erken 2003 nisanında yapılması koşuluyla Ecevit, Başbakanlık’tan çekilerek yeni gelişmelere ortam hazırlayabilir. 
     
     







Yeni bir parti kurmak 


Karar Günü Çiller’den Ecevit’e öneri 


Yenilik sözde değil artık 


Ankara puslu 


Geçmiş olsun Bülent ’ 


Eğitimde şeffaf dönem 


Hayır Kanser amansız hastalık’ değil 


AB ve seçim tehlikede 


İş Bankası Pamukbank’a neden talip 


Halkın derdi başka Ankara’da olan başka 


Derviş AKP’ye gider mi 


</TEXT>
</DOC>
