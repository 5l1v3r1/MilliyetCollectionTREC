<DOC>
<DOCNO> 60321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/spor/spo08.html </URL>
<DATE> 2002/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
TYSON DAĞITTI 
</HEADLINE>
<TEXT>

Küba’ya turistik gezi yapan ünlü boksör, yarı çıplak görüntülenince çılgına döndü 
     Kameramanı yumrukladı 
     DÜNYA ağır sıklet boksunun ünlü ismi Mike Tyson, Küba’nın Havana kentinde kaldığı bir otelde kendisini izleyen basın mensuplarına saldırdı. Turistik amaçlı geldiği otelde medya tarafından takip edilmesine kızan ve bir anda deliye dönen Tyson, önce lobide eline geçirdiği portakal iriliğindeki kristal topları basın mensuplarına fırlattı, ardından da bir kameramanı yumrukladı. 
     
     Küfürler savurdu 
     TYSON’IN üzerinde sadece kot pantolonu ve vücudunun bir kısmını kaplayan Che Guevara dövmesi görünür şekilde asansörle lobiye inmesi üzerine gazeteciler fotoğraf çekmek için yarıştı. Duruma sinirlenen ünlü boksör, İngilizce ve İspanyolca küfürler savurup, olay çıkardı. Görevliler, Tyson’ın geldiği günden bu yana oteldeki misafirlerin de huzursuzluk çektiğini dile getirdiler. 
     



 SPOR 






















</TEXT>
</DOC>
