<DOC>
<DOCNO> 97037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/son/sontur28.html </URL>
<DATE> 2002/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
SHP de seçimlere girmek için girişimde bulunacak... 
</HEADLINE>
<TEXT>

     Sosyaldemokrat Halk Partisi SHP Genel Başkanı Murat Karayalçın, seçimlere girmek için siyasi girişimlerde bulunacaklarını, gerekirse yargıya başvuracaklarını söyledi. 
     Karayalçın, partisinin il teşkilatının açılışını yapmak üzere geldiği Bursa'da, son siyasi gelişmelerle ilgili değerlendirmelerde bulundu. 
     Partisi seçimlere girse de girmese de sol partilerin bir ittifak kurmasını, koalisyon yapmasını zorunlu gördüklerini anlatan Karayalçın, ancak SHP olarak seçimlerde yer almak istediklerini kaydetti. 
     Seçimlere katılmak için siyasi ve hukuki girişimde bulunacaklarını belirten Karayalçın, "Önümüzdeki hafta parlamentoda temsil edilen partilerin yöneticileriyle yapacağımız görüşmede, onlara bu uygulamanın yanlışlığını anlatacağız. Seçim zamanında yapılmış olsaydı, 6 ay önce kurultay yapma koşulu doğal olarak aranmalıydı. Ama seçim çok erken" dedi. 
     Karayalçın, SHP'nın 24 Mayıs günü kurulduğunu, kurulduğu gün kurultay yapsalar bile seçime girmelerinin söz konusu olamayacağını ifade ederek, "Bu haksızlık, böyle bir şey kabul edilemez. SHP olarak seçimlere girmek için siyasi girişimlerde bulunacağız. Gerekirse yargıya başvuracağız. 2 yoldan birinin sonuç vereceğini düşünüyorum" diye konuştu. 
     





</TEXT>
</DOC>
