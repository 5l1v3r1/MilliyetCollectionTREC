<DOC>
<DOCNO> 53265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/20/son/sontur03.html </URL>
<DATE> 2001/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşırı hız yapan yolcu otobüsü takla attı, 15 yaralı var... 
</HEADLINE>
<TEXT>

     Erzurum'da, bir yolcu otobüsünün takla atması sonucu 8'i ağır 15 kişi yaralandı. 
     İstanbul'dan Ardahan'a giden Nuri Gür yönetimindeki 34 VA 6973 plakalı yolcu otobüsü, Erzurum-Horasan karayolunun 47. kilometresinde, aşırı hız nedeniyle takla attı. 
     Kazada, ağır yaralanan Mikail Yılmaz, Burhan Avşar, Hacı Yılmaz, Adem Erdek, Burhan Deli, Nurbay Avşar, Ferit Bolatoğlu ve Ali Temiz, Pasinler Devlet Hastanesi'ndeki ilk müdahalenin ardından Erzurum Aziziye Araştırma Hastanesi'ne sevk edildi. 
     Pasinler Devlet Hastanesi'nde ise hafif yaralı olan Orhan Er, Deniz Yılmaz, Kamuran Işık, İrfan Işık, Adem Ericik, Ali Ericik ve şoför Nuri Gür'ün tedavileri devam ediyor. 
     Öte yandan yolcular, kaza sırasında şoförün uyuduğunu ve kazanın bu nedenle meydana geldiğini iddia ettiler. 
     Yolculardan Kamuran Işık, otobüsün takla atmasıyla camdan dışarı fırladığını belirterek, olayın şokunu hala üzerinden atamadığını söyledi. 
     






</TEXT>
</DOC>
