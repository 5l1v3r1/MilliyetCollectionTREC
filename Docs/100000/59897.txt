<DOC>
<DOCNO> 59897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/31/son/sontur14.html </URL>
<DATE> 2001/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İlköğretim okulu öğrencisini 15 yerinden bıçaklayarak öldürdüler 
</HEADLINE>
<TEXT>

     Eskişehir'in Alpu İlçesi'nde, dün akşam boğazı kesilerek öldürülmüş olarak bulunan 14 yaşındaki ilköğretim okulu öğrencisinin ''domuz bağı'' şeklinde bağlandığı ve ayrıca 15 yerinden bıçaklandığı belirlendi. 
     Merkez İlköğretim Okulu 6. sınıfta öğrenim gören Mustafa İncekara'nın otopsisinde, boğazının kesilmesinin yanı sıra 15 bıçak yarasının görüldüğü belirtildi. 
     Yetkililer, olayın çok yönlü soruşturulduğunu, Mustafa İncekara'nın ''domuz bağı'' şeklinde bağlanarak öldürüldüğünü, ayrıca tecavüz şüphesinin de bulunduğunu belirttiler. 
     Bu arada, olayla ilgili 2 kişinin şüpheli olarak gözaltına alındığı ve soruşturmanın sürdürüldüğü bildirildi. 
     Mustafa İncekara'nın cenazesi, bugün ilçe mezarlığında toprağa verildi. 
     Eskişehir'in Alpu İlçesi'nde, önceki gün kaybolduğu bildirilen Mustafa İncekara, Fevzi Paşa Mahallesi İstasyon Caddesi'ndeki tavuk çiftliklerinin yanında, boğazı kesilerek öldürülmüş olarak bulunmuştu. 
     






</TEXT>
</DOC>
