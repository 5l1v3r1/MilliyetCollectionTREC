<DOC>
<DOCNO> 81199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/yazar/akyol.html </URL>
<DATE> 2002/04/30/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Tütünden üniversiteye 
</HEADLINE>
<TEXT>

     HALİÇ kenarında, Cibali'deki eski tütün fabrikası şimdi Kadir Has Üniversitesi'nin "Cibali merkez kampüsü"dür. 
     1880'lerde Reji idaresi ve tütün fabrikası olarak inşa edilen binanın üniversiteye dönüştürüldüğünü biliyordum ve içini merak ediyordum. 
     Rektör Prof. Dr. Yücel Yılmaz'ın nazik davetiyle üniversitenin içini gezdiğimde gerçekten hayranlık duydum... 
     Tarihi özellikleri mükemmelen korunan eski tütün binası, 40 milyon dolar sarf edilen mükemmel bir üniversite mekanına dönüştürülmüş. 
     Modern sınıflar, laboratuvarlar, konferans salonları, 35 bin cilt kapasiteli kütüphane, internet kütüphanesi, bilgisayar sistemi ve sosyal tesisler... 
     Sabancı Üniversitesi'ni de Rektör Prof. Dr. Tosun Terzioğlu'nun konukseverliğiyle gezdiğimde çok hayran olmuştum... 
     
     KADİR HAS Üniversitesi'ni gezerken ilk sorum, uluslararası indekse giren bilimsel yayın sıralaması oldu. 
     1997'de akademik hayata geçen Kadir Has Üniversitesi'nde uluslararası bilim indeksine giren yayın sayısı, öğretim üyesi başına 0.22 imiş. Beş yılda çok iyi... Rektör, "önümüzdeki beş yılda bilimsel yayın sıralamasında ilk ona gireceğiz" diye hırslı bir hedef koyuyor. 
     Öğretim üyesi başına bilimsel yayın sıralamasında "ilk on" şöyle 
     0.72 ile Sabancı Üniversitesi birinci... Sonra Hacettepe, ODTÜ, Başkent Üniversitesi, Boğaziçi Üniversitesi, Bilkent Üniversitesi, İstanbul Teknik Üniversitesi, Koç Üniversitesi, Fatih Üniversitesi, Gaziantep Üniversitesi... 
     Mezunu olduğum İstanbul Üniversitesi'ne baktım 28. sırada ve öğretim üyesi başına bilimsel yayın sayısı, beş yıllık Kadir Has Üniversitesi ile aynı, yani 0.22 .. 
     Alemdaroğlu "izm"e takılmamalı, "ilm"e önem vermeli 
     Ankara Üniversitesi İstanbul Üniversitesi'nden çok başarılı öğretim üyesi başına 0.32 bilimsel yayını var ve 16. sırada... 
     
     VAKIF üniversiteleri, özellikle de ABD'de akademik ve bilimsel hayata büyük katkıda bulunuyor. Varlıklı aileler prestij ve hayır duygusuyla üniversite kurarken büyük özen gösteriyorlar. Harvard'lar, John Hopkins'ler böyle oluşmuştu. 
     Üniversitelerimiz geleceğimizdir. Özel üniversiteler de bu kalite ve bu "mükemmeli yapma" hırsıyla kutlanacak kurumlardır. 
     Bunları eski devletçi kafayla "kar amaçlı kurumlar" gibi görmek yanlıştır. Rektörün verdiği bilgiye göre, Kadir Has Üniversitesi Has grubundan her yıl "en az 2 milyon dolar" destek alıyor ve "üniversite büyüdükçe bu rakam da artacak." 
     Başarılı öğrencilere karşılıksız burs da veriliyor. 
     Üniversiteyi gezerken Rektör Yılmaz, eski bir Bizans sarnıcının kalıntısını gösterdi "Bir Bizans Araştırmaları Merkezi açacağız" dedi. Bunun için kendisini özellikle kutluyorum. Atina Üniversitesi'nde Osmanlı Araştırmaları Merkezi var. Bizde "Ermeni Araştırmaları Merkezi" de açılmalıdır. 
     "Cibali Merkez Kampüsü"nden, bilim ve akademya kavramlarının heyecanı içinde ayrıldım. 
     Sayın Kadir Has'ı gıyabında kutladım. 
     
     







Tütünden üniversiteye 


Hiç umulmayan 


Bizi iki turlu kurtarır ’ 


Bu ne biçim devlet idaresi 


Bir başyapıt GS 


Bu fotoğraf nasıl değişir 


İzmir'de esen bilim rüzgarı 


Arafat'ın yeniden dönüşü 


Koltuk sevdasına bağlı sindirim bozukluğu 


Af denilen deli gömleği 


TBMM albümünden Canver'li anılar 


10’a mal olmuş fabrikanı 5’e satacaksın 


Halkın vergisi Merkez Bankası’nın k rı oldu 


Bu Meclis’i alkışlayın 


</TEXT>
</DOC>
