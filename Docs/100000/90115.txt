<DOC>
<DOCNO> 90115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/16/spor/spo04.html </URL>
<DATE> 2002/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hami pişman 
</HEADLINE>
<TEXT>

     TRABZON Çukurçayır Beldesi’deki yazlığında camiadaki gelişmeleri takip eden Hami, yıllarını verdiği kulübünden bonservisini almaya hazırlanıyor. Tecrübeli yıldız, "Futbola Trabzonspor’da devam etmek istiyorum, ama oylamada kalmam için sadece üç yöneticinin eli kalkmış. Gol rekorunu kırmak için başka takımda forma giyeceğim" diye konuştu. 
     HAMİ, Almanya’dan döndüğüne pişman olduğunu açıklayıp, "Şimdi anlıyorum, ben Schalke’den hiç dönmeyecektim. Oradan ayrıldığım sezon mükemmel bir kadro yapmışlardı. Ben de uyum sağlamıştım. Almanya’dan dönmemiş olsam, şimdi tek kelimeyle baş tacıydım" dedi. Üzgün olduğunu vurgulayan Hami, Samet Aybaba’nın kendisiyle ilgili konuşmamasını da istedi. 
     
     İki yeni aday 
     TRABZONSPOR’UN listesine Yunanistan’ın Panathinaikos takımında forma giyen siyahi Olisadibe ile Hırvatistan’ın genç futbolcusu Ivica Oliç de girdi. İki oyuncunun transferi için menajerlere yetki verildiği bildirildi. Öte yandan Da Silva’ya kancayı atan Diyarbakır-spor’a olumsuz yanıt verildi. 
     



 SPOR 





































</TEXT>
</DOC>
