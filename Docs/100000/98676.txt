<DOC>
<DOCNO> 98676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/29/son/soneko22.html </URL>
<DATE> 2002/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Peru Devlet Başkanı halkına "sabır" telkin etti... 
</HEADLINE>
<TEXT>

     Peru Devlet Başkanı Alejandro Toledo, hükümetinin ilk yılında meydana gelen karışıklıklardan dolayı halkından özür dileyip, hayal kırıklığına uğrayan vatandaşlarına, daha fazla kemer sıkma tedbirlerine karşı sabır telkin etti. 
     İktidara gelişinin ilk yıldönümünde halka hitaben konuşmasında, Toledo, halkından popülist vaadlerin tuzağına düşmemelerini istedi. Toledo, iktidara gelişinden önce en yoksullara hesaplı konut, kaçakçılıkla topyekun savaş ile Peru'da imal edilen ürünleri teşvik edici yeni hareket vaad etmişti. 
     Peru başbakanı Toledo, iktidara gelince ülkenin en önemli sorun işsizliğe hemen çare bulamadı, özel hayatına dair bir hususta da basın ve kamuoyu tarafından markaja alındı. 
     Peru ekonomisi geçen 10 aydır sürekli büyüse de, imalat sektörü henüz bu büyümenin nimetlerinden yararlanamadı. Ülkede demokrasiyi ve ekonomiyi yeniden inşa etmeye devama kendini adamış Başbakan Toledo, devlet fonlarının kısıtlı, sınırlı oluşundan ötürü zorlanıyor. 
     Kamuoyu yoklamalarında Peru halkının en az yarısının, başbakan Toledo'nun doğru konuşmadığını ya da en azından, seçim kampanyalarında bol keseden attığı vaadleri yerine getiremediğini düşündüğünü gösteriyor. 
     Toledo, iktidarının ilk yılında yaklaşık 80 bin kişiye iş imkanı sağlayan programlar, kredileri çiftçilere aktaracak bir ziraat bankası kurma ve okullarda Internet projesine girişti. And Dağları'ndaki bir dağ köyünden çıkıp ABD'de tahsil gören ve Dünya Bankası danışmanlığı yapmış olan Toledo, kendisini eğitimin gücünü artırmakla görevli sayıyor. Toledo, And bölgesi ülkeleri menşeli malların ABD pazarına gümrüksüz girişine dair ön anlaşmanın onayını sağladı. 
     





</TEXT>
</DOC>
