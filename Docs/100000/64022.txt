<DOC>
<DOCNO> 64022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/24/son/sontur16.html </URL>
<DATE> 2002/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan televizyonlara çıkan ekonomi profesörlerinden yakındı 
</HEADLINE>
<TEXT>

     Devlet Bakanı Faruk Bal, televizlon programlarında yorum yapan ekonomi profesörlerinin toplumu nefatif etkilediğini ve bir Dünya Bankası yetkilisinin bu etkinin yüzde 50 düzeyinde olduğunu söylediğini bildirdi. 
     Türkiye Müteahhitler Birliği Genel Kurulu'nda konuşan Devlet Bakanı Faruk Bal, yaşanan ekonomik krizin asıl tetikçisinin finans sektörü olduğunu belirtti. Krizin 70'lerden bugüne bir kartopu gibi yuvarlana yuvarlana 
     geldiğini savunan Bal, bundan sonraki dönemde daha ihtiyatlı davranmak gerektiğini belirtti. Bal, televizyon programlarında yorum yapan profesörlerin de gidişata negatif etkisi olduğunu savunan Bal, "Negatif görüşlerle kamuoyuna çıkan bu kişilerin negatif etkisi oluyor. Bir Dünya Bankası yetkilisi bunun yüzde 50 etkisi olduğunu söylüyor. Bu vatandaşların yapılanlara güven duygusunu kırıyor" dedi. Bal, basın mensuplarının kredi kartlarındaki temerrüt faizinin sınırlandırılmasına ilişkin yasa taslağına yönelik sorularını da yanıtladı. Bal, yaşanan ekonomik kriz nedeniyle kredi borçlarının üzerine bankaların aşırı şekilde temerrüt faizi uyguladığını belirtirken, vatandaşın bu nedenle sıkıntıya düştüğünü kaydetti. Bal, uygulanan faizlerin normal olup olmadığı yönündeki bir soruya ise, "Temerrüte düştükten sonra banka faizi ya da ticari faizin uygulanması normaldir. Bu yasayla düzenlenmeye çalışılan miktar fahiştir, çok yüksektir" dedi. Türk Cumhuriyetlerinden Sorumlu Devlet Bakanı Reşat Doğru ise Türk Cumhuriyetlerinde 5-10 yıl içinde petrol ve doğalgaz için milyarlarca dolarlık yatırım gerekeceğini, bunun Türk müteahhitleri için önemli bir fırsat olacağını kaydetti. Bu arada Türkiye Müteahhitler Birliği'nin 50'inci kuruluş yıldönümünün de kutlandığı genel kurulda, Türk Mühendis ve Müşvarlir Birliği ile kalite, eğitim, teknoloji ve tanıtım konularında işbirliği protokolü imzalandı. 
     






</TEXT>
</DOC>
