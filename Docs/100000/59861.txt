<DOC>
<DOCNO> 59861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/31/son/soneko12.html </URL>
<DATE> 2001/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Niyet mektubu, Ocak ayı başlarında imzalanarak IMF'ye iletilecek 
</HEADLINE>
<TEXT>

     Niyet mektubunun, Devlet Bakanı Kemal Derviş ve Merkez Bankası Başkanı Süreyya Serdengeçti tarafından, 2002 Ocak ayı başlarında imzalanarak IMF yönetimine iletileceği bildirildi. 
     Devlet Bakanı Kemal Derviş'in makamından yapılan açıklamada, IMF İcra Direktörleri Kurulu'nun 2002 Ocak ayının ikinci yarısında yapacağı toplantıda, konuyu ele almasının beklendiği vurgulandı. 
     IMF ile 2002 yılından itibaren 3 yıllık dönemi kapsayacak yeni stand-by düzenlemesine ilişkin müzakerelerin 14 Aralık 2001 tarihinde tamamlandığı belirtilen açıklamada, bu çerçevede Türkiye'nin ekonomik program kapsamında alacağı tedbirler ve geçekleştireceği reformları içeren niyet mektubu taslağı hazırlandığı ifade edildi. 
     Açıklamada, ''taslak, Devlet Bakanlığımızca 20 Aralık 2001 tarihinde görüşlerine sunulmak üzere, Sayın Başbakan ve Sayın Başbakan Yardımcılarına gönderilmiştir. Niyet mektubu, Devlet Bakanı Kemal Derviş ve Merkez Bankası Başkanı Süreyya Serdengeçti tarafından, 2002 Ocak ayı başlarında imzalarak IMF yönetimine iletilecektir'' denildi. 
     






</TEXT>
</DOC>
