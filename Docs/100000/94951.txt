<DOC>
<DOCNO> 94951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/son/sontur24.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş'ten Çiller'e "Seçim ilkbahara kalabilir mi " 
</HEADLINE>
<TEXT>

     Devlet Bakanı Kemal Derviş Ankara'da yoğun trafiğine bugün DYP lideri Tansu Çiller'i ekledi. Derviş ile Çiller arasındaki görüşmede konuşulanları Çiller bir basın toplantısı düzenleyerek açıkladı. Çiller, görüşmede erken seçimin de gündeme geldiği ve Derviş'in seçimin ilkbaharda yapılmasını isteyen mesaj verdiğini öne sürdü. 
     Çiller görüşmeyi şöyle anlattı 
     ''Sayın Derviş'in erken seçim acaba ilkbahara kalabilir mi 
     diye bir suali vardı kafasında, sonbaharda olmasının nedenlerini kendisiyle paylaştım'' dedi. Günün çok önemli olmadığını, ancak sonbaharda seçimin yapılmasının zorunlu olduğunu ileri süren Çiller, ondan önce de Seçim ve Siyasi Partiler Yasası'nda da değişiklikler yapılması gerektiğini söyledi. 
     Derviş'e yüzde 10'luk seçim barajının düşürülmemesi ve ittifaklara izin verilmemesinin nedenlerini ve iki turlu seçim sistemine geçilmesi konusundaki görüşlerini de anlattığını bildiren Çiller, bunun için Anayasa değişikliğine gerek olmadığını söyledi. 
     Çiller, ''Hiçbir Anayasa değişikliği yapılmadan seçim yasaları değiştirilebilir. Sayın Derviş'in değişiklikler acaba bu defa uygulanabilir mi diye tereddütleri vardı, evet uygulanabilir, evet geçici madde var. Bu geçici madde ile çıkacak yasalar bir defaya mahsus olmak üzere pekala bu seçimlerde uygulanabilir'' dedi. Çiller, ''sol partilerin ısrar etmesi halinde, ikinci tura dört partinin kalabileceğini'' söyledi. 
     





</TEXT>
</DOC>
