<DOC>
<DOCNO> 69052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/23/dunya/dun02.html </URL>
<DATE> 2002/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Rehineler parayla kurtarılacak 
</HEADLINE>
<TEXT>

     DIŞ HABERLER SERVİSİ 

     Dünyanın hemen her köşesinde vatandaşlarının sık sık kaçırılmasına şahit olan ama buna karşılık hiçbir tavize yanaşmayan ABD, büyük bir politika değişikliğine giderek, kaçırılan Amerikalılar için para ödemeyi planlıyor. 
     Washington yönetimi, rehinelerin para karşılığı serbest bırakılmasını sağladıktan sonra suçluların yakalanması çabası içinde olacaklarını, ancak vatandaşlarının güvenliğini ön planda tutacaklarını belirtiyor. Rehinelerin serbest bırakılması için fidye ödenmesini içeren yeni politika değişikliğinin geçen hafta ABD Başkanı Bush tarafından imzalandığı ifade ediliyor. 
     ABD daha önce, sadece resmi kimlikli Amerikan vatandaşları veya kamuoyunda yüksek profil çizen kişiler için aktif olarak rehine krizlerine müdahil oluyordu. 
     
     Pearl son rehineydi 
     Son olarak Pakistan’da kaçırılan Amerikalı The Wall Street Journalgazetesinin muhabiri Daniel Pearl’ün boğazı kesilerek öldüğü haberi geldi. Kaçıranlar, gazetecinin serbest bırakılması için, ABD’nin, Afganistan’da tutukladığı kişileri serbest bırakmasının da aralarında olduğu bir dizi talepte bulunmuştu. 
     Ancak yetkililer, Ekim 2000 tarihinde Ekvador’da 4 Amerikan petrol işçisinin kaçırılması ve bu kişilerin şirketlerinin milyonlarca dolarlık fidyeyi ödemesinden sonra serbest kalmalarının, politika değişikliğini getirdiğini belirtiyorlar. ABD, adam kaçıranların izini sürerek yakalamış ve ödenen fidyeyi geri almayı başarmıştı. 
     



 DÜNYA 











</TEXT>
</DOC>
