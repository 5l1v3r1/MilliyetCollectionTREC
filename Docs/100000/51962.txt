<DOC>
<DOCNO> 51962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/ekonomi/eko05.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Adanalı Türk otosu bu ay Suriye yolcusu 
</HEADLINE>
<TEXT>

Adana’da faaliyet gösteren Özaltın Holding, Çin’den ithal ettiği parçalarla montajladığı ticari otomobili Ortadoğu ülkelerine kendi markasıyla ihraç ediyor 
     Otovizyon ŞULE YÜCEBIYIK 

     Türkiye’de otomotiv sektörü krizden krize sürüklenir, fabrikaların büyük kısmı kapasite düşürür ya da kapanırken, Adanalı bir sanayici kendi markası ile ürettiği araçların ihracatına başladı. 
     Sanayi ürünleri, gıda, çuval imalatı gibi alanlarda faaliyet gösteren Özaltın Holding, iki yıl önce buzdolabı fabrikasından dönüştürerek kurduğu otomotiv fabrikasında, yine "Özaltın" markalı hafif ticari araç üretiyor. 
     Holding’in sahibi Edip Özaltın, yıllık üretim kapasitesi 25 bin adet olan fabrika için 50 milyon dolarlık yatırım yaptıklarını söyledi. 
     Fabrikada üretilen araçların Euro 3 ve tip onay belgesine sahip olduğunu kaydeden Özaltın, "2002’de iç pazar için de üretime başlıyoruz" diyor. 
     Özaltın, sektördeki ithal ve yerli ticari araçlarla rekabet edebileceklerine inandıklarını belirterek "Fiyatımız piyasadaki mevcut ticari araçlara göre yüzde 30 daha ucuz olacak" dedi. 
     Fabrikada, Çin’in Suzuki lisansı ile üretim yapan otomobil üreticisi Changan’dan ithal ettikleri parçaları montajladıklarını anlatan Özışık, "Şimdilik yüzde 90 oranında Çin’e bağımlıyız. Ama gelecek yıl yerlilik oranını yüzde 60’a çıkaracağız" diye konuştu. 
     Özaltın Makine, ilk satışını Suriye’ye yaptı. Bu ülke ile beş bin adetlik bir ihracat anlaşması yapan Özaltın, ilk partiyi bu ay gönderiyor. Edip Özaltın, Ürdün ve İsrail’le de görüştüklerini belirtiyor. 
     
Satışlarda KDV bereketi      Hükümetin, ek taşıt alım vergisini yüzde 6’ya düşürmesi, hemen ardından KDV’yi de yüzde 18’e çekmesi otomobil satışlarını kısa sürede artırdı. 2001 yılında yüzde 80’lere varan oranda küçülen otomotiv sektörü, Kasım ve Aralık aylarından çok umutlu. 
     Otomotiv Yetkili Satıcıları Derneği Başkanı İsmet Tepret, toplam yüzde 14’lük vergi indiriminin ertelenmiş olan talebi harekete geçirdiğini söyledi. Kasım ayında 20 - 25 bin adetlik satış bekleyen Tepret, "Yılbaşında vergi ve fiyatların artacak olması Aralık satışlarını da yükseltecektir" dedi. 
     Tepret, doların bir süredir yükselmemesinin de satışlarının artışında etkili olduğunu kaydetti. "Yastık altında saklanan dolarlar, otomobile harcanacak" diyen Tepret, yılbaşından itibaren oto fiyatlarının enflasyon ve devalüasyon farklarıyla büyük zam göreceğini ifade etti. 
     
     Alfa Romeo Tüm modellere 2 yıl garanti 
     BMW Peşin alımlarda 15 indirim. 
     Citroen Bir yıl garanti. 
     Fiat - Tofaş 24 aya varan vade. Ek taşıt alım vergisini karşılıyor. 
     Ford 6 aya kadar sıfır faizli kredi veriyor. KA ve Fiesta’da 750 Milyon, 1.6 Focus’larda 
     1 Milyar, 2.0 Focus’larda 1.5 milyar, Mondeo’larda ise 1 milyar lira indirim. 
     Honda 1 yıl garanti veriyor. 
     Hyundai Tüm otomobil vergilerini ödüyor. 
     Land Rover Peşin alımlarda 15 indirim var . Mark bazında 15 ay vade yapıyor. 
     Mercedes CLK Serisi 18 , ML Serisi 18 , 
     E Serisi 25 SLK Serisi 18 indirimli. 
     Mitsubishi 3 yıl 100 bin km garanti veriyor. 
     Nissan Primera modelleri 4 milyar TL indirimli. 
     Opel Corsalarda 2 milyar, Vectra 1.6’larda 2 milyar TL indirim var. 
     Peugeot 106 modeli 1.5 milyar , 206 1 -1.5 milyar, 
     307 2.400 milyar, 406 1.8 milyar, 
     607 modeli ise 3 milyar indirimli. 
     Renault KDV oranı birçok modelde sıfırlanıyor. 
     Uygulama 1.6 litre araçlarının tümünde geçerli. 
     Rover 2001 model araçlarda 10, 
     2002 model araçlarda 7 indirim var. 
     Seat 2001 model araçlarda 10, 
     2002 model araçlarda 7 indirim var. 
     Volkswagen 2002 model tüm binek araçlarda Doğuş Finans, 
     6 için ay 0 , 12 ay için 2.97, 18 ay için 3.7, 
     24 ay için 4.97 faiz uyguluyor. 
     
Peugeot’dan sınırsız eğlence      Fransız otomotiv üreticisi Peugeot’un bu tasarımları, gelecekte nasıl otomobiller kullanacağımıza dair önemli ipuçları veriyor. Bu modeller, Peugeot’un Tasarım Okulu’nda düzenlenen yarışmada derece kazandı. Tasarımların ortak noktası son derece çekici, spor ve eğlenceli olmaları. Konsept modellerin ne zaman hayata geçirileceği ise şimdiden merak konusu. 
     



 EKONOMİ 





















</TEXT>
</DOC>
