<DOC>
<DOCNO> 92290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/dunya/dun01.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Küre’sel protesto 
</HEADLINE>
<TEXT>

     DIŞ HABERLER SERVİSİ 

     Kanada’nın Kananaskis kentinde dün başlayan iki günlük G - 8 zirvesi, küreselleşme karşıtlarını bir kez daha sokağa döktü. Ancak protestocular, dünyanın en gelişmiş sekiz ülkesi Kanada, İtalya, Japonya, Fransa, Almanya, İngiltere, Rusya ve ABD’nin oluşturduğu G - 8’e yönelik protestolarını bu kez, bir önceki G - 8 zirvesinin yapıldığı İtalya’nın Cenova kentindeki gibi şiddetle değil soyunarak dışa vurdular. 
     Kananaskis’e en yakın kent olan Calgary’de bir araya gelen küreselleşme karşıtlarının G - 8 dışındaki hedefleriyse Amerikan mağazalar zinciri Gap’tı... Gap’ı, mağazalarında sattığı giysileri üçüncü dünya ülkelerindeki "ucuz işçilere" yaptırmakla suçlayan küreselleşme karşıtlarından bir grup "Gap giymektense, hiçbirşey giymem" diyerek soyundu. Protestocular, şortlarını indirerek yaptıkları gösteride, kalçalarını, üzerine yazdıkları "Gap’ı boykot et" çağrısıyla "iletişim aracı" olarak kullandılar. 
     



 DÜNYA 











</TEXT>
</DOC>
