<DOC>
<DOCNO> 54102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/26/magazin/amag.html </URL>
<DATE> 2001/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Müşterinin statüsünü verdiğim masa belirler’ 
</HEADLINE>
<TEXT>

İtalyan mutfağının popüler temsilcilerinden Circus’un işletmecisi Melisa Ağca çizdiği müşteri profiliyle önemli sosyal saptamalar da yapıyor "Türkiye servetinin yüzde 10’una sahip, eşitlik sevmeyen, statü düşkünü, görmek ve görünmekten hoşlanan insanlar" 
     AHMET TULGAR BULUŞMALAR 

     Circus geçen yıl olduğu gibi bu kış da İstanbul gece hayatının önemli uğrak noktalarından olacak gibi görünüyor. İtalyan mutfağının İstanbul'daki en iyi temsilcilerinden olan Circus'u bu sezon Laila'nın sahibi Şefik Öztek çalıştırıyor. Her ne kadar İstanbul'un cebi dolu, midesi boş sakinlerini önce Four Seasons Hotel'de, sonra da Circus'ta müptelası yapan yemek şefi Carlo Bernardini artık Circus'a sadece danışmanlık yapıyorsa da, Circus'ın mönüsü lezzetinden bir şey kaybetmemiş. Üstelik Laila'cıların gelmesiyle mek na bir de kulüp tarzı bir şeyler katılmış. İşte Circus'tan iki ilginç çehre 
     
     Burada sürekli sizin adınızı bağırıyorlar Melisa, soyadınız nedir 
     Söylemesem olmaz mı 
     
     Neden 
     Ağca çünkü. 
     
     Melisa Ağca. O kişiyle bir akrabalık söz konusu mu 
     Hayır. Ama bir keresinde Mehmet Ali Ağca'nın kardeşi gelip benimle tanışmak istediğini söyledi. Soyadımı öğrenmiş. 
     
Görünmek için geliyorlar’      "Sex and the City" dizisinde New York'un en fazla iktidar sahibi kadını olarak, kentin en ünlü lokantasının işletmecisi olan kadın gösteriliyordu. Siz de Circus'un işletmecisi olarak bu tür bir iktidara sahip misiniz 
     Tabii. Çünkü insanlar bizimki gibi lokantalarda en iyi masayı almak isterler. Bu onların statüsünü belirler. Dört yıl Paper Moon'da çalıştım. Müşteriler en iyi masayı elde etmek için gözümün içine bakarlardı. 
     
     Paper Moon'dan direkt Circus'a mı geldiniz 
     Hayır. Önce Laila'ya geçtim. Laila'da da yine insanlar en iyi yerin peşinde oldukları için benimle iyi geçinirlerdi. 
     
     Neden iyi masa bu kadar önemli sizin müşteriler için 
     Çünkü insanlar bu gibi yerlere hem kendini göstermek hem de başkalarını görmek için geliyor. Kim kimle gelmiş, kim ne giymiş, ona bakıyorlar. 
     
Ben işimin en iyisiyim’      Toplumun bu kesimini siz ne olarak tanımlıyorsunuz Sosyete mi, burjuva mı 
     Bunlara ben "arkadaşlarım" diyorum. Hepsi benim arkadaşlarım. Bunlar gece hayatına iyi bir para ayırabilen, gelir seviyesi yüksek insanlar. Bunlar gerçek zenginler. Türkiye'nin servetinin yüzde 10'una sahip bu insanlar. 
     
     Peki, sizce birkaç lokanta, bar dolusu insanın Türkiye'nin servetinin yüzde 10'una sahip olması adaletli bir durum mu 
     Siz galiba lafı komünizme getirmek istiyorsunuz. Öyle bir şey olmaz. 
     
     Neden 
     Çünkü insanlar eşitliği istemezler. 
     
     Siz günde kaç saat çalışıyorsunuz 
     Sabah saat 10'da geliyorum, sabaha karşı 1'de çıkıyorum. 
     
     Buradaki konumunuzu ne olarak tanımlıyorsunuz "Host" musunuz, yani ağırlayıcı mısınız, işletmeci mi 
     Ben buranın işletmecisiyim. Bir sürü şeye karışırım burada. Yemeğe de karışırım, kimin nereye oturacağına da. İstediğimi alırım içeri, istediğimi almam. Ben işimin en iyisiyim. Benim yaptığım tür bir işi İstanbul'da kimse yapmıyor. 
     
İşi değil adamı bırakırım’      Eğitiminiz nedir 
     Turizm ve Otelcilik Yüksek Okulu. 
     
     Hoş bir kızsınız. Buraya da zengin bek rlar geliyor. Biri size evlenme teklif etse bu işi bırakır mısınız 
     Hayır, o kişiyi bırakırım. 
     
     Circus'un Paper Moon'dan farkı ne İkisi de İtalyan lokantası. 
     Paper Moon kapasite açısından daha büyük. Circus, daha çok bir "happening". 
     
     Yani 
     Yani, buraya birbirini tanıyan, bizim de tanıdığımız insanlar geliyor. Şefik Öztek'in arkadaşları hepsi. 
     
Makarnamı Tarkan’a pişirmek isterim’      Onur, sizin buradaki göreviniz nedir 
     Ben Circus'un makarnacısıyım. Özel müşterilerin makarnasını ben yapıyorum. Ama bir sürü başka şeyle de ilgileniyorum. Servisin kaliteli olması için çalışıyorum. 
     
     Ne katıyorsunuz makarnaya Sizin makarnanızı özel yapan ne 
     Sevgimi katıyorum. 
     
     En son kime sevgili makarna yaptınız 
     Serdar Ortaç'a. 
     
     Makarnada sevgiden başka ne önemlidir 
     Yağı, sarımsağı ve sosu. 
     
     En çok kime makarna pişirmek istersiniz 
     Tarkan'a. 
     
     Sonra da o makarnayı "Hüp" klibindeki gibi mi yedirmek istersiniz 
     Bu soruya cevap veremem. 
     
     Peki, "Cahil Periler" filminin yemek sahnesindeki makarnayı yapmak ister miydiniz 
     Evet. Ve o filmde oynamayı çok isterdim. 
     
     Kimi oynamak isterdiniz 
     Gay çocuğu. 
     



 MAGAZİN 













</TEXT>
</DOC>
