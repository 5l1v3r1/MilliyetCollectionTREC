<DOC>
<DOCNO> 92863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/29/son/sonspo12.html </URL>
<DATE> 2002/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli takımımız Dünya Üçüncüsü 
</HEADLINE>
<TEXT>

     Stat Daegu Dünya Kupası. 
     Hakemler Saad Mane xxx Kuveyt , Ali El Traifi xxx Suudi Arabistan , Hector Vergara xxx Kanada . 
     Güney Kore Lee Woon-Jae xx, Song Chong-Gug x, Lee Min-Sung x, Hong Myung-Bo x, Lee Eul-Yong xxx, Park Ji-Sung xx, Yoo Sang-Chul xx, Lee Young-Pyo xx, Lee Chun-Soo xx, Ahn Jung-Hwan xx, Seol Ki-Hyeon x. 
     Türkiye Rüştü xx, Fatih xx, Alpay xx, Bülent xx, Ergün xx, Ümit Davala xx, Tugay xx, Yıldıray xxx, Emre Belözoğlu xxx, İlhan xxx, Hakan Şükür xxx. 
     17. Dünya Kupası'nın üçüncülük karşılaşmasında ev sahibi ülkelerden Güney Kore'yi 3-2 yenen Türkiye, üçüncülüğü kazandı. 
     Karşılaşmanın ikinci yarısında Türkiye, ilk yarıda elde ettiği 3-1'lik skorun avantajını koruma düşüncesiyle, savunma ağırlıklı bir futbol sergiledi. Bu devrede Güney Kore zaman zaman Türkiye kalesinde etkili ataklar geliştirdi. Ev sahibi takım son dakikalarda bir gol bulmasına karşın beraberliği yakalayamadı. Türk Milli Takımı, karşılaşmadan 3-2'lik galibiyetle ayrılırken, bu başarıda kaleci Rüştü'nün kurtarışları önemli bir rol oynadı. 
     
     İlk yarı 

     Karşılaşmanın ilk yarısı oldukça zevkli ve tempolu bir mücadeleye sahne oldu. Maça çok hızlı başlayan Türkiye, Hakan Şükür'ün henüz 9. saniyede attığı golle öne geçerken, ev sahibi takım 9. dakikada Lee Eul-Yong'un serbest vuruştan kaydettiği mükemmel golle eşitliği sağladı. Ancak Türk Milli Takımı, bundan sonraki bölümde oyunu kendi yarı alanında kabul ederek, geliştirdiği kontrataklarla rakip kalede etkili oldu. Türkiye, bu ataklardan 2'sini İlhan Mansız ile gole çevirmeyi başardı ve ilk yarıyı 3-1 önde tamamladı. 
     Karşılaşmanın ilk yarısında Türk Milli Takımı'nın forvetinde görev yapan Hakan Şükür-İlhan Mansız ikilisi son derece uyumlu bir görüntü sergilerken gollere de imza attı. 
     Karşılaşmaya Güney Koreli oyuncuların santra vuruşuyla başlanırken, savunmanın hatasından yararlanarak topu kapan İlhan, pasını Hakan Şükür'e aktardı. Hakan Şükür henüz 9. saniye oynanırken yaptığı plase bir vuruşla Türkiye'yi 1-0 öne geçiren golü attı. Bu gol, kupa tarihinin en çabuk atılan golü oldu. 
     8. dakikada Emre Belözoğlu'nun kullandığı serbest vuruşta, top yandan auta gitti. 
     9. dakikada Güney Kore'nin kazandığı serbest atışı kullanan Lee Eul-Yong, mükemmel bir vuruşla topu köşeden filelere gönderdi 1-1. 
     12. dakikada Lee Eul-Yong'un ceza yayı üzerinden sert şutunda, kaleci Rüştü gole izin vermedi. 
     13. dakikada Yıldıray'ın pasıyla savunmanın arkasına sarkan İlhan, Hakan Şükür ile paslaştıktan sonra topu uygun pozisyonda önünde buldu. İlhan'ın yakın mesafeden vuruşunda, top ağlara gitti 2-1. 
     21. dakikada Ahn Jung-Hwan'ın ceza alanı içinden şutunda, Rüştü mükemmel bir refleksle topu kornere attı. 
     32. dakikada Hakan Şükür ile verkaç yaparak savunmanın arkasında topla buluşan İlhan, plase bir vuruşla kendisinin 2. ve takımının 3. golünü kaydetti 3-1. 
     37. dakikada Emre'nin kullandığı köşe atışından gelen topa mükemmel yükselen Hakan Şükür'ün kafa vuruşunda, kaleci Lee Woon-Jae topu güçlükle kornere çeldi. 
     44. dakikada Rüştü'nün uzun degajında, topa Güney Koreli oyuncular müdahale edemedi. Hakan Şükür, ceza alanında, uygun pozisyonda vuruşunu yaptı, ancak kaleci gole izin vermedi. 
     İlk yarı, Türkiye'nin 3-1 üstünlüğüyle sona erdi. 
     
     İkinci yarı 

     50. dakikada Türk Milli Takımı'ndan Tugay sarı kart gördü. 
     52. dakikada Güney Kore'den Yoo Sang-Chul, sol kanattan ceza alanına girdikten sonra vuruşunu yaptı. Top kalenin üstünden auta gitti. 
     63. dakikada gelişen Güney Kore atağında, kaleci Rüştü ile Alpay arasındaki anlaşmazlık sonucu top ortada kaldı. Güney Koreli oyuncular, bu pozisyondan yararlanamadı. 
     65. dakikada Güney Kore'de, Lee Eul-Yong'un yerine Cha Doo-ri xx oyuna girdi. 
     69. dakikada gelişen Türkiye kontratağında Hakan Şükür, son derece uygun durumda pasını İlhan'a aktaramayınca, takımını bir golden etti. 
     75. dakikada Türkiye'de, Ümit Davala'nın yerine Okan x oyuna girdi. 
     79. dakikada Güney Kore, Seol Ki-Hyeon'un yerine Choi Tai-Uk'u xx oyuna aldı. 
     80. dakikada Türkiye ceza alanındaki karambolde topa en son Lee Chun-Soo vurdu. Meşin yuvarlak, kaleci Rüştü'de kaldı. 
     83. dakikada Ahn Jung-Hwan'ın ceza yayı üzerinden sert şutunda, kaleci Rüştü gole izin vermedi. 
     85. dakikada A Milli Takım'da, kaleci Rüştü sarı kart gördü. 
     86. dakikada Türk Milli Takımı'nda, Yıldıray'ın yerine Tayfur oyuna dahil oldu. 
     90. dakikada Song Chong-Gug'un ceza alanı dışından şutunda, top savunmaya da çarparak filelere gitti 3-2. 
     Karşılaşma, Türkiye'nin 3-2'lik üstünlüğüyle sona erdi. 
     





</TEXT>
</DOC>
