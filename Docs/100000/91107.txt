<DOC>
<DOCNO> 91107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/siyaset/siy02.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşini yıldıran bakan kim 
</HEADLINE>
<TEXT>
İkinci şık bakan’ vakası 
Emrinde çalışan kadınlarla yakından’ ilgilenen çapkın bakan, gönlünü F. isimli güzel memuresine kaptırınca, eşi ve çocukları duruma el koydu. F. hemen tayin edildi ama bakanın hızı kesilmedi... 
     Başkent kulisleri, çapkın bir bakanın makam odasını, yatak odası gibi kullandığı iddialarıyla çalkalanıyor. İddialara göre isminin önünde yüksek bir unvan bulunan, köyleri, dağları, hayvanları seven ve koalisyonun ikinci büyük partisine mensup bu bakan, özel kalem bürosunda çalıştırdığı manken gibi kızlarla gününü gün ediyor. Ama anlatılanlara göre, içlerinden biri diğerlerine göre çok daha önemliydi. 
     
     F. gitti, yerine yenileri geldi 
     Makamında çalışan F. isimli memureye gönlünü kaptıran bakanın, ailesiyle yaşadığı kavgalar kulislerde dilden dile dolaşıyor. İddialara göre, olayın farkına varan bakanın eşi ve çocukları, skandaldan korktukları için önce F.’nin bakanlıktan uzaklaştırılmasını sağladı. Ancak çapkın bakan bu sefer bakanlığındaki diğer güzel memurelerle ilgilenmeye başladı. Bunun üzerine eşi ve çocukları, her gün makama gelerek bakanı kontrol altında tutmaya başladı. 
     
     Bakanlık aileye çalışıyor 
     Bakanla ilgili konuşmalar, aşk hik yeleriyle sınırlı değil. Bakanın eşi ve çocuklarının, bakanlığa bağlı kuruluşların araçlarıyla gezdiği söyleniyor. Hatta resmi araçlarda otomobil kullanmayı öğrenen çocuklardan biri, bakanlığa bağlı birimin bahçesinde kaza bile yapmış. Hasar gören otomobil, bakanlığın atölyesinde tamir edilip olay kapatılmış. 
     
İlk şık bakan boşanıp muradına ermişti...      Milliyet’in " şık bakan evden kaçtı" başlığıyla duyurduğu bir başka gönül hik yesi, "mutlu sonöla noktalanmıştı. Haberin yayımlandığı gün "O bakan benim" diye açıklama yapan Kıbrıs İşlerinden Sorumlu Devlet Bakanı Şükrü Sina Gürel, KKTC’li eşi Fulya Hanım’dan ayrılarak, o sırada Fransa Büyükelçiliği’nde çalışan Zeliha Hanım’la yaşamını birleştirmişti. 
     



 SİYASET 


















</TEXT>
</DOC>
