<DOC>
<DOCNO> 67316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/son/sontur22.html </URL>
<DATE> 2002/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Azgın boğayı polisler tüfekle iğne atıp yakaladı 
</HEADLINE>
<TEXT>

     Diyarbakır'da hayvan pazarından kaçan bir boğa, emniyet ve zabıta ekiplerinin 3 saat süren operasyonu sonucu yakalandı. 
     Kurban bayramlarında yaşamaya alışık olduğumuz görüntülerin bir benzeri bugün Diyarbakır'ın Şehitlik semtinde yaşandı. Ramazan Kaçmaz'a ait boğa bir an sahibinin elindeki ipten kurtularak, hayvan pazarından kaçtı. Cadde ve sokaklarda bir süre trafiği birbirine katan azgın boğa, yaklaşık 500 metre ilerideki Diyarbakır Meteoroloji Bölge Müdürlüğü'nün bahçesine girdi. 
     Büyükşehir Belediyesi zabıta ekiplerinin uzun süren çabaları sonuç vermeyince, Emniyet Müdürlüğü'nden yardım istendi. Polis, Ramazan Kaçmaz'ın silahla ateş edilerek öldürülmesi isteğini kabul etmedi. 
     Daha sonra polis, iğne atan tüfekle 2 kez ateş ederek, boğayı bayılttı. 
     






</TEXT>
</DOC>
