<DOC>
<DOCNO> 72715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/yazar/bila.html </URL>
<DATE> 2002/03/15/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
İdam ve Kürtçe paket dışı 
</HEADLINE>
<TEXT>

     Hükümetin hazırladığı ikinci uyum paketi tamamlandı. Bugün yarın TBMM'ye sevk edilecek. 
     Paket ile ilgili tartışmalar koalisyon ortakları arasında sonuca bağlanırken iki önemli düzenlemenin paketten ayrılması kararına varıldı 
     "İdam ve Kürtçe" 
     İdam cezasıyla ilgili olarak Anayasa'da yapılan ve bu cezayı savaş, yakın savaş hali ve terör halleri dışında kaldıran hükme uygun olarak Türk Ceza Yasası'nda yapılması düşünülen değişiklikler paketin dışında tutuldu. İdam cezasıyla ilgili olarak koalisyonun MHP kanadından gelen itiraz bir anlamda diğer koalisyon ortaklarınca da kabul edilmiş oldu. Bu itiraz, idam cezasının kaldırılması hedefinin Avrupa Birliği'ne verilen Ulusal Program'da "orta vadeli" işler arasında sayıldığı, bu nedenle de bu konuda acele bir düzenlemeye gereksinim olmadığı yönündeydi. MHP'nin bu görüşte direnmesi üzerine idam cezasıyla ilgili düzenleme ileriye atılmış oldu. Konunun ne zaman ele alınacağıyla ilgili olarak da bir tarih belirlenmedi. 
     Paketten ayrı tutulan diğer konu da Kürtçe yayın... 
     Kürtçe yayın konusunda bazı tereddütler bulunmakla birlikte koalisyon ortakları arasında bir uzlaşma olduğu biliniyor. Buna bazı muhalefet partileri de destek veriyorlar. Ancak, Kürtçe yayına olanak sağlayacak RTÜK yasası değişikliği de uyum paketinden ayrı hazırlandı. Nedeni, bu değişikliğin Milli Güvenlik Kurulu'nda ele alınacak olması. 
     Milli Güvenlik Kurulu, 29 Mart'ta yapacağı toplantıda Kürtçe televizyon yayınını detaylı biçimde ele alacak ve bir tavsiye kararına bağlayacak. Kürtçe yayınla ilgili düzenlemenin uyum paketinde yer almayışının nedeni de bu... 
     29 Mart'taki toplantıda MGK, Kürtçe televizyon yayını konusunda tavsiye kararı alırsa, hükümet harekete geçerek RTÜK yasasının engelleyici hükmünü kaldıracak. 
     Hükümet böylece iki tartışmalı konuyu karara bağlamış oldu. 
     İdam konusunu orta vadeye ertelemek, Kürtçe yayın konusunu da MGK toplantısından sonra düzenlemek... 
     
     







Resmi ideoloji ve toplum 


Ruhban Okulu 


İdam ve Kürtçe paket dışı 


Kastamonulu Adnan'dan Afgan derslerine kadar... 


AB'nin GS şartı 


Hatay Mustafa Kemal Üniversitesi 


IMF’nin yeni düsturları 2 


Baraja İngiliz engeli 


Emekli paşalar kumpanyası kimin işi 


Bahçeli’nin sınıf arkadaşı Eximbank’ta 


Hukuka karşı bir kumpanya 


Roma'daki olay bir ölçüdür... 


Susurluk'u aydınlatma zamanı 


Bayındır Sigorta'da tesadüfün böylesi 


Ermeni meselesi "Dostça öneri" 


Yabancıya sat kurtul’ 


</TEXT>
</DOC>
