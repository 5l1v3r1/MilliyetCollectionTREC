<DOC>
<DOCNO> 89329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/magazin/mag03.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
H2000’de çimen yatak yıldızlar battaniye 
</HEADLINE>
<TEXT>

     NURDAN AKINER 

     BİR efsane olan Woodstock Müzik ve Sanat Festivali’nin Türkiye versiyonu niteliğindeki H2000 Festivali’ için geri sayım başladı... Türkiye’nin çadırlı, uyku tulumlu ilk açık hava festivali H2000, iki yıllık aradan sonra bu yıl da İstanbul’a 40 kilometre uzaklıktaki Ömerli’de gerçekleşecek 4 gün sürecek. 30 Haziran, 1, 2, 3 Temmuz tarihlerinde gerçekleştirilecek festivalde, 3 sahnede 50 grup sahne alacak. H2000’de gençler, yıllardır canlı performansını dört gözle bekledikleri Suede başta olmak üzere, Muse, Lamb, Telepopmusik, Reamonn, Calexico, The Notwist gibi grupları dinleme fırsatı bulacaklar. Türkiye’den de Bülent Ortaçgil, Teoman, Athena, Mor ve Ötesi, Nev, Ceza, The Climb, Ece Dorsay, Fahir Uz, Derin Bulut, Metro, Bora Uzer, Replikas sahne alacak. Pax Production’ın organize ettiği festivalin biletleri 20 Haziran’a kadar Biletix’te 35, festival kapısında 45, Blue Jean dergisi kuponuyla gişelerden alınırsa 30 milyon lira olacak. 4 gün kalamayacak olanlar, sevdikleri grupları izlemek isterlerse günlük bilet de alabilecekler. 
     



 MAGAZİN 














</TEXT>
</DOC>
