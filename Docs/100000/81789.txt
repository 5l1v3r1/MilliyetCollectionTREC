<DOC>
<DOCNO> 81789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/spor/bbas.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes'e kolay lokma 
</HEADLINE>
<TEXT>

Lacivert-Beyazlı takım Basketbol Erkekler Ligi Play-Off ikinci tur ilk maçında Fenerbahçe’ye şans tanımadı, rakibi karşısında adeta şov yapıp, 29 sayı fark atarak seride 2-0’lık üstünlüğü yakaladı 
     BASKETBOL Birinci Ligi Play - Off ikinci tur ilk randevusunda Efes Pilsen, Fenerbahçe’yi farklı mağlup ederek seride 2 - 0 öne geçti. İlk periyodda başa baş bir mücadele yaşanmasına rağmen Efes son dakika içinde bulduğu sayılarla ikinci çeyreğe 24 - 19 galip girdi. Brown, Ender ve Mehmet’in üçlükleri ile adeta coşan Lacivert - Beyazlılar, devreyi 53 - 34 önde kapadı. Efes Pilsen ikinci devrede de üstünlüğünü sürdürdü ve karşılaşmadan 29 sayı farkla galip ayrılarak tur için büyük avantaj elde etti. 
     
İstatistik EFES PİLSEN OYUNCU TS 2S 3S SA R Kerem 8 3 4 0 2 2 2 1 Brown 19 2 3 3 5 6 7 4 Stombergas 6 0 3 2 5 - 3 Mehmet 17 7 8 12 - 7 Kambala 22 9 11 - 4 7 6 Ender 8 1 2 2 2 - 1 Ömer 6 1 1 1 2 1 1 1 Arda 12 5 8 - 2 5 4 Kaya 4 2 4 - - 3 Alper 2 - - 2 2 - TOPLAM 104 30 44 9 18 17 24 30      
FENERBAHÇE OYUNCU TS 2S 3S SA R Erdal 1 0 1 0 2 1 2 1 Zaza 10 1 5 2 4 2 4 1 Mrsic 19 3 8 3 7 4 5 2 Weaks 23 8 9 1 4 4 4 6 Whisby 12 5 7 - 2 4 6 Barış 2 - 0 1 2 4 2 Altan - - - - 1 Zeki 6 3 3 - 0 2 3 Mustafa 1 - 0 3 1 4 3 Barış S. 1 - - 1 2 1 TOPLAM 75 20 33 6 21 17 31 26      
     
Bayanlar adım adım      BAYANLAR Basketbol Ligi finalinde Fenerbahçe, Botaş’ı İstanbul’da 76 - 70 mağlup etti. Sarı - Lacivertli bayanların daha üstün göründüğü karşılaşmanın son periyodunda Adana ekibi arayı kapamasına rağmen, son dakikalarda teslim olmaktan kurtulamadı. Final serisinde 2 - 0 öne geçen Fenerbahçe, Adana’da pazar günkü maçı kazanırsa şampiyon olacak. 
     
Final Four kasırgası      BASKETBOLDA Avrupa Erkekler Ligi Final - Four mücadelesi bugün İtalya’nın Bologna kentinde başlayacak. Yunanistan’ın Panathinaikos takımı İbrahimli, İsrail’in Maccabi Elite Tel Aviv ekibi de Hüseyin Beşoklu kadrosuyla TSİ 19.00’da karşı karşıya gelecek. İtalyan Kinder Bologna takımı ise yine bir İtalyan ekibi Benetton ile TSİ 21.30’da mücadele edecek. Her iki karşılaşma da NTV’den naklen yayınlanacak. 
     
O.Renault T.Telekom      BASKETBOL Erkekler Birinci Ligi’nde play - off ikinci tur ikinci maçında bugün Oyak Renault ile Türk Telekom karşı karşıya gelecek. Bursa Atatürk Salonu’nda saat 19.30’da başlayacak karşılaşma, TRT 2’den de naklen yayınlanacak. Seriye 1 - 0 önde başlayan Türk Telekom, Ankara’daki ilk maçta rakibine 85 - 79 mağlup olunca, seride durum eşitlenmişti. 
     
Fener güldü      ÇANAKKALE’DE dün başlayan Basketbol Küçük Erkekler Yarı Final Müsabakaları’nda Fenerbahçe ezeli rakibi Galatasaray’ı 80 - 75 mağlup etti. Büyük çekişmeye sahne olan karşılaşmayı uzun süre yenik durumda götüren Sarı - Lacivertli takım son periyotta rakibine üstünlük sağladı. Troy Pilsner, Bilim Okulları’nı 92 - 89, Oyak, Mülkiye’yi 71 - 67 ve Darüşşafaka da Türk Telekomu’u 77 - 65 yendi. 
     



 SPOR 






























</TEXT>
</DOC>
