<DOC>
<DOCNO> 99301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/yasam/yas05.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Robot resimden teşhis edilince, tecavüzü itiraf etti 
</HEADLINE>
<TEXT>
Azılı sapık yakalandı 
     ŞAKİR GÜREL Ünye DHA 

     Ordu Ünye’de apartman girişinde küçük bir kız çocuğunu taciz ederken yakalanan Kurtulmuş Kaçan’ın 27 2 yıl önceki bir tecavüz olayının da faili olduğu ortaya çıktı. 
     Kaçan, önceki akşam 11 yaşındaki P.G.’yi adres sormak bahanesiyle yanına çağırarak bir apartmanın girişine sokmak istedi. Apartman girişinde küçük kıza elle sarkıntılık eden Kaçan, P.G.’nin bağırması üzerine kaçmaya başladı. Ancak vatandaşlar ve polisin takibi sonucunda ara sokaklarda yakalanan Kaçan gözaltına alındı. 
     P.G. polise verdiği ifadesinde, "Apartmandan içeri girdiğimizde beni ellemeye başladı. Öpmek istedi. Çok korktum ve bağırdım. Bağrınca da kaçmaya başladı" derken, suçlamayı reddeden Kaçan ise "Elle sarkıntılık etmedim. Sanırım benden korktuğu için bağırdı" dedi. Emniyet Müdürlüğü’ndeki sorgusunda Kaçan’a 2 yıl önce Ünye’deki Fevzi Çakmak İlköğretim Okulu’nun tuvaletinde bıçak tehdidiyle 10 yaşındaki Z.G.’ye tecavüz olayı da soruldu. Evli ve 8 aylık bebek babası Kaçan, suçlamayı başta kabul etmezken, dosyada bulunan robot resimden teşhis edilince suçunu itiraf etti. 
     



 YAŞAM 




















</TEXT>
</DOC>
