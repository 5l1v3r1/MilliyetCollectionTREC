<DOC>
<DOCNO> 58022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/guncel/gun03.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkler, Doğu’ Almanlardan daha fazla Alman çıktı 
</HEADLINE>
<TEXT>
Almanlar bu işe çok şaşırdı 
Almanya’nın bir İslam ülkesiyle savaşması halinde Türklerin yarısı Almanya’yı savunmaya hazır. Doğu Almanya’da bu ancak yüzde 42. Almanya’daki Türklerin yüzde 80’i bu ülkedeki demokratik sistemden memnun. Doğu Almanya’da bu oran yüzde 74 
     İHSAN DÖRTKARDEŞ DHA 

     Almanya’daki Türklerin, Doğu Almanya’daki Almanlardan daha fazla bu ülkeyi sevdikleri ve yarıya yakın bölümünün herhangi bir İslam devletiyle savaş sırasında Almanya için savunmaya hazır oldukları açıklandı. Almanya’daki uzmanların, "Türkler, Doğu Almanlardan daha fazla mı Alman " sorusuna yanıt veremediği belirtildi. 
     Merkezi Almanya’da bulunan ve Alman Hıristiyan Demokrat Birliği’ne yakınlığıyla tanınan Konrad Adenauer Vakfı, bu ülkedeki Türklerle ilgili araştırma yaptı. Deutche Welle Radyosu’nun haberine göre vakıf adına Dr. Stafan Eisel ve Dr. Ulrich von Wilamowitz - Mollendorf’un yaptığı araştırmada Almanya’da yaşayan Türklerin devlet ve topluma olan yaklaşımları ele alındı. 
     Araştırma sonucunda, 2.3 milyon Türk ile özellikle sayıları 500 bini bulan Türk kökenlilerin Almanya’ya uyum içinde olduklarının ortaya çıkması, Alman kamuoyunda şaşkınlık yarattı. Alman kamuoyundaki yaygın kanının aksine Türklerin bu ülkeye giderek daha fazla uyum sağladığını ortaya koyan araştırmadan elde edilen sonuçlar şöyle 

</TEXT>
</DOC>
