<DOC>
<DOCNO> 54493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/yazar/civaoglu.html </URL>
<DATE> 2001/11/28/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Bize Irak yolları... 
</HEADLINE>
<TEXT>

     Clinton'ın döneminde CIA Başkanı olan ve şimdiki Başkan George W. Bush'un şahinleri arasında yer alan James Woolsey, Washington Post'ta işareti verdi 
     "Sadece Türkiye'nin katkısı Saddam'ı devirmek için yeterli. Türkiye'nin desteğini alırsak, Saddam'a muhalif güçleri harekete geçirebiliriz." 
     Önerdiği model şimdilerde Afganistan'a karşı uygulanmakta olanın bir tekrarı. 
     Talibana kuzeydeki muhaliflerden oluşan İttifak Güçleri saldırtıldı. ABD onlara lojistik destek verdi. Havadan yoğun bombardımanla İttifak Güçleri'nin önlerindeki direnişi çökertti. Yollarını açtı. 
     Saddam'ı da Kuzey Irak'taki Kürtleri hareketlendirerek düşürmeyi öngörmekte. 
     Irak Silahlı Kuvvetleri'nin direnişini çökertmek, onların yollarını açmak için de havadan bombardıman Türkiye'deki üstlerden havalanan uçaklarla gerçekleşecek. Güneyde ise Körfez'e gönderilecek uçak gemileri yeterli olacak. 
     ABD artık Arap Emirlikleri'ne ve Suudi Arabistan'a güvenmiyor. 
     
Kürt devleti kaygısı      Türkiye'nin kaygısı, Saddam'ın devrilmesi halinde Irak'ın parçalanması ve Kuzey Irak'ta bir Kürt devletinin kurulmasıdır. 
     Bu kimse için sır değil. 
     Türkiye tavrını başından itibaren çok açık koymuş bulunmakta. 
     Sonu böyle olabilecek bir senaryoda rol almayı neden kabul etsin 
     ABD, Türkiye'nin bu kaygısının bilincindedir. 
     O nedenledir ki CIA eski Başkanı Woolsey, Kürt devleti sendromunu gidermek için "Türkiye'ye Kuzey Irak'ta Kürt devleti kurulmayacağı güvencesini ve Kuzey Irak'ta istikrarın sağlanması rolünü vermeliyiz" diye yazıyor. 
     Ayrıca... "Türkiye'ye Musul - Kerkük petrolünden pay" formülünü öneriyor. 
     Yani... 
     "Kuzey Irak'ta Kürt devleti kaygınız olmasın. Bu savaşta da gene 30 milyar dolar zarara mı gireceğiz diye kuşku duymayın. Tam tersine petrol payı ile önemli bir kazanç ve stratajik avantaj sağlayabilirsiniz" mesajı sezilmekte. 
     
Masada oturabilmek      Bu yazıyı yazmadan önce aldığım görüşü noktasına virgülünü dokunmadan -yorumsuz - yansıtıyorum 
     1- ABD'nin Ortadoğu politikası İsrail'e endekslenmiştir. İsrail'i korumak ve ayakta tutmak uğruna bölgedeki ülkelerle sürekli sorun yaşamakta. Bir de Kuzey Irak'ta Kürt devleti kurulmasına neden olursa bu kez kendi topraklarında yoğun Kürt nüfusu olan Türkiye, İran, Suriye ile sürtüşmeye girecek. Bu ülkeler Irak'la yaklaşacaklar. ABD, İsrail'in yanı sıra bir de bu yeni Kürt devletine endekslenen politikanın sorunlarını sırtına alacak. 
     Karı ne olur 
     Hiç. 
     Üstelik stratejik müttefiki laik ve demokrat Türkiye ile arasını bozmuş olacak. 
     Bunu yapmaktan daha akılcı yollar var. 
     Eski CIA Başkanı'nın makalesindeki öneriler böyle yorumlanmalı. 
     2- Türkiye açısından bakınız. 
     ABD, kimyasal ve biyolojik silahlar ürettiği gerekçesiyle Irak'ı vurmaya, Saddam'ı devirmeye kararlıysa bunu bir şekilde Türkiye'siz de yapabilir. O zaman Türkiye savaş sonrası masada oturamayacaktır. Kuzey Irak'ın yeniden yapılanmasında söz sahibi olmayacaktır. 
     Oysa, bu olası harekatta makul bir rol alırsa, Irak'ın sınır birliğinin korunması, Kuzey Irak'ta oluşacak özerk ya da federe yönetimde Kürtlerle birlikte Türkmenlerin ve Arapların da eşit temsili, bu statünün TSK tarafından garantisi gibi düzenlemelerde ağırlık koyabilir. "Pay" değilse bile, savaş nedeniyle uğradığı zararları karşılayacak petrol katkısı sağlayabilir. 
     
     







Rektör seçmek 


Havacı taksi... 


MGK'da neler konuşuldu 


AB yolu ve Kıbrıs için barış atağı... 


Bize Irak yolları... 


Reisler, türban, ÖSS ve YÖK 


Arjantin, Türkiye ve Eichengreen’in raporu -2- 


Aşk, acı ve yaşam 


Taliban'sız Afganistan 


Nöbet değişimi 


"Titiz araştırmacı Erduran" 


Tenzilat ve Kıbrıs 


Yabancı sermaye rotayı gelişmiş ülkelere çevirdi 


İntikam 


Halis Ağa’nın 20 yılda 36 trilyonluk mülkü oldu 


</TEXT>
</DOC>
