<DOC>
<DOCNO> 65088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/guncel/gun05.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu affı anlayana aşk olsun 
</HEADLINE>
<TEXT>

Balıkesir’de aftan yararlanmak için mahkemeye başvuran hükümlü, hayır’ yanıtı verilince naklini istedi. Çanakkale Cezaevi’nde aftan yararlandı ve tahliye oldu 
     Balıkesir Barosu Başkanı Erbuğ Delituna, Anayasa Mahkemesi’nin Şartla Salıverilme Yasası’nın bir maddesini iptalinden sonra açıkladığı gerekçeli kararın, mahkemeler arasında farklı yorumlandığını söyledi. 
     Yüksek Mahkeme’nin, yasanın, "Cezaların toplamından 10 yıl indirim yapılır" yazılı 1. maddesinin 2. bendinin 1. paragrafını iptal ettiğini dile getiren Delituna, gerekçeli kararda da, indirimin "infaza esas cezaların toplamından 10 yıl yapılması gerektiği"nin yer aldığını kaydetti. Yüce mahkemenin, gerekçeli kararının 27 Ekim 2001’de yürürlüğe girmesinin ardından TBMM’ye yeni yasa için 6 ay süre tanıdığını anlatan Delituna, şöyle konuştu 
     
     Benzeri Zonguldak’ta da yaşandı 
     "Balıkesir’den bir hükümlü, maddenin iptalinden sonra, yasadan yararlanmak için mahkemeye başvurmuş, ancak bu talebi gerekçeli kararın üzerinden 6 ay geçmediği için kabul görmemiş. Aynı hükümlü, Çanakkale Cezaevi’ne naklini istemiş ve oradaki mahkemeye başvurmuş. Çanakkale’deki mahkemeyse talebi yerinde görerek, hükümlünün tahliyesine karar vermiş. Bunun benzeri Zonguldak’ta da yaşandı. Yüce mahkemenin, hükümlülerin lehine olan iptal kararının gerekçesi, Balıkesir mahkemelerinde uygulanmıyor." 
     



 GÜNCEL 


























</TEXT>
</DOC>
