<DOC>
<DOCNO> 74886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/son/sondun17.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de, 4 yaşındaki çocuk öğretmenini yaraladı 
</HEADLINE>
<TEXT>

     İngiltere'de, son olarak 4 yaşındaki öğrencisinin öğretmenini yaralaması üzerine öğretmenler, şiddet kurbanı olmamak için kampanya başlattı. 
     Londra'daki bir okulda 4 yaşındaki öğrencinin, bir isteğinde ısrar eden öğretmenini önce ısırmaya kalkıştığı, daha sonra da kendisini engellemeye çalışan öğretmeninin gözüne sivri bir cisim soktuğu belirtiliyor. 
     Saldırıya uğrayan, gözünde aylar süren bir görme kaybı yaşayan öğretmenin tazminat talebiyle mahkemeye başvurduğu, davanın olayın bir ''kaza olabileceği'' gerekçesiyle reddedildiği, saldırgan erkek öğrenciyle ilgili olarak da ''yaşının küçüklüğü ve cezai ehliyetinin bulunmaması'' nedeniyle işlem yapılmadığı kaydediliyor. 
     Öğretmenler sendikası ise öğretmenin başına gelenlerin okullarda giderek artan şiddetin çarpıcı bir örneğini oluşturduğunu belirterek, davayı temyize götürüyor. 
     






</TEXT>
</DOC>
