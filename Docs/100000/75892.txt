<DOC>
<DOCNO> 75892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/siyaset/siy01.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet Türkçe öğretebildi mi 
</HEADLINE>
<TEXT>

Deniz Baykal, "Kürtçe’yi devlet versin" diyenlere, "Devlet vatandaşlara Türkçe’yi öğretemedi. Önce bu görevini yerine getirmeli" yanıtını verdi 
     EZELHAN ÜSTÜNKAYA Ankara 

     CHP Genel Başkanı Deniz Baykal, Kürtçe eğitim ve yayın tartışmasıyla ilgili olarak "Devlet henüz tüm vatandaşlara Türkçe’yi öğretemedi. Devlet önce bu görevini yerine getirmeli" dedi. 
     Türkiye’nin resmi ve eğitim dilinin Türkçe olduğunu belirten Baykal, Kürtçe eğitim ve yayınla ilgili görüşlerini şöyle dile getirdi "Demokratik haklar çerçevesinde etnik kimliklerin varlığına saygı duymak gerek. Ama etnik dil eğitimi vermek, kamu hizmeti sayılamaz. Kamu hizmeti tüm yurttaşları Türkçe eğitmektir. Kürtçe eğitimi, bir kamu hizmeti haline dönüştürürseniz, nereye varacağını bilemezsiniz, altından kalkamazsınız, o zaman bunu başka dillere de tanımak gerekir. Bunun altından kalkamazsınız. Cemaatleşmenin, alt kimliğin siyasallaştırılmasının aracı olabilir. Benim ayrı etnik kimliğim var, etnik kimliğime özgü dilimi kullanmak istiyorum’ diyorsan bunu sen yapmalısın. Devlet kontrolünde özel kurs açılabilir. " 
     



 SİYASET 













</TEXT>
</DOC>
