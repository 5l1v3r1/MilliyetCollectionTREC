<DOC>
<DOCNO> 72868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/16/guncel/gun04.html </URL>
<DATE> 2002/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaymakamın işgüzarlığı 
</HEADLINE>
<TEXT>

Domaniç Kaymakamı Ferhat Burakgazi, gece yarısı jandarma ve polisle kız yurdunu basınca, öğrenciler neye uğradığını şaşırdı. Valilik soruşturma açtı... 
     TAHSİN DOLAVCI Kütahya DHA 

     Kütahya’nın Domaniç ilçesine bir ay önce atanan Kaymakam Ferhat Burakgazi, üniversite öğrencisi 43 kız öğrencinin kaldığı Özel Önder Kız Yurdu’na denetim adı altında gece baskını yaptı. Yurt sahibi olaya tepki gösterirken, kız öğrencilerin şik yeti üzerine Kütahya Valiliği olayla ilgili soruşturma açtı. 
     
     Duşta yakalandılar 
     Burakgazi, Dünya Kadınlar Günü’nün kutlandığı 8 Mart Cuma günü saat 21.00’de yanına Emniyet, Jandarma, Milli Eğitim ve Sağlık görevlilerini alarak "denetim" yapacağını söyleyip yurda geldi. Yurt sorumluları, binanın üst katlarına çıkmak isteyen Burakgazi ve yanındakilere, öğrencilere haber vermeleri gerektiğini söyledi. İddiaya göre ikazlara aldırmayan Burakgazi, haber vermeden üst katlara çıktı. Bazıları duşta, bazıları uykuda olan öğrenciler, karşılarında birden kaymakam ile polis ve jandarmayı görünce şoke oldu. 
     
     Öğrenciler şik yet etti 
     Gece denetim adı altında baskına uğradıklarını söyleyen kız öğrenciler, Burakgazi’yi Kütahya Valiliği’ne şik yet etti. Kütahya Valisi Aydın Güçlü, bunun üzerine soruşturma başlattı ve konuyu incelemek üzere Vali Yardımcısı Mesut Kırcalı’yı Domaniç’e gönderdi. 
     Domaniç’in tek kız öğrenci yurdu olan Önder Kız Öğrenci Yurdu’nun sahibi Şeref Önder, Burakgazi’nin yanında polisler bulunmasına karşın, jandarmayı çağırmasını anlayamadıklarını belirterek, "Ayrıca Kız Yurdu’na gelirken yanlarında kadın güvenlik görevlisi bulunmalıydı" dedi. 
     "Kaymakam elinde sigarayla odalarımıza girdi" diyen ve kimliklerinin yazılmamasını isteyen öğrenciler de şöyle konuştu 
     
     İstediğimi yaparım’ 
     "Kaymakam, uyarımız üzerine sigarayı lavaboda söndürdü. Neden habersiz ve gece baskın yaptığını sorduğumuzda Ben mülki amirim. İstediğim zaman burayı denetlerim’ dedi. Yanındaki görevlilerle dolaplarımıza ve çantalarımıza baktı. Bu sırada duşta olan arkadaşlarımızı uyardık ve denetim bitene kadar oradan çıkmadılar. Bir arkadaşımızın odasındaki Kenan İmirzalıoğlu’nun resmini gören kaymakam, Ben bu adamdan daha yakışıklıyım’ diyerek espri yapmaya çalıştı." 
     
     Yasaları uyguladım’ 
     Denetimlerde yetkilerini aşmadığını söyleyen Burakgazi ise, vicdanen rahat olduğunu belirterek, "Yurtlarda irticai faliyetlerin olup olmadığının belirlenmesi için sürekli olarak bize genelgeler geliyor. Biz de her ay Vilayet’te yapılan toplantıya katılıp yurtlarımızın durumunu aktarıyoruz. Yurt denetimi ile yanlış bir şey yapmadık. Yasaları ve mevzuatı uyguladık. Yetki sınırımızı aşmadık" diye konuştu. 
     



 GÜNCEL 






















</TEXT>
</DOC>
