<DOC>
<DOCNO> 57789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/18/son/sonspo15.html </URL>
<DATE> 2001/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakan Şükür ile Hasan Şaş'ı hayranları kaza yaptırmış 
</HEADLINE>
<TEXT>

     İstanbul Kurtköy'de dün geçirdiği trafik kaasından yara almadan kurtulan milli futbolcu Hakan Şükür'ün babası Selmet Şükür, Hasan Şaş ile birlikte olan oğlunun hayranları tarafından otomobille sıkıştırılması sonucu kaza geçirdiklerini söyledi. 
     Ünlü futbolcunun babası Selmet Şükür, yaptığı açıklamada, oğlunun, Galatasaraylı Hasan Şaş'ın otomobiliyle Kuruçeşme'ye giderken, geçirdiği trafik kazasının şokunu yaşadıklarını söyledi. 
     Hakan Şükür ve Hasan Şaş'ı tanıyan bir ailenin, otomobille ısrarla onları izlediğini ve bu sırada Hasan Şaş'ın otomobiline arkadan çarptığını anlatan Selmet Şükür, ''Kontrolden çıkarak bariyerlere çarpan otomobil, yaklaşık 500 metre sonra durabilmiş, ciddi sayılabilecek bir kazadan ikisi de yara almadan kurtuldu'' dedi. 
     Kazayı duyduklarında şoka girdiklerini belirten Selmet Şükür, ''Oğlum ve Hasan Şaş, neredeyse hayranlarının kurbanı oluyordu. 
     Neyseki verilmiş sadakaları varmış'' diye konuştu. 
     Şükür, kaza sonrasında bir yoksula sadaka vererek, tanrıya şükrettiklerini de sözlerine ekledi. 
     






</TEXT>
</DOC>
