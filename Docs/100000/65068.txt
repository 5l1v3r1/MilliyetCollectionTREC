<DOC>
<DOCNO> 65068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/dunya/tur.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Pabuçtaki patlayıcı havaalanı boşalttı 
     DIŞ HABERLER SERVİSİ 

     ABD’nin California eyaletindeki Uluslararası San Francisco Havaalanı’nın United Airlines şirketi terminali, dün bir yolcunun ayakkabısında patlayıcı izi bulunması üzerine boşaltıldı. 
     Yetkililer, kontrolde ayakkabısında patlayıcı izine rastlanan yolcunun sorgulanmak istendiği sırada kalabalığın içine dalıp kayıplara karıştığını bildirdiler. United Airlines’ın 80 kadar iç hat seferinin ertelenmesine yol açan iki buçuk saatlik kapanmadan sonra terminal yeniden açıldı. 
     Geçen ay American Airlines’a ait yolcu uçağının Paris - Miami seferinde ayakkabısındaki patlayıcıyı infilak ettirmek isterken yolcu ve mürettebat tarafından yakalanan Richard Reid’in eyleminden sonra ABD’deki havaalanlarında ayakkabı kontrolü uygulamasına başlandı. 
     



 DÜNYA 













</TEXT>
</DOC>
