<DOC>
<DOCNO> 82042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/son/sondun04.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD "İsrail ile Filistin iki ayrı devlet olmalı" 
</HEADLINE>
<TEXT>

     ABD Savunma Bakan Yardımcısı Paul Wolfowitz, Ortadoğu barışı öncesinde, Filistin'in İsrail işgalinin sona erdiği bağımsız bir devlet olarak tanınması gerektiğini açıkladı. 
     Wolfowitz, California'daki Dünya Meseleleri Konseyi toplantısında yaptığı konuşmada, ABD Başkanı George Bush'un ''İsrail ve Filistin'in barış ve güvenlik içinde yan yana yaşayan iki devlet olması gerektiği'' şeklindeki görüşünü yineledi. 
     Wolfowitz, ABD'nin Filistin devletinin kurulması için çalışılmasını istediğini söyledi, ancak intihar eylemleri ve diğer terörist saldırıların bu amacı olumsuz şekilde etkilediğini kaydetti. 
     Paul Wolfowitz, Filistin lideri Yaser Arafat'ın terörizmi durdurabilecek etkiye sahipken bundan kaçındığını belirterek, intihar eylemlerine karşı yapılan net bir açıklamanın etkili bir hareket olacağını söyledi. 
     Wolfowitz, dünyanın, İsrail'in güvenlik içinde ve sınırları tanınan bir Yahudi devleti olarak var olma hakkı bulunduğunu bilmesi gerektiğini vurguladı. 
     Bush yönetiminin güçlü isimlerinden olan Wolfowitz, 2 hafta önce Amerikan kongresi önünde, bugüne kadar ABD'de düzenlenen en büyük Musevi gösterisine katılmış ve Şaron'u destekleyen açıklamalarda bulunmuştu. 
     





</TEXT>
</DOC>
