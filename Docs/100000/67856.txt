<DOC>
<DOCNO> 67856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/15/son/sonspo13.html </URL>
<DATE> 2002/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Gururumuzsun... Mirsad, Avrupa'nın zirvesini bırakmıyor... 
</HEADLINE>
<TEXT>

     Rusya'nın USH CSKA Moskova takımında başarılı bir sezon geçiren Türk oyuncu Mirsad Türkcan, Erkekler Avrupa Ligi'nde ilk tur grup maçları sonunda ''en değerli oyuncu'' kategorisi MVP ve ribaunt krallığında ilk sırada yer aldı. 
     Bu hafta evinde İtalya'nın Skipper Bologna takımına 77-75 yenilen USH CSKA Moskova'nın formasını 38 dakika giyen Mirsad Türkcan, 9 sayı, 15 ribauntla oynadı ve 14. haftada 309 puan ve 11 maçta elde ettiği 28.09'luk ortalamayla, Erkekler Avrupa Ligi'nin ''en değerli oyuncusu'' oldu. 
     Mirsad Türkcan, 100'ü savunma, 'ü hücum olmak üzere toplam 1 ribauntla bu hafta da ribaunt krallığında ilk sırada kaldı. Türk oyuncu, geçen hafta olduğu gibi sayı krallığında toplam 203 ve maç başına 18.45, blok krallığında toplam 12 ve maç başına 1.09 ortalamayla 7. sırada bulunuyor. 
     Ribaunt krallığında, Ülkerspor'un ABD'li pivotu Quadre Lollis, 67 savunma, 56 hücum, toplam 123 ve maç başına 8.78 ortalamayla 3. sıraya çıkarken, Efes Pilsen'in Letonyalı pivotu Kaspars Kambala da 73 savunma, 35 hücum, toplam 104 ve maç başına 7.71 ortalamayla 10. sıraya indi. 
     Efes Pilsen'in Litvanyalı forveti Soulis Stombergas, ligin ilk bölüm maçları sonunda, 3 sayılık atış yüzdesinde 57'de 29 isabet ve 50.87'lik yüzdeyle ilk sıraya çıkarken, aynı takımın ABD'li oyun kurucusu Marcus Brown da 73'de 28 isabet değerlendirerek, 38.35 yüzdeyle 9. sırada kaldı. Brown ayrıca, serbest atış yüzdesinde ise 87'de 76 isabet ve 87.35 yüzdeyle 8. sırada yer aldı. Ligin sayı krallığında Yunanistan'ın BC Pire Olimpiakos takımından Alphonso Ford, toplam 345 ve 26.64 ortalama, asistte Polonya'nın Idea Slask Wroclaw takımından Michael Hawkins, toplam 70 ve 5 ortalama, blokta Litvanya'nın BC Zalgiris Kaunas takımından Grigorij Hizhnjak, toplam 45 ve 3.21 ortalama, top çalmada da İtalya'nın Kinder Bologna takımından Emanuel Ginobili, toplam 36 ve 2.57'lik ortalamayla kategorilerinde ilk sıraları elde ettiler. 
     






</TEXT>
</DOC>
