<DOC>
<DOCNO> 54141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/26/yazar/akyol.html </URL>
<DATE> 2001/11/26/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Önemli bir kitap 
</HEADLINE>
<TEXT>

     DERGAH Yayınları'ndan çıkan yeni bir kitap, günümüzdeki İslam tartışmaları bakımından son derece önemli... Ömer Hakan Özalp, bu mükemmel eserinde Tatar Türklerinin yetiştirdiği büyük bir din bilginini inceliyor. 
     Kitabın tam adı "Rızaeddin bin Fahreddin, Kazan'la İstanbul Arasında Bir Alim" isteme adresi Dergah Yay. Peykhane Cad. Cami Sok. Nu 57 1, Çemberlitaş, İstanbul. 
     Rızaeddin 1858 - 1936 , Türk dünyasındaki milli ve dini uyanış hareketinin fikir öncülerinden biri... Lenin döneminde bile Sovyet İlimler Akademisi'nin saygısını gören büyük bir din ve tarih bilgini, aynı zamanda gazeteci... 
     Saygınlığı sayesinde Kazan Türklerinin milli ve İslami kültürünü korumayı bir süre başarmış... 
     Hem derin bir medrese kültürü var, hem Rusya ve Rusça vasıtasıyla Batı ilim ve felsefesini izliyor. 
     Sovyet rejimi altında kütüphanesini satarak yoksulluk içinde vefat ediyor. 
     İslami anlamda bir "müceddit", yani "yenileyici..." Sf. 21 vd. 
     
     ÇOK güçlü medrese kültürü sayesinde eski İslam medeniyetinin Gazali, İbn Rüşd, İbn Haldun, Farabi, Zemahşeri gibi büyük alimlerini biliyor. 'Rasyonalist' İbn Rüşd hakkında bir eseri de var. 
     Türkiye'den Katip Çelebi, Naima, Cevdet Paşa, Şemseddi Sami, Namık Kemal gibi birçok ismi çok iyi biliyor ve etkilenir. 
     Cemaleddin Afgani ve Abduh gibi reformistleri de çok iyi inceliyor. Sf. 53 vd. 
     İdil Ural Müslümanlarının "Müftü"sü, yani Dini İdare Reisi olan Rızaeddin, Mekke'ye giderken İstanbul'da büyük tarihçi Zeki Velidi'nin evinde misafir oluyor, bir süre Meserret Oteli'nde kalıyor. Cumhurbaşkanı Mustafa Kemal Paşa'ya teşekkür telgrafı gönderiyor. Sf. 97 
     50 basılmış, 40 kadar yazma eseri var 
     Özalp, kitabında bu eserlerin bazen çok kısa bazen uzunca özetlerini veriyor. 
     
     RIZAEDDİN'İN hocalarından Şahabettin Mercani, medresesinin kapısına şunları yazdırmıştı 
     "Bemin mezhebim akli ilimlerde hüccet isbat ve bürhan delil , nakli ilimlerde sünnet ve Kur'an'dır." Sf.16 
     Rızaeddin'in eser ve fetvalarında yer alan yüzlerce konudan birkaçı Kadınlar camiye gidebilir mi, erkeklerle namaz kılabilir mi 
     Peygamber Efendimizin hemen arkasında cemaatle birlikte namaz kılan kadınları anlatıyor. Sf. 318. vd. 
     Anadilde ibadet olur mu Namaz dışında evet... Sf. 284 vd. 
     İslamda sarık, cübbe, şalvar gibi dinen gerekli bir kıyafet var mıdır 
     "İslamda resmi kıyafet yoktur... İslamı kabul eden sahabiler ilk Müslümanlar giyimlerini değiştirmemiştir. Ebu Bekir ile Ebu Cehil, Huzeyfe ile Utbe'nin giyimleri aynı idi." Sf. 303 - 313. 
     Ve ağır felsefi, hukuki meseleler. 
     Kazan Türkleri 1700'lerin başından beri Orta Asya ile Batı arasında ticaret yaparlardı girişimci bir orta sınıf oluşmuştu. Çok güçlü medrese ilminin yanında Rusça vasıtısayla Batı'yı takip ederlerdi. 
     Ve bizde orta sınıfla ilahiyat eğitiminin bir düzeye geldiği günümüzde yapılan tartışmaları o zaman yapmışlar, büyük alimler yetiştirmişlerdi. Rızaeddin'den başka, Mercani, Şeyh Zeynullah, Kursavi ve Musa Carullah gibi... Çoğu da nakşibendi idi bu yenilikçilerin 
     
     







Önemli bir kitap 


Güneydoğu’da görev sırası siyasilerin 


Saddam'ın sırası 


Arjantin, Türkiye ve Eichengreen’in raporu -1- 


Siyasal İslam çoğunluğunu yitirdi 


Medeni Kanun laiklik demektir... 


Kilitlenmeyi aşmak için 


Hayat müfredatına bakalım hocam 


İndirimli satışlar çözüm mü, yıkım mı 


Erzurumlu dolarları sobada yakıyor 


</TEXT>
</DOC>
