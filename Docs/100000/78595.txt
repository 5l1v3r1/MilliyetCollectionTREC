<DOC>
<DOCNO> 78595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/spor/ykocaomer.html </URL>
<DATE> 2002/04/16/ </DATE>
<TIME>  </TIME>
<AUTHOR> YAVUZ KOCAÖMER  </AUTHOR>
<HEADLINE>
www.sporum.gov.tr 
</HEADLINE>
<TEXT>

     İnternette, Gençlik ve Spor Genel Müdürlüğü’ne ait yukarıdaki adrese girdiğiniz zaman, Türk sporu ile ilgili kapsamlı ve doyurucu bilgiler bulacaksınız. Ayrıca, Spordan Sorumlu Devlet Bakanı Fikret Ünlü ve Gençlik ve Spor Genel Müdürü Kemal Mutlu köşelerini tıklarsanız, orada da çok enteresan bilgilere ulaşacaksınız. 
     Örneğin, 35 yıllık hayat arkadaşı Ülker hanım, Fikret Ünlü’yü anlatıyor. Veya babasından çok şey öğrenen kızı Oya Ünlü Kızıl’ın sözleri var. Ayrıca gurur kaynağı oğlu Barış Ünlü’nün de babası hakkında söylediklerine yine bu sitede ulaşabileceksiniz. 
     Bu kadarla da kalmıyor Sayın Bakan’ın özverili danışmanlarından, her gün ilk merhaba dediği insan, şoförüne kadar yakın çalışma arkadaşlarının görüşlerine de yer verilmiş. 
     Gençlik ve Spor Genel Müdürü Kemal Mutlu’yu anlatan bölüm de diğerlerinden çok farklı değil. İşte Mutlu’yu anlatan siteden bir iki başlık "Kendisini çok özleyen babası Osman Mutlu’nun duyguları", "Babasının kopyası oğlu Kemal Mutlu". Sitede Genel Müdür Mutlu’nun ailesinin ve yakın çalışma arkadaşlarının görüşleri de mevcut. 
     Sanırım artık başka yoruma gerek yok Devletin sporla ilgili resmi sitesinde yazılan bu övgü dolu sözleri okurken ister istemez düşünüyorsunuz Hangi devlet memuru, amiri için devletin resmi internet sitesinde içinden geçenleri, düşüncelerini özgür, samimi bir şekilde açıklayabilir Bunları yazarken ne kadar objektif olabilir 
     Acaba o Bakan’a ve Genel Müdür’e ilişkin özgür görüşler gönderilirse, onlar da demokrasi kuralları içinde aynı şekilde bu sitede yayınlanabilir mi Hiç zannetmiyoruz O zaman devletin resmi bir kuruluşuna ait internet sitesinde, kişilerin böyle ön plana çıkarılıp gereksiz yer işgal edilmesini de içimize sindiremiyoruz. Ancak yazılanları okudukça da gülmekten kendimizi alamıyoruz. Ama biz zaten millet olarak alıştık ağlanacak halimize gülmeye 
     
     



 SPOR 






























</TEXT>
</DOC>
