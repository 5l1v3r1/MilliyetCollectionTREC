<DOC>
<DOCNO> 68314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/18/son/sonspo14.html </URL>
<DATE> 2002/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Yönetimi "İlk 4 içinde rahatlıkla yer alabiliriz" 
</HEADLINE>
<TEXT>

     Birinci Süper Futbol Ligi'nde İstanbulspor'u sahasında 2-0 yenen Trabzonspor'da, 3 puanın sevinci yaşanıyor. 
     Kulüp asbaşkanı Ömer Gürsoy, İstanbulspor galibiyetinin kendileri için 2 açıdan önem taşıdığını belirterek, ''Galibiyetimizle hem 1 ay üzerine taraftarlarımızla buluşup barıştık hem de Samsunspor maçındaki çıkışımızı sürdürdük'' dedi. 
     İstanbulspor maçında kendilerini yaklaşık 20 bin taraftarın desteklediğini de dile getiren Gürsoy, ''Bu sezon hem taraftarlar hem de yönetim olarak istenmeyen şeyler yaşadık ve bunlardan dersler çıkardık. Artık ileriye umutla bakıyoruz. Bu günleri çıkış ve iyi günlerin bir işareti olarak görüyoruz'' diye konuştu. 
     3 puanlı sistemde her an herşeyin olabileceğini ifade eden Gürsoy, 
     şöyle devam etti 
     ''Böylesine bir sistemde takımların yerleri her an değişebiliyor. 
     Oynanmamış, alınması beklenen 33 puan daha var. Bu 33 puan, başta ve dipte oynayan takımlar açısından çok şey değiştirecektir. Biz kendimiz gibi oynadığımız zaman başarılı olacağımıza inanıyoruz. Yeni transferlerimiz de takımı tanıma fırsatı buldular. Sakatlığı süren Bushaj'dan da yararlanamadık. Bu oyuncu da takıma yarar sağlayacaktır. 
     Trabzonspor'da ilerleyen günler, çok daha iyi günler olarak düşünülüyor. İyi sonuçlarımızı sürdürebilirsek, Ligi ilk 4 içerisinde rahatlıkla bitirebiliriz.'' 
     






</TEXT>
</DOC>
