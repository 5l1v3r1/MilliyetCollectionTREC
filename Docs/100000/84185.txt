<DOC>
<DOCNO> 84185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/son/sonspo19.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İbo'lu Panathinaikos ile Olimpiakos derbisinde holigan korkusu.. 
</HEADLINE>
<TEXT>

     Milli basketbolcu İbrahim Kutluay'ın da içinde bulunduğu Panathinaikos BSA Atina takımı kafilesini taşıyan otobüsün geçen pazartesi günü taşlı saldırıya uğramasının ardından, Atina polisinin yeşil-beyazlı oyunculara yapılabilecek yeni bir saldırıya karşı önlemler aldığı bildirildi. 
     Yunan basını, Panathinaikos BSA Atina takımının otobüsüne saldıran 10 kişilik holigan grubundan, Kostandinos Muhtiris'in 38 , Atina polisi tarafından yakalandığını duyurdu. 
     Basın, yinelenebilecek bir ''organize holiganlık'' olayından tedirgin olan polisin özellikle 17 Mayıs Cuma günü yapılacak BC Pire Olympikos-Panathinaikos BSA Atina karşılaşması için geniş güvenlik önlemleri aldığını kaydetti. 
     Bu arada yeşil yoncaların geçen pazartesi günkü maça gelememelerini ''üzüntüyle karşıladıkları'' belirtilen BC Pire Olympiakos camiasının, galibiyetin 20-0 kırmızı-beyazlı ekibe verilmesi istekleri federasyon tarafından reddedildi. 
     





</TEXT>
</DOC>
