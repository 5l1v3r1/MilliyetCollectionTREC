<DOC>
<DOCNO> 92160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/yazar/civaoglu.html </URL>
<DATE> 2002/06/26/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Gülen gözyaşları... 
</HEADLINE>
<TEXT>

     Bugün ağlamak istiyorum. Sevinçten... Gülen gözyaşları süzülmeli yanaklardan... 
     Bir kitabın adı BU TOPRAKLARDAN DÜNYA MARKASI ÇIKAR MI Sonra, dünya markalarımızı sıralıyor. Sayfayı baştan sona kaplayan UEFA Kupası. 
     Ve dünya markalarımızın başına Galatasaray’ı koymuş. Keşke UEFA Kupası yanına Galatasaray’ın aynı yıl Avrupa Şampiyonlar Ligi birincisi Real Madrid’i de yenerek kazandığı "Süper Kupa" fotoğrafını da bassaydı. 
     Ardından, diğer dünya markalarımız sıralanıyor. Galiba futbolla başlayarak diğer dallarda da "bu Türkler artık çok oluyorlar" dedirtmekteyiz. Yürekten diliyoruz ki... Bugün Brezilya’yı da aşalım. Sonra, Almanya’yı devirerek Dünya Kupası... Türkiye Milli Futbol Takımı şimdiden dünya markası oldu bile. 
     Hem de zirvede. 
     
Yıldırım baskı      Kitap, şimdiden ikinci baskı için hazırlanmalı. 
     Kapağındaki kırmızı bayrak zemini ve beyaz ay - yıldız zaten "mesajını" haykırıyor. 
     Ama ilk sayfada artık Galatasaray değil, Milli Takım yer almalı. 
     Artık, Dünya Kupası’ndaki Milli Takım’ın bu harikulade başarısını ıskalayan ve ilk sayfasında sadece Galatasaray’la yetinen kitap inandırıcılığını yitirir. 
     Düşünün ki bu yeni baskıyı bir hasta Galatasaraylı olan şu satırların yazarı bile istemekte. 
     Evet... 
     Bu topraklardan dünya markası çıkar. 
     Hem de lemin en büyüğü marka. 
     Kitabın yazarı, yaşama çocukluğunda, babasının marketinde çalışarak, tezg htarlıktan başlayan ve ODTÜ’yü bitirdikten sonra dev holdinglerde pazarlama bölümlerini yöneten, son yıllarda kendi danışmanlık kuruluşuyla hizmet veren Güven Borça... Kitap, iyi bir çalışma. 
     Borça, bu yıldırım baskıyı yapmalı. 
     
Yıldırım afişler, filmler      Ya bu harikulade şansın, tanıtıma dönüştürülme refleksi... 
     Turizm ve Tanıtma Bakanlığı da ayağına "al - at" diye verilen lokum gibi pası değerlendirmeli. Yıldırım baskı afişler hazırlatıp, dünyaya dağıtmalı... "Futbolun diyarına gelin." 
     ........ 
     "Futbol balesi Türkiye’de izlenir." 
     Vs... Reklamcılar kim bilir neler üretir 
     Türkiye doğal ve tarihi güzelliklerinin üzerine Türk Milli Futbol Takımı simgesi olan afişler... Dünya TV ve sinemaları için futbolcularımızla doğamızı, tarihi değerlerimizi örtüştüren reklamlar. 
     Ve gazete ilanları. 
     Muhteşem kazanç, sadece bu yılın yazını değil, gelecek turizm sezonunu da tetikler. 
     Unutmayalım... 
     Bizim çocuklar topla başarılarının ötesinde, topsuz, yani sadece kişilikleriyle de sevgi derlemekteler. 
     
Pazara değil, şampiyonluğa kadar...      Türkiye uzun süredir, dünya markası olmak tutkusunda. 
     İsveç Olimpiyatları’nda güreşçilerimizin art arda altın madalyalarıyla ulusça kendimizden geçmiştik. Yaşar Doğu, Celal Atik ve diğerleri ulusal kahramanlarımızdı. 
     1950’den sonra Kore Savaşı’ndaki tugayımız, kahramanlık simgesi olarak baş tacımızdı. 
     Sonra, Eurovision’da zirveye çıkma tutkumuz... Halterde cep devi Naim Süleymanoğlu mucizesi... 
     Galatasaray’ın yaptığı geometrik diziyle artan taraftar patlamasıyla dünya markası olması. 
     Şimdi de Milli Takım’ın destanı. 
     Borça’ya göre "dünyaya hükmetmiş devletler bir süre suskunluktan sonra yeniden küresel güç olma arzusunu kuşaklarının genlerinde yaşatıyor." 
     Borça sormakta 
     "Neden Bulgaristan, Macaristan ya da böyle yerel ülkelerin dünya devi olmak tutkuları yok " 
     Bir sorusu daha 
     "Meksika’da duy sesimizi ey Amerika’ diye neden hiç bağırılamaz " 
     Haksız görünmüyor. 
     Türkiye yıllardır uyuduktan sonra patlamaya başlayan bir yanardağ mı 
     ....... 
     Sonuç. 
     "Bugün maç bitiminde sevinçten ağlamak istiyorum.... Gözyaşlarım gülmeli." 
     
     







Brezilya karşısında 


Dananın kuyruğu 


Ambargo kime 


Bu takıma kupa yakışır 


Milli Takımımıza teşekkür borçluyuz 


Bekle Almanya, Türkiye geliyor 


Gülen gözyaşları... 


Türkiye’nin örnek kurumu TEV 


Brezilya mı önce çökecek, Türkiye mi 


Eleştirinin yararı ve futbol 


Gölge etme, başka ihsan istemem 


Futbol topunun peşinde koştururken 


Fransa "B takımı"ndan Brezilya karşısına... 


Yeni bir edebi tür doğuyor Patrona ihanet 


Boş ev 


Futboldaki başarıyı ekonomiye taşımak zorundayız 


</TEXT>
</DOC>
