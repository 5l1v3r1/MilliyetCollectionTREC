<DOC>
<DOCNO> 80278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/spor/spo07.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Podyumda taçlandılar 
</HEADLINE>
<TEXT>

Antalya’daki Avrupa Halter Şampiyonası’nda kürsüye çıkan Nurcan Taylan, Aylin Taşdelen ve Emine Bilgin kısıtlı imkanlarla başarıya ulaşmanın gururunu yaşıyor 
     CEMAL ERSEN 

     ÜÇÜ de gencecik, hatta çocuk denecek yaşta büyük başarılara imza attı. Türkiye onları Avrupa Halter Şampiyonası’nda alkışladı, başarılarıyla gururlandı. Memur ve işçi ailelerinden gelip, ekonomik sıkıntıları göğüsleyen üçlüden 48’de gümüş alan Nurcan Taylan, doping nedeniyle ömür boyu ceza alan sporculara uluslararası müsabakalara katılma hakkının tanımasıyla şans buldu. 
     53’te Avrupa Şampiyonu olan ve rekor kıran Aylin Taşdelen ise, Başkan Kenan Nuhut’un özel izniyle Milli Takım’a girip, kürsüye çıktı. Aynı sıklette Emine Bilgin, geçen yılki Dünya Şampiyonluğu’ndan sonra uzun bir sakatlık dönemi geçirip, yeniden podyumlara döndü. Yaklaşık 20 gün çalışıp, gümüşe ulaşan Bilgin, artık bir üst sıklette mücadelesini sürdürmeyi planlıyor. 
     
Zoraki bronz      ANTALYA’DAKİ Avrupa Şampiyonası’nda 62’de podyuma çıkan Mücahit Yağcı koparmada sıfır çekti, silkmeye federasyon başkanı Kenan Nuhut’un ısrarıyla girip 162.5 kiloyla Avrupa üçüncüsü oldu. Yağcı’nın barı öpüp seyirciye el sallaması veda mesajı olarak nitelendirildi. Bayanlar 58’de ise Döndü Ay, koparmada dördüncü, silkmede yedinci oldu. Şampiyonada bugün bayanlar 75’te Şule Şahbaz ile Aysel Özgür, erkekler 69’da Reyhan Arabacıoğlu mücadele edecek. Bayanlar 63’de Ukraynalı Natalia Skakun, silkmede 135 kilo kaldırarak Dünya rekorunu kırdı. 
     



 SPOR 
























</TEXT>
</DOC>
