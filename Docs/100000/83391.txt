<DOC>
<DOCNO> 83391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/11/spor/spo02.html </URL>
<DATE> 2002/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İşlem başladı 
</HEADLINE>
<TEXT>

Brezilya’dan Washington ile dönen Fenerbahçe Başkanı Aziz Yıldırım, Arjantinli Ortega için de anlaşmayı sağladı. Sırada orta saha için bir yıldız daha var 
     YUSUF KOBAL 

     Borservisinde indirim 
     FENERBAHÇE transferdeki politikasını firesiz sürdürüyor. İç transferde istediği oyuncularla anlaşma sağlayan Sarı - Lacivertliler, uzun süredir almaya uğraştıkları Ortega’ya da noktayı koydular. Başkan Aziz Yıldırım yüksek maliyeti nedeniyle endişe taşımasına rağmen River Plate ve Parma’nın bonservis bedelinde yaptıkları ciddi indirimle Arjantinli futbolcuyu aldı. 
     
     3 yıllık anlaşma 
     BÜYÜK transferleri bitirmesiye ünlü işadamı Celalettin Bilgiç’in girişimleri sonunda 12’den, sekiz milyon dolara kadar inen bonservis bedeli, Ortega’nın transferindeki dönüm noktası oldu. Üç yıllık anlaşma yapılacak olan Ortega, hafta sonunda son lig maçını oynayacak. Başkan Yıldırım’ın orta sahada oynayacak başka bir yıldız oyuncuyla da anlaştığı öğrenildi. 
     
NİHAT ayaklanması      MEHMET ÇİFTÇİ 

     REAL Sociedad yönetiminin Nihat’ı Fenerbahçe’ye vereceğini açıklaması İspanyol basınında sert tepki buldu. Gazeteler Nihat’ın son yıllarda Sociedad’a gelen en kaliteli futbolcu olduğunu belirttiler ve satışın kulübü borç batağından kurtarmak uğruna yapıldığını yazdılar. 
     SOCİEDAD taraftarları da dünkü antrenmanda Nihat’a sevgi gösterisinde bulundular. Yıldız futbolcular Darko Kovaçeviç ve De Pedro da yaptıkları basın açıklamasında Nihat’ın gönderilme kararının gözden geçirilmesini istediler. Milli futbolcuyu istemeyen Olabe’nin görevine son verildi ve Nihat kararı yeni teknik adama bırakıldı. 
     
Kartal tepki gösterdi      NİHAT’IN Fenerbahçe’ye transferinin gündeme gelmesi, Siyah - Beyazlı camiada sert tepkiyle karşılandı. Dün akşam Futbol Şubesi imzasıyla yapılan açıklamada, Beşiktaş’ın izni olmadan Nihat’ın Türkiye’de hiçbir kulübe kesinlikle transfer olamayacağına ve böyle bir girişimin Real Sociedad’ı güç duruma düşüreceğine değinildi. 
     
Washington geliyor      FENERBAHÇE’NİN yeni santraforu Washington, pazar günü İstanbul’da olacak. Banka teminat mektuplarındaki problemler nedeniyle gelişi dört gün ertelenen Brezilyalı futbolcunun transferindeki son pürüzlerin de çözüldüğü öğrenildi. Washington ile üç yıllık anlaşma yapılması bekleniyor. 
     
"Biz yürekliyiz"Johnson futbolu Fenerbahçe’de bırakacağını söyledi, yeni sezonda 3.yıldız için söz verdi 
     Fenerbahçe ile yeniden iki yıllık sözleşme yapan Johnson, rakiplerin gücünü gözlerinde büyütmediklerini söyledi ve "Galatasaray’ın Terim’i varsa, bizim de yüreğimiz var" diye konuştu. Kulübün teklifi karşısında fazla direnmeyen ve büyük fedak rlıklar yaparak imza atan Ganalı futbolcu, Fenerbahçe’nin kötü gününde de kendisine sahip çıktığını hatırlatarak, "Fenerbahçe aşkı dünyanın hiçbir yerinde yok. Bu takımda kaldığım için mutluyum. Galatasaray ve Beşiktaş’a gitmeyi hiç düşünmedim. İyi günümde de, kötü günümde de bana sahip çıkan Fenerbahçe takımı benim için herşeyden değerlidir" yorumunu yaptı. 
     
     İki maçta bittik’ 
     Malatya ve Gençlerbirliği maçlarında kaybettikleri puanların şampiyonluğa malolduğuna değinen Johnson şöyle konuştu 
     "Şimdi hedefimiz Şampiyonlar Ligi’ne girmek. Lorant’la yeni sezonda büyük başarılara imza atacağız. Geçtiğimiz yıl unutamadığımız iki maç var. Biri Malatya, biri de Gençlerbirliği. Bu maçlar bize çok pahalıya mal oldu. Şampiyonluk gitti. Ama yeni sezonda üç yıldızı takarak kendimizi affettireceğiz. Yeni transferler gücümüze güç katacak. Kaptanımız Ogün’ün milli takıma alınmayışı bence yanlıştır ve haksızlık yapılmıştır. Türkiye’de mutluyum ve futbolu da Fenerbahçe’de bırakacağım. Gana’ya çok rahat gidiyorum. Avrupa’dan ve Türkiye’den beni isteyen kulüpler vardı. Son ana kadar Fenerbahçe’yi bekledim. Kendimi Fenerbahçe’nin bir parçası olarak görüyorum. Eğer şartlar uygun olursa, futbolu burada bırakmak bir başka arzum. Sezon içinde sürekli gideceğim yazıldı. Bunu aklımın ucundan bile geçirmedim. Bu sezon sürpriz oldu. Bu kadroyla uzak ara şampiyon olmamız gerekiyordu" dedi. n YUSUF DURSUN 
     
Almanlar’ın gol makinası      FENERBAHÇE Alman Ümit Milli Takımı’nın kaptanı ve golcüsü gurbetçi Erdal Kılıçarslan ile dün iki yıllık sözleşme imzaladı. Bayern Münih’de forma giyen 18 yaşındaki oyuncunun 14 yaşından beri Alman milli takımı formasını giydiği belirtildi. Golcülüğünün yanı sıra lider kişiliği ile takım kaptanlığına da getirilen Erdal, Bayern’de bir genç futbolcu için en büyük performans sayılan amatör takıma da yükselmeyi başardı, Fransa maçında da üç gol birden atarak gazetelerin manşetlerine kadar çıktı. 
     
Serhat salıya kaldı      A MİLLİ Takım kampına katılan Serhat’ın menajeri dün kulübe gelerek yöneticilerle masaya oturdu. Önerilen dört yıllık sözleşmeyi kabul eden Alman Avukat Bischoff Firtz, 600 bin dolardan başlayıp, her yıl artacak ödeme planına karşı çıktı. Firtz rakamın 1 milyon dolara çıkartılmasını isteyince anlaşma sağlanamadı ve görüşmeler salı gününe ertelendi. 
     
Dernekler Salihli’de      FENERBAHÇE Dernekleri bugün Salihli Fenerbahçeliler Derneği’nde toplanacaklar. Kulübe daha iyi hizmet etmek ve İstanbul dışındaki Fenerbahçeliler’i organize etmek için çalışma yöntemlerinin tartışılacağı toplantıya Genel Sekreter Vedat Olcay da katılacak. 
     
Halka arzda anlaşma      FENERBAHÇE yönetimi, dün kulüp binasında yaptığı toplatıda, halka açılımın Yapı Kredi Yatırım ile yapılmasını kararlaştırdı. Şirketin yetkilileriyle görüşülerek, şirketleşme ve halka arz konusunda fikir alış verişinde bulunuldu. Yöneticiler toplantının ardından tesislere giderek, mangal partisi yaptı. 
     
Yıldızlar sökülüyor      TAHKİM Kurulu’nun Beşiktaş’ın itirazını kabul edip, iki şampiyonluğu onaylaması, Fenerbahçe’de büyük tepkiye neden oldu. Yöneticiler, önümüzdeki sezon, bir anlam taşımadığı gerekçesiyle formadaki 2 yıldızı sökecek. Bu şekilde Futbol Federasyonu ve Tahkim Kurulu’nun kararları protesto edilecek. 
     



 SPOR 























</TEXT>
</DOC>
