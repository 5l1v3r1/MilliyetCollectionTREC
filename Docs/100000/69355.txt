<DOC>
<DOCNO> 69355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/25/guncel/gun03a.html </URL>
<DATE> 2002/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Silifke’de hortum 
</HEADLINE>
<TEXT>

İçel’in Silifke ve Erdemli ilçeleri dün hortum felaketiyle uyandı. Çatıları uçuran, elektrik direklerini bile deviren hortum, bölgede hayatı feç etti 
     DHA 

     İçel’in Silifke ve Erdemli ilçelerini dün sabah saatlerinde vuran hortum ağaçları ve elektrik direklerini yıktı, ekili alanları ve seraları yerle bir etti. İç Anadolu ve Çukurova’da etkili olan fırtına da bazı yerleşim merkezlerinde çatıları uçurdu, bacaları yıktı, telefon ve elektrik tellerinin kopmasına neden oldu. 
     Silifke’nin Atayurt, Arkum, Atakent ve Kurtuluş beldelerinde saat 06.30 sıralarında sağanak yağmurla başlayan şiddetli hortum, özellikle seralarda büyük zarara yol açtı. Yerde ne varsa silip süpüren hortum, seralarda demir profillerin monte edildiği 20 kiloluk beton kalıpları bile yerinden söktü. 
     
20 evin çatısı uçtu      Hortum sırasında şans eseri can kaybı olmadı. 3 dönümlük domates serası yıkılan Mehmet Şahin ile eşi Fatma Şahin gözyaşları içinde "Hayatımızda böyle bir şey görmedik, bir anda seramız yerle bir oldu. Neye uğradığımızı şaşırdık" diye konuştu. Yaklaşık 20 evin çatısını uçuran hortum nedeniyle ilçe merkezindeki bazı semtlerin elektriği kesildi. 
     

</TEXT>
</DOC>
