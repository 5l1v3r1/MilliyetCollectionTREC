<DOC>
<DOCNO> 55841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/son/sondun19.html </URL>
<DATE> 2001/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası Barış Gücü yakında Afganistan'a gidecek 
</HEADLINE>
<TEXT>

     ABD Dışişleri Bakanı Colin Powell, uluslararası barış gücünün çok yakında Afganistan'a gideceğini bildirdi. 
     Powell, Belçika'nın başkenti Brüksel'deki NATO karargahında düzenlediği basın toplantısında, ''bir gün önce kurulan Afgan geçici hükümetinin barış gücü talep ettiğini ve birlik kesintisi olmayacağını'' söyledi. 
     ABD Dışişleri Bakanı, barış gücü birliklerine kimin komuta edeceği ve hangi ülkelerin katılacağı konusunda yakın zamanda bir karar verileceğini de bildirdi. 
     Taliban lideri Molla Muhammed Ömer'in Kandahar'ı teslim etmeye karar verdiğine ilişkin haberler konusunda Powell, ''Taliban'ın son denetim noktalarının bitmesi zaman meselesi'' dedi. 
     NATO ortaklarının, terörizme karşı çıkma kapasitesini geliştirmek için daha çabuk hareket etmeye karar verdiğini belirten Powell, ''şimdi konu NATO'' dedi. 
     






</TEXT>
</DOC>
