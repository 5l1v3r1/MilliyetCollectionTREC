<DOC>
<DOCNO> 98579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/29/guncel/gun02.html </URL>
<DATE> 2002/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Patlamada kimsenin ölmemesi mucize... 
</HEADLINE>
<TEXT>

Akçagaz LPG Dolum Tesisleri’ndeki patlamanın ardından, 100’er tonluk dokuz tank peşpeşe alev aldı. Yangın çevredeki evlere de sıçrayınca ortalık savaş alanına döndü 
     DİNÇER ŞEREF Körfez 

     TÜPRAŞ İzmit Rafinerisi’ne bir km. mesafedeki Akçagaz LPG Dolum Tesisleri’nde, dün saat 08.15 sıralarında, bir tankere aktarma yapılırken şiddetli bir patlama meydana geldi. 100’er tonluk LPG tankları art arda patlamaya ve yanmaya başladı. Kocaeli, İstanbul ve TÜPRAŞ itfaiyelerinin söndürme çalışmalarına uçak ve helikopterler de havadan destek verdi. 
     
     Donanma da alarma geçti 
     Bölgenin elektrikleri kesilirken, E-5 Karayolu da trafiğe kapatıldı, tren seferleri durduruldu. Donanma Komutanlığı’nda da alarm verildi. Çevredeki yedi ev alevler içinde kalırken, çok sayıda binanın da camları kırıldı. Binlerce kişi, panik halinde evlerini terk ederek yüksek bölgelere akın etti. Bitişikteki OPET Dolum Tesisleri’ne yayılan yangında depolama kısmı tamamen yandı. 
     
     Zararımız 3 trilyon lira’ 
     Yangın saat 10.30 sıralarında kontrol altına alınırken, ağır yaralanan Akçagaz görevlisi Orhan Gedik 27 ve tanker sürücüsü Coşkun Yılmaz 28 , İstanbul GATA’ya sevkedildi. Akçagaz Finans Müdürü Rasim Su, bir tankere gaz dolumu sırasında meydana gelen sıkışmanın yol açtığı patlama sonucu çıkan yangında, LPG dolu 9 tankın kullanılamaz hale geldiğini belirterek "LPG’nin tutarı 1 trilyon lira civarında, tesislerin bedeli de yaklaşık 2 trilyon lira. Dolayısıyla zararımız 3 trilyon lirayı buluyor" dedi. 
     Yangında yaralanarak İstanbul’a getirilen tesis bekçisi Orhan Gedik 27 , GATA Haydarpaşa Eğitim ve Araştırma Hastanesi’ne sevk edildi. Vücudunda büyük oranda yanık olan Gedikli’nin sağlık durumun ciddiyetini koruduğu belirtildi. 
     
Vatandaşlar isyan etti      Akçagaz Dolum Tesisleri’ndeki patlamanın ardından alevlerin çevredeki evlere sıçraması vatandaşları ayaklandırdı. Can güvenlikleri olmadığı gerekçesiyle protesto gösterisi yapan 200 kişilik grup, D-100 karayolunu trafiğe kapatmak istedi. Güvenlik güçlerinin araya girmesi üzerine eylemden vazgeçen kalabalık, bir süre "Yanarak ölmek istemiyoruz" sloganları eşliğinde eylemi sürdürdü. Olay yerine gelen Kocaeli Vali Vekili Ümmet Kandoğan’ın, "Gerekli tedbirler alınacaktır" sözleri üzerine grup, 300 metre yürüyerek Turnagaz Dolum Tesisleri önüne geldi. Burada ıslık çalan göstericiler daha sonra olaysız dağıldı. 
     
Tankların arasında 125 metre olmalıydı      Türkiye Yangından Korunma Vakfı Başkanı Prof. Dr Abdurrahman Kılıç, 9 tankın tamamen yanmasını uluslararası standartlara uygun önlemlerin alınmamasına bağlayarak, yapılması gerekenleri şöyle sıraladı 

</TEXT>
</DOC>
