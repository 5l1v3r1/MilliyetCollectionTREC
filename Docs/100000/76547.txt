<DOC>
<DOCNO> 76547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/spor/spo03.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Cim-Bom’da Sergen krizi 
</HEADLINE>
<TEXT>

Yıldız futbolcu, eski başkan Mehmet Cansun’dan söz aldığını belirterek yönetimden ekstra 250 bin dolar istedi 
     SAKATLIĞI nedeniyle sezonu kapatan Sergen, Galatasaraylı yöneticilerden 250 bin dolar isteyince kriz çıktı. Yıldız futbolcu geçtiğimiz günlerde yeni yönetimin kapısına dayanarak "Bana borçlusunuz. Ne zaman ödeme yapacaksınız " dedi. Sergen’in bu talebi karşısında çok şaşıran yöneticiler hemen bu oyuncunun sözleşmesine baktılar. Ancak böyle bir maddenin yer almadığını gördüler. 
     UZUN araştırmalardan sonra Galatasaray yönetimi olayı aydınlattı. Sergen’in eski yönetim görevdeyken Başkan Mehmet Cansun’dan 250 bin dolar ekstra ücret sözü aldığı ortaya çıktı. Ancak Cansun’un seçim çalışmaları araya girince bu sözü kağıda dökmediği belirtildi. Yönetim şimdi Mehmet Cansun’un tatilden dönmesini bekliyor. Bu arada bazı eski yöneticiler böyle bir ödeme yapılacağını doğruladılar. 
     
Uzaya taşırlardı’Bu sezon 17 gol atmasına rağmen yine de eleştiri aldığını söyleyen Arif, "Takıma yeni gelseydim, böyle olmazdı" dedi 
     TRABZONSPOR galibiyetinde önemli bir payı bulunan Arif, bu sezon 17 gole ulaştığını ancak yine de eleştirildiğini söyledi. Yıldız futbolcu, "Bana kimse egoist diyemez. Takıma faydalı olmak için elimden gelen herşeyi yapıyorum. Yüzümün eskidiği doğru. Zaten bu performansı yeni gelen bir futbolcu gösterse tribünler onu uzaya taşırlardı" ifadelerini kullandı. 
     GALATASARAY’DA 12 yıl boyunca altı lig, bir de UEFA Kupası şampiyonluğu yaşadığını belirten Arif şöyle konuştu "Kişiliğime dil uzatmak yerine futbolumu eleştirsinler. Bu yıl kendimi aştım. Hiç bu kadar gol atmamıştım. Gol krallığında gözüm yok. Önemli olan 3. yıldızı takan Galatasaray’ın bir oyuncusu olmanın gururunu yaşamak." n EROL DEMİRKOL 
     
     Arif’in karnesi 

</TEXT>
</DOC>
