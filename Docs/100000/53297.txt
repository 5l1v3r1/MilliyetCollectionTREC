<DOC>
<DOCNO> 53297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/ekonomi/eko09.html </URL>
<DATE> 2001/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Fon villa satışına çıkıyor 
</HEADLINE>
<TEXT>

     TARIK YILMAZ 

     Tasarruf Mevduatı Sigorta Fonu, bünyesindeki bankalar dolayısıyla portföyüne geçen gayrimenkulleri satacak. Eskidji Müzayedeevi’nin düzenleyeceği açık artırma ile satılacak gayrimenkuller arasında trilyonluk Kandilli villaları da bulunuyor. 
     27 Kasım’da yapılacak müzayede, 356 gayrimenkul satışı ile Türkiye’nin bir kerede yapılan en büyük gayrimenkul açık artırması olacak. Toplam değerinin 60 milyon doların üzerinde olduğu tahmin edilen gayrimenkuller içinde en fazla dikkat çekeni ise 10 milyon dolar düzeyinde değer biçilen Beylerbeyi’ndeki Tekel deposu. Daha önce Bank Ekspress’in eski sahibi Korkmaz Yiğit’in devletten 14 milyon dolara aldığı depo, Fon tarafından Yiğit’in borçları karşılığı 7 milyon dolara geri alınmıştı. 
     
     Kandilli Villaları 
     Satılacaklar arasında her birine 1 - 1.5 trilyon lira değer biçilen Kandilli Evleri de var. En yüksek fiyatlı arazi ise Tarabya sırtlarında. İktisat Bankası’nın malları arasında bulunan bu arsanın değerinin 3 trilyon lira civarında olduğu belirtiliyor. 
     



 EKONOMİ 

















</TEXT>
</DOC>
