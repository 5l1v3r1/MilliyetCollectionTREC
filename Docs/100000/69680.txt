<DOC>
<DOCNO> 69680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/dunya/dun01.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Şeyh Ömer’i resmen istedi... 
</HEADLINE>
<TEXT>

Şeyh Ömer dün Karaçi’de yoğun güvenlik önlemleri arasında mahkemeye çıkarıldı. Bu sırada Şeyh Ömer’in başına beyaz bir torba geçirilerek çevreyi görmesi önlendi. 
     DIŞ HABERLER SERVİSİ 

     Beyaz Saray, Pakistan’ın Karaçi kentinde kaçırıldıktan sonra boğazı kesilerek öldürülen The Wall Street Journal gazetesi muhabiri Daniel Pearl’ün kaçırılması olayının bir numaralı zanlısı, "Şeyh Ömer" diye de bilinen köktendinci militan Ahmed Ömer Said Şeyh’in ABD’ye teslim edilmesini istedi. Dün Karaçi’de bir kez daha mahkemeye çıkarılan zanlı Şeyh Ömer’in Pakistan’da işlediği bir suç için ABD’de sorgulanmak ve yargılanmak amacıyla istenmesi yeni bir tartışmayı da gündeme getirdi. İki ülke arasında suçluların iadesine ilişkin bir anlaşma olmamasına rağmen ABD yönetiminin Şeyh Ömer’in ABD’ye getirilmesi için yoğun çaba sarf edeceği tahmin ediliyor. 
     Beyaz Saray sözcüsü Ari Fleischer, "ABD, Şeyh Ömer ve Pearl’ün öldürülmesiyle ilgili olan herkesi ele geçirmeyi çok istiyor, Pakistan hükümetine bu talebimizi ilettik" dedi. 
     



 DÜNYA 












</TEXT>
</DOC>
