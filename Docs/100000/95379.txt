<DOC>
<DOCNO> 95379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/son/sontur22.html </URL>
<DATE> 2002/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyuşturucu kaçakçıları polis otomobiline çarpınca yakalandı... 
</HEADLINE>
<TEXT>

     İstanbul'da, polis otosuna bir başka otomobilin çarpmasıyla meydana gelen trafik kazasının ardından bir uyuşturucu şebekesi ortaya çıkarıldı. 
     Narkotik Şube Müdürlüğü'nden yapılan açıklamaya göre, TEM Otoyolu Sultanbeyli mevkiinde 7 Temmuz günü, 34 TE 9641 plakalı otomobil, polis otosuna çarptı. 
     Kazanın ardından araçta bulunan 5 kişiden 2'sinin kaçması üzerine kuşkulanan polis, otomobilde arama yaptı. Aramada, 28 gram esrar ele geçirildi. 
     Bunun üzerine, araçta bulunan Muharrem Demirkıran ile Abdülselam Polat ve Kadir Bulak, gözlem altına alındı. Bu kişilerin yapılan sorgusu sonucu, Bulak ile Polat'ın, Demirkıran ve 2 adamı tarafından, bir süre önce Ankara'dan kaçırıldıkları belirlendi. 
     Polis yetkilileri, Demirkıran'ın, Polat ve Bulak aracılığıyla 9 Haziran günü yurtdışına 5 kilogram eroin gönderdiğinin, alacağı olan 50 bin Euro'yu alamadığı için de bu kişileri kaçırdığının 
     anlaşıldığını ifade ettiler. 
     İstanbul DGM'ye sevk edilen bu kişilerden Demirkıran ile Polat'ın tutuklandığı, Bulak'ın ise serbest bırakıldığı belirtildi. 
     
     EROİN ALEMİNE POLİS BASKINI 
     Bu arada, Kocamustafapaşa'da bir evde eroin alemi yapıldığı ihbarını alan polis, operasyon düzenledi. 
     Evde bulunan 4 kişi gözlem altına alınırken, 4 paket eroin ele geçirildi. Yakalanan kişilerden Özcan Daimagüler'in, kareteci Şengül Daimagüler'in kocası olduğu belirtildi. 
     
     UYUŞTURUCU SATICISI YAKALANDI 
     Beyoğlu'nda da bir kişinin motosikletiyle dolaşarak uyuşturucu hap pazarladığı ihbarını alan narkotik polisi, bu kişiyle alıcı gibi davranarak irtibata geçti. 
     Dolapdere'de polisle buluşan ve adının Erkan Temiz olduğu belirtilen bu kişi, 9 adet ecstacy adlı hapla yakalanarak gözlem altına aldı. 
     





</TEXT>
</DOC>
