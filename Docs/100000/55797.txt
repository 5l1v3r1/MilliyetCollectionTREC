<DOC>
<DOCNO> 55797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/yasam/yas02.html </URL>
<DATE> 2001/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye için seve seve tüp bebek de indirimde 
</HEADLINE>
<TEXT>

Ülkeyi saran indirim kampanyalarına Tüp Bebek Merkezleri de katıldı ilk denemelerinde başarılı olamayan pek çok çift için yeni imk nlar yaratıldı 
     LEYLA ATAMAN İstanbul 

     İndirim kervanına Tüp Bebek Merkezleri de katıldı. Özellikle ilk denemede başarılı olamayıp yeniden bu yönteme başvuranlara kolaylıklar sağlandı. 
     Kadıköy Şifa Hastanesi Tüp Bebek Uzmanı, Op. Dr. Aytuğ Kolankaya, şunları söyledi "Gebelik için iyi şartlarda sağlansa bile çiftlerin bir bölümü programa tekrar katılmak zorunda kalıyor. Birden fazla yapılacak uygulamalarla gebelik şansları artarak, bu uygulama beşinci denemeye kadar gidebiliyor. Maddi zorluklar yüzünden tedaviye devam edemeyen birçok çift için bu tür indirim kampanyaları şart" diye konuştu. 
     
Stres yapmayın      Alman Hastanesi Tüp Bebek Merkezi Başkanı Prof. Dr. Mustafa Bahçeci de "Hasta 20 yaş civarında ise ilk tedavide yüzde 50-51 başarı vardır. Bu oran, yaş ilerledikçe düşer. Ancak stres ve kaygı tedavideki başarıyı zorlaştırır" diye konuştu. 
     
İşte kampanya, işte fiyatlar      Kadıköy Şifa Hastanesi 
     Tek tedavilik program 3, üç tedavilik 4.5, beş tedavilik 
     program 5.6 milyar lira. 
     
     Acıbadem Hastanesi 
     İlk deneme 3 milyar, 
     İkinci 2 milyar 698 milyon, 
     Üçüncü 2 milyar 400 milyon. 
     
     Amerikan Hastanesi 
     İlk deneme 2 bin 750, ikinci 2 bin 250, üç ve dördüncü 2000 dolar. 
     
     İstanbul Cerrahi Hastanesi 
     İlk deneme 2 bin 250 dolar 
     İkinci 2 bin dolar 
     Üçüncü 1800 dolar 
     Dördüncü 1800 dolar 
     
     Alman Hastanesi 
     İlk uygulama 2 bin 500, 
     ikinci 1900, üçüncü 1800 dolar, 
     dördüncü uygulama 1800 dolar. 
     
     Memorial Hastanesi 
     İlk uygulama 2 bin 600, 
     ikinci 2 bin 400, üçüncü 2 bin 250, dördüncü 2 bin 250 dolar. 
     



 YAŞAM 


















</TEXT>
</DOC>
