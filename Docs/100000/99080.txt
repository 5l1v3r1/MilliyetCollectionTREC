<DOC>
<DOCNO> 99080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/son/sondun09.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Usame Bin Ladin'in bazı korumaları yakalandı 
</HEADLINE>
<TEXT>

     ABD'nin, El Kaide terör örgütü lideri Usame Bin Ladin'in bazı korumalarını yakaladığı ve bu kişilerin Küba'daki Amerikan askeri üssünde tutulan esirler arasında bulunduğu kaydedildi. 
     Amerikalı yetkililer, esir tutulan bu kişilerin Bin Ladin'in özel korumalığını yaptıklarını belirtti, ancak Bin Ladin hakkında ne kadar bilgi verebileceklerinin net olmadığını ifade etti. 
     Küba'daki Guantanamo üssünde tutulan 564 Taliban veya El Kaide esiri arasında bulunan korumalarının kaç kişi oldukları, ne zaman ve nerede yakalandıkları belirtilmedi. 
     Üst düzey bir Amerikalı yetkili, korumaların Şubat ayından bu yana ABD gözetiminde bulunduğunu ve bazılarının yıllardır Bin Ladin'e hizmet ettiğini kaydetti. 
     Yetkililer, bazı korumaların yakalanmasının Usame Bin Ladin'in öldüğü anlamına gelmeyeceğini belirterek, son askeri istihbarat raporlarına göre, Bin Ladin'in yaşıyor olabileceğine dikkati çekti. 
     





</TEXT>
</DOC>
