<DOC>
<DOCNO> 94714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/son/sontur18.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İsmail Cem ile Kemal Derviş buluştu... 
</HEADLINE>
<TEXT>

     DSP'de gelişmelerden sonra bütün gözler iki isme çevrildi Dışişleri Bakanı İsmail Cem ve Devlet Bakanı Kemal Derviş... 
     İki ismin bundan sonra nasıl bir çizgi izleyeceği Türkiye'nin gelecekteki siyaset fotoğrafını de belirleyecek. 
     Ekonomiden Sorumlu Devlet Bakanı Kemal Derviş, Dışişleri Bakanı İsmail Cem ile görüşmek üzere Dışişleri Bakanlığı'na geldi. 
     Derviş, bakanlık kapısında basın mensuplarına yaptığı açıklamada, Yunanistan Dışişleri Bakanı Yorgo Papandreu ve eski ABD başkanı Bill Clinton ile bazı temaslarda bulunduğunu ve bu temaslar hakkında Cem'e bilgi vermek istediğini söyledi. 
     Kemal Derviş, görüşme sonrasında bir açıklama yapabileceğini de kaydetti. 
     Bu arada, Derviş-Cem görüşmesini izlemek üzere çok sayıda basın mensubu Dışişleri Bakanlığı'nın önünde beklerken, Cem'in bakanlığa girişi sırasında basın mensupları ile güvenlik görevlileri arasında arbede yaşandı. 
     Toplantı sonrasında yapılacak açıklamaların güne ve yarınlara damga vurması bekleniyor... 
     Bu arada Kemal Derviş'in akşam saat 20 00'de Hüsamettin Özkan ile biraraya geleceği açıklandı. 
     Başbakan Ecevit de saat 16 00'da buluşacak... 
     





</TEXT>
</DOC>
