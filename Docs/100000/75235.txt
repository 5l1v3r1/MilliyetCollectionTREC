<DOC>
<DOCNO> 75235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/yasam/yas04.html </URL>
<DATE> 2002/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kelepçe yasası manyağa yaradı 
</HEADLINE>
<TEXT>

Paris’te 8 kişiyi öldüren katile, yasalar uyarınca kelepçe takılmadı. Katil de, polis merkezinde 4’üncü kattan atladı.. 
     DIŞ HABERLER SERVİSİ 

     Fransa’nın başkenti Paris’in banliyölerinden Nanterre’de tam sekiz kişinin canını alan ve yakalandığı sırada da sürekli kendimi de öldüreceğim’ diyen manyak katil, Fransız yasaları sayesinde dediğini yaptı. 
     Nanterre’de belediye binasını önceki gün basarak o sırada toplantı halinde olan belediye azalarını silahla tarayan ve 8 kişinin ölümüne, 19 kişinin de yaralanmasına neden olan Richard Durn 33 , gözaltındayken intihar etti. 
     
     Polis durduramadı 
     Durn, Fransa’da geçen yıl kabul edilen yasa uyarınca bileklerine kelepçe takılmamasını fırsat bilerek, polis merkezinin dördüncü katındaki penceresinden atlayarak kendi canına da kıydı. 
     France 2 televizyon kanalında yer alan habere göre, yeni yasaya göre kendileri suçlu duruma düşecekleri için, sorgu polisleri manyak katilin bileklerine kelepçe takmadı. France 2, bu durumdan yararlanan Durn’un sorgu sırasında pencereye fırladığını, iki polisin bacaklarına yapışmasına rağmen de, kendini boşluğa bırakmayı başardığını bildirdi. 
     Richard Durn’un sorgu sırasında polise sık sık Birini öldürmeyi ve daha sonra kendini öldürmeyi düşündüğünü’ söylediği de öğrenildi. Durn’un 65 yaşındaki annesi Stephanie de, oğlunun 1990’da psikoterapi gördüğünü ve terapistinden Ölmesine yardım etmesini istediğini’ söyledi. Fransa İçişleri ve Adalet Bakanlıkları ile Nanterre Cumhuriyet Savcısı, katilin intihar etmesinin hemen ardından ayrı ayrı soruşturma başlattılar. 
     



 YAŞAM 
























</TEXT>
</DOC>
