<DOC>
<DOCNO> 62823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/son/sontur11.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşi ile eşinin annesi, babası ve kardeşini tabancayla öldürdü 
</HEADLINE>
<TEXT>

     Kayseri'de bir genç, eşi, kayınvalidesi, kayınpederi ve kayınbiraderini tabancayla öldürdü. 
     Bir mobilyacının yanında çalıştığı ve yaklaşık bir yıl önce evlendiği belirtilen Necip Akyürek 29 , Yavuzlar Mahallesi Mürüvvet Sokak'taki evde, henüz bilinmeyen nedenle eşi Kezban Akyürek 20 , kayınvalidesi Sevim Ebiçli 40 , kayınpederi Abdullah Ebiçli ile kayınbiraderi Erkan Ebiçli'yi 22 bu sabah tabancayla vurarak öldürdü. 
     Olay sonrası, Kayseri Adliyesi'ne giden sanık Necip Akyürek, girişte bulunan kontrol cihazından gelen uyarı üzerine bekçi tarafından durduruldu. Ardından cebinde bulunan ruhsatsız tabancasını çıkararak, bekçinin masasına bırakan Akyürek, cinayet işlediğini söyledi. 
     Daha sonra, Emniyet Müdürlüğü Cinayet Şubesi ekipleri tarafından gözaltına alınan Akyürek, olay yerine götürüldü. Kapıyı çilingire açtıran ekipler, içeride 4 cesetle karşılaştılar. 
     Kayseri Emniyet Müdürü Bekir Tanrıkulu, olayın nedeninin henüz belli olmadığını, soruşturmanın sürdüğünü bildirdi. 
     






</TEXT>
</DOC>
