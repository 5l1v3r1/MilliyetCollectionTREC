<DOC>
<DOCNO> 52703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/ekonomi/eko09.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit Dişimizi sıkacağız 
</HEADLINE>
<TEXT>

     ANKARA Milliyet 

     Başbakan Bülent Ecevit, kamuda yaşama geçirilmesi beklenen tasarruf önlemleriyle ilgili, "Dişimizi sıkacağız" diyerek, sıkı bir tasarruf dönemine girildiği mesajını verdi. Ecevit TBMM’de gazetecilerin tasarruf paketine ilişkin sorularını yanıtlarken, "Dişimizi sıkacağız, ondan sonra da Türkiye’yi ekonomik bakımdan düzlüğe çıkaracağız. Buna inanıyorum" dedi. Ecevit şöyle konuştu "Tabii, uzun yılların açtığı yaralar var ekonomimizde. Bunu bir hamlede giderebilmek mümkün değildi. Fakat hükümet olarak canla başla çalışıyoruz. Ve ben inanıyorum ki, birkaç ay içinde ekonomiyi düzlüğe çıkarabileceğiz." 
     
Kararlı olmasaydık...’      "Kararlılığımız görülmeseydi ve dünyaca algılanmasaydı, son günlerde haberleri verilen yardımlar da söz konusu olmazdı" diyen Ecevit, "Kısa bir süre sıkıntı çekeceğiz. Ondan sonra inşallah, esenliğe çıkacağız. Yeter ki, beklenmedik olaylar yine olmasın" dedi. 
     
     
     



 EKONOMİ 




















</TEXT>
</DOC>
