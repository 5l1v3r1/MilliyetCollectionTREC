<DOC>
<DOCNO> 88887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/09/son/sontur13.html </URL>
<DATE> 2002/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlar Kurulu yarın toplanacak 
</HEADLINE>
<TEXT>

     Bakanlar Kurulu, yarın saat 11.00'de toplanacak. 
     Başbakanlık Merkez Binası'ndaki toplantıya, Başbakan Bülent Ecevit'in rahatsızlığı nedeniyle ve talebi doğrultusunda MHP Genel Başkanı, Devlet Bakanı ve Başbakan Yardımcısı Devlet Bahçeli başkanlık edecek. 
     57. Hükümet'in kurulduğu 28 Mayıs 1999 tarihinden bugüne kadar yapılan yaklaşık 100 Bakanlar Kurulu Toplantısı'nın tamamına Başbakan Bülent Ecevit başkanlık etmişti. 
     En son 29 Nisan 2002 tarihinde Başbakan Ecevit'in başkanlığında gerçekleştirilen Bakanlar Kurulu toplantısı, Ecevit'in rahatsızlığı sebebiyle 6 haftadır yapılamıyordu. 
     Ecevit, önceki gün Devlet Bakanı ve Başbakan Yardımcısı Hüsamettin Özkan'ı telefonla arayarak Bakanlar Kurulu Toplantısı'nın 10 Haziran Pazartesi günü, Devlet Bakanı ve Başbakan Yardımcısı Devlet Bahçeli'nin başkanlığında yapılmasını istemiş ve bu talep Bahçeli'ye iletilmişti. 
     Başbakan Ecevit'in bu talebi uyarınca Bakanlar Kurulu, yarın Bahçeli başkanlığında toplanacak. 
     





</TEXT>
</DOC>
