<DOC>
<DOCNO> 81952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/ekonomi/eko05.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankacılıkta suskunluk bozulacak’ 
</HEADLINE>
<TEXT>

İlk üç ayda iyi bir performans yakaladıklarını belirten Yapı Kredi Halkla İlişkiler Direktörü Mehmet Duru, Suskunluk bozuluyor, rekabet reklam savaşları ile kızışacak’ dedi 
     EKONOMİ SERVİSİ 

     Yapı Kredi Halkla İlişkiler Direktörü Mehmet Duru, ekonominin zirve yaptığı 2000’deki ilk üç ay performansını 2002’nin ilk üç ayında da yakaladıklarını, bu yıl ekonomide negatif rakamlardan pozitif rakamlara geçilmesini öngördüklerini ve ilk çeyrekte yaşanan olumlu havanın bu beklentiyi arttırdığını söyledi. 
     Ekonomide izlenen canlanmanın bankacılık alanında reklam harcamalarını artıracağını belirten Duru, "2001 yılında bazı bankaların fona devredilmesinin ardından sektörde az sayıda, büyük bankanın kaldı. Sektörde şu anda altı büyük banka kaldı. Biz benchmark’ı yukarıya çektik. Bu nedenle sektördeki büyük bankalar da birbirlerini takip etmek zorunda kalacak" dedi. 
     
     Canlanma yansıyacak’ 
     2001’in şubat ayından sonra tüm yıl boyunca reklamda tamamen sustuklarını, ancak, bu suskunluğun bozulmakta olduğunu anlatan Duru, canlanmanın bankacılıktaki yansımasının reklam savaşı olarak ortaya çıkacağını söyledi. 
     Şirketlerin reklam harcamalarını bilançolarına göre belirlediklerini, bu harcamaların da genellikle pazarlama stratejisine göre tasarlandığını vurgulayan Duru, reklam fiyatlarının yurtdışına kıyasla ucuz oluşunun büyük reklam verenler için avantaj sağladığını söyledi. 
     



 EKONOMİ 



















</TEXT>
</DOC>
