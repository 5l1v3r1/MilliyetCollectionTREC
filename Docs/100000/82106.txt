<DOC>
<DOCNO> 82106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/son/sonspo20.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın şampiyonluk şöleninden notlar 
</HEADLINE>
<TEXT>

     Galatasaray, 2001-2002 futbol sezonunda geçen hafta İzmit'te garantilediği şampiyonluğu, bu hafta kendi sahasında yaptığı Yimpaş Yozgatspor maçında kutluyor. 
     Taraftarlar stadı adeta gelin gibi süslerken, protokol tribünün önüne balonlardan oluşan 3 yıldız konuldu. 
     Galatasaraylı taraftarlar saatler önce stadı tıklım tıklım doldurdu. Taraftarlar bayrak ve atkılarını sürekli olarak sallayarak, şampiyonluk çoşkusunu doyasıya yaşadılar. Ali Sami Yen Stadı'nın 22 bin kişilik oturmalı kapasitesi olmasına rağmen statta maçı yaklaşık 28 bin taraftar izledi. 
     Tribünlerde ''Mahmut Uslu ol'', ''x xx xxx Tek büyük Galatasaray'', ''Efsanenin babası geri döndü'', ''Efsane balon oldu'' şeklinde pankartlar dikkati çekti. 
     Taraftarlar ayrıca teknik direktör Mircea Lucescu'nun söylediği Rumen ata sözüne atıfta bulunarak, ''Atlar istedi, köpekler öldü'' ve kulüp başkanı Özhan Canaydın'ın seçimden önce ''Gönüllerdeki teknik heyeti getireceğiz'' sözü üzerine de ''Gönlümüzdeki Terim'i unutma Canaydınım benim'' yazılı pankartlar astılar. 
     Bu arada karşılaşmanın başlama düdüğünden önce kırmızı zemin üzerine 3 yıldız olan ''Herkes rütbesini bilecek'' şeklinde kapalı tribünü boydan boya kaplayan bir pankart açıldı. 
     Galatasaray'ın şampiyonlukta pay sahibi olan eski kulüp başkanı Mehmet Cansun da maçtan önce yaptığı açıklamada, ''Sezon başında herkes bu takımdan başka sonuçlar bekliyordu. Ama takım şampiyon oldu. 
     Üçüncü yıldızı taktığımız için çok mutluyuz. Daha nice yıldızlara'' şeklinde konuştu. 
     
     KONVOYLA GELDİLER 

     Galatasaray Futbol Takımı, kamp yaptığı Florya Metin Oktay Tesisleri'nde yaklaşık 50 araçlık konvoyla Ali Sami Yen Stadı'na geldi. 
     Taraftarların Florya'dan sevgi gösterileriyle uğurladığı Galatasaray kafilesini takip eden basın araçları, yolda kaza geçirme tehlikesi atlattılar. 
     
     ILGAZ'IN SON MAÇI 

     Karşılaşmanın hakemi Murat Ilgaz, hakemlik hayatındaki son maçına Galatasaray-Yimpaş Yozgatspor karşılaşmasında çıktı. 
     Ilgaz, faal futbol hakemliği hayatına son noktayı Galatasaray'ın şampiyonluk maçında koymuş oldu. 
     21 yıllık meslek hayatını yaş sınırı nedeniyle noktaladığını 
     anlatan Murat Ilgaz, çok mutlu olduğunu söyledi. 
     
     DANS GÖSTERİLERİ YAPILDI 

     Yimpaş Yozgatspor maçı öncesinde dansçı kızlar gösteri yapıp, taraftarları çoşturdu. 
     Genç kızlardan oluşan dansçılar, daha sonra taraftarlara çikolata attı. 
     
     ÇİNLİ KONUKLAR 

     Galatasaray-Yimpaş Yozgatspor maçını Çin'den gelen iki gazeteci de izledi. 
     2002 Dünya Kupası'nda Türkiye ile aynı grupta yer alan Çin'in 
     futbol federasyonu görevlisi karşılaşmayı takip etti. 
     
     KUPAYI VARDAR'A GÖTÜRECEKLER 

     Sarı-kırmızılı futbolcular, şampiyonluk kupasını hastanede yatan basın ve halkla ilişkiler sorumlusu Turgay Vardar'a götürecek. 
     Futbolcuların bu akşam alacakları şampiyonluk kupasını geçtiğimiz günlerde midesinden ameliyat olan ve İnternational Hospital'da yatan Turgay Vardar'a yarın götürecekler. 
     
     BAZI FUTBOLCULAR SAÇLARINI SARIYA BOYADI 

     Üzerlerinde 3 yıldızlı formayla ısınan futbolculardan Mondragon, Batista, Ümit ve kaleci Kerem'in saçlarını sarı-kırmızı renklere boyattıkları görüldü. 
     Futbolculardan Ümit'in ayrıca vücudunun üzerine sarı-kırmızılı renklerle ''GS'' yazması dikkat çekti. 
     
     CANAYDIN-LUCESCU GÖRÜŞMESİ SALI GÜNÜNE KALDI 

     Galatasaray Kulübü Başkanı Özhan Canaydın'ın teknik direktör Lucescu'yu arayarak, 6 Mayıs Pazartesi günü olan randevularını 7 Mayıs Salı gününe aldığı öğrenildi. 
     Canaydın'ın Lucescu'ya ''Pazartesi günü teknik direktör konusunu yönetim kurulunda yapacağımız toplantıda görüşeceğiz. Sizinle Salı günü bir araya gelelim'' dediği bildirildi. 
     
     GONZELES 1 DAKİKA BİLE OYNAMADI 

     Galatasaray'da Gonzales transfer olduğu dönemden beri 1 dakika dahi forma giyemeyerek, ilginç bir rekora imza attı. 
     Kolombiyalı futbolcu Lucescu tarafından Yimpaş Yozgatspor maçı kadrosuna da alınmadı. 
     
     SERGEN VE BÜLENT AKIN DA 3 YILDIZLI TİŞÖRT GİYDİ 

     Şampiyonluk kutlamalarına sakatlıkları yüzünden uzun süredir takımdan ayrı kalan Bülent Akın ve Sergen de üzerlerine 3 yıldızlı tişörtler giyerek katıldı. 
     Sergen, kendisinin yokluğunda arkadaşlarının büyük bir özveriyle çalışarak, takımı şampiyonluğa ulaştırdıklarını belirterek, ''Sakatlığım nedeniyle oynayamadığım maçlarda oynayıp, bugün daha farklı bir sevinç yaşamak isterdim. Ama arkadaşlarım elinden geleni özveriyle yaptı'' dedi. 
     
     NOTLAR 

     149   Ali Sami Yen Stadı'nın çimlerine boyayla 15. şampiyonluğu temsil 
     eden 3 yıldız şekli verildi. 
     149   Taraftarların büyük ilgi gösterdiği maçta karaborsacılar da 
     devreye girdi. Stat çevresinde karaborsacılar biletleri yüksek fiyatlarla sattılar. 
     149   Galatasaray'ın sahaya çıkışı sırasında dahili anonsla ''Alemin kralı geliyor'' duyurusu yapıldı. 
     149   Sarı-kırmızılı futbolcular konfeti yağmuru altında sahaya çıktı. 
     149   Galatasaray'ın seromoni için sahaya çıkışıyla yüzlerce sarı ve kırmızı renklerde balon gökyüzüne salıverildi. 
     149   Futbolcular, elele tutuşarak, sahaya çıkıp, seyircileri selamladı. 
     149   Teknik direktör Lucescu'nun da futbolcuların yanında yer alıp, taraftarları selamlaması dikkati çekti. 
     149   Taraftarlar hep bir ağızdan ''Kıskananlar çatlasın'' diyerek, tempo tuttular. 
     149   Galatasaray'da kart cezalısı olan Hasan oynamazken, Lucescu, Niculescu ve Berkant'a ilk 11'de yer verdi, Batista'yı yedek soyundurdu. 
     149   Galatasaraylı taraftarlar eski oyuncuları Yimpaş Yozgatspor Teknik Direktörü Uğur Tütüneker'i tribünlere kadar çağırıp, sevgi gösterilerinde bulundular. Tütüneker'in oldukça duygulandığı gözlendi. 
     





</TEXT>
</DOC>
