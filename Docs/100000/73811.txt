<DOC>
<DOCNO> 73811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/son/soneko14.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
2002'nin ilk 2 ayında 13.3 katrilyon lira faiz ödendi 
</HEADLINE>
<TEXT>

     Türkiye, bu yıl da yüksek faiz faturası ödemeye devam ediyor. Yılın ilk 2 ayında 12 katrilyon 513.4 trilyon lirası iç borçlar için olmak üzere, devlet 13 katrilyon 257 trilyon 573 milyar lira borç faizi ödedi. 
     Bütçe uygulama sonuçlarına göre, Ocak-Şubat döneminde devletin toplam personel harcaması 3 katrilyon 525 trilyon 335 milyar lira olurken, diğer cariler için de devletin kasasından 160 trilyon 645 milyar lira çıktı. Bunun 52 trilyon 911 milyar lirası Milli Savunma Bakanlığı'na, 21 trilyon 786 milyar lirası Jandarma'ya, 7 trilyon 526 milyar lirası ise Emniyet Genel Müdürlüğü'ne gitti. 
     160 trilyon 645 milyar liralık yatırımın yapıldığı yılın ilk 2 
     ayında, transfer harcamalarının toplamı ise 16 katrilyon 707 trilyon 817 milyar lira oldu. Devlet, bu dönemde SSK'ya 475 trilyon, Bağ-Kur'a 463 trilyon, Emekli Sandığı'na ise 1 katrilyon 165 trilyon lira kaynak aktardı. KİT'lere 375 trilyon 700 milyar liralık transfer yapılan ilk 2 ayda, 320 trilyon 516 milar lirası ihracatçıya olmak üzere 412 trilyon 350 milyar liralık vergi iadesi ödemesinde bulunuldu. Bütçeden siyasi partilere Hazine yardımı olarak 39 trilyon 701 milyar lira, KKTC'ye 16 trilyon lira, Kredi Yurtlara 50 trilyon lira verilirken, tarımsal destekleme için yapılan harcama da 250 trilyon lira olarak hesaplandı. Ocak-Şubat döneminde bütçe gelirleri 9 katrilyon 731 trilyon 719 milyar lira olarak gerçekleşti. Söz konusu tutarın 7 katrilyon 698 trilyon 960 milyar lirasını vergi gelirleri oluşturdu. 
     






</TEXT>
</DOC>
