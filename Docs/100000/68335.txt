<DOC>
<DOCNO> 68335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/18/son/sontur11.html </URL>
<DATE> 2002/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulda hilafet devleti kurmak için örgütlenen 7 kişi yakalandı 
</HEADLINE>
<TEXT>

     ''Ümmetçilik anlayışı kapsamında tüm Müslümanları bir halife çevresinde toplayarak sözde 'Raşit Hilafet Devleti'ni kurmak' amacıyla yapılanma çalışması içinde oldukları'' bildirilen 7 kişi yakalandı. 
     İstanbul Terörle Mücadele Şube Müdürlüğü'nden yapılan açıklamaya göre, ''mevcut anayasal düzeni yıkarak yerine şer'i esaslara dayalı bir devlet kurma çalışması içerisinde bulundukları'' belirlenen 7 kişi gözlem altına alındı. 
     Sorguları yapılan bu kişilerin, ''Ümmetçilik anlayışı kapsamında tüm Müslümanları bir halife etrafında toplayarak, 'Raşit Hilafet Devleti' kurmak amacıyla birçok İslam ülkesinde yapılanma çalışması içinde oldukları, ABD'nin Afganistan'a yaptığı askeri harekatı eleştiren ve bütün Müslümanları ABD'ye karşı çıkmaya, provoke etmeye çağıran bildiriler de dağıttıkları'' belirlendi. 
     Bu kişilerin ev ve işyerlerinde yapılan aramalarda, dağıtılmak üzere hazırlanmış çok sayıda bildiri, yayın ve örgütsel doküman ele geçirildi. 
     






</TEXT>
</DOC>
