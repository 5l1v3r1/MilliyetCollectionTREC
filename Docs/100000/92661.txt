<DOC>
<DOCNO> 92661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/son/soneko21.html </URL>
<DATE> 2002/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
WorldCom'dan sonra şimdi de Xerox skandalı 
</HEADLINE>
<TEXT>

     Art arda ortaya çıkarılan şirket yolsuzluklarıyla sarsılan ABD'de WorldCom skandalının şoku atlatılamadan yeni bir muhasebe usulsüzlüğü haberi geldi. 
     ABD Sermaye Piyasasası Kurumu SEC tarafından bağımsız denetime tabi tutulan büro donanımları üreticisi Xerox'un son 5 yıl boyunca uygunsuz muhasebe işlemleriyle gelirlerini tahmin edilenden çok daha fazla şişirdiği bildirildi. 
     Washington Post gazetesinin haberinde, Nisan ayında Xerox'u hesaplarını bağımsız denetime açmaya zorlayan SEC'in, bu tarihte şirketin usulsüz işlemlerle gelirlerini 3 milyar dolar kadar yüksek gösterdiği tahmin ettiği, oysa, son incelemelerin bu rakamın 6 milyar doları aşabileceğini gösterdiği belirtildi. 
     Haberde, SEC'in, Xerox'un 1997 ile 2000 yılları arasındaki faaliyetlerinden şüphelendiği, buna karşılık, Kurum tarafından Nisan ayında görevlendirilen bağımsız hesap uzmanının 2001 yılındaki muhasebe işlemlerinde de usulsüzlük saptadığı kaydedildi. 
     Bağımsız denetçinin incelemeleri sonucunda Xerox'un son beş yıla ait mali tablolarını gerçek durumunu yansıtacak şekilde yeniden yayımlaması bekleniyor. 
     





</TEXT>
</DOC>
