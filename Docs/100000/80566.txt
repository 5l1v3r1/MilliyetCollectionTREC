<DOC>
<DOCNO> 80566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/son/soneko10.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Küresel ticaret 2001'de sadece yüzde 1 büyüdü 
</HEADLINE>
<TEXT>

     Küresel düzeyde 2000 yılında yüzde 12 oranında büyüyen ticaret, geçen yıl yüzde 1'e geriledi. 
     Birleşmiş Milletler Asya ve Pasifik için Ekonomik ve Sosyal Komisyonu ESCAP tarafından yayınlanan raporda, Çin'in bu yıl sağlıklı bir büyüme gerçekleştirmesi öngörülürken, diğer Asya- Pasifik ülkelerinin küresel düzeyde yaşanan ekonomik durgunluğu alt etmesi için daha fazla çaba göstermesi gerektiği üzerinde duruldu. 
     Rapora göre, 2001 yılında yaşanan düşük büyüme, 2002'de duraksayan ekonomik büyüme bölgede, işsizliğin artmasına neden olurken, yoksulluk karşıtı girişimlere engel oldu. 
     ABD'nin geçen yıl enformasyon ve telekominikasyon teknolojisi mallarının ithalatının düşmesinin özellikle bu ülkeye mal sağlayan doğu ve güneydoğu Asya bölgesini olumsuz yönde etkilediği belirtilen raporda, diğer üretim ve hizmet sektörüne sıçrayan ekonomik durgunluğun ihracat temelli ülkeleri vurduğu kaydedildi. 
     Rapora göre, Çin, Hindistan, Bangladeş, Avustralya ve Yeni Zelanda, küresel ekonomik durgunluktan büyük ölçüde bağışık kalmasına karşın, ABD'de yaşanan 11 Eylül terörist saldırı güneydoğu Asya ekonomilerinin içinde bulunduğu durumu daha da kötüleştirdi. 
     2001 yılında yüzde 7.3 oranında büyüyen Çin'in 2002 ekonomik 
     görünüşünün pozitif olduğu, gayrisafi yurt içi üretiminin GSYİH 
     güçlü olmasının beklendiği ifade edildi. 
     Hindistan ekonomisinin geçen yıl tarım ve istikrarlı fiyatlardan büyük fayda sağladığına dikkat çekilen raporda, bu ülkenin geçen yıl ekonomik büyümesinin bir önceki yılı da geçerek yüzde 5.4 olduğu kaydedildi. 
     Dış talebi kaybeden Güneydoğu Asya'nın bunun yerine yerli talebi ikame etmesi gerektiği bildirilen raporda, bölgede yürütülen ekonomik reform programının yavaş yürümesinin ekonomik büyümeyi etkilemesinin olası olduğu bildirildi. 
     





</TEXT>
</DOC>
