<DOC>
<DOCNO> 90570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/son/sonspo17.html </URL>
<DATE> 2002/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'nın başkenti Berlin kırmızı beyaz... 
</HEADLINE>
<TEXT>

     A Milli Futbol Takımı'nın, 17. Dünya Kupası finalleri 2. turunda Japonya'yı 1-0 yenerek çeyrek finale yükselmesi Almanya'nın başkenti Berlin'de yaşayan Türk vatandaşları arasında büyük coşku yarattı. 
     Potsdamer Platz adlı meydandaki Sony Center'de maçı büyük ekrandan izleyen Türk taraftarlar, maçın bitiş düdüğüyle birlikte Türk bayraklarıyla sokaklara döküldü. 
     Meydan bir anda Milli Takım forması giymiş ve Türk bayrakları taşıyan vatandaşlarla kırmızı-beyaz oldu. 
     Kentin merkezinde uzun araç konvoyları oluşturan Türk vatandaşları, birçok semtte trafiğin aksamasına neden oldu. 
     Berlin Büyükelçisi Osman Korutürk ile Elçi Müsteşar Hayret Yalav da maçı, Berlin-Brandenburg Türk-Alman İşadamları Derneği'nde TDU , dernek başkanı Bahattin Kaya ile birlikte izlediler. 
     Almanya'nın diğer bazı kentlerinde de vatandaşlar, milli takımın zaferini büyük coşkuyla kutladılar. 
     Öte yandan, Almanya'da Japonların yoğun şekilde yaşadığı Düsseldorf kentinde Japonlar arasında büyük üzüntü yaşanıyor. 
     Yurtdışında en fazla Japon vatandaşının bulunduğu Düsseldorf kentinde yaklaşık 6800 Japon yaşıyor. 
     





</TEXT>
</DOC>
