<DOC>
<DOCNO> 80864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/28/son/sondun07.html </URL>
<DATE> 2002/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte en ünlü 100 kişi 
</HEADLINE>
<TEXT>

     Amerikan FORBES dergisi, son sayısında en ünlü 100 kişiyi içeren listesini yayınladı. 
     Listenin ilk sırasında kısa süre önce eşi Nicole Kidman'dan ayrılan aktör Tom Cruise bulunuyor. Onu, golfte peşpeşe dünya rekorları kıran gelmiş geçmiş en büyük golf oyuncusu Tiger Woods izliyor. Üçüncü sırayı ise ünlü İngiliz rock topluluğu Beatles aldı. Onları, şarkıcı Britney Spears ile aktör Bruce Willis izliyor. 
     FORBES, en ünlü 100'ü belirlerken çeşitli faktörleri gözönüne aldı. Bu kriterler arasında ''şöhret en değerli şeydir'', ''şöhret paradır'' gibi unsurların yanı sıra medyanın dikkatini çekmek, internette ilgi görmek gibi kriterler de bulunuyor. 
     
     HER ZAMAN EN ÇOK KAZANAN OLMUYORLAR 
     Buna karşılık ''En ünlü 100'' listesinin başında yer alan Tom Cruise, kazanç açısından 13'üncü sırada yer alıyor. Tiger Woods'un kazancı, ünlüler arasında 7, Beatles'ınkiyse 3'üncü sırada. 
     FORBES'un listesinde ilk 25 arasında yer alan diğer ünlüler şunlar 
     ''6'ncı basketçi Michael Jordan, 7'nci Backstreet Boys müzik topluluğu, 8'inci N'Sync topluluğu, 9'uncu Talk-show'cu Oprah Winfrey, 10'uncu aktör Mel Gibson, 11'inci boksör Mike Tyson, 12'inci yönetmen George Lucas, 13'üncü yazar Stephan King, 14'üncü yapımcı Steven Spielberg, 15'inci Michael Schumacher, 16'ncı aktris Julia Roberts, 17'nci Shaquille O'Neal, 18'inci Metallica topluluğu, 19'uncu aktör Eddie Murphy, 20'nci J.K. Rowling, 21'inci Dr. Dre, 22'nci televizyoncu Regis Philbin, 23'üncü sihirbaz David Copperfield, 24'üncü Talk-show'cu David Letterman ve 25'inci baketçi Kobe Bryant.'' 
     
     DİĞER ÖGELER 
     Ünlüler arasında en fazla kazanan kişi 250 milyon dolarla yönetmen George Lucas. 
     İnternette en fazla ziyaret edilen grup ise 1 milyon 430 bin vuruşla Beatles. 
     Hakkında basında en çok yazı çıkan kişi 47 bin 149 haberle golfçü Tiger Woods. 
     Dergi kapaklarında en çok yer alan ise 11 kapakla Tom Cruise. 
     TV ve radyolarda kendisinden en çok söz edilen kişi de yine Tiger Woods. 
     





</TEXT>
</DOC>
