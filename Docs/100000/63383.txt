<DOC>
<DOCNO> 63383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/21/yazar/temelkuran.html </URL>
<DATE> 2002/01/21/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Bir orta sınıf hezeyanı olarak Erbil’in hastalığı 
</HEADLINE>
<TEXT>
Çorba ve ıstırapla birleşen ulus 
Orta sınıfın ortalama değerlerinin sağlamlaştırıldığı, oluşturulan devasa duygu kanallarından gözyaşı ve ıstırap akmasına neden olan Erbil’in hastalığı gibi olaylar aslında seviliyor galiba 
     Birçok kadın, belli bir yaştan sonra hastalıklarını kimlik kartı gibi kullanır. Hastalıklarını anlatarak merhametle karışık bir saygı talep ederler sizden. Bakkala giren komşu kadın da böyleydi. Kesintisiz ve inceden bir iniltiye dolaşan bir kadındır bu. "Neyiniz var " sorusunu hakketmek için inilder durur. Sadece ses biraz daha yükselmesin diye hatırını sormak zorunda kalırsınız. Ama sorunca da şöyle bir yanıt alırsınız 
     "Mehmet Ali çorbasını içmemiş galiba. Çok üzüldüm. Ağladım bütün gece." 
     Emekli maaşıyla geçinmeye çabalayan, beyana itimat esasına göre her yeri hasta olan, yapayalnız yaşayan, yani aşağı yukarı berbat bir hayat süren bu kadın niye bu kadar derinden üzülüyordu Mehmet Ali Erbil’in hastalığına Kendini Erbil’e bu kadar yakın hissetmesine yol açan şey neydi 
     
Taş kalpli misin, nesin      Şovmen’in otel şovlarında insanların ceplerine saldırıp paralarını alması mıydı yakınlığı yaratan Televizyonda insanların kafasını itekleyip üstünü başını çekiştirmesi mi Kumarda binlerce dolar kaybetmesi mi "Program formatı gereği" aşık olduğunu söylemesi mi Sadece belden aşağı göndermelerle kurduğu devasa söylemi yıllardır kullanması mı Yoksa kendiyle açıklanabilir hiçbir ortak noktası olmayan bu adamı, ailenin her şeyi yapmaya hakkı olan yaramaz oğlan çocuğu olarak şımartmayı mı seviyordu 
     Ya da acaba orta sınıfın yapış yapış, gösterildikçe büyüyen, büyüdükçe gösteriye dönüşen duygusal hezeyanlarının bir sonucu muydu komşu kadının yeni bir hastalığa dönüştürdüğü üzüntüsü Ya kadının insanı üzülmeye zorlayan, üzülmeyeni "taş kalpli" ilan edecek gibi duran gözlerine ne demeli 
     
Bizdensen üzülürsün      Barış Manço’nun, Kemal Sunal’ın ölümü, Mehmet Ali Erbil’in hastalığı, bu ülkenin "tek bilek, tek yürek" haline geldiği nadide olaylar oldu yakın geçmişte. Öyle ki, sadece Türkiye’nin bu hali yüzünden, ulusları oluşturan koşullara, "gösteri dünyasına duyulan ortak duygusal bağlar" diye yeni bir katkı bile yapılabilir. Orta sınıfın bütün kaygan ve yapış yapış duygusallıklarının bir orta oyunu şeklinde sergilendiği bu tip vakalar, insanları "birleştirdiği" gibi, aynı feryatları atmayanları da ayırt ediyor "ulustan". Her şey, bütün basın - yayın organları ve bütün komşu kadınlar size aynı şeyi söylüyor 
     "Bizdensen üzülürsün Üzülmüyorsan bizden değilsin " 
     Orta sınıfın fena halde ortalama olan değerlerinin sağlamlaştırıldığı, oluşturulan devasa duygu kanallarından oluk oluk kan ve ıstırap akmasına neden olan bu olaylar, bu yüzden seviliyor galiba. İnsanlar, "sakıncasız" bir gerekçe ile bir araya geliyor olmanın keyfini çıkarıyor gibi duruyorlar. Acı, bu yüzden "ne kadar uzatılırsa o kadar iyi" kumpanyasına dönüştürülüyor. Yoksa TV muhabiri neden doktorları canlı yayında "çorbayı içti mi, içmedi mi " diye bayıltıncaya kadar sıkıştırsın Komşu kadınlar çorba etrafında niye bu kadar büyük bir ıstırap halesi oluştursun Bu hikayede uzatılmak, tadı çıkarılmak istenen bir şey var sanki. Hep birlikte aynı duyguyu yaşıyor olduğunu bilmenin, bu bilgiyi defalarca yeniden sınamanın yarattığı yarı sarhoşluk hali gibi mesela... 
     
     







Hukuk ve hukukçu 


Cem'in Saddam'a tavsiyesi 


Ecevit’in iki şansı 


Merkez Bankası’nın başarısı 


İçişleri Bakanı’nın kararname direnişi 


Tacizlerden taciz beğen 


Aşkın ve 28 Şubat'ın romanı 


Çorba ve ıstırapla birleşen ulus 


IMF ile yürümek ne kadar güvenli 


Emlak Vergisi belediyenin geçim kaynağı’ 


</TEXT>
</DOC>
