<DOC>
<DOCNO> 56250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/09/guncel/gun08.html </URL>
<DATE> 2001/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş uzmanları bu kez yanıldı mı 
</HEADLINE>
<TEXT>

ÇAPRAZ ATEŞ 
     ÖMER ERBİL 

     ABD'nin Afganistan'a harekat düzenlemeye başlamasıyla birlikte hemen akıllara daha önceki Rus - Afgan savaşı geldi. Uzmanların genel kanaati ABD'nin de benzer bir bozguna uğrayacağı, Afganistan batağına saplanacağı yönündeydi. Uzmanlar tahminlerinde yanıldı mı ABD Taliban'ı bitirdi mi İşte görüşler 
     
     Prof. Dr. Ümit Özdağ 
Konuşmak için erken      Kandahar'ın düşmesi Taliban'ın gerilla mücadelesi vermeyeceği anlamına gelmez. Türkiye'nin ve dünyanın beklemediği kadar hızlı bir çöküş olduğu bir gerçek. Biz de bu kadar hızlı bir çöküş beklemiyorduk. Ancak Taliban sonbaharda yeniden ortaya çıkabilir. Kış ayı onlar için toparlanma fırsatı olabilir. El Kaide örgütü mensublarının hepsi yakalanmış değil. Molla Ömer, Usame Bin Ladin hala yakalanamadı. PKK 1989'da bin 500 kişiydi. Ancak çok büyük zararlar veriyordu. Gerilla mücadelesi için 40 bin kişi olmaya gerek yok. Az kişiyle de büyük zararlar verebilirsiniz. ABD'nin hedefi sürekli yerleşmek. Kuzeyden Çin'i ve Rusya'yı, güneyden Orta Asya ülkelerini, doğudan İran'ı, batıdan ise Pakistan, Hindistan ve Kore gibi ülkeleri kontrol edecek. Asya tarihinde 19. yüzyılda İngilizler dahi hiç bir güç Avrasya derinliklerine nüfus edemedi. Bir şeyler konuşmak için henüz çok erken. 
     
     Kemal Yavuz Emekli Orgeneral 
Savaş henüz bitmedi      Savaşın sona erdiğini söylemek için henüz çok erken. Afganistan'da savaş daha oldukça uzun sürecek. Savaşın sona ermesi bir toplumun her düzenin yoluna girmesi demek. Taliban'ın bittiğine inanmıyorum. Taliban bitse bile savaş bitmez. Kuzey İttifak'ı şimdiden bölünmeye başladı. Afganistan'da perde arkasında büyük ülkelerin savaşı var. Rus - ABD soğuk savaşı, İran'ın ve Çin'in Afganistan'a müdahelesi kaçınılmaz. Ladin milletlerarası terörün bir parçası. Ladin'in bitmesi terörü bitirmiyor. El Kaide Afganistan'dan çıkıp başka bir ülkede varlığını sürdürebilir. Henüz El Kaide bitmiş değil. 
     
     Şükrü Elekdağ Emekli Büyükelçi 
Yüzde 90'ı yanıldı      Genel olarak Afganistan bir bataklıktır, giren bir daha çıkamaz. Rusya 10 yılda çıkamadı. Rusya'da rejim bu nedenle çöktü. Bu yorumları çok okuduk ve dinledik. Yüzde 90 uzmanların görüşü bu yöndeydi. Ben değişik düşünüyordum ve bunu televizyonda da dile getirdim. Mücahitleri Rus işgalinde destekleyen Pakistan ve ABD vardı. İzole edilmiş değillerdi. Dış dünya ile irtibatları devam ediyordu. Ruslar birara alçak uçuş bile yapamıyorlardı. Çünkü ABD mücahitlare stringer füzeleri vermişti. Ben ABD'nin Rusya'nın içine düştüğü duruma düşmeyeceğini defalarca söyledim. Taliban'ın dış dünya desteğinin olmadığını, bir süre sonra Taliban’ın dağılacağını, anlatmıştım. Taliban dağlara çekilseydi böyle bozguna uğramazdı. Ancak yine de Rusya'ya karşı mücahitlerin gösterdiği başarıyı yakalamalırına imkan yoktu. Bizde maalesef okumadan, araştırma yapmadan yazan, konuşan bir çok insan var. 
     
     Doç. Dr. Emin Gürses Terör Uzmanı 
Taliban’ın gücü yok      Ben daha önce 'Afganistan'a kara harekatı yapılmayacak' dedim. Dağlara yapılan harekat nokta harekatıdır. Herkesin Afganistan'a yapılacak kara harekatında ABD'nin bataklığa batacağını söylediği sırada, ben 'ABD artık kara harekatı yapmıyor' demiştim. Gördük ki Afganistan'ı da yorgan şeklinde bombaladı, kara harekatı yapmadı. Kuzey İttifakı'nın yolunu açtı. Uzmanlar 'gerilla mücadelesi verilirse ABD bataklığa batar' diyordu. Taliban gerilla mücadelesi verecek silahı kimden alacak. Daha önce ABD silahı veriyordu. Uzmanlar asıl bu noktada yanıldı. Taliban'ın gerilla mücadelesi yapacak gücü kalmadı. 
     



 GÜNCEL 














</TEXT>
</DOC>
