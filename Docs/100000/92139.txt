<DOC>
<DOCNO> 92139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/spor/spo30.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Samsunspor da Uyanık devri      SAMSUNSPOR Olağanüstü Genel Kurulu’nda başkanlığa iki yıl aradan sonra yeniden İsmail Uyanık seçildi. Tek liste halinde yapılan seçimlerde, 1076 üyeden 107’si oy kullandı. Yeniden göreve gelen İsmail Uyanık’ın yönetiminde Milli Takımlar eski sorumlusu Ayhan Bermek de görev aldı. 
     
Gaziantepspor iş başı yaptı      GAZİANTEPSPOR, yeni sezon hazırlıklarına dün yaptığı kondisyon çalışmasıyla başladı. Antrenmana Viola, Santos, Bouazizi ve Fatih katılmadı. Kırmızı - Siyahlı takımın, prensip anlaşmasına vardığı Senegal Milli Takım Teknik Direktörü Bruno Metsu’nun 1 Temmuz’da Gaziantep’e geleceği açıklandı. 
     
Yelkende heyecan      SHOP Miles - Visa Bosphorus Cup Yelken Yarışı, 29 Haziran Cumartesi günü İstanbul’da yapılacak. Türkiye Açık Deniz Yarış Kulübü TAYK ve Ataköy Marina Yat Kulübü tarafından düzenlenen yarışın startı, Kuruçeşme’de saat 11.00’de verilecek. Dört kategoride toplam 60’a yakın yelkenli zafer için yarışacak. 
     



 SPOR 

































</TEXT>
</DOC>
