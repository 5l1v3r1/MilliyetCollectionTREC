<DOC>
<DOCNO> 92324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/siyaset/siy01.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Palavra kahraman 
</HEADLINE>
<TEXT>

AKP’li Bülent Arınç, idam dosyalarını Başbakanlık’ta bekletenin de, Meclis’e getirmeyenin de Bahçeli olduğunu söyleyerek, "palavra kahramanlık yapıyor" dedi 
     ANKARA Milliyet 

     AKP Grup Başkanı Bülent Arınç, MHP Genel Başkanı Devlet Bahçeli’nin Abdullah Öcalan dosyasının Meclis’e getirilmesini istemesine tepki göstererek, "Dosyayı Başbakanlık’ta bekleten de, Meclis’e getirmesi gereken de kendisidir. Yaptığı palavra kahramanlıktır" dedi. Genel Başkan Recep Tayyip Erdoğan’ın Türkiye - Brezilya yarı final maçı için Japonya’da bulunması nedeniyle grup toplantısında konuşan Arınç, MHP’nin idam konusunu istismar ederek seçim hesabı içine girdiğini, bunun ülkeye yapılacak en büyük alçaklık olduğunu söyledi. Bahçeli’nin Öcalan dosyasını üç yıldır Başbakanlık’ta beklettiğini belirten Arınç, şunları söyledi 
     "Bir de çıkıp dosyayı Meclis’e gönderin diyorsun. Dosyayı Meclis’e gönderecek olan sensin. 122 hükümlü hakkında bir tek dosyayı bile Genel Kurul’a sevk etmediler. Hatta bu dosyaların içinde Öcalan kadar tehlikeli olduğu söylenen Şemdin Sakık dosyası da var. Osmaniye’de bir türlü konuşup da Ankara’da başka türlü konuşanların, Ankara’dan söyleyemediklerini Çin’den konuşmaya çalışanların kulağına girsin diye söylüyorum Mertseniz, cesaretiniz varsa, doğru konuşuyorsanız, hangi dosyayı Genel Kurul’a sevk ettiniz Bu yaşta bu zek . Ben arkamı dönüyorum, görmüyorum. Böyle mantık mı olur " 
     MHP’nin idamı hükümet sorunu yapmama kararı karşısında diğer ortakların da muhalefet partilerini "meze" olarak düşündüklerini belirten Arınç, "Başkalarını bilmem ama bizim meze olmaya niyetimiz yok" diye konuştu. Milli Eğitim Bakanı Metin Bostancıoğlu’nun Genel Kurul’da aklanmasına da tepki gösteren Arınç, Bostancıoğlu’nu laiklik ve çağdaşlığın arkasına sığınmakla suçladı. 
     



 SİYASET 















</TEXT>
</DOC>
