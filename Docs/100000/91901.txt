<DOC>
<DOCNO> 91901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/spor/spo04.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor’da yabancı krizi 
</HEADLINE>
<TEXT>

     TRABZONSPOR’DA sezon öncesi hazırlıklar sancılı başladı. Marcio Jarro ve Da Silva’nın, Gerede kampına gelmemesi, Teknik Direktör Samet Aybaba’yı çileden çıkardı. Aybaba, "İkisine de kamp programını bildirip, biletlerini yolladık. Hataları karşılıksız kalmayacak. Acırsak, acınacak hale geliriz. Takımın, duygu ve düşüncelerinde sapma gösteren oyuncuyu, hemen kapının önüne koyacaksınız ve arkasına da bakmayacaksınız" dedi. 
     
Transferde rota değişti      BREZİLYALI futbolcuların sorunlarından bunalan Trabzonspor, yeni bir transfer politikası belirleyip, hemen harekete geçti. Jarro ve Da Silva ile yolları ayırmaya hazırlanan Bordo-Mavililer’in, Willars ve Agustine de elden çıkarmayı düşündüğü öğrenildi. Samet Aybaba’nın, biri yerli, biri yabancı olmak üzere iki santrfor almanın hesaplarında olduğu vurgulandı. Öte yandan Samsunsporlu Mehmet Yılmaz için girişimler devam ediyor. 
     
Hızlı başlangıç      YENİ sezon hazırlıkları için Bolu Gerede’de kampa giren Trabzonspor, günde iki antrenmanla çalışmalara başladı. Sabah kros, öğleden sonra istasyon ve top çalışması yapan Bordo-Mavililer’in, haftasonundan itibaren günlük idman sayısını üçe yükselteceği öğrenildi. Futbolcuların hırslı çalışması Samet Aybaba’nın yüzünü güldürdü. 
     



 SPOR 



































</TEXT>
</DOC>
