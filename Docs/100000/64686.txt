<DOC>
<DOCNO> 64686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/guncel/gun07.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İngilizler incelemeye geldi 
</HEADLINE>
<TEXT>

Gölge Sağlık Bakanı Fox’ın aralarında bulunduğu heyet, İstanbul İl Sağlık Müdürü ile görüşüp Tıp Fakültesi’ni gezdi 
     AYŞEGÜL AYDOĞAN 

     Sağlık sistemindeki sorunlar nedeniyle aralarında Türkiye’nin de bulunduğu birçok ülkede incelemelerde bulunan ve hasta göndermeyi planlayan İngiltere’nin Gölge Sağlık Bakanı ve Muhafazak r Parti Milletvekili Dr. Liam Fox ile beraberindeki heyet İstanbul’da incelemelerine başladı. 
     İstanbul İl Sağlık Müdürü Osman Karaaslan’ı dün makamında ziyaret edip 2 saat görüşen Fox, "Yatırımlarımızla sağlayacağımız hizmetlerden daha çabuk netice alacağımız için, aralarında Türkiye’nin de bulunduğu birçok ülkede inceleme yapıyoruz. Bu bizim için mantıklı bir adım oldu" dedi. 
     Diğer ülkelerin deneyimlerinden yararlanmak istediklerini anlatan Fox, İngiltere’de merkezi yönetim ve hastaneler arasında yüksek düzeyde bir bürokrasi bulunduğunu, Türkiye’deki hastanelerin özerk çalışmalarıyla ilgili bilgi aldıklarını ifade etti. 
     Karaaslan da, "Sağlık teşkilatımızın işleyişi, hastanelerimiz ve sağlık ocaklarımız hakkında kendilerine bilgi verdim. Özellikle de eğitim hastaneleri-miz ve Siyami Ersek Hastanesi’ndeki kalp - damar cerrahisi hakkındaki görüşlerimizi ilettik" diye konuştu. 
     Milletvekili Bill Clair’in de yer aldığı heyet daha sonra İstanbul Tıp Fakültesi’ni ziyaret edip Dekan Prof. Dr. Faruk Erzengin’den bilgi aldı. Hastanenin reanimasyon - yoğun bakım ünitesini gezen Fox, üniteyi ve ünitenin cihaz donanımını çok beğendiğini ifade etti. 
     



 GÜNCEL 





















</TEXT>
</DOC>
