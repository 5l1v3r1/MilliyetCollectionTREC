<DOC>
<DOCNO> 97666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/yazar/cemal.html </URL>
<DATE> 2002/07/24/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Artık heyecan vermeyen konular 
</HEADLINE>
<TEXT>

     İki konudan artık fazla heyecan duymuyorum. Biri, Avrupa Birliği. Diğeri, koalisyon hükümeti. 
     Bir üçüncüsü eklenebilir 
     Parti ve Seçim Yasaları. 
     Bu üç konudan artık birşey beklemiyorum. Birşey çıkmayacağı için de heyecanlanmıyorum. Üç konuda da perde iniyor, sahne kapanıyor. 
     AB için ne çıkacak ki 
     Seçime giderayak bu parlamento idam cezasını mı kaldırır Kürtçe radyo - televizyona, Kürtçe öğrenime geçit veren yasal düzenlemeleri mi geçirir 
     Hiç sanmıyorum. 
     Bir kere Devlet Bahçeli’nin MHP’si bu düzenlemelere kesin karşı. 
     Peki ya Çiller’in DYP’si 
     Tayyip Erdoğan’ın AKP’si 
     Bu iki parti, karşı olmadıklarını, AB için bu düzenlemeleri yapacaklarını söylüyorlar. Ama öyle deseler de, seçime giderken MHP’nin eline böyle bir koz vermeleri uzak ihtimal. 
     Çünkü yalnız MHP’nin değil, DYP ile AKP’nin seçmen tabanında da Öcalan’ın idamı ve Kürtçe çok duyarlı konular. 
     Eğer DYP ile AKP bunlarla ilgili yasal düzenlemelere tam seçime giderken yeşil ışık yakarsa, MHP arayıp da bulamayacağı bir propaganda imkanına kavuşur. 
     Meydan meydan dolaşıp bağırır 
     "Darağacında elimizden aldılar terörist başını, Öcalan’ı " 
     "Kürtçe’yle bölücülüğe yeşil ışık yaktılar " 
     Bağırırlar, etkili de olurlar. 
     Yalnız DYP ile AKP’nin değil, ANAP’ın tabanında da ses getirir bu propaganda... 
     Bu nedenle taraftar da görünseler, Çiller’le Tayyip Erdoğan’ın birtakım ayak oyunlarıyla bu düzenlemeleri parlamentoda yatırmaları akla çok yakın geliyor. 
     Tersi sürpriz olur. 
     Onun için geçelim. 
     Bu nedenle AB konusu beni bu saatten sonra fazla heyecanlandırmıyor. 
     Türkiye’nin AB yoluna taş koyanlar, başta MHP olmak üzere sır değil. Hepsinin bu konuda tarihsel sorumluluğu bir tarafa not ediliyor. 
     Ayrıca dünyanın sonu değil 
     AB defteri kapanmayacak. 
     Seçim sonrası yine açılacak. 
     AB konusu gibi artık hükümet içi manevralar ve parlamentodaki ayak oyunları da heyecan verici değil. 
     Sürekli olarak boşa laf öğüten bir değirmen gibi konuşup duruyorlar. Ama içtenlik ve inandırıcılık yoksulu oldukları için heyecan ve ilgi uyandırdıkları söylenemez. 
     Hele Ecevit’inkiler... 
     O kadar bayat ki. 
     O kadar sıradan ki. 
     Ecevit bir zamanlar ama çok eskilerde kriz politikası’nda ustaydı. Artık bunu da beceremiyor. 
     Geçelim. 
     Son konu, yine heyecan uyandırmayan 
     Seçim Yasası, Partiler Yasası. 
     Yıllarca bu konuyu da yazdık çizdik heyecanla. Gerekli değişiklikleri yapmadan siyasal istikrarı yakalamanın, siyasete kalite kazandırmanın çok güç olduğunu vurguladık. 
     Ama nafile 
     Anlaşılan buz üstüne yazılmış bütün bu yazılar... Siyaset kurumu böyle bir ihtiyaç içinde değil. 
     Geçelim bunu da. 
     Çünkü bu saatten sonra ne seçim düzeni, ne de partiler düzeni değişir. 
     Artık seçime gidiyoruz. 
     Dileriz bu kez düzeni millet değiştirir seçim sandığında... 
     
     







AKP... 


Curcuna 


MHP istedikçe seçime kadar... 


Artık heyecan vermeyen konular 


Sanıklar .. Ayağa kalkın 


Askerlikle ilgili konular 


Hoş geldin YTP 


Krizle gelen fırsat. Ama .. 


Türk gençleri vize peşinde 


Zonguldak ve Ecevit’ 


"Kim bu şair " 


Pamukbank kaça satılır 


Megafon şovenizmi 


Sanayici ürettikçe sermayeden yedi 


</TEXT>
</DOC>
