<DOC>
<DOCNO> 84719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/18/yazar/akyol.html </URL>
<DATE> 2002/05/18/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Bayar’ın partisi 
</HEADLINE>
<TEXT>

     MEHMET Ali Bayar bugün DTP lideri oluyor DTP’nin vitrini değişiyor. 
     Bayar’ın kadrosunda son derece önemli ve sürpriz bir isim var Alevi yazar ve düşünür Reha Çamuroğlu 
     "İsmail", "Son Yeniçeri", "Tarih Heterodksi ve Babailer", "Sabah Rüzgarı Nesimi", "Değişen Koşullarda Alevilik" gibi önemli eserleri var. 
     Temel tezi Aleviliğin İslam dışı değil, İslam içinde heterodoks’, sufi bir inanç ve kültür olduğudur. 
     Türkiye’yi bütünüyle ve tüm derinliğiyle kavrayan bir aydındır. 
     Tabii ki her partide her kimlikten vatandaşlar olur. Çamuroğlu’nun özelliği Alevi - İslam hakkında eserler yazmış, tasavvufun felsefesini kaleme almış saygın bir düşünür olmasıdır. Bayar’ın çevresinden edindiğim bilgiye göre, Çamuroğlu Genel İdare Kurulu’na seçilecek, Başkanlık Divanı üyesi de olacak. 
     Bayar’ın hareketini "merkez sağ da değil, merkez sol da değil, merkez liberal bir parti" olarak görüyor. 
     Çamuroğlu, Demirel’in de çok takdir ettiği, gerçekten saygın bir isimdir. 
     
     BAYAR, DTP’de 52 olan GİK üye sayısını 40’a indiriyor. 
     DTP’nin kurulduğu süreç’te, DYP’den olabildiğince çok sayıda milletvekili çekmek ve parti yönetiminde yer vermek için sayı yüksek tutulmuştu. 
     Bayar bunu 40’a indiriyor. 15 civarında kadın GİK üyesi olacak. Mevcut hiçbir partide bu oran yok. Prof. Füsun Türkmen ve Prof. Nihal İnceoğlu yeni GİK üyesi bayanlardan iki isim... 
     İş dünyasından Pars Kutay, Hakan Aksu gibi isimler... 
     Doğu ve Güneydoğu’dan Abdurrezzak Yavuz ve Ferit Bora gibi isimler... Türkiye’nin her bölgesinden GİK üyeleri olacak. 
     Eski DP ve AP mesajlarını yansıtan genç isimler de GİK’e giriyor, Nurettin Ok’un oğlu Tüluğ Ok gibi... 
     Amaç, "Türkiye bütününü temsil eden bir parti" olmak kadroları da, programı da buna göre oluşturmak... 
     Bir siyasi hareketin hem elitlere, hem milyonlarla kalp bağı kuracak ahali lideri’ tipinde binlerce teşkilatçıya ihtiyacı olur. 
     
     BAYAR’IN Celal Bayar’la akrabalığı yok. DP kökenli AP’nin Sanayi bakanlarından merhum Nuri Bayar’ın oğludur. Aile geleneklerinin sağladığı birikimleri "hanedan" diye suçlamak yanlıştır. Keşke daha büyük ve daha köklü geleneklere sahip olsaydık. 
     Bayar şahsen kendini iyi yetiştirdiği gibi, siyasi bir gelenekten gelmesi de ona ciddi bir müktesebat’ kazandırmıştır. Şahsi mizacı ile de kolay iletişim kuruyor, medyanın ilgisini çekmeyi başarıyor. Bunlar siyaset için çok gerekli... 
     Başına geçeceği DTP’ye gelince... Tarafsız akademisyen Dr. Tanju Tosun, "Merkez Sağ ve Solda Parçalanma" adlı doktora tezinde, DTP için "siyasetten ideolojiye renksiz bir kimlik" nitelemesini yapmıştı. Sf. 240 vd. 
     Doğruydu bu niteleme... 
     Bayar’ın en önemli işi bu rengi’ yani, işin felsefesini oluşturmak... 
     Hangi milyonların oyunu almak istiyorsa onların hem ekonomik, hem kültürel, hem sivil hürriyetlerle ilgili talep ve özlemlerini bir siyasi felsefe halinde formüle edip bunun mücadelesini yapmak... 
     Demokrasiye "vasıflar" kazandırmak yani... 
     Başarılar diliyorum. 
     
     







Bayar’ın partisi 


Bir dalda iki ceviz, aramız derya deniz... 


Banka titiz... 


Ecevit ve sağduyu 


Risk ve piyasalar 


Ecevit dönemi kapanıyor, ne yapacağız 


Kedi metaforu 


İki binaya ağıt 


Gençler bu kez Rize’de buluştu 


Kafkasya açılımı 


Kadın yemek kadar faydalıdır erkeğe...’ 


Siyaset ve piyasa’ 


Aslında hiç kimse uyumuyor 


Ecevit boşluğu 


Trafikte ölü sayımız, gerçeğe yaklaştı 


Asla unutulmayacak olan 


Ecevit’siz günler başlıyor 


</TEXT>
</DOC>
