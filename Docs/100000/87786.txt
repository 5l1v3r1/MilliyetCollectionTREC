<DOC>
<DOCNO> 87786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/siyaset/siyz1.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     Tayyip İdamdan yana olamayız 
     ANKARA Milliyet 

     AKP Genel Başkanı Recep Tayyip Erdoğan, Türkiye’nin AB’ye girmesini kesinlikle desteklediklerini, bunu "pazarlık" konusu yapmayacaklarını belirterek "Normalde idamdan yana değiliz" dedi. Şu anda Başbakan sonrası dönemin yaşanmaya başlandığını savunan Erdoğan, şunları söyledi "Başsız bir ülkede sorunlara çözüm üretiliyor’ dersek kendimizi aldatmış oluruz. DSP’nin bütün sıkıntılar karşısında hakarete varan yollara başvurmaları sıkıntılı olduklarının alametidir." 
     
     Kutan MHP’nin aklı neredeydi 
     ANKARA Milliyet 

     SP Genel Başkanı Recai Kutan, Başbakan Yardımcısı Devlet Bahçeli’nin, Öcalan hakkındaki idam dosyasının Meclis’e sevk edilmesini istemesine tepki göstererek "Şimdiye kadar aklınız neredeydi" dedi. Kutan hükümetin tutumunda samimiyetsizlik gördüklerini ifade ederek şöyle konuştu "Hukuki prosedür ne idi Mahkeme karar verdikten sonra karar Meclis’e gelmeliydi. İki yıl geçti, yetkileri olmadığı halde tuttular. Yani, bu işte sorumluluğu olan varsa onlar Ecevit, Yılmaz ve Bahçeli’dir." 
     
     DYP Rahşan Hanım yönetemez 
     ÇANAKKALE DHA 

     DYP Genel Başkan Yardımcısı Nevfel Şahin, Türkiye’nin tarihinde ilk kez başbakansız kaldığını belirterek "Ülkeyi Rahşan Hanım yönetemez. DYP olarak biz seçim veya azınlık hükümetine talibiz" dedi. Bir aydır Bakanlar Kurulu’nun toplanamadığını kaydeden Şahin şöyle konuştu "Bakanlar, Ecevit yerine yerine Rahşan Hanım’la görüşmek zorunda kalıyor. Türkiye 21. yüzyılda hasta adam görüntüsü içine düşürülemez." 
     



 SİYASET 















</TEXT>
</DOC>
