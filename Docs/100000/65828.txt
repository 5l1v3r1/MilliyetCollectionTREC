<DOC>
<DOCNO> 65828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/04/son/sondun08.html </URL>
<DATE> 2002/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Singapur da başörtüsünü tartışıyor... 
</HEADLINE>
<TEXT>

     Singapur'da sınıfta başörtüsü takan kız öğrenci, okuldan uzaklaştırıldı. 
     Yeni yılın başından beri okula başörtüsüyle gelen Nurul Nasinah, 7 , uzaklaştırılma kararının ardından ailesiyle birlikte okuldan ayrıldı. 
     White Sands ilkokulu, geçen hafta söz konusu öğrenciyi uyararak, yasağa uymaması halinde okuldan uzaklaştırılacağını bildirmişti. 
     Bazı Müslüman aileler, kızlarının okulda başörtü takmaları için izin istemiş, okul yönetimi izin vermeyi reddetmişti. Ailelerden biri kızını evde okutmaya karar verirken, iki ailenin tepkileri henüz kesinlik kazanmadı. 
     Nüfusun yüzde 15'i Müslüman olan Singapur'da, öğrenciler arasındaki bütünlüğü bozacağı gerekçesiyle, başörtü takılmasına izin verilmiyor. 
     Başbakan Goh Chok Tong, hafta sonunda bir grup Müslüman vatandaşa hitaben, ''Başörtü yasağı kaldırılamaz. Bunu kaldırırsak, okullarda hiçbir kural koyamayız'' dedi. 
     






</TEXT>
</DOC>
