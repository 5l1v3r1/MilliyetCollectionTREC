<DOC>
<DOCNO> 89825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/son/sondun18.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan'da "radyoaktif bombacı"nın suç ortağı yakalandı 
</HEADLINE>
<TEXT>

     Pakistan'da güvenlik birimlerinin, radyoaktif bomba patlatma hazırlığında olan El Kaide militanı Abdullah El Muhacir'in suç ortağı olduğu sanılan bir Arap vatandaşını tutukladığı bildirildi. 
     Hindustan Times'ın haberine göre, Pakistan İçişleri Bakanı Muinuddin Haydar, Muhacir'in suç ortağının, Amerikan Federal Soruşturma Bürosu'nun FBI ihbarları doğrultusunda yakalandığını söyledi. 
     Haydar, şüphelinin sorgulanması sonucunda başka kişilerin de tutuklanabileceğini belirtti. 
     İçişleri Bakanı, Arap vatandaşının ismini ve yakalanma tarihini açıklamazken, yerel günlük Dawn gazetesinin haberinde, tutuklanan militanının Bünyamin Ahmed Mahmud olduğu belirtildi. 
     Müslüman olduktan sonra Abdullah Muhacir adını alan 31 yaşındaki ABD doğumlu Jose Padilla, 8 Mayıs'ta Pakistan'dan gelişinde Chicago'da tutuklanmış ve askeri yetkililere teslim edilmişti. Amerikalı yetkililer, Muhacir'in ''kirli bomba'' da denen radyoaktif bomba patlatma hazırlığı içinde olduğunu söylemişlerdi. 
     





</TEXT>
</DOC>
