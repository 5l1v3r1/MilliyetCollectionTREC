<DOC>
<DOCNO> 95466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/spor/spo20.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Rövanş Almanya’nın      İSPANYA’DA yapılan 1982 Dünya Kupası’nda final oynayan İtalya ve Almanya, aynı kadrolarıyla tekrar karşılaştı. Nostaljik maçta, finali 3 - 1 kazanarak şampiyon olan İtalya, bu kez 2 - 0 yenildi. İtalya’nın Sardunya Adası’ndaki Sassari’de 5 bin kişinin izlediği maçta, Almanya’nın gollerini Thomas Doll ve Matthias Herget attı. 1982’nin yıldızı İtalyan Paolo Rossi, maçta penaltı kaçırdı. 
     
Pinto’ya rekor ceza      FIFA, Güney Koreli Park Ji - Sung’a sert girip, kırmızı kart görmesinin ardından Arjantinli hakem Sanchez’e yumruk atan Portekiz’in yıldız forveti Joao Pinto’yu 17 Ekim 2002’ye kadar tüm uluslararası ve kulüp maçlarından men etti. FIFA Basın Sözcüsü Andreas Herren, Sporting Lizbonlu oyuncunun ayrıca 43 bin 800 dolar da para ödeyeceğini söyledi. 
     
Djorkaeff kaldı      İNGİLTERE Premier Ligi takımlarından Bolton Wanderers, Fransız futbolcusu Youri Djorkaeff ile iki yıllık sözleşme yeniledi. Şubatta geldiği takımında 12 maçtaki dört golü ve asistleriyle Bolton’un ligde kalmasında pay sahibi olan 34 yaşındaki Djorkaeff, yeni sezonda Bülent Akın ile birlikte oynayacak. 
     
Sevinç ve hüzün      ULUSLARARASI İspolo Sutopu Turnuvası’na, evsahibi Türkiye, sabah seansında Kanada’yı 8 - 4’le geçti, ardından akşam ABD’ye 10 - 5 mağlup oldu. Milliler, ilk maçta ise Mısır’ı 15 - 1 yenmişti. Diğer sonuçlar şöyle Romanya - Rusya 4 - 6, Kanada - Mısır 5 - 5. Turnuvaya bugün üç maçla devam edilecek. 
     
Onan baba      EFES Pilsen ve Basketbol Milli Takımı’nın başarılı oyuncusu Ömer Onan, baba oldu. Ömer ile eşi Aslı bebeğe Yiğit adı verdiler. 
     



 SPOR 

























</TEXT>
</DOC>
