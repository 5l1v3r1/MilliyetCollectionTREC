<DOC>
<DOCNO> 64171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/son/sonspo05.html </URL>
<DATE> 2002/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Avustralya Açık'ta erkekler finalinin adı Safin - Johansson 
</HEADLINE>
<TEXT>

     Sezonun ilk ''Grand Slam'' mücadelesi olan Avustralya Açık Tenis Turnuvası'nda, tek erkeklerde ikinci finalist raket Rus Marat Safin oldu. 
     Melbourne kentinde süren 8.6 milyon dolar yaklaşık 12 trilyon lira toplam ödüllü turnuvanın 12. gününde, tek erkeklerin ikinci yarı final mücadelesi ile çift bayanların final maçı yapıldı. 
     Tek erkekler yarı final maçında, 9 numaralı seribaşı Rus Marat Safin, 7 numaralı seribaşı Alman Tommy Haas'ı 3-2 6-7 5-7 , 7-6 7-4 , 3-6, 6-0, 6-2 yenerek, 27 Ocak Pazar günü yapılacak finalde, 16 numaralı seribaşı İsveçli Thomas Johansson'un rakibi oldu. 
     Turnuvada bu sabaha karşı yapılan tek bayanlar final maçında ise 8 numaralı seribaşı Martina Hingis İsviçre -Anna Kournikova Rusya 
     çifti, 13 numaralı seribaşı Daniela Hantuchova Slovakya -Arantxa Sanchez Vicario İspanya çiftine 6-2, 6-7 4-7 ve 6-1'lik setlerle 2-1 üstünlük sağlayarak şampiyonluğu elde etti. 
     Turnuvada yarın sabaha karşı TSİ 05.30'da başlayacak tek bayanlar final maçında, dünya klasmanında ilk sırada yer alan geçen yılın Avustralya ve Fransa Roland Garros Turnuvaları Şampiyonu ABD'li Jennifer Capriati ile bu turnuvada 1997, 1998 ve 1999 yıllarının şampiyonu 3 numaralı seribaşı Çek asıllı İsviçreli Martina Hingis karşı karşıya gelecek. 
     2 raket, geçen yıl bu turnuvada finalde, Fransa Roland Garros 
     Turnuvası'nda da yarı finalde karşılaşmış ve 2 maçı da 2-0'lık skorlarla Capriati kazanmıştı. 2 raket arasında şimdiye dek yapılan 8 maçta, 5-3 Hingis'in üstünlüğü bulunuyor. 
     






</TEXT>
</DOC>
