<DOC>
<DOCNO> 80126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/son/sondun18.html </URL>
<DATE> 2002/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Le Pen'in karısı Iraklı çocuklar için çalışıyor 
</HEADLINE>
<TEXT>

     Fransa'daki cumhurbaşkanlığı seçiminin ilk turunda umulmadık bir başarı gösteren aşırı sağcı Jean-Marie Le Pen'in karısı Jany Le Pen, eşinde ''Amerikalı bir senatör havası'' gördüğünü söyledi. 
     Jany Le Pen, France Soir gazetesine yaptığı açıklamada, eşi Le Pen'in başkanlık yarışında ''zafer kazanacağını'' düşündüğünü belirtti. 
     Jany Le Pen, eşinin görünüşünden dolayı övündüğünü kaydederek, ''Kruvaze takımıyla çok şık, Amerikalı bir senatör havası taşıyor'' dedi. 
     Eşini siyasi yönden ''diplomatik'' bulmadığını kaydeden Jany Le Pen, eşinin konuşmasını ''yumuşak'' olarak nitelendirdi. 
     ''SOS Iraklı çocuklar'' adlı bir kuruluşun başkanlığını da yürüten Jany Le Pen, eşinin başkan olması halinde siyasi çalışmalarda bulunmayacağını, çalışmalarını ''Irak'la ilgili insani planda yoğunlaştıracağını ve yanlızlık kurbanı yaşlılarla ilgileneceğini'' kaydetti. 
     





</TEXT>
</DOC>
