<DOC>
<DOCNO> 73848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/son/sonspo22.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya 2. liginde doping skandalı.. 
</HEADLINE>
<TEXT>

     İtalya İkinci Futbol Ligi'nin lideri Empoli'nin bazı futbolcularına dopingli ilaçlar verdiği ve kontrolleri engellediği iddia ediliyor. 
     İtalya Milli Olimpiyat Komitesi'ndeki CONI dopingle mücadele savcılığı, bazı futbolcularının doping kontrollerinde sahtekarlık yaptığı iddiasıyla Empoli Kulübü hakkında soruşturma başlattı. 57 puanla İkinci Lig'de lider olan ve gelecek yıl Birinci Lig'e çıkmasını hemen hemen kesinleştiren Empoli'de, kulüp doktoru Francesco Ammannati, yarın soruşturma için CONI'ye çağırıldı. 
     Savcılığın Empoli hakkında doping soruşturması başlatılmasının nedeni ise Futbol Federasyonu Teftiş Kurulu Başkanı'nın, geçen hafta yapılan Empoli-Reggina maçı sonrasında yapılan doping kontrollerindeki bazı gösterildi. 
     Empoli Kulübü'nün maç sonrasında yapılan doping kontrollerinde istenilen futbolcular yerine başka futbolcuları göndermenin yollarını aradıkları ama başaramadıkları ifade edildi. 
     Doping testlerinin sonuçları ve savcılığın soruşturması sonucunda eğer Empoli Kulübü suçlu bulunursa puanlarının silinebileceği ve Birinci Lig'e çıkamayacağı söyleniyor. İtalyan futbolunda doping olayları son 2 yıldır oldukça yoğun görülmüş ve Davids, Stam, Couto, Guardiola gibi futbolculara uzun süreli maç cezası verilmişti. 
     






</TEXT>
</DOC>
