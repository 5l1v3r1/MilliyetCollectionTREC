<DOC>
<DOCNO> 81047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/son/sondun36.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaynana geline büyü yaptı gerekçesiyle düğün iptal edildi 
</HEADLINE>
<TEXT>

     Orta Afrika Cumhuriyeti'nin başkenti Bangui'de yapılması planlanan bir düğün, müstakbel kaynananın geline yaptığı iddia edilen büyü nedeniyle iptal edildi. 
     Mahkemeye itikal eden olay hakkında bilgi veren bir memur, Armand N'Dakoya ve Nathalie Sandrine Komboli çiftinin düğününün Cuma günü için planlandığını söyledi. 
     Damadın ailesinin düğünden önce gelinlerinin evine büyücü gönderdiğini kaydeden memur, ''büyücü ziyaretinden'' sonra burnu kanamaya başlayan gelinin hastanede yattığını belirtti. 
     ''Büyücünün, genç kızın kalbini büyüyle kent dışındaki bir çöplüğe attığını itiraf ettiğini'' söyleyen memur, büyücü kadının ''büyücülük ve şarlatanlık'' suçlarından 3 yıla kadar hapis cezasına çarptırılabileceğini belirtti. 
     





</TEXT>
</DOC>
