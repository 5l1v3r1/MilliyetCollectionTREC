<DOC>
<DOCNO> 63037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/19/ekonomi/eko09.html </URL>
<DATE> 2002/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Mazars Denge beş Türk şirketini evlendirecek 
</HEADLINE>
<TEXT>

     BARIŞ ERGİN 

     Dünyada onlarca şirketin evliliğine imza atan uluslararası yeminli mali müşavirlik ve yönetim danışmanlığı şirketi Mazars Denge, Türkiye’de de şirket evlilikleri gerçekleştirecek. Mazars Denge Türkiye Ortağı Leon Aslan Coşkun, beş Türk şirketinin yabancı ortakla evlendirilmesi projesi üzerinde çalıştıklarını açıkladı. 
     Bu şirketlerin isimlerini, anlaşma gereği açıklamaktan kaçınan Coşkun, sözkonusu şirketlerden birinin yüzde 100 yerli sermayeli bir otomotiv şirketi olduğunu, diğer dört şirketten ikisinin gıda, birinin k ğıt, birinin de kimya sektöründe faaliyet gösterdiğini söyledi. 
     Coşkun, "Türk şirketlerinin evlendirilmesindeki temel engeller, doğru bilgi aktarmamaları, düzgün bir insan kaynakları sistemlerinin olmaması ve kurumsal yapının eksikliği. Bu nedenle bir proje iki yıldır devam ediyor. Yabancılar, k rlılık ve diğer yönetsel zorlukları önemsemiyorlar, orada sorun yok. Temel sorun firmaların önünü görememesi. Türkiye’deki siyasi ve ekonomik belirsizlik firmaları ülkeden uzak tutuyor" dedi. 
     



 EKONOMİ 
























</TEXT>
</DOC>
