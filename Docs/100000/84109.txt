<DOC>
<DOCNO> 84109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/son/sondun19.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Barış eylemcileri İsrail'de hapishanede açlık grevi yapıyor 
</HEADLINE>
<TEXT>

     İsrail'in Beytüllahim'i işgali sıasında Milad Kilisesi'nde bulunan Uluslararası Dayanışma Hareketi'ne UDH mensup 9 kişinin, İsrail'de cezaevinde açlık grevine başladıkları bildirildi. 
     Manhattan'daki İsrail Konsolosluğu önünde açıklama yapan UDH Başkan Yardımcısı Michael Ratner, arkadaşlarının İsrail'deki Ramle Cezaevi'nde avukat görüşüne izin verilmeden ve haklarında bir suçlama bulunmadan tutulduklarını açıkladı. 
     Bu gözaltının keyfi olmadığını belirten Ratner, arkadaşlarının İsrail'in işgal ettiği topraklarda neler yaptığına tanık olmalarının önemine dikkat çekti. 
     Beytüllahim'den geçen hafta ABD'ye dönen eylemcilerden Rebecca Murray da 4'ü Amerikalı 9 eylemcinin ''İsrail'den sınırdışı edilmelerinin bir daha bu ülkeye girememek anlamına geldiği için'' sınırdışı kararını protesto amacıyla açlık grevine başladıklarını söyledi. 
     Murray, eylemcilerin yasadışı olarak tutuklandıklarını ve gözaltına alındıklarını düşündüklerini aktardı. 
     Milad Kilisesi'ndeki barış eylemcileri, Cuma günü Filistinlilerle birlikte kiliseden çıkarılmış ve gözaltına alınmışlardı. Eylemcilerin bir kısmı ise 2 Mayıs'ta kiliseye girmeye çalışırken gözaltına alınmıştı. 
     





</TEXT>
</DOC>
