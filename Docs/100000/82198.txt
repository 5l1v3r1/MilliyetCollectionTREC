<DOC>
<DOCNO> 82198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/05/yasam/yas02.html </URL>
<DATE> 2002/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan kaybetti Türkiye ise kazandı...’ 
</HEADLINE>
<TEXT>

İşadamı Nikos Varveris, bir Yunan dergisine öve öve bitiremediği aşkı’ İstanbul için şöyle dedi Ne yazık ki İstanbul artık bizim değil... 
     YORGO KIRBAKİ Atina 

     İstanbul’da önce Moda Bagno’, daha sonra da Nişantaşı’nda Armani Casa’yı açan Yunan işadamı Nikos Varveris, İstanbul’a ve Türklerin misafirperverliğine hayran kaldı. 
     Varveris, İstanbul’daki yaşamını Yunan "İkones" dergisine anlatırken, "Gelecekte Balkan pazarı hızla yükselecek. Ve her şey Türkiye’de başlayacak. Yunanistan, Selanik’e önem vermemekle büyük hata yaptı ve oyunu kaybetti. İstanbul kazandı. Almanlar, Amerikalılar, tüm yabancılar Türkiye’ye yatırım yapıyor" dedi. 
     Sabahları Çırağan Oteli’nde kahvaltı etmeyi, Galata Köprüsü’nde ve Beyoğlu’nda yürümeyi, Park Bora’da balık yemeyi, Hacıbekir’in lokumlarını tatmayı ve el yapısı Morgan marka otomobiliyle Boğaz’da dolaşmayı çok sevdiğini belirten Varveris, şöyle konuştu "İstanbul’da hayat güzel. İnsanları güzel bu şehrin. Kadınları güzel. Türk kadınları ne istediklerini biliyor. Türkler çok misafirperver insanlar." 
     
     Oteller daha kaliteli’ 
     İstanbul’daki otellerin, Atina’daki otellerden çok daha kaliteli olduğunu da vurgulayan Varveris, İstanbul’un çelişkilerinin insanı adeta bir mıknatıs gibi çektiğini dile getirdi. 
     "Üzüldüğüm tek şey İstanbul’un artık bizim olmamasıdır" demekten çekinmeyen ve İstanbul’u sihirli bir kent’ olarak tanımlayan Varveris, işlerinin çok iyi gittiğini’ de ifade etti. 
     



 YAŞAM 















</TEXT>
</DOC>
