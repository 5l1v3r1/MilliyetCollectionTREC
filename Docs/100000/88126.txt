<DOC>
<DOCNO> 88126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/son/sonspo18.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Arnavutluk, Dünya Kupası'na bir şehit verdi... 
</HEADLINE>
<TEXT>

     Futbolun en büyük organizasyonu ''Dünya Kupası''nın yarattığı heyecan, istenmeyen olayları da beraberinde getiriyor. 
     Koyu bir İtalya taraftarı olan ve evinde elektrikler kesilince, maçı kaçırmamak için yüksek voltaj yüklü bir hatta bağlantı yapmaya çalışan Arnavut Alket Kocage, cereyana kapılarak can verdi. 
     G Grubu'nda, İtalya'nın Ekvador ile yapacağı maç öncesinde elektrikler kesilince, ailesine, ''Gidip elektriği bağlayacağım. Bu maçı kaçıramam'' diyen 23 yaşındaki Kocage, onarım nedeniyle kesilen enerjiyi, elindeki iki adet kerpetenle bağlamaya çalışınca, yüksek akıma kapılarak öldü. 
     Arnavutluk'ta yayınlanan Shqiptare Gazetesi olayı, ''İlk Dünya Kupası şehidimizi verdik'' diye duyurdu. 
     





</TEXT>
</DOC>
