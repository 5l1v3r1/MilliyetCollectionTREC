<DOC>
<DOCNO> 93216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/02/magazin/mag00.html </URL>
<DATE> 2002/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Küfür etmezseniz şarkı söylemeyiz’ 
</HEADLINE>
<TEXT>

15 bini aşkın izleyiciyi Ömerli’de buluşturan H2000 Müzik Festivali’nde sahne alan Manchild’in çılgın üyeleri, tekrar sahne almak için küfür istedi 
     NURDAN AKINER 

     İstanbul’a sadece 40 kilometre uzaklıktaki Ömerli’de 130 bin metrekarelik arazide başlayan ve gençlerin özlemini çektikleri sınırsız özgürlük ortamını sağlayan H2000’de önceki gece, İngilizler’in haşarı çocukları Manchild ve Muse sahne aldı. Şarkılarıyla, metropol insanının içinde biriken enerji ve öfkeyi dışa vuran Manchild ve Muse, şarkılarıyla festival alanını dolduran binlerce gencin kafasını boşalttı’. 
     
     Festival alanı inledi 
     Elektronik altyapı üzerinde dans müziğini rock’la buluşturan Manchild grubu, yoğun ilgi üzerine konserleri bittikten sonra tekrar sahneye çağırıldı. Ancak grup üyelerinin tekrar şarkı söylemek için bir şartı vardı. Gençlere "Fuck you Mancild diye bağırırsanız bir kere daha şarkı söyleriz" diyen grup üyeleri bu isteklerine kısa sürede kavuştu ve festival alanı "Fuck you Manchild" çığlıklarıyla inledi 
     
     Sevgilisi çaldı, Ece söyledi 
     Sinema eleştirmeni ve yazar Atilla Dorsay’ın 23 yaşındaki rock yıldızı kızı Ece Dorsay da, yerli Woodstock H2000’de konser verenler arasındaydı. Ece, şarkılarını seslendirirken, sevgilisi Atakan Engin de elektro gitar çalarak kendisine eşlik etti. Şarkılarda iyi performans gösterdiklerinde kafalarını sallayıp birbirlerine gülümseyen çift, gençlerin sevgilisi oldu. 
     



 MAGAZİN 













</TEXT>
</DOC>
