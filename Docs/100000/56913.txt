<DOC>
<DOCNO> 56913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/guncel/gun02.html </URL>
<DATE> 2001/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Resmi kurumlar elektrik kaçakçısı 
</HEADLINE>
<TEXT>
Devlet de çarpıyormuş 
TEDAŞ’ın valiliklere gönderdiği yazıda, resmi kurumlardaki yasadışı elektrik kullanımının engellenmesi istendi 
     ŞENOL DEMİRCİ İstanbul 

     Enerji Bakanlığı’na bağlı kuruluşlar Türkiye’deki kaçak elektrik kullanımının önüne geçilmesi amacıyla yeni yasalar için mücadele ederken, yeni bir skandal patladı. Kaçak elektriği sadece vatandaşların değil, devlet kurumlarının da kullandığı ortaya çıktı. Bu durum, Türkiye Elektrik Dağıtım A.Ş.’nin TEDAŞ tüm il valiliklerine gönderdiği yazıyla ortaya çıktı. TEDAŞ’ın yaptığı girişim üzerine harekete geçen valiler, illerindeki tüm resmi kurumlara bir çağrı yaparak yasadışı kullanımın sona erdirilmesini ve biriken borçların derhal ödenmesini istedi. İstanbul’da kaçak elektrik kullanıcısının devlete verdiği zararın yıllık 348 trilyon liraya ulaştığı bildirildi. 
     
     Vatandaşa örnek olun 
     TEDAŞ Genel Müdürü Bülent Ülkü imzasını taşıyan ve valiliklere gönderilen yazıya göre, Türkiye’deki kaçak kullanımın oranı yüzde 14.6 düzeyine ulaştı. Bunun ekonomiye kattığı yük ise 521 trilyon lira. Yazıda şöyle denildi "Vatandaşlarımıza örnek olabilmek bakımından öncelikle tüm kamu kurum ve kuruluşlarımızın yasal aboneliklerini yaptırarak elektrik tüketiminde bulunmaları gerekir. Ancak, teşekkülümüz tarafından yapılan denetimlerde bazı illerimizdeki kamu kurum ve kuruluşlarının abone olmadan enerji kullandıkları tespit edilmiştir." 
     Boğaziçi Elektrik Dağıtım A.Ş. Genel Müdürü Mustava Kavlu, yasadışı tüketimden doğan zararı abonelerin faturalarına yansıttıklarını belirterek, "Halkımız kaçak elektrik kullananlara acıyor ve şik yet etmiyor. Oysa kaçak kullanıcıların faturası halka zam olarak dönüyor. Her İstanbullu'nun cebinden yılda 90 milyon lira uçuyor. Kaçağın bedelini kendileri ödüyor, ama bundan habersizler" diye konuştu. 
     
İşte böyle çalıyorlar      Kaçak elektrik genellikle şu yöntemler uygulanarak kullanılıyor 

</TEXT>
</DOC>
