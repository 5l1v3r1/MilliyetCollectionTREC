<DOC>
<DOCNO> 69878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/son/sontur19.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanlar 2002'de de Türkiye'ye gelecek.. 
</HEADLINE>
<TEXT>

     Türkiye Araştırmalar Merkezi'nin hazırladığı "2002 Türkiye Raporu"na göre, 2002 yılında Türkiye'yi en çok Alman turistler ziyaret edecek. 
     Türkiye Araştırmalar Merkezi'nden yapılan açıklamada, Dünya Turizm Örgütü'nün birçok ülkede turizmde gerileme beklediği, ancak Türkiye'nin 2001 yılı turist sayısındaki artışının 2002 yılında da yavaşlayarak devam edeceği belirtildi. Açıklamada, 2001 yılında hazırlanan "Türkiye Turizm Raporu"nda 10 milyon turist sınırının aşılacağı öngörüsü anımsatılarak, "2001 yılında 11,5 milyon turist Türkiye'yi ziyarette bulunarak, 8,5 Milyar Dolar'lık bir döviz bırakmışlardır. Türkiye'ye ziyarette bulunan en büyük grubu yine Alman turistler oluşturmuştur" denildi. 
     2002 yılında da Türkiye'yi en çok Alman turistlerin 
     ziyaret edeceği kaydedilen açıklamada, Türkiye'ye turist gönderen tur operatörleri ve 100 seyehat acentası arasında yapılan araştırmada, Türkiye'ye yapılacak rezervasyonların 2002 yılında yüzde 15,6 oranında artacağı kaydedildi. 
     






</TEXT>
</DOC>
