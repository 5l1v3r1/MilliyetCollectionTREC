<DOC>
<DOCNO> 61978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/13/ekonomi/eko09.html </URL>
<DATE> 2002/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk destek 13,100'lerde 
</HEADLINE>
<TEXT>

Göstergelerin satış eğilimi destekleri zayıflatabilir. Destekler 13,100 ve 12,700’de bulunuyor 
     Zeynep Candan AKTAŞ 

     Hafta başında 15,071 puanı test eden endeks bu seviyeden başlayan k r realizasyonlarıyla 20 günlük ortalamayı test ediyor. 
     Endeksin kısa vadeli göstergeleri aşırı alım bölgelerinden başlayan satış eğilimlerini sürdürüyorlar. 
     Sadece Stochastik göstergesi aşırı satım bölgelerine yaklaşarak 13,100 seviyelerine doğru endeksin güçlenebileceğini işaret ediyor. Endeksin uzun vadeli göstergeleri ise bu hafta aşırı alımlardan başlayan sat sinyallerini sürdürüyorlar. 
     Bu teknik göstergeler ışığında endeks, gelecek kısa bir güçlenme ve toparlanma eğilimi izleyebilir. Ancak bu eğilim hacimle desteklenmezse uzun vadeli göstergelerinin satış eğilimi yukarı doğru atakların satışla karşılanma olasılığını artırıyor. 
     Önümüzdeki hafta endeksin destekleri 13,100 ve 12,700 iken, dirençler 14,500 ve 15,000 seviyelerinde bulunuyor. Endeksin 1993 yılındaki büyük çıkışla benzer yönleri olmasına rağmen oldukça önemli farklılıkları da bulunuyor. 
     Benzer yönlerinden en önemlisi o dönemde de uzun süren önemli bir düşüş sürecinin arifesinde başlayan çıkış eğiliminin izlenmesi. Endeksin dolar bazında 1990 Ağustos'unda 2,22 seviyesinden başlayan düşüş süreci bugünkü gibi aşırı değer kaybına neden olmuş ve bir yılı aşkın bir süre içinde endeks 0,41 cent seviyelerini test etmişti. 
     Bu anlamda 2000 yılı Ocak ayından bu yana yaşanan düşüş ile büyük benzerlik gösterdiği görülüyor. Ancak o dönemin şartları ile bugünkü şartlar kıyaslandığında kısaca şöyle farklılıklardan sözetmek mümkün. 
     Birincisi, çıkışın başladığı 1993'lerde şirketlerin durumu bugünkü kadar kötü değildi. Şirketlerin ortalama F K oranları 1992 yılı sonunda 11,39, 1993 sonunda 25,75, 1994 sonunda 24,83 seviyesinde bulunuyor. Bugün ise bu oran 2001 Aralık sonu itibariyle 108,33 seviyesinde. 
     İkincisi o dönemin alımlarını güçlendiren iki etken var. Yabancılar Türk hisse senetleri piyasalarını yeni keşfediyorlar, diğer taraftan ise yatırım fonlarının kuruluşunun teşvik edilmesiyle gelen bir talep var. 
     Bir diğer önemli neden ise o dönemde döviz kurlarının bugünkü gibi serbest salınımda olmaması. Hatırlanacağı gibi bu da 1994 yılı Ocak ayında piyasaların krize girmesine neden olmuştu. Bu nedenle sadece teknik görüntülere bakarak o dönemdeki çıkışın tekrarlanmasını beklemek hata olabilir. 
     Bol kazançlı haftalar dileğiyle. 
     



 EKONOMİ 















</TEXT>
</DOC>
