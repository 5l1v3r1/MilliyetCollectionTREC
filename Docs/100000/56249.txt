<DOC>
<DOCNO> 56249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/09/guncel/gun05.html </URL>
<DATE> 2001/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
AİHM bütçesi bir Türk’e emanet 
</HEADLINE>
<TEXT>

     SEÇKİN ÜREY Ankara 

     Türkiye’yi adil olmayan yargılamalar ve işkence davaları nedeniyle sürekli para cezasına mahk m eden Avrupa İnsan Hakları Mahkemesi’nin AİHM bütçesi gelecek üç yıl için bir Türk’e emanet edildi. AİHM’nin bütçesini hazırlayan ve denetleyen dokuz kişilik AK Bütçe Komisyonu’na Maliye Başmüfettişi Fikret Demir seçildi. 
     AK Bütçe Komisyonu’na 1990 yılından beri seçilen ilk Türk olan Demir, göreve konseyi oluşturan 43 ülkeden 32’sinin oyunu alarak geldi. Boşalan bir asil üyelik için aday gösterilen Demir, Türkiye’deki görevi ve uluslararası deneyimiyle diğer adaylar arasından sıyrıldı. 
     
     Öğrenince internete baktı 
     Sonucun bu kadar çabuk açıklanmasını beklemediğini söyleyen Demir, şöyle konuştu " Görevim gereği konseyin Dışişleri Bakanları Kurulu’na bağlı olacağım. Hazırladığımız bütçe ve denetim raporlarını bakanlara sunacağız. Avrupa Konseyi ile daha önce hiç çalışmamıştım. Bu yüzden nedir, ne değildir öğrenmek için laptopumdan konseyin sitesindeki ilk bilgileri aldım." Konseyin 280 trilyon liralık 2002 bütçesinin denetiminde çalışacak olan Demir, 2003 ve 2004 bütçelerinin hazırlanmasında da görev alacak. Demir, Strasbourg’daki görevine ocak ayında başlayacak. Komisyonun yedek üyeliğine de, Maliye Bakanlığı Bütçe Dairesi Başkanı İsmail Küçükakyüz seçildi. 
     
     Bir ilk de Özden’den gelmişti 
     Geçen aralık ayında da, Maliye Bakanlığı AB ve Dış İlişkiler Dairesi Başkanı Vedat Özden, yaklaşık 50 yıl aradan sonra, Avrupa Konseyi'nin bütün hesaplarını kontrol eden Denetim Kurulu üyeliğine seçilen ilk Türk bürokrat olmuştu. 
     



 GÜNCEL 














</TEXT>
</DOC>
