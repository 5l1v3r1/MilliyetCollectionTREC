<DOC>
<DOCNO> 52841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/18/dunya/dun02.html </URL>
<DATE> 2001/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bin Ladin’in 10 dublörü var 
</HEADLINE>
<TEXT>

Suudi terörist, Amerikalıları şaşırtmak için kendisine tıpatıp benzeyen 10 kişiyi dublör olarak kullanıyor 
     DIŞ HABERLER SERVİSİ 

     İngiltere’de Arapça yayımlanan Suudi destekli El Hayat gazetesi, Suudi terörist Usame Bin Ladin’in Saddam Hüseyin’in taktiğine başvurarak, 10 adet benzerini kendisini ölü ya da diri ele geçirmek isteyen Amerikalıları şaşırtmak için kullandığını yazdı. 
     Gazeteye konuşan, Ladin’e bağlı El Kaide örgütünün "Ebul Nur" kod adlı üyesi, Ladin’in yakalanmasının ülkeye yayılmış bulunan 10 dublörü nedeniyle imkansız olduğunu iddia etti. Ebul Nur’a göre dublörlerin hepsi de Bin Ladin’e ikizleri kadar benziyor. 10 benzerden ikisi Kuzey Afrikalı. 
     El Hayat gazetesine yaptığı açıklamada kimliğini ve ülkesini belirtmeyen Ebul Nur, El Kaide’ye 1998’de katıldığını, örgüt adına Cezayir’de ve Lübnan’da savaştığını söyledi. 
     
     Bir giren çıkamıyor 
     Ebul Nur operasyonlara katılmadan önce Ortadoğu’da bomba yapımı ve adam kaçırma eğitimi gördüğünü, örgüte üye olan birisinin sonradan örgütten ayrılmasının çok zor olduğunu da belirtti. 
     Ebul Nur, El Kaide’nin yüksek teknoloji ürünü bir haberleşme ağı olduğunu da iddia etti. 
     



 DÜNYA 















</TEXT>
</DOC>
