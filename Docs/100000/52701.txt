<DOC>
<DOCNO> 52701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/ekonomi/eko06.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir yıl sonra yeniden istikrar 
</HEADLINE>
<TEXT>

     EKONOMİ SERVİSİ 

     Önce kasım, ardından şubatta ağır darbe yiyen Türkiye, 2002’ye yeni IMF kaynağı ve yabancı sermaye girişi umuduyla girecek. 
     Kasım kriziyle birlikte başlayan sermaye kaçışının faturası Türkiye için ağır oldu. Kasım krizinden sonra 25 milyar dolar düzeyinden 16 milyar dolarlara kadar gerileyen Merkez Bankası rezervleri ancak son haftalarda 18 milyar doların üzerinde istikrara kavuştu. Geçen yıl kasım krizinin ardından 8 milyar dolar olan borsadaki yabancıların payı da bu yılın ekim sonunda 3 milyar dolara kadar geriledi. Ancak, borsadaki son bir aylık yükselişlerde yabancıların etkili olduğu belirtiliyor. Borsada önümüzdeki günlerde yabancı yatırımcı alımlarının artacağı beklentisi oluştu. 
     
Faizler geriliyor      Dövizdeki spekülatif ataklar son aylarda başta Londra bankalarının döviz bozdurarak faiz ve borsaya girmesiyle kesilirken, Derviş’in ilk geldiği günlerde üç ay için Hazine’den yüzde 193 faiz isteyen bankaların son ihalede yüzde 74 faizi artık "makul getiri" olarak yorumlamasını sağladı. IMF’nin taze kaynak için yeşil ışık yakması bu süreci hızlandıracak. Başta dünyanın önde gelen finans kuruluşları olmak üzere birçok yabancı firma, Türkiye’de ortaklık kurmak, şirket ya da banka almak için gerekli istikrar ortamının sağlanmasını beklediklerini her fırsatta dile getiriyordu. Uzmanlar, Derviş’in açıklamasını bu sürecin başlangıcı olarak algıladı. 
     



 EKONOMİ 




















</TEXT>
</DOC>
