<DOC>
<DOCNO> 81549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/ekonomi/eko07.html </URL>
<DATE> 2002/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Halkbank, KOBİ kasası olacak 
</HEADLINE>
<TEXT>

     HARUN GÜREK Ankara 

     Halk Bankası, esnaf sanatk r ve KOBİ kredilerini dünden itibaren tüm kredi türlerinde yeniden başlattı. 
     Bu yıl 1.5 katrilyon lira kredi kullandırmayı hedefleyen bankanın şube kapatma işlemlerinin tamamlandığını açıklayan Kamu Bankaları Ortak Yönetim Kurulu Başkanı Safa Ocak, "Tarihimizle barıştık, yukarıya doğru çıkışı başlattık. Gelecek yıl bu zamanlarda da piyasayı sürükleyecek bir duruma geleceğiz" dedi. 
     "Kendimi ilk defa iyi hissediyorum" diyen Halkbank Genel Müdürü Emel Çabukoğlu ise "İşlem Kredisi" uygulamasına geçtiklerini söyledi. Çabukoğlu, "Biz bu krediye beraber yaşam kredisi diyoruz. Halkbank, esnaf sanatk r ve KOBİ’lerin kasası gibi olacak. O gün nakite sıkıştıysa gelip alacak" dedi. Çabukoğlu, bu kredi için illa gayrimenkul teminatı istemediklerini, son derece esnek koşullara sahip olduğunu ve başvuruları birkaç gün içinde cevaplandıracaklarını söyledi. 
     
Kredi koşulları      İşlem Kredisi’nin sermayesi 1 katrilyon 250 trilyon lira olacak. Firmalarda, sabit bir işyerinin varlığı, vergi mükellefi olması, esnaf, ticaret veya sanayi odalarından birine kayıtlı olması ve Banka kredilendirme kriterlerine uygunluğu koşulları aranacak. Firma beyanları esas alınacak. Kredi, üç ayda bir faiz ödemeli BCH şeklinde kullandırılacak. Kredi üst limiti firma başına 20 milyar lira olacak. Bu kapsamda kullandırılan kredilerde BSMV ve KKDF kesintisi yapılacak. Krediye karşılık teminata alınan senet ve çekler için komisyon ise uygulanmayacak. 
     



 EKONOMİ 


















</TEXT>
</DOC>
