<DOC>
<DOCNO> 91716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/yazar/temelkuran.html </URL>
<DATE> 2002/06/24/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Futbol 1 Eğlence 0 
</HEADLINE>
<TEXT>

"Milletçe sevindik" izlenimi vermek için aynı plağı döndürmekten başka bir seçenek kalmıyor "Tür-ki-ya Tür-ki-ya " Bağır bağır, nereye kadar Ayrıca solcular nasıl sevinecek Onu düşünen yok 
     Gönül coşması olsun, sevinçten çıldırıp kendini dansa, müziğe vermek olsun, toplumsal olarak onaylanmış bir eğlence stili olsun, bu konulardaki zayıflığımız yarı finale çıkınca belli oldu. Biraz da plansızlık var tabii. Takım gruptan çıkınca "adamakıllı çıldıralım" politikasını izleyen topluluğun, yarı finale çıkma durumu için çıldırma istihkakı kalmıyor doğal olarak. Nihayet, "milletçe sevindik" performansını sergilemek için aynı plağı döndürmekten başka bir çare kalmıyor 
     "Tür-ki-ya Tür-ki-ya " 
     Bir bağırdın, iki bağırdın. Bağır bağır, nereye kadar Enerji bir yere akamıyor, tıkanıp kalıyor. "Buradan bir Rio Karnavalı çıkarabilir miyiz " gayreti, güruhun salt ve sırf erkeklerden oluşması sebebiyle biraz sakil duruyor tabii. 
     
Öz-eğlencemiz var mı      Ne Brezilyalılar gibi kendiliğinden bir samba konvoyu, ne Almanlar gibi bir "fashing" çıkıyor. Yani "öz-eğlencemiz" diyebileceğimiz bir stil var mı Maalesef. Anca işte "En büyük Türkiya Başka büyük yok " Ee Sonra 
     Şimdi bu "deli gönül coştu" halinin gelip gelip eğlenme deneyimsizliğinde tıkanmasını müteakip ne oluyor Akacak enerji damarda durmaz, bir yere akacak muhakkak. Nereye akıyor Milliyetçiliğe Herkes daha çok eğlenmek için daha çok milliyetçi oluyor. Telefon hattı reklamlarında "Senegal’in kodu şu. Aç telefonu, uluslararası telefon sapığı ol" yollu yönlendirmeler olsun, "Gidini Gidini Türkler geliyor" gibi techno-mehter yaratma girişimleri olsun... Bu gibi politik sapmalar o enerjiyi bir güzel emiyor. 
     
Solcuların ıstırabı...      Futbol seven bir solcu nasıl sevinecek mesela Buyurun bakalım Onu düşünen yok. Bu ülkede "Solcuyum ama futbol seviyorum. Ezilmiş halkları uyutarak diktatörlerin iktidarına hizmet etmiş bir sporu sevmek ideolojik bir sapma mıdır " diyen kaç solcu vatan evladı olduğunu, o şahısların ıstırabının ne kadar derin olduğunu bilir misiniz Bilemezsiniz efendim 
     Doğal tabii bunlar. Yıllar yılı spikerin o gitgide zavallılaşan sesine alışmış bir halk söz konusu. 3-0’lık yenilgi skoru üzerine şöyle şeyler denirdi... Bana da Vedat Özdemiroğlu hatırlattı 
     
"İyi de başlamıştık"      "İyi de başlamıştık sayın seyirciler. İlk 25 dakika başa baş bir mücadele. Ama bir savunma hatası... Yine de değiştirilmeyecek bir skor değil sayın seyir... Aman çocuklar Dikkat çocuklar Kısa sessizlik Evet. Savunmadaki boşluktan yararlanan Çek takımı.." 
     Yıllarca bu ve benzeri futbol ıstırapları içinde kıvranmış bir halkın yarı finale çıkınca bir tutulma, bir tıkanma yaşaması, çıldırma istihkakını plansız kullanması tabiidir. "Yüce milletimiz" zamanla bunları da aşıp "öz-stilini" konuşturacaktır inşallah Değil mi "Türkiya" 
     
     







Futbolu başarmak 


Seyri bedavadır, buyrun... 


Saddam’a karşı senaryolar 


İlaç gibi geldi 


Yolunu arayan ülke 


Enflasyon muhasebesi bankaları vergiden kurtarır mı 


Bir eğitimciye görülen reva 


2002 futbol devrimi 


Futbol 1 Eğlence 0 


Dolardaki düşüş nereye kadar gidebilir 


100 lira mevduatın 11 lirası batmış 33 lirası kredide 


</TEXT>
</DOC>
