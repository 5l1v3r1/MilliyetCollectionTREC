<DOC>
<DOCNO> 76455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/son/sontur07.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Sigarayı Mayıs ayında bırakana verilecek ödüller arttırıldı 
</HEADLINE>
<TEXT>

     Sağlık Bakanlığı, "2002 Uluslararası Ödüllü Sigarayı Bırakma Kampanyası" çerçevesinde sigarayı bırakan bir kişiye vereceği 4 milyar lira para ödülü ve 100 kişiye vereceği takım elbisenin yanı sıra 200 kişiye de bisiklet ve eşofman hediye edecek. 
     Bu arada, 400 bin adet bastırılan ve dağıtılmaya başlanan katılım formları tükendi. Kampanyaya en az bir yıldır sigara içen ve 18 yaşını doldurmuş herkes katılabilecek. 
     Katılımcıların 2 Mayıs 2002 tarihine kadar katılım formunu doldurup, kampanya merkezine ulaştırmaları gerekiyor. 
     Sigarayı bırakma günü olarak belirlenen 2 Mayıs'tan itibaren 4 hafta süreyle sigara içmeyenler veya tütün ürünlerini kullanmayanlar ödül almaya hak kazanacak. 
     Katılımcılar arasında kura çekilecek ve kuradan hemen sonra kazanan kişiyle temasa geçilerek, sigara içip içmediği şahitlerce ve kimyasal analizlerle teyit edilecek. 
     






</TEXT>
</DOC>
