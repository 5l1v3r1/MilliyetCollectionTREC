<DOC>
<DOCNO> 77062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/08/yasam/ayas.html </URL>
<DATE> 2002/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Bülent Ersoy’a hayran’ 
</HEADLINE>
<TEXT>

Türk magazin kahramanlarının tablolarını yapan Avusturyalı ressam Tina Fischer şöyle diyor "Avrupalı sanatçılar Ersoy’a müziği nedeniyle değil sürekli bedeniyle oynadığı için hayran" 
     BULUŞMALAR AHMET TULGAR 

     Osmanlı döneminde İstanbul’a gelen Batılı oryantalist ressamlar hamamları, cariyeleri, sokak satıcılarını çizmişler. Modern Batılı ressamlara da günümüz İstanbul’u özgün olarak sadece popüler kültür figürlerini mi sunuyor Batılı göz Türkiye’de ısrarla aradığı egzotizmi sonunda magazin programlarında, hipermedyatik çehrelerde mi buldu 
     Tina Fischer’in Galeri Artist’te açtığı sergisinin başlığı şöyle Şöhret, Aşk, Para, İmaj, Güç, Kitsch ve Resim. 18 Nisan’a kadar açık kalacak sergide resmedilen insanları çok iyi tanıyoruz Müslüm Gürses, Süleyman Demirel, Yılmaz Erdoğan, Fatih Terim, İbrahim Tatlıses, Beyaz, Sibel Can vs. 
     Fischer, televizyonlardan, gazetelerden bombardıman halinde toplumun üzerine püskürtülen bu imajları yeniden üretmesinin nedenini şöyle açıklıyor "Bu insanlar bu ülkenin kültürünü anlatıyorlar. Bir de tabii biz de sanatçıyız, onlar da sanatçı. Onlarla bu yüzden ilgiliyim." 
     
     Magazinin nedeni meraktır’ 
Resim kariyerinizi anlatabilir misiniz 
     Viyana Güzel Sanatlar Akademisi’nde okudum. Prag’da üç sene sanatsal etkinliklerde bulundum. Sonra burslu olarak İstanbul’a geldim. Türkçe öğrendikten sonra Türk sanatçıların kurduğu "Hafriyat" grubuna katıldım. Beş senedir İstanbul’dayım. Bu ikinci kişisel sergim. 
     
Ünlü kişileri çizme fikri nasıl doğdu 
     Çok doğal bir şekilde. Çünkü televizyonda sürekli bu insanları görüyordum. Ve onlar da sanatçı, biz de sanatçıyız. Fakat onların yaşam tarzı çok daha renkli. Daha neşeli. 
     
"Onlar da sanatçı, biz de sanatçıyız" derken arada bir Türkiye’de patlak veren ve özellikle tiyatrocuları hezeyanlara sürükleyen "Kim sanatçıdır, kim değildir " tartışmasına mı katkıda bulunuyorsunuz, yoksa ciddi ciddi onları da kendinizle aynı kategoride mi değerlendiriyorsunuz 
     Onlar Türkiye için gerçek sanatçılar. Halkın sevdiği kişiler onlar. Avusturya’da bu kadar çok sevilen şarkıcı yoktur. Buradaki gibi magazin programları da yapılmıyor orada. 
     
Neden Türkiye’de bu kadar çok magazin seyrediliyor, okunuyor 
     Çünkü Türkler her şeyi merak ediyor. Avusturyalılar o kadar meraklı değildir. Sevgilimin annesi, bir Türk, bütün sanatçıların hayatını biliyor. 
     
Siz nasıl algılıyorsunuz Türk magazin programlarını 
     Ben de merak ediyorum artık. Mesela geçenlerde izledim, Müslüm Gürses, Teoman’ın şarkısını almış. Bunlar güzel bilgiler. 
     
Resmettiğiniz ünlüler serginize geldiler mi 
     Hayır. Katalog gönderdik ama gelmediler. 
     
Neden gelmediler sizce 
     Neyle karşılaşacaklarını bilmiyorlar herhalde. Aydınlardan çekiniyorlar biraz. Bir tek Beyaz gelebileceğini söylemiş ama o da para talep etti. 
     
Beyaz’ı, söylemini steril ve komformist bulduğunuz için mi deterjan reklamı yaparken çizdiniz 
     Bu reklamın ona yakıştığını düşündüğüm için. 
     
Tablosunu satın almak isteyen çıktı mı 
     Yılmaz Erdoğan ajansından birini gönderdi ve almak istediğini söyledi. Zaten o kendisi de bir aydın olduğu için çalışmalarıma sıcak baktı sanırım. 
     
Sizi en çok hangi ünlü eğlendiriyor 
     Beni en çok eğlendiren Müslüm Gürses. 
     
Neden İbrahim Tatlıses değil de, Müslüm Gürses mesela 
     Çünkü Tatlıses daha çok iş adamı gibi. Ama Müslüm Gürses gerçekten bir halk sanatçısı. 
     
Neden şarkıcıların, türkücülerin, bu magazinel tiplerin arasında birden Süleyman Demirel tablosu ile karşılaşıyoruz Başka politikacı çizmemişsiniz. 
     Çünkü Demirel benim için çok çok komik bir adam. Ama tablosunu bu kişilerin arasına koyarken onunla dalga geçmek değildi amacım. Bence o da diğer magazin tipleri gibi bu ülkenin kültürünü yansıttığı için onu da çizdim. 
     
Niye Fatih Terim’i sevinç gösterileri sırasında değil de üzülürken, takımı gol yemiş gibi bir pozisyonda çizdiniz 
     Çünkü adam üzülürken de karizmatik, ilgi çekici, etkileyici ve eğlendirici. 
     
     Galerilerle arabeskçi istemedi’ 
Türk sanat çevreleri nasıl değerlendirdi resimlerinizi 
     Galerilerle sorun çıktı. Birçok galeri bu insanları arabesk bulduğu için sergilemek istemedi tablolarımı. "Biz galerimize bu insanların resimlerini asmayız" dediler. Tablolarımın sanatsal değerine değil, içeriğine takıldılar. 
     
Yeni oryantalistler Türkiye’de bu magazin ünlülülerine mi takılıyorlar 
     Ünlülerin tablolarını yapmak Batı’da değil Doğu’da olan bir gelenek. Mesela Mısır’da şarkıcılar, tiyatrocular, politikacılar sokakta resmediliyor. 
     
Türkiye dışında bu tablolar nasıl algılanır sizce 
     Bilemiyorum. Viyana sanat çevrelerinde mesela Bülent Ersoy büyük bir sanatçı olarak tanınır, ama bir müzik sanatçısı değil de, bir imaj sanatçısı olarak. Erkeklikten kadınlığa geçişi. Ameliyatları. Sürekli bedeniyle oynayışı. 
     



 YAŞAM 














</TEXT>
</DOC>
