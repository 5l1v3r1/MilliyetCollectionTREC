<DOC>
<DOCNO> 80910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/28/son/sontur05.html </URL>
<DATE> 2002/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
AB ülkeleri idam cezasını ne zaman kaldırdı 
</HEADLINE>
<TEXT>

     Türkiye'de idam cezasının kaldırılması yönünde tartışmalar sürerken, Avrupa Birliği ülkelerindeki durum, çarpıcı bir tabloyu ortaya koyuyor. İdam cezasını kaldıran ilk ülke 1867 yılında Portekiz olurken, İngiltere yasalarından idamı en son çıkaran AB üyesi oldu. 
     Devlet Bakanı ve Başbakan Yardımcısı Mesut Yılmaz, Ak Parti Aksaray Milletvekili Ramazan Toprak'ın soru önergesini yanıtlarken, Avrupa Birliği üyesi ülkelerde idam cezası konusundaki durumu değerlendirdi. 
     AB üyesi ülkeler içinde genel ve özel şartlarda idam cezasını koruyan ülke olmadığını belirten Yılmaz, üye tüm ülkelerin Avrupa İnsan Hakları Sözleşmesi'nin Ek 6 numaralı Protokolü çerçevesinde ''savaş ve yakın savaş durumları dışında'' idam cezasını tümüyle kaldırıldıklarını ifade etti. 
     Protokole çekince konulmasına olanak bulunmadığına işaret eden Yılmaz, son olarak İngiltere'nin 27 Ocak 1999 yılında imzaladığı Protokolü, 2 Ekim 2000'de yürürlüğe giren ''Human Rights Act 1998''adlı kanunun ekleri arasına sokarak İngiliz hukukunun bir 
     parçası haline dönüştürdüğünü kaydetti. 
     
     13 NUMARALI PROTOKOL, İSTİSNALARI DA KALDIRIYOR 
     Yılmaz, Avrupa Konseyi'nin 3 Mayıs 2002 tarihinde Vilnius'ta yapılacak 110. Balkanlar Komitesi toplantısında imzaya açılacak olan 13 numaralı Protokol'ün ise idam cezasının savaş ve yakın savaş 
     durumları halinde dahi uygulanmamasını öngördüğüne dikkati çekti. 
     Yunanistan dışındaki AB ülkelerinin 13 numaralı Protokol'den önce anayasal ve diğer hukuki düzenlemelerle idam cezasını savaş ve barış durumları dahil tüm suçlar için kaldırdıklarını belirten Yılmaz, Yunanistan'da askeri ceza kanununun savaş savaş, silahlı ayaklanma, kuşatma ve genel seferberlik döneminde ölüm cezasına imkan verdiğini bildirdi. 
     
     İLK ÖNCE PORTEKİZ KALDIRDI 
     Yılmaz'ın verdiği bilgiye göre, AB üyesi ülkeler arasında idam cezasını önce Portekiz kaldırdı. Portekiz'i izleyen ülke, 82 yıl sonra Almanya oldu. 
     AB üyesi ülkelerde ölüm cezasının kaldırılma tarihleri şöyle 
     
     
Ülke Yıl Portekiz 1867 Almanya 1949 Avusturya 1968 İsveç 1973 İspanya 1978 Danimarka 1978 Fransa 1981 Hollanda 1982 İrlanda 1990 Finlandiya 1995 Belçika 1996 Yunanistan 1998 Lüksemburg 1999 İngiltere 1999 
     





</TEXT>
</DOC>
