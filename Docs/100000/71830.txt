<DOC>
<DOCNO> 71830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/10/son/sonspo10.html </URL>
<DATE> 2002/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ahmet Dursun "Maçın hakkı bu değildi" 
</HEADLINE>
<TEXT>

     Beşiktaş'ın yıldız oyuncusu Ahmet Dursun , 1-0 kaybettikleri karşılaşma ile ilgili yaptığı açıklamada, ''Maçın hakkı bu sonuç değildi'' dedi. 
     Kendi ismini taşıyan ''www.ahmetdursun.org'' isimli internet sitesinde ilk kez açıklamalarda bulunan Ahmet Dursun, şunları kaydetti 
     ''Futbolda bazen iş kazalarıyla karşılaşabiliyorsunuz. 
     Karşılaşmayı izleyenler gördü. Maçın hakkı kesinlikle bu sonuç değildi. Sahadan en azından bir puanla ayrılmalıydık. Ama olmadı. 
     Maçın son düdüğü çaldı ve Galatasaray maçı bizim için geride kaldı. 
     Şimdi önümüze bakmalıyız. Şampiyon olmak istiyorsak tüm maçlarımızı kazanmalı ve taraftarlarımızın yüzünü güldürmeliyiz.'' Ahmet Dursun, bu maçı bir dönüm noktası olarak kabul ettiğini de vurgulayarak, ''Artık, galibiyet serilerine başlayacaklarına inanıyorum. Taraftarlarımızın sonsuz desteği ve bizim de sahada ortaya koyacağımız başarılı futbolla, bu sene de şampiyonluğa en yakın takımın kesinlikle biz olduğumuzu düşünüyorum'' ifadelerini kullandı. 
     






</TEXT>
</DOC>
