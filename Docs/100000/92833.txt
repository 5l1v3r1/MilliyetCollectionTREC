<DOC>
<DOCNO> 92833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/29/son/sondun19.html </URL>
<DATE> 2002/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Paris'te eşcinsellerin şöleni 
</HEADLINE>
<TEXT>

     Fransa'nın dört bir yanından gelen on binlerce eşcinsel, geleneksel ''Gay Pride'' Eşcinsel Onuru yürüyüşü için bugün başkent Paris'te toplandı. 
     Montpartnesse Meydanı'nda öğle saatlerinde toplanan ve tekno, pop ve rock müziği eşliğinde yürüyen eşcinseller, gösterilerini akşam saatlerinde Bastille Meydanı'nda tamamlayacak. 
     Gay Pride gösterisi ve okulların tatil olup tatilcilerin yollara dökülmesi yüzünden başkent Paris ve çevresinde bugün trafik tamamen felce uğradı. 
     Fransız eşcinseller, bu yılın yürüyüşünü, ''her türlü ayırımcılığa ve cinsel eğilimi ne olursa olsun herkesin eşitliği ilkesine adadıklarını'' açıkladılar. 
     Paris'in eşcinsel Belediye Başkanı Bertrand Delanone ve sol iktidar döneminde Kültür Bakanlığı görevinde bulunan Jack Lang, eşcinsellerin kortejinde yürüyen siyasetçiler arasında yerlerini aldı. 
     





</TEXT>
</DOC>
