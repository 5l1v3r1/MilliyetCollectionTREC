<DOC>
<DOCNO> 55429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/04/siyaset/asiy.html </URL>
<DATE> 2001/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel korumaları 'resmi'yi dövdü 
</HEADLINE>
<TEXT>
Kurtar beni Hocam 
Erbakan'ın "Sakaryalı" korumaları "aracın önüne biz otururuz" diyerek tartıştıkları Emniyet Amiri Suat Çelik'i dövdüler. Polisin feryatlarına Erbakan kulak asmadı 
     ABDULLAH KARAKUŞ Ankara 

     Necmettin Erbakan'a tahsis edilen "resmi" korumalarla, kamuoyunda "Sakaryalılar" olarak tanınan özel korumaları arasında kavga çıktı. Aynı zamanda "karateci" olan Sakaryalılar ekibi, İstanbul Esnaf ve Sanatk rlar Derneği'nin düzenlediği iftar yemeğinin ardından, aracın önüne kimin oturacağını tartıştıkları Emniyet Amiri Suat Çelik'i dövdü. 
     Resmi kurallara göre Erbakan'ın makam otosunun önünde emniyet amirinin oturması gerektiği, ancak olay günü Sakaryalılar ekibinden bir korumanın kuralı bozduğu öğrenildi. Çelik'in buna itiraz etmesi üzerine tartışma başladı, gerginliğin tırmanmasının ardından Sakaryalılar ve yandaşları Çelik'in üzerine yürüdü. 
     
     Hoca kulak asmadı 
     Florya'daki cami önünde ve Erbakan'ın hemen yanında saldırıya uğrayan Çelik, "Hocam kurtar" diye bağırarak Erbakan'dan yardım istedi. Ancak Erbakan olaya müdahale etmedi ve teravih namazı için camiye girdi. 
     Sakaryalılar ve yaklaşık 20 yandaşının elinden Çelik'i, devletin diğer polisleri zor kurtardı. Yüzüne darbeler alan Çelik, olaydan sonra şik yetçi olmak istedi. Ancak dayağa engel olmayan Erbakan'la birlikte iftarda bulunan SP Genel Sekreteri Suat Pamukçu ve bazı üst düzey SP'liler bu kez devreye girerek, Çelik'in şik yetçi olmasını önledi. 
     Diğer polislerse Çelik'e, "Bu olaylar her gün büyüyor. Şik yette bulunman lazım. Yanlış yapıyorsun" dedi. Çelik ise, bu eleştirilere rağmen "şik yet etmeme" kararından dönmeyerek, diğer resmi korumalar arasında huzursuzluğa neden oldu. 
     Milliyet'in konuyla ilgili sorularını da yanıtlamayan Çelik, "O geceyle ilgili konuşmak istemiyorum" demekle yetindi. Sakaryalılar grubundan bir korumaysa, "Böyle küçük olaylar ara sıra olur. Büyütecek bir şey değil. Biz olayı kapattık" dedi. 
     
Refahyol'da da yaptılar      Erbakan'ın başbakanlığı döneminde de Sakaryalılar grubu çıkardığı kavgalarla gündeme gelmişti. Sakaryalılar grubu kapatılan RP'nin Balgat semtindeki Genel Merkezi'nin yanındaki Hamidiye Camii'nin önünde yine resmi polislere saldırmışlı. Yine rekabetten kaynaklanan kavgada polis aracındaki kameralar da kırılmıştı. 
     
     
     



 SİYASET 














</TEXT>
</DOC>
