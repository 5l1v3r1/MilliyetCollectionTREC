<DOC>
<DOCNO> 60844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/06/yazar/tamer.html </URL>
<DATE> 2002/01/06/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Tay tay duran bankalara son bir kez 
</HEADLINE>
<TEXT>

Ticaret Kanunu'na göre sermaye yeterlilik rasyosu yüzde 2.7'nin altına düşmüş bankanın tasfiye olması gerek. Ama devlet, 0 - 2.7 arasındakilere de sermaye koyacak 
     Tasarruf Mevduatı Sigorta Fonu'na devredilmiş bir bankanın eski patronu telefonla arayıp önemli hatırlatmalarda bulundu 
     "1 Her iştirak, eski bir kredinin yeni adıdır. Grup kredileri hesaplanırken, mutlaka iştiraklere de bakılmalı ki gerçek boyutlar ortaya çıkabilsin. Bu konuyu dünkü yazımda işledim 
     2 Ticaret Kanunu'muza göre bankaların sermaye yeterlilik rasyosunun yüzde 8'den büyük olması gerekir. Bu rasyoya göre sermayesinin üçte ikisini kaybeden bankanın tasfiye olması lazımdır." 
     Ve ardından da şu soruyu yöneltti 
     "Gerek Kemal Derviş, gerekse BDDK Başkanı Engin Akçakoca, sermaye yeterlilik rasyosu eksiye düşmüş olan bankaların, eskiden olduğu gibi yine TMSF'ye devredileceğini, rasyoları sıfırdan büyük bankalara ise bir kereye mahsus olmak üzere devlet tarafından sermaye konacağını söylüyorlar. Bu durumda mevcut Ticaret Kanunu'na aykırı davranılmış olunmuyor mu " 
     Haklı bir soru. Zaten yıllarca Koçbank'ı yönetmiş, sektörü gayet iyi tanıyan deneyimli bankacı BDDK Başkanı Engin Akçakoca da önceki günkü basın toplantısında bu sorunun yanıtını satır aralarında vererek, "Şimdiye kadar hep birlikte sakladığımız şeyleri tek bir kerelik ameliyatla bertaraf edeceğiz" demeye getirdi. 
     Yılların birikmiş tortularından, kemikleşmiş kanunsuzluklarından bir anda kurtulabilmek mümkün değil. Ayrıca kağıt üzerinde sermaye yeterliliği yüzde 2.7'nin altına düşmüş banka da yokmuş zaten Hani günlerdir konu ettiğim şu bağımsız denetçi raporları var ya... Aşağıdaki tabloya lütfen bir göz atın. Batmadan denetlenmiş son bilançolarla battıktan sonra denetlenenler arasındaki uçurumu hayretle göreceksiniz. 
     Anlaşılan 2001 yıl sonu bilançolarına aynı makyajların yapılmasına izin verilmeyecek. Yapılmışsa ikinci - üçüncü denetçiyle takke düşürülüp kel ortaya çıkartılacak. 
     
21. 12. 1999'da TMSF'ye devredilen bankalarda devir öncesi makyajlı kar ve gerçek zarar Trilyon lira Banka Makyajlı kar Gerçek zarar Yaşarbank 4.6 558.3 Egebank 1.5 642.2 Sümerbank 2.4 225.0 Esbank 9.3 537.2 Yurtbank 1.3 364.6      
     Tümünde bağımsız denetçi Grant Thornton 
     
Yanıltan denetçiye SPK kıyak mı yaptı      Marmara Üniversitesi öğretim üyelerinden yardımcı Doç. Dr. Türkan Önder'in "Batan Bankalar, Bağımsız Denetim ve Meslek Ahlakı" adlı kitabında yer alan şu ibret tablosuna bakın Allah aşkına 
     21 Aralık 1999'da TMSF'ye devredilen bankaların tümünün bağımsız denetçisinin Grant Thornton olması ne tuhaf bir raslantı değil mi Sizlere aktaramadım, ama tablonun devamı da var aslında. Türkan Önder'le telefonda görüştükten sonra tablonun devamı daha da anlam kazanıverdi. 
     Önder'in verdiği bilgiye göre Grant Thornton'un Türkiye şubesi olan Ergin Danışmanlık'ın Bizim mevzuata göre mutlaka Türkçe adlı olması gerekiyor banka denetleme yetkisi, yukarıda sergilenen tablonun ardından SPK tarafından 2 yıl süreyle iptal edilmiş. Ancak aynı SPK, Ergin'in borsaya açık şirketleri denetlemeye devam etmesinde herhangi bir sakınca görmemiş. Dahası Grant Thornton'un, tek harf değişikliğiyle Engin adlı yeni bir şirket kurup, daha sonra batacak bankaları denetlemeyi sürdürmesine de kimse itiraz etmemiş. Ve Önder'in hazırladığı tablonun devamında da görülebileceği gibi Demirbank'ın 2000'in ilk yarı yılına ilişkin bilançosunun Engin tarafından denetlendiği dikkati çekiyor. Daha sonra Fon'a devredilen Demirbank ve Ulusalbank'ın 1998 ve 1999 bilançolarının bağımsız denetçisi ise tahmin edebileceğiniz gibi Ergin 
     
     







Çifte yutturma 


Çakan kararlı... 


Romantizmin dipsiz kuyusunda beyazla mavi... 


Karın asıl tahribatı 


Öğrenciler de pantalon giyebilecek mi 


Beni bu havalar mahvetti 


"O" asla unutulmaz 


Kar 


Tay tay duran bankalara son bir kez 


Tek dilli çocuklar şehri 


Yönetici işveren değil 


Bin yıllık Reich ve Pax Americana 


"Bağımsız Film" Festivali 


Four million three hundred and eigth three thousand.... 


</TEXT>
</DOC>
