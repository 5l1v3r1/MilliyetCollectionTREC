<DOC>
<DOCNO> 83432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/11/son/sondun11.html </URL>
<DATE> 2002/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail ordusu Tulkarim'den çekildi 
</HEADLINE>
<TEXT>

     İsrail ordusunun bu sabah saatlerinde Batı Şeria'nın kuzeyindeki Filistin kenti Tulkarim'den çekildiği bildirildi. 
     İsrail askeri sözcüsü, önceki gün Tulkarim'e giren ordunun çekildiğini belirterek, ''Birliklerimiz Tulkarim'den çekildi, ancak teröristlerin kentten İsrail topraklarına sızmalarını önlemek amacıyla kent kuşatma altında kalmaya devam edecek'' diye konuştu. 
     İsrail ordusu, Tulkarim'de bulunduğu süre zarfında, 6 hafta önce Netanya'daki 29 kişinin öldüğü saldırıyı düzenleyen intihar komandosu Hamas militanı Abdülbaset Udeyh'in evini bombalamıştı. 
     Bu arada, İsrail ordusu, operasyonun başladığı 29 Mart'tan bu yana ilk kez Filistin topraklarında hiçbir İsrail askeri kalmadığını teyit etti. 
     





</TEXT>
</DOC>
