<DOC>
<DOCNO> 90755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/son/soneko21.html </URL>
<DATE> 2002/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İMKB'de birinci seans nasıl geçti 
</HEADLINE>
<TEXT>

     İMKB Ulusal-100 Endeksi, önceki kapanışa göre 381.88 puan kayıpla 1. seansı, 9,193.31 puandan tamamladı. 
     Hisse senetleri, 1. seansta ortalama yüzde 3.99 oranında değer kaybetti. 
     Endeks, Pamukbank'ın Fon'a devredildiğinin açıklanmasının etkisiyle, ilk seansa 82.69 puan kayıpla 9,432.50 puan seviyesinde başladı. BDDK'nın kararının yarattığı tedirginlik sonrası başta bankacılık sektörüne yönelen satışlarla endeks, en düşük seviyesi olan 9,066.20 puana kadar geriledi. 
     Seansın ilk yarısı 430.85 puan kayıpla 9,144.34 puandan geçilirken, BDDK Başkanı Engin Akçakoca'nın açıklamalarıyla endekste bir miktar toparlanma yaşandı. Seansı 9,193.31 puandan kapatan endeks, dolar bazında da 0.58 cent seviyesini gördü. 
     Seans kapanışında mali endeks 596.37 puan artışla 12,192.15 puana, sanayi endeksi 273.68 puan kayıpla 8,323.01 puana, hizmetler endeksi de 142.32 puan kayıpla 5,679.23 puana geriledi. 
     Böylece mali grup hisseler önceki kapanışa göre ortalama yüzde 4.66, sanayi grubu hisseler ortalama yüzde 3.18, hizmetler grubu 
     hisseler de ortalama yüzde 2.44 değer kaybetti. Banka endeksindeki kayıp ise yüzde 5.07 olarak belirlendi. 1. seansta işlem gören toplam 276 hisse senedinden 238'i değer kaybetti, 20 hisse senedi değer kazandı. 18 hissenin fiyatında değişiklik olmadı. Seansta, 139 trilyon 138 milyar 760 milyon liralık işlem hacmi oluştu. 1. seansta, İş Bankası C, Garanti Bankası, Akbank, Doğan Yayın Holding ve Doğan Holding en yoğun işlem gören hisse senetleri oldular. 
     





</TEXT>
</DOC>
