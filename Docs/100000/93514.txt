<DOC>
<DOCNO> 93514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/son/sonspo06.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin yeni idolü ''İlhan Mansız'' 
</HEADLINE>
<TEXT>

     Samnsunspor'dan geçtiğimiz yıl Beşiktaş'a transferi hayli gürültülü olmuştu... 
     Önce Galatasaray ile anlaştığı duyuruldu. Sonra yolunu Fulya'ya çevirdi... 
     Bu ani dönüşümde Galatasaray'ın, Gençlerbirliği'nden transfer ettiği Ümit Karan'a daha fazla para vermesinin etkili olduğu öne sürüldü. İlhan Mansız Galatasaray yönetimine kızmış ve son anda Beşiktaş'ı seçmişti... 
     Ve Beşiktaş onun bonservisini Samsunspor'dan uzun pazarlıklar sonunda liglerin başlamasına iki gün kala alabildi... 
     Gerçekte Türk futbol seyircisi onu Samsun'da oynarken pek de farketmemişti. Siyah beyazlı forma altında golleri kadar hırçınlığı ve trendi giyimi ile dikkatleri çekmeye başladı. 
     İlhan Mansız diğer futbolculardan farklı giyiniyor, davranışları ile alışılagelmiş klasik futbolcu tipinden çok bir pop star tarzını benimsiyordu. 
     Ve Türk halkı ile gerçek kucaklaşması Dünya Kupası Finalleri'nde oldu... 
     Sadece Türkiye değil tüm dünyada sempatik tavırları, hırsı, hızı ve fırsatçılığı ile ünlendi... 
     Öyle ki Japonya'da bile binlerce kadın hayranı ortaya çıktı... 
     Türkiye'de de hayranlarının sayısını bir anda onlarca kez katladı... 
     Erkekler futbolunu beğenirken, genç kızların yeni ilahı olup çıktı... 
     Şimdi herkes onu konuşuyor, onunla ilgili değerlendirmelerde bulunuyor... 
     

     
</TEXT>
</DOC>
