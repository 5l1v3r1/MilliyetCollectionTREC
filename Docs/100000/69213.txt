<DOC>
<DOCNO> 69213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/24/guncel/gun09a.html </URL>
<DATE> 2002/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sınır’sız bayramlaştılar... 
</HEADLINE>
<TEXT>

     DOĞAN HABER AJANSI 

     Türkiye ve Suriye’nin sınır kesimlerinde yaşayan akraba ailelerin, iki ülke arasında yapılan anlaşma sayesinde bu bayramda da tel örgü olmadan hasret gidermesi sağlandı. Kilis’teki Öncüpınar Gümrük Kapısı, Hatay’ın Reyhanlı ilçesi ile Şanlıurfa’nın Ceylanpınar ilçesinde Türk ve Suriyeli binlerce kişi kucaklaşıp bayramlaştı. Öncüpınar’da sınırın Türkiye tarafında yapılan bayramlaşma için her iki taraftaki insanlar, sabahın erken saatlerinden itibaren sınır kapısına gelmeye başladı. Yaklaşık 13 bin kişinin katıldığı bayramlaşmada akrabalar kucaklaştı, birbirlerine hediyeler verdi. Kutlamalara katılan Kilis Valisi Aslan Kütük ile Halep Valisi Sellah Kennaj, vatandaşlara karanfil dağıttı. 
     



 GÜNCEL 























</TEXT>
</DOC>
