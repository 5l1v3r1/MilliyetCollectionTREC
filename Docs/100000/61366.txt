<DOC>
<DOCNO> 61366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/yazar/pulur.html </URL>
<DATE> 2002/01/09/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"O"nun devamı 
</HEADLINE>
<TEXT>

     PAZAR günkü yazıdan sonra soran sorana 
     "Bu adam kim " 
     El insaf, bu kadar dikkatsizlik, ilgisizlik olmaz, kimse, sağına soluna, önüne arkasına bakmıyor, laf olsun diye gazete okuyor, televizyon seyrediyor, sonra da bize soruyor 
     "Kim bu adam " 
     Mübarek, başını çevirse, kulağını açsa tanıyacak. 
     Hem kaçını birden... 
     
     HANİ bizim Karadenizli Almanya'da otobana ters girmiş, bütün arabalar üstüne üstüne geliyor, o sırada radyodan da bir anons 
     "Dikkat, dikkat, otobana ters giren bir otomobil var " 
     Temel hemen bağırmış 
     "Ne pir tane, pin tane, pin tane " 
     
     "O asla unutulmaz " dediğimiz adamı tanımadınız mı 
     Tek parti devrinin İsmet Paşacısı, Demokratik Parti'nin Menderesçisi, 27 Mayıs'ın askercisi, 1961 Anayasası'nın Marksisti, Leninisti, "Nassın, eyisin eyisin " diyen Demirel'in çarıklısı, Ecevit'in "ak saygılar" sunucusu, "12 Eylül"ün "duble askercisi" Özal'ın yağdanlığı ve köşe dönücüsü... 
     Bu adam tanınmaz mı 
     
     BİR de "Eee sonra " diye soranlar var. 
     Sonra ne oldu 
     İlk işi Cumhuriyet'i "numaralamak" oldu, arkadan da Cumhuriyet'i sorgulamak 
     "Bu Cumhuriyet, demokrasiyle kurulmadı " 
     "Numaracılık" tutmayınca "küreselleşmeye" merak saldı. 
     Artık ulusdevlet ölmüştü, yaşasın küreselleşme, yaşasın globalleşme 
     Baktı ki, bu iş tek başına yürümüyor, "şeriatçılar"la ittifak yaptı, varsın, alnı secde - i Rahman'dan uzak, ağzı besmele çekmekten aciz olsun, ne gam, yaşasın döneklik 
     
     O, "Allah bu bağımsızlığın belasını versin " derken, "Bize bağımsızlık değil, bağımlılık yarar " derken öyle bir bomba patladı ki 
     Amerika'daki "İkiz Kuleler" faciası ortalığı karıştırdı... 
     Şeriatçılarla ayrı düştü. 
     "Yaşasın Amerika " derken, şeriatçı "Şeytan Amarika " diye veryansın ediyordu. x 
     Ah bir de şeceresinden, soy kütüğünden "Kürtlüğü" bulup çıkarabilse... 
     Neyse, şimdilik boynuna "fular" yerine "poşu" takıp dolaşıyor, "aidiyet" bunalımını da böyle aşıyor 
     Sizin anlayacağınız bizim "o" ve şürekası bugünlerde çok şaşkın, Avrupa kapısında takla atıp duruyorlar ama gören yok 
     Neyse o kadar da umutsuz sayılmazlar, Avrupa da PKK'yı terör örgütü saymadığına göre... 
     
     PAZAR günkü yazımızın sonunu Talleyrand'la bitirmiştik... 
     Hani Talleyrand ölünce sormuşlar "Bu kadar serveti nasıl yaptı " diye, biri cevap vermiş 
     "Kendisini satın alanları, satarak " 
     İlhan Banguoğlu, tamamladı. 
     Fransız ihtilalcilerine, Napolyon'a, 18. Louis'ye, yani her devirde, herkese hizmet eden Talleyrand'ın ölümünü Kral'a haber vermişler, Kral hayretle sormuş 
     "Yaaa, acaba maksadı ne " 
     -------- 
     Elbette "Amarika" değil Amerika lakin onlar "Amarika" derler de... 
     
     







Yine İÜ 


Amaç hangisi 


Paşa’dan sitem 


Ecevit’teki Saddam Hüseyin ve Irak değişimi... 


IMF’ye donmak’ sözü 


Bir rüya gördü hapisten kaçtı 


8 yıllık eğitim ne oldu 


Daha önce uyarmıştık 


10 Ocak 40. yıl 


Bir el sıkma ile biter mi 


İndirim kimseyi tatmin etmiyor 


Airbuslar geliyor 


Banka batırmanın dayanılmaz hafifliği 


"O"nun devamı 


Lüzumsuz havaalanlarındaki kara delikler 


Katalan kertenkelesi 


Para ile imanın kimde olduğu bilinmez 


</TEXT>
</DOC>
