<DOC>
<DOCNO> 70735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/04/son/soneko23.html </URL>
<DATE> 2002/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası'ndan Bulgaristan'a 500 milyon dolar kredi... 
</HEADLINE>
<TEXT>

     Dünya Bankası, Bulgaristan'da pazar ekonomisi reformlarının yürütülmesi için bu ülkeye 500 milyon dolara kadar kredi veriyor. 
     Dünya Bankası direktörü Andrew Vorkink'in açıklamasına göre, bu kredilerle Bulgar hükümetinin devlete ait işletmeleri özelleştirmesi ve yoksullukla mücadelesine yardım edilecek. 
     Başbakan Yardımcısı Nikolai Vasilev'in açıklamasına göre, Bulgaristan, bu kredilere hak kazanabilmek için en büyük devlete ait işletmesinden dördünü, tütün tekeli Bulgartabac, Bulgar Telekomünikasyon şirketi, devlet sigorta enstitüsü ile Biochim Bank'ı bu yılın ortasında satacak. 
     Kredi anlaşması uyarınca, hükümet, Bulgar vatandaşlarının çoğunun tasarruflarını yatırdığı Devlet Tasarruf Bankası'nı özelleştirme planını geliştirecek. 
     






</TEXT>
</DOC>
