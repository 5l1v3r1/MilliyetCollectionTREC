<DOC>
<DOCNO> 83239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/son/sondun31.html </URL>
<DATE> 2002/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya Başbakan Schröder'in ölümden döndüğünü yalanladı 
</HEADLINE>
<TEXT>

     Alman hükümeti, Başbakan Gerhard Schröder'in dün Kabil'den Taşkent'e uçarken ölüm tehlikesi atlattığı yolundaki iddiayı yalanladı. 
     Hükümet sözcü yardımcısı Charima Reinhardt, başkent Berlin'de yaptığı açıklamada, ''Başbakan Schröder, meydana gelen olayı fark etmedi bile'' diye konuştu. 
     Savunma Bakanlığı'nın bir sözcüsü de, Schröder'in içinde bulunduğu Transall tipi nakliye uçağındaki otomatik savunma sisteminin kötü hava şartlarından dolayı kendiliğinden harekete geçtiğini ve ısıya güdümlü füzeleri yanıltmak amacıyla kullanılan ''ısı topları'' attığını belirtti. 
     Bir radarın uçağa kilitlendiği yolundaki haberleri yalanlayan sözcü, bu olay sırasında, Schröder'in içinde bulunduğu uçağın radardan bir süre kaybolması durumunda bile heyecan yaşanmadığını, uçakla sürekli irtibat halinde bulunulduğunu kaydetti. 
     





</TEXT>
</DOC>
