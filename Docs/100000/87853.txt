<DOC>
<DOCNO> 87853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/son/sondun15.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Madonna üçüncü çocuğuna hamile mi 
</HEADLINE>
<TEXT>

     Ünlü pop şarkıcısı Madonna'nın babası Tony Ciccone'nin, kızının üçüncü çocuğuna hamile olduğunu açıklaması Madonna'nın sözcüsü tarafından yalanlansa da söylentilere hız kazandırdı. 
     Tony Ciccone, 43 yaşındaki pop yıldızının üçüncü kez hamile olmasından mutlu olduğunu söyledi. Ciccone, doğacak çocuğun kız ya da erkek olup olmadığını bilmediklerini, ancak sağlıklı olmasını istediklerini açıkladı. 
     Madonna'nın New York'taki yayıncısı Liz Rosenberg ise Ciccone'nin açıklamasını kesin bir dille yalanlayarak, bu haberin tümüyle asılsız olduğunu söyledi. 
     Bu arada, Madonna'nın bazı programlarını iptal etmesi, yalanlanmasına karşın şarkıcının hamile olduğu söylentilerini iyice tırmandırdı. 
     İngiliz film yapımcısı Guy Ritchie ile evli olan Madonna, 5 yaşında bir kız ve 17 aylık bir erkek çocuk annesi. 
     





</TEXT>
</DOC>
