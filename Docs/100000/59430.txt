<DOC>
<DOCNO> 59430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/yazar/ozkan.html </URL>
<DATE> 2001/12/28/ </DATE>
<TIME>  </TIME>
<AUTHOR> Tuncay ÖZKAN  </AUTHOR>
<HEADLINE>
Çocuklara kıymayın efendiler, sahip çıkın 
</HEADLINE>
<TEXT>

     Bursa'da ortaya çıkartılan "sapık" öğretmen gerçeği, aslında bazı noktalarda çocuklarımızın ne kadar sahipsiz olduklarının da bir göstergesi. Özellikle özürlü çocuklarımız her türlü istismara açık. İlgiden, sevgiden yoksun bırakılan çocuklar, bu tür cinsel şiddete maruz kalıyorlar. Bu nedenle diyorum ki bu ülkenin yöneticilerine çocuklara kıymayın, onlara sahip çıkın, yalnız bırakmayın. 
     Bursa'da ortaya çıkan bu cinsel istismar olayının mağduru olan 8 - 12 yaş arası çocuklarda ciddi davranış bozuklukları saptanmış. Örneğin erkek çocuklardan bir tanesinin kadın makyaj malzemeleri kullanmaya başladığı, diğerlerinde ciddi bunalımlar ve travmaların olduğu Uludağ Üniversitesi'nin pedagoglarının belirlemesi. 
     
     Arkasındaki güç ortaya çıkartılmalı 
     Çocuklara cinsel tacizde bulunan Özgen İmamoğlu adlı ilköğretim öğretmeni tecavüz ettiği erkek çocuklarının görüntülerini de çekmiş. Bu görüntülerde çocukları bir filmde oynatır gibi oynatmış. Bunun amacının ticaret yapmak olduğu belli. Arkasında da bir bağlantılar zinciri olmalı. Polis başarılı bu operasyonunu arkasındaki ağı ortaya çıkarmak noktasında sürdürmeli. Bu konuda Eminyet Genel Müdürlüğü'nü hem kutlayıp hem de beklentimizi dile getirmenin yararlı olacağına inanıyorum. Bunları internet üzerinden pazarlamaya çalışmış. İngiliz polisi bu aşamada internet sitelerinin kontrollerini yaparken rastladığı Türkiye kökenli bu sapık hakkında tam 17 kez başvurmuş. Ancak daha sonra polis sapığı yakalayabilmiş. 
     Türkiye'de internet ortamı tamamen yasal zeminden yoksun. Çocukları internetin zararlarından korumak mümkün değil. İnternet konusunda acil önlem gerekiyor. Örneğin gelişmiş ülkelerde çocuk pornografisi içeren siteler kapatılıyor. Ayrıca bu sitelere 10 kez giriş yapanlar hemen saptanıp polis kapılarına gidiyor ve evlerinde aramalar gerçekleştiriliyor. 
     Dünyada çocuk pronografisi olağanüstü karlı, kirli bir sektör. Özellikle Belçika'da bu alanda yapılan çalışmalarda bazı bakanların da tutuklanması gerçekleştirildi. Türkiye'de çocukların cinsel istismarı noktasında hem yasalarda, hem de uygulayıcılarda büyük eksiklikler bulunuyor. 
     Örneğin Türkiye'de yapılan araştırmalarda çocukların uğradığı istismarların büyük bölümünün gizlendiği, resmi makamlara yansıyanların da kapatılarak, istatistiklere işlenmediği belirlenmiş. Bu aslında üzerine gidilerek ve üzerindeki sır perdesi kaldırılarak çözümlenecekken, saklanarak ve gizlenerek dahası da yaygınlaşmasına, sapıkların cezalandırılması ve tedavileri noktasında hemen hiçbir şey yapılmamasına yol açıyor. 
     
     Gaziantep'te araştırma yapılmalı 
     Örneğin Bursa'da yakalanan İmamoğlu, Gaziantep'te Çocuk Esirgeme Kurumu Özürlü Çocuklar Rehabilitasyon Merkezi'nde çalışmış. Burada da inceleme yapmak gerekiyor. Çünkü Bursa'da tecavüz ettiği erkek çocukları arasında özürlü olanlar var. 
     Özürlü çocukları kandırırken İmamoğlu çikolata ve şeker gibi ürünlerden yararlanmış. Çocuklara çocuk pornografisi içeren filmler izlettirmiş. Bu noktada Gaziantep ve İmamoğlu'nun çalıştığı tarikat okullarındaki öğrencilerin sıkı bir pedagog denetiminden geçirilmesi gerekiyor. Çok sayıda çocuk bu aşamada ruhsal tedaviye ihtiyaç duyabilir. Bunu devlet karşılamalıdır. Ve acilen yerine getirmelidir. 
     Çocuklarda ortaya çıkacak kişilik ve davranış bozukluklarının önüne geçmek devletin zorunluluğudur. Bu aşamada çocukların emanet edildiği Devlet Bakanlığı'nı göreve davet ediyorum. Sayın Hasan Gemici bu olaya acilen eğilmelidir. Çocuklar tedavi edilmelidir. 
     Ayrıca bu skandalın bir daha yaşanmaması noktasında, gerekli internet denetimi ve diğer noktalarda cocuk pornografisini, istismarını yasaklayan yasal düzenlemeler bir an önce gerçekleştirilmeli. 
     Bu haberi öğrendiğimden beri uykularım kaçtı. Türkiye, çocuklarını bu hasta ruhlara karşı korumalıdır. Bunu toplumdan beklemek olanaksız devlet, iktidar gereklerini yerine acil olarak getirerek, bu alanda mücadele için boşluk bırakmamalı. Çocuklarımızı heba etmemeliyiz. 
     
     







Irak sorunu, Kürt sorunu... 


Ah şu Mülkiye... 


Herkes işine... 


2002 için iyimserim, çünkü 2001'den kötüsü olmaz 


Saddam'ın kellesi 


Edebiyat'ta milat tartışması 


Dövize büyük talep olmayacak 


Dünyayı sarsan yıl 


Halkı temsil eden Meclis’i seçmek... 


KOBİ’ler ve süper lig’ 


Çocuklara kıymayın efendiler, sahip çıkın 


"Komünizm lazımsa biz getiririz " 


Generallerin savaşı 


Bilişimcilere taciz mi var 


Eğlenme işinin icrası 


Banka batakçılarına yılbaşı hediyesi 


</TEXT>
</DOC>
