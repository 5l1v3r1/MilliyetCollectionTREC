<DOC>
<DOCNO> 52847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/18/ekonomi/aeko.html </URL>
<DATE> 2001/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Köy-kent dünya modeli 
</HEADLINE>
<TEXT>

Dünya Bankası Türkiye Direktörü Chhibber, Başbakan Ecevit’in köy - kent projesine mali destek vereceklerini açıklayarak, Bu proje diğer ülkeler için de model olacak’ dedi 
     ANKARA Milliyet 

     Kalkınma köyden başlar’ diyen Başbakan Ecevit’i 19. yüzyıl düşüncesine sahip olmakla eleştiren ANAP Genel Başkan Yardımcısı Erkan Mumcu’ya, Dünya Bankası Türkiye Direktörü Ajay Chhibber’dan yanıt geldi. 
     Chhibber, dün Ecevit’le 40 dakikalık bir görüşme yaparak köy - kent projelerini ele aldı. 
     Chhibber, görüşme sonrası bir açıklama yaparak, "Bu projenin yalnız Türkiye için değil, diğer ülkeler için de model olabileceği inancındayız" dedi. 
     "Bu çok iyi bir proje. Bu projeyi finanse etmek için çalışmalar, hazırlıklar yapıyoruz" diyen Chhibber, 2002 yazına kadar köy - kente ilişkin finansmanın gerçekleşebileceğini vurgulayarak şunları söyledi 
     "Türkiye’nin bu projesini birçok yönden destekleyeceğiz. Bu projede Mesudiye’deki başarılı uygulamayı gördük. Çünkü bu proje Dünya Bankası için özellikle kırsal kalkınma açısından çok önemli. Türkiye’nin her yeri aynı değil. Türkiye’nin diğer bölgelerinde de bu projenin uygulanmasını istiyoruz. Ve biz bunları finanse edeceğiz." 
     
Türkiye’ye desteği artıracağız’      Chhibber gazetecilerin tasarruf paketiyle ilgili sorularına yanıt vermezken, IMF’nin Türkiye’ye vereceği desteği artırmasına ilişkin olarak da "IMF Türkiye’ye daha çok destek olmaya karar verdi. Dünya Bankası olarak biz de ayrıca Türkiye’ye yardım edeceğiz" dedi. 
     



 EKONOMİ 














</TEXT>
</DOC>
