<DOC>
<DOCNO> 60742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/son/sontur04.html </URL>
<DATE> 2002/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
TEM Otoyolu'nda mahsur kalan kişilere ekmek ve su götürülüyor 
</HEADLINE>
<TEXT>

     İstanbul Vali Yardımcısı Ali Cafer Akyüz, yoğun kar yağışı ve tipi nedeniyle, TEM Otoyolu'nun Silivri Mevkii'nde mahsur kalan vatandaşları kurtarma çalışmalarının sürdüğünü bildirdi. 
     Akyüz, İstanbul'da dün sabah saatlerinden itibaren etkisini gösteren yoğun kar yağışı ve tipi yüzünden TEM Otoyolu'nun Silivri-Selimpaşa Mevkii arasında mahsur kalan araçları ve vatandaşları kurtarmak için bölgeye jandarma ekiplerinin gönderildiğini kaydetti. 
     Olay yerine ulaşan jandarma ekiplerinin yardımıyla mahsur kalan vatandaşların kurtarılmasına başlandığını belirten Akyüz, ''Kurtarma çalışmaları için 1. Ordu Komutanlığı devreye girdi, ilk etapta kurtarılan 15-20 araç, yaklaşık 1,5 kilometre uzaklıktaki bir benzin istasyonuna ulaştırıldı'' dedi. 
     Akyüz, araçlarında mahsur kalan diğer vatandaşların da kurtarılmasına çalışıldığını, bu vatandaşlara su ve ekmek yardımı yapıldığını, çalışmalara katılmak üzere bölgeye Volvo tipi 3 araç ve dozer gönderildiğini kaydetti. 
     Mahsur kalan kişilerle telefonla sürekli irtibat halinde olduklarını da anlatan Akyüz, ''Burası dışında Hadımköy'de de bir sıkıntı yaşadık. Burada da mahsur kalanlar vardı. Ancak bu kişiler kurtarılarak bölgeye en yakın askeri bir tesisteki misafirhaneye getirildiler'' dedi. 
     Akyüz, kent içinde ise ana arterlerin açık olduğunu ve önemli bir sorunun bulunmadığını söyledi. 
     






</TEXT>
</DOC>
