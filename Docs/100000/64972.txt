<DOC>
<DOCNO> 64972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/son/sondun12.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmenleriyle sevişen öğrenciler anılarını gazetelere sattı 
</HEADLINE>
<TEXT>

     İngiltere'de biyoloji öğretmenleri Amy Gehring'in kendileriyle cinsel ilişkiye girdiğini öne süren üç erkek öğrencinin, söz konusu iddiaların ayrıntılarını içeren hikayelerini Bulvar gazetelerine sattıkları ortaya çıktı. 
     Olayla ilgili dava sırasında ortaya çıkan bu gerçek, öğrencilerden kardeş olan ikisinin, anne ve babalarının bulvar gazetelerinin birinden aldığı 10 bin sterlinlik en düşük teklifi kabul ederek işe başladıklarını söylemesiyle anlaşıldı. 
     Söz konusu öğrenci kardeşlerin Daily Mail'den gelen bu teklifi açıklamasından sonra 15 yaşındaki üçüncü davacı da, kendilerine hikayeleri karşılığında Sunday People ve Mail on Sunday gazetelerinden beşer bin sterlin teklif edildiğini ve bu rakamlar üzerinde anlaşma sağlandığını açıkladı. 
     Davada tanıklık yapan üç öğrencinin de gazetelerle bu tür anlaşmalar yaptıkları, onların da Sunday Mirror ve News of the World ile para karşılığında konuşmak üzere anlaştıkları belirtiliyor. 
     Bütün davacı ve tanıklar anlaşmaların gazetelerin kendilerine yanaşmaları ve tekliflerde bulunmaları üzerine ortaya çıktığını belirtirken, öğretmenlerinin tecavüzüne uğradıkları iddia eden ikisi kardeş üç öğrencinin dinlenmesine dün de devam edildi. 
     Bu arada Kanadalı öğretmen Amy Gehring ise bütün bu suçlamaları reddetmeyi sürdürüyor. 
     






</TEXT>
</DOC>
