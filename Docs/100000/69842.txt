<DOC>
<DOCNO> 69842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/son/sonspo07.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes Pilsen yarın Kinder Bologna'yı ağırlayacak 
</HEADLINE>
<TEXT>

     Basketbolda Erkekler Avrupa Ligi 2. 
     tur ilk maçında Efes Pilsen, yarın İtalya'nın Kinder Bologna takımıyla karşı karşıya gelecek. Efes Pilsen Antrenörü Oktay Mahmuti, İtalyan rakiplerinin güçlü bir ekip olduğunu belirterek, ''Takım olarak bu karşılaşmaya çok iyi hazırlandık. Son haftalarda yakaladığımız galibiyet serimizi sürdürmek için, evimizde oynamanın avantajını da kullanarak, sahadan iyi bir sonuçla ayrılacağımıza inanıyorum'' dedi. Mahmuti, taraftarlara da bir mesaj vererek, yarınki karşılaşmada Abdi İpekçi Spor Salonu'nu doldurarak, her zamanki gibi Efes Pilsen'i sonuna dek desteklemelerini istedi. İstanbul Abdi İpekçi Spor Salonu'nda yarın saat 18.30'da başlayacak olan karşılaşma, NTV'den naklen yayınlanacak. 
     






</TEXT>
</DOC>
