<DOC>
<DOCNO> 60055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/31/son/sontur15.html </URL>
<DATE> 2002/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman gelin ile Türk damat kuaförde nikah kıydı... 
</HEADLINE>
<TEXT>

     Aydın'ın Kuşadası İlçesi'nde, Alman gelin ile Türk damat, tanıştıkları kuaför salonunda nikah yaptı. 
     Alınan bilgiye göre, 2 yıl önce Almanya'dan Kuşadası'na tatile gelen Anke Teichert, saç bakımı için gittiği Lozan Meydanı'ndaki Akay Kuaför'de tanıştığı Süleyman Gürbüzdal'a aşık oldu. İki yıl süren birliktelik sonucu evlenmeye karar veren çift, ilginç bir nikah yaparak, tanıştıkları kuaför salonunda evlendi. 
     Teichart, gazetecilere yaptığı açıklamada, tatile geldiğinde ilk görüşte ilgisini çeken eşiyle mutlu bir evlilik sürdüreceğine inandığını bildirdi. Teichart, ''Süleyman ile evlenip Türkiye'ye yerleşmekten çok mutluyum. Ailem bu evliliği hiç karşı çıkmadı. Türk insanı çok dürüst. Türkiye'yi kendi vatanım kadar seviyorum. Eşimi ise her şeyden çok'' diye konuştu. 
     Akay Kuaför Salonu'ndaki nikaha, kuaförün müşterileri, yakın arkadaşları ve çalışanlar katıldı. Çiftin nikah şahitliğini ise kuaför salonunun sahibi Aydın Akay ile eşi yaptı. 
     





</TEXT>
</DOC>
