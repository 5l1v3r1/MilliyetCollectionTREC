<DOC>
<DOCNO> 65485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/magazin/mag01.html </URL>
<DATE> 2002/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayaline kavuştu, hemşire oldu 
</HEADLINE>
<TEXT>

     YAŞAR ÇAKMAK 

     Ayşe Hatun Önal, mankenlik, sunuculuk ve şarkıcılık çalışmalarının ardından şimdi de oyunculuğa soyundu. Türk - Mısır ortak yapımı Mumya Firarda’ adlı sinema filminde ünlü manken, bir hemşireyi canlandıracak. Çocukken hep hemşire olmak istediğini söyleyen Önal, "Küçükken Adana’da sağlık ocağı ya da hastanenin önünden geçerken iğne olacağım diye tuttururdum. Annemin yanında ağlar zırlardım. Hep hemşire olmak isterdim. Benim için hemşirelik kutsal mesleklerden biri" diye konuştu. İki arada podyumdaki kavgalardan bıktığını da dile getiren ünlü manken, şöyle konuştu "Podyumun en iyi iki mankeni var. Biri ben, biri de Yüksel Ak. Ötesini tanımıyorum." 
     



 MAGAZİN 

















</TEXT>
</DOC>
