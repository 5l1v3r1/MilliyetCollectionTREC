<DOC>
<DOCNO> 66957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/son/sontur13.html </URL>
<DATE> 2002/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Baldızıyla ilişkiye girdi aile meclisi kararıyla öldürüldü.. 
</HEADLINE>
<TEXT>

     Iğdır'ın Karakoyunlu İlçesi'nde baldızıyla ilişkiye giren eniştenin, iki ailenin aldığı kararla öldürüldüğü bildirildi. 
     Karakoyunlu İlçesi Bulakbaşı Köyü'nde Hüseyin Toktaş, eşinin kız kardeşi Songül Yılmaz 24 ile yasak aşk yaşadığı ortaya çıkınca, eşi Hazal Toktaş tarafından terk edildi. Hazal Toktaş, babasının evine sığındı. 
     Hüseyin Toktaş baldızıyla yaşamaya başladıktan bir süre sonra hırsızlık suçundan hapse girince, Songül Yılmaz da babasının evine dönmek zorunda kaldı. Daha sonra bunalıma giren Songül Yılmaz, 10 gün önce evlerinin kilerinde intihar etti. 
     Baldızıyla ilişkiye giren ve hapisten çıkan Hüseyin Toktaş'ı, Toktaş ve Yılmaz ailelerinden 12 kişi, Ağrı Dağı eteklerindeki Yayla yeri mevkiine götürüp, boğarak öldürdü. 
     Toktaş'ın ortadan kaybolması sonucu jandarma güçleri, olayı araştırmaya başladı. Yapılan soruşturma sonrası Toktaş'ı öldüren Erol Uçan, Abdullah Toktaş, Abdülmecit Toktaş, Adnan Yılmaz ve Zeki Yılmaz yakalandı. 
     Suçlamaları kabul eden 5 kişinin, verdikleri ifadelerinde, ''Bir pisliği temizledik, bu namus meselesiydi'' dediklerini öğrenildi. 
     Olaya karıştığı belirlenen 7 kişinin ise arandığı bildirildi. 
     






</TEXT>
</DOC>
