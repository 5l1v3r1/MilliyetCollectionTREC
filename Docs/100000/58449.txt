<DOC>
<DOCNO> 58449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/yazar/yilmaz.html </URL>
<DATE> 2001/12/22/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Avrupa içeride Arjantin dışarıda kaldı 
</HEADLINE>
<TEXT>

     TÜSİAD, Ankara’ya olağan çıkartmasını ilk kez bu kadar az katılımla gerçekleştirdi. Yüksek İstişare Konseyi YİK toplantısı öncesindeki kokteyle katılımını bildiren 32 işadamı, hava şartları nedeniyle rezervasyonunu iptal ettirdi. 
     TÜSİAD YİK eski Başkanı Bülent Eczacıbaşı, Devlet Bakanı Kemal Derviş’in katıldığı Monaco’daki konferansta konuşmacı olarak yer alınca gelemedi. Sakıp Sabancı da yine yurtdışındaydı. Koç Topluluğu’nun grup içi toplantısını YİK ile aynı güne koyması nedeniyle 21 Koç mensubu da Ankara’da yoktu. 
     Ankara’daki YİK toplanılarına Başbakan ve Başbakan Yardımcıları düzeyinde katılımlara alışık olan TÜSİAD bu kez ağırlıklı olarak muhalefet partilerinin milletvekilleriyle buluştu. 
     Kokteylde TÜSİAD’a ilgiyi yokladığımda, YİK Başkanı Muharrem Kayhan, Yönetim Kurulu Başkanı Tuncay Özilhan’ın geçtiğimiz günlerde dört ayrı üye toplantısı yaptığını hatırlatarak "Başkan nabzı tuttu zaten" yorumunu yaptı. Ankara’daki toplantının en taze konusunun doğal olarak seçim sistemi olmasını beklerken, pek de öyle gelişmedi. 
     
     Yılmaz rol çaldı’ 
     Gerek YİK’e konuşmacı olarak katılan Başbakan Yardımcısı Mesut Yılmaz, gerekse TÜSİAD yönetimi 2001 değerledirmesi ve 2002 beklentisi üzerine yoğunlaştı, başlıkları AB’ye tam üyelik sürecinde insan hakları, hukukun üstünlüğü, demokratikleşme oluşturdu. Yılmaz’ın konuşmasında öfkeli halktan söz etmesinin, kendi partisinden bir milletvekili tarafından "Rol çalıyor" olarak yorumlandığını burada belirtmeliyim. 
     TÜSİAD’da Avrupa Birliği’ne tam üyelik süreci ve dış politika havası egemendi, kapının dışındaki Arjantin korkusu Hilton’a uğramamıştı. 
     
Bolak Yunanlı gibi’ sözüyle şimşekleri üzerine çekti      TÜSİAD Haysiyet Divanı üyesi Mehmet Şuhubi’ye "Üyeler TÜSİAD’ın misyonunu tartışıyor, alınması beklenen bir yol mu var" diye soruyorum. Şuhubi "TÜSİAD el attığı dosyalarda derinleşmeli, yüzeysel kalmamalı. Örneği coğrafya raporunu onaylamıyorum ama Demokratikleşme Perspektifleri’ni sonuna kadar savuyorum. Belki de yaşım gereği dengeli olma zorunluluğu görüyorum" diyor. Dengeden kasıt, Kıbrıs meselesinde TÜSİAD Başkanı Özilhan’ın çıkışı mı Bu soruya "Özilhan’ın anlatımında sorun yok, üslup tartışılabilir. Ancak bu çıkış çok yerinde oldu, meselenin önü açıldı" yanıtını veren Şuhubi gibi düşünen TÜSİAD’lı sayısı hiç az değildi. 
     Kıbrıs polemiğinde TÜSİAD’ın içi rahat. Aydın Bolak’ın, Özilhan’ın KKTC sorunu ile AB arasında ilişki kuran sözleri için söylediği "Yunanlı gibi..." benzetmesi şimşekleri çekmiş durumda. Biraz daha cesur olsalar, Bolak’ı "Sıkıysa atsınlar " sözü üzerine üyeliği düşürülen Kamuran Çörtük’ün durumuna getirebilirler. 
     
Dinçkök, Vehbi Koç’un vakfına başkan oluyor      İstanbul Sanayi Odası İSO Meclis Başkanlığı’ndan kendi isteğiyle ayrılan Ömer Dinçkök ile karşılaştığımda, yeni görevini öğrendim. Vehbi Koç’un kurduğu Türk Eğitim Vakfı TEV Başkanlığı’na geliyor. 
     TEV, Dinçkök’ün üçüncü durağı. Birincisi 30’lu yaşlarında TÜSİAD Başkanlığı, 40’lı yaşlarında İSO Başkanlığı yapan Dinçkök 50’li yaşlarını belli ki vakıflarda sosyal amaca hizmet ederek geçirmek istiyor. 
     Oyakbank Yönetim Kurulu Başkanı Çoşkun Ulusoy’un da katıldığı sohbetimizde işadamları "nitelikli insan" noktasında birleşiyor. Ulusoy, "Benden kredi isteyenlerin önce yönetim kadrosuna baktım. Düzgün insansa öder, hiç yanılmadım" derken, Turgut Özal’ın "Kemik dokusu ile korunan tek organımız beyin. Bürokratlarımızı korumalıyız. Çünkü onlar devletin beyin kadrosu" sözlerini örnek verdi. Kendi grubunda 40 ayrı şirketle aynı ölçüde ilgilenmesinin mümkün olmadığını belirten Dinçkök de, Ulusoy’u doğrulayarak, "Kamuda iyi yöneticiyi ödüllendirmek de yok" diyerek, bir ölçüde bürokraside ücretlerin azlığını dile getirmiş oldu. 
     
     
     
     







İntihal vakası 


Çek Arjantin 


İlaçta yüzde 10 indirim 


UFO değil CEO'lar... 


Orman kanunu 


Ben herkesin rektörüyüm 


ABD'nin Irak hazırlığı 


Bill Bernbach dedi ki... 


Koç, TÜSİAD’a gitmedi, aile toplantısı yaptı 


Sıra insan haklarında 


Derin devlet görüntüleri 


Arjantin'in bifteği, Burdur'un sütü 


Yüzüklerin Efendisi Bakanlığı, Ankara’ya ilham verebilir 


Sözleşmeyi iki nüsha yapın 


"Erdalbeyin yetimleri" 


Arjantin’den yolsuzluk yiyicilik’ dersi 


Avrupa içeride Arjantin dışarıda kaldı 


</TEXT>
</DOC>
