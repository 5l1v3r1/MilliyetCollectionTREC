<DOC>
<DOCNO> 62391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/son/soneko16.html </URL>
<DATE> 2002/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
IMKB'de birinci seans böyle geçti... 
</HEADLINE>
<TEXT>

     İMKB Ulusal-100 Endeksi, önceki kapanışa göre 413.64 puan düşüşle, 1. seansı 13,224.91 puandan tamamladı. 
     Hisse senetleri 1. seansta ortalama yüzde 3.03 oranında değer kaybetti. 
     Endeks ilk seansa 13,617.93 puan seviyesinde, 20.62 puan düşüşle başladı. Endeks, seansın ilk yarısını da 71.45 puan düşüşle 13.567.10 puandan geçti. Seansın ikinci yarısında satışların biraz daha hızlandığı gözlenirken, endeks de kapanışta 13,224.91 puana geriledi. 
     Bu seviye 2002 yılı içinde seans kapanışı olarak da en düşük düzeyi ifade ediyor. 
     Endeks, seans içinde en düşük 13,211.92, en yüksek de 13,701.38 puanı gördü. 
     Moody's Türkiye'nin görünümünü negatiften durağana yükselttiğini açıklaması, sadece gelen kar satışlarının karşılanmasında etkili oldu. 
     Uzmanlar, pozitif haberlerin şu an için etkisini göstermediğini ifade ediyorlar. 
     1. seans kapanışında mali endeks 481.81 puanlık düşüşle 17,836.24 
     puana, sanayi endeksi 284.38 puan düşüşle 11,056.43 puana ve hizmetler endeksi 456.44 puan düşüşle 8,403.74 puana geriledi. Böylece mali grup hisseler önceki kapanışa göre ortalama yüzde 2.63, sanayi grubu hisseler yüzde 2.51 ve hizmet grubu hisseler yüzde 5.15 değer kaybetti. 1. seansta işlem gören toplam 279 hisse senedinden 206'sı değer kaybetti. 26 hisse senedi değer kazanırken, 47 hissenin fiyatında ise bir değişiklik olmadı. Seansta, 227 trilyon 467 milyar 208 milyon liralık işlem hacmi oluştu. 1. seansta, Yapı Kredi Bankası, Doğan Yayıncılık, İş Bankası C, Doğan Holding ve Vestel en yoğun işlem gören hisseler oldular. 
     






</TEXT>
</DOC>
