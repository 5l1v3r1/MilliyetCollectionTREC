<DOC>
<DOCNO> 91330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/siyaset/siy04.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bölücü biftek 
</HEADLINE>
<TEXT>

Koltuk Düşkünleri’ isimli oyunun afişinde Türkiye bifteğe benzetilince, onay veren Bakanlık soruşturma açtı 
     ÖMER ERBİL İstanbul 

     Koltuk Düşkünleri isimli oyuna önce onay veren Kültür Bakanlığı, iki ay sonra afişindeki Türkiye haritası görünümündeki bifteği fark edince soruşturma açtı. Ankara Devlet Tiyatrosu’nun ardından Bulgaristan’da sahneye konan "Koltuk Düşkünleri", Ankara Küçük Tiyatro Salonu’nda da 35 kez sahnelenmesine karşın oyundan çok afişiyle tartışma yarattı. Siyasilerin eleştirildiği oyunun afişinde özenle hazırlanmış bir yemek tabağının içindeki biftek, Türkiye haritasından oluşuyor. Yanında çatal, bıçak ve tuzluklar bulunuyor. Türkiye’yi bölme görüntüsü verdiği öne sürülen afiş tiyatro sanatçıları arasında da tepkilere neden oldu. Bulgar Yönetmen Aleksandrov, iktidarın bütün Balkanlar’da şahsi zenginleşme aracı olduğunu söylerken, eski Devlet Tiyatroları Baş Yönetmeni Ferdi Merter ise, broşürü rezalet olarak nitelendirdi. 



 SİYASET 












</TEXT>
</DOC>
