<DOC>
<DOCNO> 91595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/23/son/sonspo15.html </URL>
<DATE> 2002/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Azerbaycan basını zaferle coştu.. 
</HEADLINE>
<TEXT>

     17. Dünya Kupası A Milli Futbol 
     Takımının, Senegal karşısında aldığı galibiyet ve yarı finale yükselmesi, Azerbaycan basınında da geniş yankı buldu. 
     Azerbaycan'da hafta sonu olması nedeniyle az sayıda çıkan gazete, bugünkü sayılarında Türkiye'nin tarihsel başarısını manşetlerine taşırken, ''Türkiye'nin zirveye olan tutkusu ve gelen büyük başarı'' başlığında birleşti. 
     Resmi devlet yayını Azerbaycan Gazetesi, ''Türk futbolu zirveye doğru ilerliyor'' başlığını kullandığı haberinde, milli takım oyuncularının yarı finalde Brezilya ile karşılaşma isteğinin gerçekleştiğini yazdı. Gazete, teknik direktör Şenol Güneş'in, ''Türkler, zorlukları aşarak başarı kazanıyor'' biçimindeki sözlerine yer verdi. 
     Bizim Asır Gazetesi, ''Tarihi altın harflerle yazdılar'' başlığını manşetine taşırken, ''İnanılmaz ama gerçek. Türk Milli Takımı, Dünya Şampiyonası'nda yarı finale adını yazdırdı'' sözleri dikkati çekti ve ''Futbol tarihinde ilk olarak bir müslüman ülke takımı böylesine büyük bir başarıya imza attı'' denildi. 
     Haberde, Türk futbolunun yakın geçmişte uluslararası organizasyonlarda kazandığı büyük başarıların devamı olarak milli takımın da ''düşleri gerçeğe dönüştürdüğü'' belirtildi. 
     ''Türkün zaferi'' başlığını manşetine taşıyan Yeni Musavat Gazetesi, Türk Milli Takımı'nın Dünya Kupası'nda yarı finalist olmasının Azerbaycan ve Türk dünyasını ayağa kaldırdığını yazdı. 
     Gazete ,iç sayfalarında da dün Bakü caddelerinde ve meydanlarda yaşanan yarı final coşkusuna geniş yer verdi. 
     Azerbaycan Hürriyet Gazetesi ise, ''Türkiye, Senegal hikayesini bitirdi'' başlığını attığı ve yarı final coşkusuna ilk sayfasında yer ayırdığı haberinde, ''En büyük 4 takım arasındaki ay yıldızlılara final yakışır'' denildi. 
     Gazetenin iç sayfalarında Türkiye'nin yaşattığı final coşkusuyla Türk dünyasının ayağa kalktığı belirtilirken, ''Çırpınırdı Karadeniz bakıp Türkün golüne'' sözleri dikkat çekti. İlhan Mansız'ın altın golünün Türkleri ilhama getirdiği kaydedildi. 
     Bu arada dün yapılan Türkiye-Senegal maçının bitiş düdüğüyle birlikte Bakü caddelerinde ve meydanlarda yaşanan sevinç gösterileri, gece geç saatlere dek sürdü. Yerel televizyon kanalları, haber bültenlerinde ve spor programlarında Türk Milli Takımı'nın elde ettiği tarihsel başarıya geniş yer verildi ve başkentin yanı sıra Azerbaycan'ın birçok bölgesinde yaşanan sevinç gösterilerinin görüntüleri yayınlandı. 
     Gece kulüpleri ve diğer eğlence yerlerini dolduran çok sayıda futbolsever de sabahın ilk ışıklarına dek yarı final başar 
     





</TEXT>
</DOC>
