<DOC>
<DOCNO> 78376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/15/ekonomi/eko01.html </URL>
<DATE> 2002/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Enerjide Danıştay devre dışı kalsın 
</HEADLINE>
<TEXT>

OECD, Türkiye hakkında hazırladığı raporda enerji sektöründeki davaların hızlı sonuçlanabilmesi için Danıştay’ın devre dışı bırakılması gerektiğini belirtti 
     ÖNDER YILMAZ Ankara 

     OECD Ekonomik İşbirliği ve Kalkınma Teşkilatı , hazırladığı Türkiye raporunda, enerji sektörüne ilişkin davaların hızlı sonuçlanması amacıyla Danıştay’ın devre dışı bırakılmasını önerdi. 
     Enerji Piyasası Düzenleme Kurumu’ndaki personelin maaşlarının iyileştirilmesi istenilen raporda, termik santrallerin tamamen özelleştirilmesi gerektiği vurgulandı. 
     
     Toplantıya Gürel katılıyor 
     Devlet Bakanı Şükrü Sina Gürel’in bugün Paris’te katılacağı toplantıda dünya kamuoyuna açıklanacak Türkiye raporunda, enerji sektörüne ilişkin çarpıcı ifadeler kullanıldı. Elektrik Piyasası Kanunu ve Enerji Piyasası Düzenleme Kurulu’nun EPDK kurulmasını önemli bir adım olarak değerlendiren OECD, reformun krizden çıkmada en önemli etken olduğunu vurguladı. 
     Enerji alanındaki davaların teknik özelliği ve bekleyen davaların hızlı sonuçlandırılamaması nedeniyle olumsuzluklar yaşandığı dile getirilen raporda şöyle denildi 
     "EPDK kararlarına karşı dava Danıştay’da açılabilmektedir. İşlemin teknik özelliği ve bekleyen davaların hızlı sonuçlandırılması nedeniyle, mahkemeler iyi donanımlı olmalıdır, ancak Danıştay bu sektörde temyiz için iyi donanımlı değildir. Temyiz yapısı, yeterli uzman olan bir uzman temyiz kurumu kurulmasıyla iyileştirilmelidir. 
     
     Bağımsızlık şartı 
     Raporun, enerji başlıklı bölümünde şu ifadelere yer verildi 

</TEXT>
</DOC>
