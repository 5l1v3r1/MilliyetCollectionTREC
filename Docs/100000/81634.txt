<DOC>
<DOCNO> 81634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/son/sondun14.html </URL>
<DATE> 2002/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Anzak'ın evinde mumyalanmış Türk askeri başı bulundu 
</HEADLINE>
<TEXT>

     I. Dünya Savaşı'na katılan Avustralyalı bir askerin evinde Türk askerinin savaş hatırası olarak saklanan mumyalanmış başı bulundu. 
     Başta hala biraz saç, favoriler, birkaç diş bulunduğu, sol gözün üstünde ve kafatasının arkasında kurşun delikleri olduğu belirt Victoria eyaletindeki Avustralyalı gazilerin teşkilatı Geri Dönen Askerler Birliği'nin Türk bölümü başkanı Ramazan Altıntaş, kadife kaplı bir çam kutuda saklanan başın, I. Dünya Savaşı sırasında Gelibolu'da savaşan Avustralyalı bir askerin evinde torunu tarafından bulunduğunu belirtti. 
     Altıntaş, polise teslim edilen başın kime ait olduğunu belirlemek için adli incelemeler yapılacağını söyledi. 
     Türk ve Avustralyalı yetkililerin mumyalanmış başa ne yapacaklarına karar vermek için biraraya geleceğini ifade eden Altıntaş, seçeneklerden birinin, başın Gelibolu'daki şehitler mezarlığına gömülmesi, diğerinin de Avustralya'daki bir müzeye bağışlanması olduğunu kaydetti. 
     





</TEXT>
</DOC>
