<DOC>
<DOCNO> 62842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/dunya/dun01.html </URL>
<DATE> 2002/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Guantanamo’da insan hakları kavgası 
</HEADLINE>
<TEXT>

Guantanamo’daki esirleri savaş suçlusu kabul etmeyen Amerika, insan hakları örgütlerini ayağa kaldırdı 
     DIŞ HABERLER SERVİSİ 

     Guantanamo’daki ABD üssüne götürülen El Kaide esirlerinin durumu ABD yönetimiyle, insan hakları örgütlerini karşı karşıya getirdi. Uluslararası Af Örgütü, Guantanamo’da tutuklu bulunan esirlerin "Savaş Suçlusu" olarak değerlendirilmesini isterken, Pentagon yetkilileri, tutukluların savaş suçlusu değil "kanunsuz savaşçılar" olduğu görüşünde. 
     Maksimum güvenlik önlemleri altında tutulan El Kaide ve Taliban esirlerine insani bir şekilde davranıldığını söyleyen ABD Savunma Bakanı Donald Rumsfeld, esirlerin savaş suçlusu olarak değerlendirilmeyeceğini özellikle vurgulayarak, esirlerin savaş suçlularını koruma altına alan Cenevre Antlaşması kapsamı dışında olduğunu açıklamıştı. Ancak Cenevre Antlaşması’nın 5. maddesine göre, ABD’nin El Kaide esirlerinin statüsünün belirlenmesi için bağımsız bir mahkemede tarafsız bir duruşma yapılmasına izin vermek zorunda. 
     
     Kızılhaç da devrede 
     Uzmanlar, Afganistan’da bir tarafta ABD ve müttefiklerinin, diğer tarafta da El Kaide ve Taliban yönetiminin olduğu bir savaşın hüküm sürdüğünü ve bu yüzden esirlerin "Savaş Suçlusu" olarak değerlendirilmesi gerektiğini söylüyor. 
     Öte yandan Uluslararası Kızılhaç Komitesi’nin ICRC , Guantanamo üssündeki El Kaide ve Taliban esirleriyle özel görüşmeler yapacağı açıklandı. Kızılhaç Komitesi sözcüsü Darcy Christen, tutuklularla bire bir görüşme yapmanın örgütün koşulu olduğunu, aksi halde üssü ziyaret etmeyeceklerini söyledi. 
     



 DÜNYA 














</TEXT>
</DOC>
