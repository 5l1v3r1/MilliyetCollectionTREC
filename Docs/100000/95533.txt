<DOC>
<DOCNO> 95533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/son/soneko11.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Çakan "Beyaz enerji davasında yargı doğru karar vermiştir" 
</HEADLINE>
<TEXT>

     Enerji ve Tabii Kaynaklar Bakanı Zeki Çakan, Beyaz Enerji Operasyonu'yla ilgili yargının verdiği kararın doğru bir karar olduğunu söyledi. 
     Bakan Çakan, Giresun ve ilçelerinde 20 Haziran'da meydana gelen sel felaketinde etkilenen bölgelerde incelemelerde bulunarak, İnişdibi Beldesi'nde gazetecilerin Beyaz Enerji Operasyonu'yla ilgili sorularını yanıtladı. 
     Çakan, Beyaz Enerji Operasyonu'yla ilgili yargının verdiği kararın doğru bir karar olduğunu belirterek, şunları söyledi 
     ''Bundan önce Beyaz Enerji Operasyonu'yla ilgili olarak kimler suçlandı, neden suçlanmaya çalışıldı Bu işe organizasyon denildi, Genel Başkanımız Mesut Yılmaz hedef alınarak suçlanmaya çalışıldı. 
     Burada bürokratların yapmış olduğu rüşvetten dolayı işlenen bu kişisel suç hadisesinin, geçmişte ne kadar yanlış yönlendirilmeye çalışıldığını yargı açık ve net ortaya koydu. Geçmişte kamuoyunu yanlış oluşturulmaya, bir siyasi parti, onun Genel Başkanı ve geçmişte görev yapan Bakanı bu olaya bulaştırılmak istenerek, siyasi yönden yıpratılmaya çalışıldı.'' Bakan Çakan, 3 bürokratın, rüşvet alıp vermekle yaptığı yanlış işlerden dolayı cezalarını aldıklarını kaydederek, ''Pazartesi günü Ankara'ya döndüğümde bu konuyla ilgili geniş çaplı yazılı bir basın açıklaması yapacağım'' dedi. 
     





</TEXT>
</DOC>
