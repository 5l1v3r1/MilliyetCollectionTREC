<DOC>
<DOCNO> 80429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/son/sontur23.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutan "İki turlu seçim en çok bize yarar, getirsinler" 
</HEADLINE>
<TEXT>

     SP Genel Başkanı Recai Kutan, iki turlu seçime nasıl baktıklarına ilişkin bir soru üzerine ''İki turlu seçimin en fazla fayda sağlayacağı parti biziz. 
     Dolayısıyla böyle bir teklif gelirse destek veririz. Ancak samimi kanaatimi söyleyeyim, bir defa partilerin yüzde 80'ini iki turlu seçim istemezler'' dedi. 
     Kutan, sözlerini şöyle sürdürdü 
     ''Çünkü birinci turda belli bir oy nispetini yakalayan partiler ancak yarışmaya devam edecek. Dolayısıyla partilerin önemli bir kısmı devre dışı kalacak. Halbuki Anayasa'nın emri ne Anayasa'nın emri hem yönetimde istikrar istiyor, o arada da altını çizerek ifade ediyor, temsilde adalet diyor. Bu dediğiniz ahvalde Anayasa emrinin dışında bir tatbikat meydana çıkar. Yani milletin oylarıyla Meclis'e girecek olan pek çok parti Meclis'e giremeyecek. Dolayısıyla istiyorlarsa getirsinler.'' Bir basın mensubunun Erdoğan'ın intihar cellatlığı şeklindeki sözlerinin tepki çektiğini hatırlatarak, Erbakan'ın o dönemde böyle ifadeler kullanılması yönünde bir talimatı olup olmadığı yönündeki sözü üzerine de Kutan, şöyle cevap verdi 
     ''Hayır, böyle bir ifade kesin olarak Erbakan'ın ağzından çıkmamıştır. Yani birara gene bazı basın mensuplarının azizliği ile ortaya atılan bir iddia vardı. Erbakan dedi ki kanlı mı olacak, kansız mı olacak orada Türkiye'de huzur ve barış olsun, yeni meseleler kan yoluyla çözülmesin, kansız çözülsün maksadıyla söylenmiş bir söz. Dolayısıyla, Sayın Erbakan'ın bu istikamette bir tek cümlesini tespit etmek mümkün değil.'' 
     





</TEXT>
</DOC>
