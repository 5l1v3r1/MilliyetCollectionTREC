<DOC>
<DOCNO> 78133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/spor/spo05a.html </URL>
<DATE> 2002/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
HAMZA ŞEREF EL ELE 
</HEADLINE>
<TEXT>

Finlandiya’da devam eden Avrupa Grekoromen Güreş Şampiyonası’nda Rus rakiplerine minderi dar ettiler, yarı finale yükselip madalya şanslarını sürdürdüler 
     HAMİT TURHAN SEİNAJOKİ 

     Ezip, geçtiler 
     FİNLANDİYA’DA devam eden 49. Avrupa Grekoromen Güreş Şampiyonası’nın ikinci gününde fırtına gibi esen Hamza Yerlikaya ve Şeref Eroğlu yarı finale çıktı. 66 kilodaki temsilcimiz Şeref Eroğlu, Rumen Oszda karşısında adeta şov yaptı, rakibini 7 -0 yenerek grup birincisi oldu. Eroğlu ardından, Rus Semenov’u son saniyelerde attığı künde ile 5-3 mağlup etti. 84 kiloda ise Hamza Yerlikaya, Rus Andrei Tchezepakhine’yi ezerek 7-1’le geçti. 
     
     Tüfenk’e oyun 
     96’DA Mehmet Özal, Gürcü Chikhadze’yi 4 - 1 yenerek başladığı şampiyonada, Polonyalı Sitnik’e 10 - 0 mağlup oldu ve şansını kaybetti. 60’da Şeref Tüfenk, İtalyan Ricardo Magni’ye, Finli hakemin hatalı kararlarıyla 4 - 1 yenildi. Karşılaşma antrenör Seçkin Saruhan güçlükle sakinleştirildi. Ahmet Ayık’ın şampiyonaya gelmemesi nedeniyle maça itiraz edemememiz büyük tepki yarattı. Tüfenk, Futo’yu 10 - 0 yenerek grup ikinciliğini elde etti. 
     
     Bayanlar döküldü 
     120 kiloda Yekta Yılmaz Gül, Macar Bardos’a diskalifiye ile yenilerek elendi. 74 kiloda Ali Arıkoğlu ilk maçında Gürcü Khasaia karşısında tutunamadı ve rakibine 6 - 0 mağlup oldu. Bayanlarda dün de yaprak dökümü sürdü. 51’de Uğrun Perçin Ukraynalı, 55’de Zeynep Yıldırım Norveçli, 59’da Dilek Erdoğan Polonyalı rakiplerine teslim oldu. 67’de Norveçli’yi 4 - 3 mağlup eden Eda Toraman, Rus rakibine tuşla yenildi. 
     



 SPOR 




























</TEXT>
</DOC>
