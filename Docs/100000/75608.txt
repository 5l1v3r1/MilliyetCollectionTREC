<DOC>
<DOCNO> 75608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/yasam/yas01.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Irkçılar ilk derslerini aldılar 
</HEADLINE>
<TEXT>
İlk defa bir Türk alkışladık’ 
Sevgiyi’ öğrenmek için Türkiye’ye gelen ırkçı gençler, itiraf etti Dansın Sultanları’nda, size hayran kaldık... 
     TAHSİN AKSU İstanbul 

     Türk - Alman Gençlik Birliği’nin, Alman hükümetinin desteğiyle yabancı düşmanlığını önlemek için düzenlediği gezi kapsamında Türkiye’de bulunan ırkçı 16 Alman ile Almanya’da yaşayan yabancı kökenli 16 genç, dün de önce Beşiktaş Kulübü’nün Fulya Tesisleri’ni ziyaret etti. Burada gençleri farklı dillerde Hoş geldiniz’ diyerek karşılayan Beşiktaş Teknik Direktörü Christoph Daum, ardından da iki saatlik konuşmasında onlara Türk sevgisi’ dersi verdi. 
     
Düşman değilim’      Fulya’daki ziyaretin ardından Mısır Çarşısı’nı gezdikten sonra Boğaz turuna çıkan gruptan iki ırkçı Alman gence fikirlerini sorduk. Alman gençlerden Björn Schmidt 20 , şöyle diyordu 
     "İnsanlarınız çok iyi ve misafirperver. Tatsız sürprizlerle karşılaşacağımı sanıyordum, ama hiç de öyle olmadı. Türkler arasında da kötüler var, ama burada birçok önyargıdan kurtuldum. İlk kez dün akşam önceki akşam bir Türk’ü, Dansın Sultanları gösterisinde alkışladım. Hayran kaldım." 
     
Dayaktan korkuyorlar’      Sabine Stuchlik 21 adlı genç kız da, şu itirafta bulunuyordu 
     "Türklere karşı kesinlikle bir düşmanlığım yok. İnsanların birtakım korkuların esiri olarak yabancılara şiddet uygulamasını haklı bulmuyorum. Almanların da kendi ülkesindeki yabancılara karşı şiddet uygulamasını artık doğru bulmuyorum." 
     Bu iki Alman gencin söylediklerine karşın, Josip Babis adlı Hırvat genç ise Alman gençlerin böyle iyi görünmesine inanmadığını söylüyordu. 
     Alman gençlerin dönünce yine aynı ırkçı faaliyetlerine devam edeceklerini savunan Babis de şöyle diyordu 
     "Neo Naziler aynı yeraltı mafyası gibi. Burada yabancı düşmanlığı ile ilgili konuşmamalarının nedeni, döndüklerinde diğer ırkçı arkadaşlarından dayak yemekten korkmalarıdır" dedi. 
     
Daum Ülkemden utanıyorum      Türklerin Almanya’nın ekonomisinin bu noktaya gelmesinde önemli yeri olduğunu belirten Beşiktaş Teknik Direktörü Daum, "Bence ırkçılık sözcüğü Almanya’da yasaklanmalı" dedi ve özetle şöyle konuştu 
     "Ben de bu ülkede yabancıyım, ama bana nasıl davrandıklarını görüp ülkemdekilerle kıyaslayınca utanç duyuyorum. Burada bir yere gittiğinizde hemen çay ikram ederler. Bunun nedeni bir şey satmak değil, sıcakkanlı ve misarfirperver oldukları içindir. Dünyanın en büyük sorunu ırkçılık. Herkesin ten rengi siyah, beyaz veya sarı olabilir, ama hepimizin kanı kırmızı. Bu nedenle nefret duymadan önce başkalarını iyi tanımalısınız." 
     



 YAŞAM 
















</TEXT>
</DOC>
