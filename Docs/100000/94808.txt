<DOC>
<DOCNO> 94808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/yasam/yas03.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Mutsuz evlilik sigaradan beter 
</HEADLINE>
<TEXT>

Kanada’da düzenlenen bir konferansta konuşan bilim adamları, mutsuz ve stresli evliliklerin, uzun vadede en az sigara kadar ölümcül olabildiğini söylediler 
     İlişkiler ve sağlık... 
     22 ülkeden 350 uzman, Kanada’nın Halifax kentinde düzenlenen bir konferansta bir araya geldi. Konferansta, kişilerin beşeri ilişkileri ile sağlık durumları arasındaki etkileşim incelendi. 
     
     İyileşme şansı azalır 
     BİLİM adamları, kötü arkadaşlıklar ve sağlıksız aile ilişkilerinin insanı hasta edebileceği ya da ağır hastalık durumunda iyileşme şansını azaltabileceğini belirtiler. En ilgi çekici bilgi ise mutsuz evliliklerin, uzun vadede sigara kadar ölümcül olduğuydu... 
     
     Mutsuzluk ve ölüm 
     ROCHESTER Üniversitesi’nden Psikoloji Profesörü Harry Reis, orta yaş döneminde sağlık sorunlarıyla karşılaşan, ilişkilerinde mutsuz kişilerde ölüm oranının daha yüksek olduğunu bildirdi. 
     
     Bağışıklık çöküyor 
     ATLANTIK Sağlık Araştırmaları Merkezi’nden Renee Lyons ise, yaptığı konuşmada, bireyler arası ilişkilerde stres düzeyinin yüksek olması halinde, bu kişilerin hastalıklara karşı bağışıklıklarında zayıflama olduğunu söyledi. 
     



 YAŞAM 


















</TEXT>
</DOC>
