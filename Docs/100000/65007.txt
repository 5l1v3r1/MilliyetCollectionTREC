<DOC>
<DOCNO> 65007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/son/soneko21.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş konuştu döviz piyasası kıpırdadı.. 
</HEADLINE>
<TEXT>

     Devlet Bakanı Kemal Derviş'in dün akşam Türkiye İhracatçılar Meclisi TİM toplantısındaki yaptığı açıklamaların ardından müdahale beklentisi döviz piyasasını hareketlendirdi. 
     Kapalıçarşı'da güne yükselişle giren dolar, Euro ve mark fiyatları, öğle saatlerine doğru geriledi. 
     1 milyon 335 bin lira satış fiyatıyla başlayan dolar, öğle 
     saatlerinde 8 bin lira düşüşle 1 milyon 327 bin liradan satılmaya başladı. Euro ise açılışın 5 bin lira altında 1 milyon 150 bin liradan satılıyor. Güne 593 bin lira satış fiyatıyla başlayan mark ise 588 bin liraya geriledi. Ayaklı Borsa'da da sabah saatlerine göre düşüş kaydeden dolar 1 milyon 325-326 bin, Euro 1 milyon 146-148 bin ve mark da 585-586 bin liradan el değiştiriyor. Bakan Kemal Derviş, TİM'in toplantısında bir soru üzerine, ''Dolar 1 milyon 650 lirayken hata dedik, bence bugün de biraz hata var'' derken, ''Bu aşırı değerlenmiş Türk Lirası'nı mutlaka piyasalar düzeltecek'' ifadesini kullanmıştı. 
     






</TEXT>
</DOC>
