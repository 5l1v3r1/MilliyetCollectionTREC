<DOC>
<DOCNO> 63887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/24/siyaset/siy04.html </URL>
<DATE> 2002/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ya yargılanamayanlar 
</HEADLINE>
<TEXT>

Susurluk kararında, "Olayın arkasındaki ilişkilerin çözülmesinin güç, karmaşık ve duyarlı makamları ve görevlileri de kapsayacak biçimde olduğu ortaya çıkmıştır" denildi 
     ERSAN ATAR Ankara 

     Yargıtay 8. Ceza Dairesi, İbrahim Şahin, Korkut Eken ve Haluk Kırcı’nın da yargılandığı Susurluk Davası’nda, İstanbul 6 No’lu DGM’nin kararını onama gerekçelerini açıklarken, Bağımsız Elazığ Milletvekili Mehmet Ağar ve DYP Şanlıurfa Milletvekili Sedat Bucak başta olmak üzere kamu görevlilerinin de h kim karşısına çıkarılmasının devletin görevi olduğunu bildirdi. Kararda açıkça "çete" tabiri kullanılırken, ilişkilerinin çözülmesinin güç ve karmaşık olduğu da belirtildi. 
     Daire kararında, soruşturmaların, olayı tamamen ortaya çıkaramadığını ancak olayın büyüklüğünün anlaşılabildiğini de şöyle anlattı "Yapılan soruşturmalarda, ulaşılan bilgi ve belgelerin olayın arkasındaki ilişkilerin çözülmesinin güç, karmaşık ve duyarlı makamları ve görevlileri de kapsayacak biçimde olduğu ortaya çıkmıştır." 
     Kararda, Susurluk kazasından sonra ortaya çıkan ilişkilerin sadece bir bölümünün tespit edilebildiği ve bu nedenle sadece 14 sanık hakkında hüküm oluşturulduğu anlatılırken, "haklarında mahk miyet hükmü kurulan dışındaki kimi görevliler ile bunlara yardım edenlerin yargı önüne çıkarılmaları görevi devletin yetkili organlarında olmakla birlikte..." ifadesi kullanıldı. 
     Daire böylelikle kararında, ismi soruşturma ve dava sırasında da sık sık gündeme gelen ve bu nedenle haklarında fezleke düzenlenen Mehmet Ağar ve Sedat Bucak başta olmak üzere birçok devlet görevlisinin yargı önüne çıkarılması görevini "devlet"e bırakmış oldu. Dairenin kararında doğrudan isim sayılmamasının nedeninin, "daha sonra bu kişilerin herhangi bir şekilde yargı karşısına çakması halinde biz peşinen mahk m edilmiştik’ savunmasını yapmasını engellemek" olduğu öğrenildi. Sanıkların terörle mücadele altında yola çıktığı, bir süre sonra yasaların kendilerine verdiği yetkileri sorumsuzca kullandıkları, bu yolla kendi çıkarları için her türlü yasadışılığı meşru saydıkları kaydedildi. 



 SİYASET 



















</TEXT>
</DOC>
