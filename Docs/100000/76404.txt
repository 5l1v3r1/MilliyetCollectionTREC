<DOC>
<DOCNO> 76404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/son/soneko08.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Gurbetçilerin ekonomiye katkısı 39 geriledi 
</HEADLINE>
<TEXT>

     Gurbetçilerin Türkiye ekonomisine katkısı geçen yıl, yaşanan krize paralel önceki yıla göre yüzde 38.9 oranında gerileyerek, 2 milyar 784 milyon dolar oldu. 
     Merkez Bankası verilerinden yapılan hesaplamaya göre, yurtdışındaki işçilerin Türkiye'ye gönderdiği döviz 2000 yılında 4 milyar 560 milyon dolar olarak gerçekleşmişti. 
     İşçilerin Türkiye'ye 8 yılda gönderdiği döviz miktarı ise 30 milyar 922 milyon dolar oldu. 
     Gurbetçiler, Türk ekonomisine 1994 yılında 2 milyar 627 milyon dolar, 1995 yılında 3 milyar 327 milyon dolar, 1996 yılında 3 milyar 542 milyon dolar, 1997 yılında 4 milyar 197 milyon dolar katkı sağladı. 
     Yurtdışındaki işçilerin Türkiye'ye gönderdiği döviz miktarı 1998 yılında 5 milyar 356 milyon dolara ulaşırken, 1999 yılında Türk ekonomisinde yaşanan olumsuz gelişmelere paralel olarak gerileme sürecine girdi. 
     1999 yılında Türkiye'ye gönderilen döviz 4 milyar 529 milyon dolar, 2000 yılında ise 4 milyar 560 milyon dolar oldu. 
     2001 yılında ise gurbetçilerin Türkiye'ye gönderdiği döviz miktarında bir önceki yıla göre yüzde 38.9 oranında gerileme ile 2 milyar 784 milyon dolar olarak gerçekleşti. 
     Yurtdışındaki işçilerin 8 yılda Türkiye'ye gönderdiği dövizin miktarı ise 30 milyar 922 milyon dolar oldu. 
     






</TEXT>
</DOC>
