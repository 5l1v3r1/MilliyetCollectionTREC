<DOC>
<DOCNO> 69947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/yasam/yas04.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
6 hayvan neslini kuruttuk 
</HEADLINE>
<TEXT>

Türkiye çevreyle ilgili 33 uluslararası sözleşmeye imza attı. Peki bunları koruyabildi mi Ne gezer, 6 hayvan neslini yok ettik, 10’u da tükenmek üzere 
     ÖNAY YILMAZ İstanbul 

     HAYVAN Hakları Yasa Tasarısı, yıllardır rafta bekliyor. Rahşan Ecevit’in konuya el atmasıyla, 40 maddelik tasarının Kurban Bayramı’ndan sonra ele alınacağı açıklandı. Türkiye, bugüne kadar çevreyle ilgili 33 uluslararası koruma sözleşmesine imza attı. Ancak, imzalar sözde kaldı. Çünkü 6 hayvanın nesli tamamen yok edildi. 10’u tükenmek üzere. 23’ü ise tehlike sınırında. 
     
     Bitkiler de aynı durumda 
     BİTKİLERİN durumu da hiç iç açıcı değil. 254 bitkinin de nesli tehlikede. En önemlileri ise kardelen, siklamen, karçiçeği, gölsoğanı, orkide, lale soğanı olarak sıralanıyor. Bu bitkiler kaçakçıların gözbebeği... Canlıların yaşam alanları olan sulakalanların 200 bin hektarını da kurutmayı başararak "kurakalanlara" çevirmişir. 
     
     Canlı türü ticareti 
     DOĞAL Hayatı Koruma Derneği yetkilileri, dünyada yılda ortalama 30 bin canlı maymun, 15 milyon kürk, 5 milyon kuş, 10 milyon sürüngen derisi, 250 ton havyar, 8 milyon kaktüs ve 10 milyon orkide vb. canlı türünün ticaretinin yapıldığını, bu nedenle iyi bir kontrol sisteminin oluşturulması gerektiğini belirtiyorlar. 
     
     Hangi hayvanlar kalmadı 
     NESLİ tükenen hayvanlar arasında Asya fili, yabani sığır, yabaneşeği, aslan, çita, kunduz bulunuyor. Nesli tükenmek üzere olanlar arasında ise Anadolu parsı, Dorcas ceylanı, kaplan, Akdeniz foku, alageyik, yabankoyunu, ceylan, karaca, çizgili sırtlan ve kirpi fare... Nesli tehlike altında olan 23 tür arasında da su samuru, ulugeyik, yaban keçisi, bozayı, kurt, çakal, çeşitli yarasa türleri var. 
     



 YAŞAM 
















</TEXT>
</DOC>
