<DOC>
<DOCNO> 80459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/guncel/gun08.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip’in parti üyesi olması mümkün mü 
</HEADLINE>
<TEXT>

ÇAPRAZ ATEŞ 
     BELMA AKÇURA 

     AKP Genel Başkanı Tayyip Erdoğan’ın kurucu üye ve milletvekilliğini engelleyen Anayasa Mahkemesi’nin gerekçeli kararında, aynı zamanda suçunun erteleme ve şartla salıverilme yasaları kapsamına girmediğinin de belirtilmesi, Erdoğan’ın parti üyesi ve dolayısıyla genel başkan da olamayacağı tartışmalarına yol açtı. 
     
     Haşim Kılıç Anayasa Mah. Üyesi 
Karar üyelikle ilgili değil      Anayasa Mahkemesi’nin Recep Tayyip Erdoğan’la ilgili kararı sadece "kurucu üye olma ile sınırlı" bir karardı. Yüce mahkemenin kararı Üye olur mu, olamaz mı ’ yönünde değildi. İlgili kişi genel başkanlık ve kurucu üyelikten ayrılır, daha sonra tekrar parti üyesi olur ve genel başkanlığına devam ederse, o artık başsavcının bileceği bir iştir. Yargıtay Cumhuriyet Başsavcısı, belki bunu da önümüze getirecektir ama şimdiden bir şey diyemeyiz. Kaldı ki ilgili parti daha önceki basın açıklamalarında genel başkanlık için ne üye ne de kurucu üye gibi bir şartlarının olmadığını ifade ediyordu. 
     
     Prof. Dr. Burhan Kuzu 
Genel başkan olur      Anayasa Mahkemesi’nin kararıyla, "Erdoğan üye bile olamaz" yaklaşımının hiçbir dayanağı yok. Mahkemenin daha önce Hasan Celal Güzel için verdiği karar var. Güzel gitti, partisine üye oldu, Başsavcı, "Yasalara aykırı" diye dava açtı, ama mahkeme "Üye olmasında sakınca yok" diye karar çıkardı. İkisi de aynı yasanın aynı fıkrasından yattı. Ayrıca Anayasa Mahkemesi’nin kararı çıktıktan sonra 312. madde de değişti. Bu değişikliğe göre Erdoğan’ın o günkü fiili bugün suç olmadığından, mahkemenin bu son kararı sonuç doğurmaz. Yani Erdoğan hem kurucu üye olabilir, hem genel başkan, hem de üye olabilir. 
     
     Prof. Dr. İbrahim Kaboğlu 
Üye bile olamaz      Anayasa Mahkemesi gerekçesi ile Siyasi Partiler Kanunu’nun 11. Maddesi birlikte değerlendirildiğinde, Tayyip Erdoğan’ın parti üyesi bile olamayacağı sonucu çıkmaktadır. 11. Madde siyasal partilere üyeliği engelleyen durumları saymaktadır. Bunlar arasında TCK 312 2’den mahk miyet de yer almaktadır. Dolayısıyla TCK 312 2’ yi ihlal etmek ya da bundan mahk m olmak, üyelik içinde de geçerlidir. Anayasa Mahkemesi gerekçeli kararını 312’deki değişiklikten önce yazdı. Bu gerekçeli kararla 312’deki değişikliğin de Erdoğan’ın durumunu etkilemediği anlaşılmaktadır. 
     
     Prof. Dr. Necmi Yüzbaşıoğlu 
DGM’ye başvurmalı      Anayasa Mahkemesi kararı gerekçelerine göre, "Erdoğan kurucu üyeliğinden istifa ettikten sonra normal parti üyesi olamaz. Dolayısıyla genel başkan da olamaz" diye görünüyor. Erdoğan’ın 312’den hüküm giydiği, bu yasalardan da yararlanamayacağı sonucu çıkıyor. Erdoğan, 312’de yapılan değişiklikle yeniden yargılanmasını gündeme getirebilir. Erdoğan, hüküm giydiği DGM’ye gidecek, "312 değişti, beni yeniden yargılayın" diyecek. DGM yargılamayı kabul eder ve beraat kararı verirse yasaklar kalkar. Ama DGM, "yeniden yargılamam" da diyebilir, o zaman da yasaklar devam eder. 
     



 GÜNCEL 

















</TEXT>
</DOC>
