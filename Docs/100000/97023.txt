<DOC>
<DOCNO> 97023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/son/sontur14.html </URL>
<DATE> 2002/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
DSP Parti Meclisi toplandı... 
</HEADLINE>
<TEXT>

     DSP Parti Meclisi, Genel Başkan ve Başbakan Bülent Ecevit'in başkanlığında toplandı. 
     Başbakan Ecevit, toplantı için, DSP Genel Merkezi'ne saat 11.50'de geldi. Ecevit, saat 12.10'da, daha önceden parti genel merkezine gelen DSP Genel Başkan Yardımcısı Rahşan Ecevit ve öteki PM üyeleri ile toplantı salonuna geçti. 
     Ecevit, salona geçişi sırasında, basın mensuplarının isteği üzerine gazetecilerin görüntü almalarına olanak sağladı. 
     Parti Meclisi'nde, koalisyonu oluşturan partilerin Genel Başkanları'nın 16 Temmuz Salı günü yaptığı toplantıda aldıkları 3 Kasım'da erken seçim yapılmasına ilişkin kararın görüşülmesi bekleniyor. 
     Bu arada toplantıda, partideki istifalar nedeniyle boşalan parti yürütme organına seçim yapılabileceği ve boşalan PM üyelikleri için yedek isimlerin çağırılması konusunun da görüşülebileceği öğrenildi. 
     





</TEXT>
</DOC>
