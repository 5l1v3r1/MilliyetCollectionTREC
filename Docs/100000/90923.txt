<DOC>
<DOCNO> 90923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/yazar/okur.html </URL>
<DATE> 2002/06/20/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Çukurova Holding nereye koşuyor 
</HEADLINE>
<TEXT>

     Çukurova Holding’in patronu Mehmet Emin Karamehmet’in iki bankasıyla ilgili olarak BDDK kararını vedi. Bankacılık tarihi bugünleri "verimsiz çalışan ulusal sermayeye, uluslararası sermayenin Demirbank operasyonu sonrası verdiği ikinci önemli ders olarak" geçecektir. 
     Çukurova Holding, Türkiye’nin en büyük 10 grubundan birisi. Holdingin harcı, Çukurova’nın sulak topraklarıyla atılmış. Beyaz petrol pamuğun gücüyle donanmış. Bankacılık sektörünün gücü İstanbul atılımıyla büyümüş. Nice ortaklıklar bu yolda bitmiş. Ve bugünlere adım adım gelinmiş. 
     Mehmet Emin Karamehmet, ortalıkta görünmeyi sevmeyen, mütevazı bir patron. Kendi halinde, lüksü yok, 59 yaşında. Tek lüksü olan purosunu bile kısa bir süre önce bırakmış. Purosever yakın dostları da belki onu bırakmış olabilir, bilmiyoruz Bildiğimiz yüzde 42’si halka açık Yapı Kredi Bankası ve 2 milyar dolar sermaye açığı olduğu bildirilen Pamukbank’ın yeni durumu. 
     Pamukbank artık, Çukurova Holding’in değil, Fon’a geçti. Yapı Kredi Bankası ise genel kurulunda iki yeni yönetim kurulu üyesi ile birlikte yola devam edecek. Peki ama küçük ortaklar, yani yatırımcılar ne yapacak Şimdi görünen tabloya bakarsak, şu aşamada onlar için bir sorun görünmüyor. Daha fazla şeffaflık, detaylı bilgi gerekiyor. 
     
Çelik sıkıntısı      Ve bir yıl önce yıllardır üye olmadığı TÜSİAD’a üye olma ihtiyacı duyan Mehmet Emin Karamehmet, Pamukbank’ta yüzde 10 hissesi olan Yapı Kredi hissesini ne yapacak Öyle ya iki bankası olan bir patron, bankalarından birisine el konulduğu taktirde hissesinin yüzde 9.5’u geçemeyeceğini biliyorsa ne yapacak 
     Çukurova Holding’in kaderini değiştiren şirket, hiç şüphe yok ki Çukurova Çelik. Yüzde 100’ü Çukurova Holding’e ait şirketin isim hakkı holdinge, varlıkları, ocakları Ege Çelik’e geçmişti. Bir tür bilanço satışı olayı gerçekleşmişti. Sıkıntının kaynağı, bu işletmeyi çalıştırmak zorunda kalmak öyle değil mi Gerisine bakarsak, Pamukbank, Fiskobirlik alacağı konusunu öğrenmek isteriz. Tabii, Yapı Kredi’nin yabancı bir bankayla görüşüp görüşmediği konusuna da değinmeden geçemeyeceğiz. Bir de DYP lideri Tansu Çiller’in eşi Özer Çiller. Hisarbank’tan önce acaba Çukurova’da hangi bankada çalışmıştı 
     
     







İran’da değişim 


Sakıncasız çiftleşme, şiiri öldürdü mü 


FT’nin hakkı... 


İdam konusu ertelenebilir 


Unutmayın, top artık ekonomide değil siyasette 


Eşdeğer ilaçların fiyat farkı korkunç 


Otomatik şiir makinesi 


Ankara İran konusunda AB gibi düşünüyor 


Bankacılık sistemimiz güçlüdür mü acaba 


Çukurova Holding nereye koşuyor 


Amerika’daki El Kaide militanı Bursa’yı işaret etti 


Ufak tefek, ıvır zıvır... 


İyi ki futbol var 


Karamehmet neden sermaye koymadı 


Mevduat garanti’ olan kredi’ye oluyor 


</TEXT>
</DOC>
