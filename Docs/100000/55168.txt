<DOC>
<DOCNO> 55168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/02/yazar/tamer.html </URL>
<DATE> 2001/12/02/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Bir anma yazısı olarak teknoloji 
</HEADLINE>
<TEXT>

Nahum "Ortağımız FIAT 5 yıl önce sakın teknoloji üretmeyin diyordu. Şimdi aman bir an evvel üretin diye ısrar ediyor" 
     Tofaş Maharahhas Azası Jan Nahum, bizim iş dünyasının profesyonellerine göre hayli sıradışıdır. Saçlarından başlayarak gerek dış görünüşü, gerekse hali - tavrıyla yöneticiden çok sanatçıyı andırır. Zaten yaptığı işte de yaratıcılık ön plandadır. 
     Türkiye Geliştirme Vakfı TTGV'nin yaz başında düzenlediği eğitim toplantılarından birinde fevkalade ufuk açıcı bir konuşma yapmış ve demişti ki 
     "Türkiye otomotivde üretim merkezi oldu ya, sittin sene böyle kalacağını düşünmeyin. Bugün üretim merkezi olarak sahip olduğumuz rekabet gücünü, 10 yıl sonra kaybetme tehlikesi ile karşı karşıyayız. Otomotiv üreticileri, üretim merkezlerini Çin - Hindistan gibi maliyetin daha düşük olduğu ülkülere kaydırabilirler. Bu durumu mutlaka hesaba katmalı, 10 sene sonrası için şimdiden hazırlanmaya başlamalıyız. Bizim ne yapıp edip, elimizden yavaş yavaş kaybolacak olan üretim katma değerini, teknoloji yaratma katma değerine dönüştürmenin yolunu bulmamız gerek. 
     Eskiden otomotivciler, Ar - Ge faaliyetlerinin küçücük bir kısmını bile Türkiye'ye aktarmaya kesinlikle yanaşmazlardı. Şimdi ise "İlle yapın" diye ısrar ediyorlar. Para yatırıyorlar. Çünkü teknolojiyi Türkiye'de, kendi ülkelerinde olduğundan daha ucuza üretiyorlar. Ayrıca Gümrük Birliği nedeniyle biz kursak bile sahibinin kendileri olduğunu biliyorlar. 
     Ortağımız FIAT, daha 5 yıl önce 'Sıfır taknoloji üretin, sakın teknoloji üretmeyin' diyordu. Şimdi ise 'Aman bir an evvel üretin' diyor." 
     Türkiye'nin teknolojide atılım yapması uğruna yıllardır dirsmk çürüten TTGV Genel Sekreteri Akın Çakmakçı'nın geçen hafta İsrail'de bir iş gezisi sırasında vefat ettiğini öğrenince düşündüm ki, -çok az tanıyan biri olarak- onu anmanın en iyi yolu, teknoloji üzerine bir yazı yazmak. 
     Çakmakçı, Nahum'un yukarıda özetlemeye çalıştığım konuşmasını pek beğenmişti. Karamsarlığın ağır bastığı şu günlerde bu anma yazısı, belki de birileri için umuda yolculuğun kapılarını aralayabilir. 
     Neden olmasın 
     
LDP'nin medya turu      Besim Tibuk'un başkanı olduğu Liberal Demokrat Parti'nin LDP gündeminde şu sıralar medya ziyaretleri var. Aralarında Genel Sekreter Cem Toker ve İstanbul İl Başkanı Nizam Kağıtçıbaşı'nın da bulunduğu 4 LDP yetkilisi, geçtiğimiz günlerde beni de ziyaret ettiler. 
     Önümüzdeki seçimlerde yüzde 25 oy alacaklarmış 
     Yüzde 10 barajının indirilmesine kesinlikle karşıymışlar 
     Vergileri kaldıracaklarmış 
     LDP'nin iktidarında devlet diye birşey ortada kalmayacağı için rüşvet alan ve veren de kalmayacakmış 
     Kemal Derviş ve Sadettin Tantan gibi toplumun benimsediği flaş isimler için bile, arkalarında güçlü bir parti örgütü olmaksızın liderliğe soyunmanın işe yaramayacağı açıkken, LDP'nin bu seçimlerde alacağı sonuç, Cem Boyner'in YDP'sinin geçen seçimlerde yaşadığı hüsrandan neden farklı olsun ki 
     Sanırım LDP yetkililerini umutlandıran, kamuoyunda dürüstlüğe karşı duyulan özlem. Daha önce de yazmıştım. Önümüzdeki seçimlerde sandık başına gidecek vatandaş için tek ölçü dürüstlük olacak. Liderin birikimi, karizması, yabancı dil bilip bilmemesinin hiç önemi yok. 
     Eğer LDP yetkililerinin umduğu gibi halk LDP'ye ilgi gösterirse, olsa olsa devleti ortadan kaldırmayı slogan haline getirdikleri içindir. Siyasetçi - yüksek bürokrat - işadamı üçgeninde her düzeydeki devlet kademesinde ayyuka çıkan hortumlama, halkı o denli bıktırmış durumda ki, hayal olsa bile devletin ortadan kaldırılması, bugünkü psikolojik ortamda insanlara sempatik gelebilir. 
     Ne var ki bizim büyük iş çevreleri bu tecrübeyi kenarından - köşesinden yaşamaya kalkmış ve ağzının payını almıştır. 90'lı yılların başlarında "Biz herşeyi hallederiz, yeter ki Ankara gölge etmesin" diyenler, 2000'lere girerken devletin makro düzeyde yönlendirici ve denetleyici rolünü hakkıyla yerine getirmemesinin nelere yol açtığını, maalesef hem kendilerinin hem de Türkiye'nin ağır bir bedel ödemesi pahasına kavramışlardır. 
     
     
     







Salkım tanesi 


Reel sektöre destek paketi 


Kıskaçla dil koparmak, yalanda yaşamak 


Her Göz Bir Öykü... 


"Depresyondayım, unutuldum " 


Hangi koku Para mı, parfüm mü 


Kızlar neşeli erkekleri severler 


Çakırcalı Efe İstiklal Savaşı'nda' 


Kadınlar ne ister 


Bir anma yazısı olarak teknoloji 


Ramazan estetiği 


Hukuki çözümü kolay 


Kim ister "güçlü hükümet"i 


Önümüzdeki dönemi doğru değerlendirelim 


Güher ve Süher Pekinel Viyana’da 


Saffet Ulusoy yeniden başkan 


</TEXT>
</DOC>
