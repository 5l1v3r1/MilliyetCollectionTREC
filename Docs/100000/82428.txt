<DOC>
<DOCNO> 82428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/06/son/sonspo04.html </URL>
<DATE> 2002/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu "Alınacak her türlü karara saygılıyım" 
</HEADLINE>
<TEXT>

     Galatasaray Teknik Direktörü Mircea Lucescu, yönetim kurulunun, Galatasaray'ı gelecek sezon çalıştıracak teknik heyet konusunda alacağı her karara saygı duyacağını söyledi. 
     Sarı-kırmızılıların Park Orman'da düzenlediği şampiyonluk kutlamalarına katılan Lucescu, burada yaptığı açıklamada, ''Şu anda sadece elde ettiğimiz başarıyı kutluyoruz. Henüz yönetim kurulu ile görüşme yapmadım. Ancak, 1-2 gün içinde görüşebiliriz'' dedi. 
     Lucescu, medyada yer alan ''Beşiktaş'a gideceği'' yönündeki söylentilerin hatırlatılması üzerine, ''Ben şu anda Galatasaray'ın teknik direktörüyüm'' yanıtını verdi. 
     Bu arada Lucescu'nun 1 hafta daha İstanbul'da kalacağını açıklaması dikkati çekti. 
     Öte yandan, Galatasaray'ın 8 Mayıs'ta Almanya'nın Hamburg kentinde yapılması planlanan kampının iptal edildiği öğrenildi. 
     





</TEXT>
</DOC>
