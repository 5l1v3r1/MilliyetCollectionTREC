<DOC>
<DOCNO> 56247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/09/guncel/gun03.html </URL>
<DATE> 2001/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bana Nataşalı tatil önerdiler 
</HEADLINE>
<TEXT>

     Güvenlik timinin müdürü Avni Sap, hemen her gün olay yaşandığını söylüyor "Önce kaba kuvvet kullandılar. Cemal Demir arkadaşımız bıçaklandı. Bir grubun saldırısına uğrayan Umut Savaş Koç’un kaburgası kırıldı. Yine Ahmet Erdem adlı arkadaşımız da feci şekilde dövüldü." 
     Görevlerinin, simsarları hastane dışında tutmak ve hırsızlıkları engellemek olduğunu söyleyen Sap, bu kişilerin kendileriyle başa çıkamayacaklarını anlamaları üzerine yöntem değiştirdiklerini söylüyor 
     
     Ev, araba alalım’ 
     "İşleri bozulmaya başlayınca bize çeşitli tekliflerde bulunmaya başladılar. Kimi ev, kimisi araba teklif etti. Hatta bir otelde, Rus kadınlarla bir hafta tatil bile önerdiler." 
     Kabul etmemeleri üzerine, simsarların psikolojik savaş’ başlattığını ifade eden Sap, olayları şöyle anlatıyor 
     "Ev ve cep telefonlarımıza kadar ulaşıp tehdit etmeye başladılar. Kalabalık gruplar halinde arkadaşlarımızı sıkıştırıp gözdağı verdiler. Hasta yakınlarını üzerimize saldılar. Nurettin Atacık adlı arkadaşımızı tramvay yolunda durdurup silah teşhir ettiler. 23 arkadaşımız işten ayrılmak zorunda kaldı, çünkü aileleri de tehdit ediliyordu." 
     
Romatizma, kalp ilacı yazan kazanır’      Sağlık Bakanlığı’nın tebliğine göre ilaç firmalarının tanıtım, pazarlama ve satış giderleri için yapacağı harcama, firmanın yıllık net ilaç satış hasılatının yüzde 3’ünü aşamaz. Ancak, Nataşalı promosyonla rüşvet karşılığı reçete yazmanın boyutları bir kez daha gündeme geldi. 15 yıldır ilaç sektörünün içinde bulunan bir tıbbi mümessil, firma -dağıtıcı-doktor üçgeninde dönen "promosyon" adı altındaki çalışmaların içyüzünü şöyle anlattı 
     Ömür boyu kullanıldıkları için en büyük pazarlık romatizma, kalp, kolesterol ve antihipertansiflerde oluyor. Romatizma ilaçları için yurtiçi yurtdışı seyahatler, çocuğun okul masrafları, tıbbi cihazlar vs. verilir. Antibiyotikler için televizyon, bilgisayar, cep telefonu ya da beyaz eşyalar kalp ve kolesterol ilaçları için de ithalse kutu başına 1.5 - 2 dolar verilir. 
     
Promosyon, ilaç israfının bir parçası’      AYŞEGÜL AYDOĞAN İstanbul 

     Klinik Farmakoloji Derneği Başkanı ve Avrupa Klinik Farmakoloji Derneği Yönetim Kurulu Üyesi, Ankara Üniversitesi Tıp Fakültesi Farmakoloji Anabilim Dalı Öğretim Üyesi Prof. Dr. Cankat Tulunay, promosyonun gereksiz ilaç kullanımını artırdığına dikkat çekti. Tulunay, "Promosyon nedeniyle Türkiye’de pahalı ilaç kullanımı gün geçtikçe artıyor. Çoğu ithal, pahalı ilaç gereksiz yere kullanılıyor. Antibiyotikler ve romatizma ilaçları başı çekiyor" dedi. 
     Fazla k r amacıyla maksimum dozda ilaçların dahi piyasaya sürüldüğünü öne süren Tulunay, şöyle dedi "İlacın basında reklamı çıksa o zaman firma promosyon vermeyecek. Devlet bunu illegalleştiriyor. Kimin neye, ne ihtiyacı varsa ona göre promosyon veriliyor. Tatil, bilgisayar, sınır yok. İsterse 100 milyarlık yardım yapsın firma, bunun karşılığı ticaret yapılamaz." 
     



 GÜNCEL 














</TEXT>
</DOC>
