<DOC>
<DOCNO> 95035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/spor/spo06.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Havuzda artçı deprem 
</HEADLINE>
<TEXT>

Yayıncı kuruluş DigiTürk, 38 milyon dolarlık ilk taksidi 1.5 ay geçmesine rağmen h l ödemedi. Kulüpler isyan etti, federasyon harekete geçti 
     CEMAL ERSEN 

     Krize girdiler 
     SÜPER Lig kulüpleri, naklen yayın ödemeleri konusunda yaşanan krizin bir an önce çözülmesi restini çekti. 3.5 yıllık sözleşmeyle ligin yayın hakkını elinde bulunduran Digitürk’ün, haziran ayı başında ödemeyi taahüt ettiği 38 milyon dolarlık ilk taksidi vermemesi, kulüpleri ekonomik krizin eşiğine getirdi. 2002 - 2003 sezonuna ait 130 milyon dolarlık ödemenin ilk taksidi olan söz konusu miktar yaklaşık 1.5 aydır ödenmedi. 
     
     Federasyona baskı 
     FUTBOL Federasyonu, bu gelişmeler üzerine yayıncı kuruluşu ikinci kez uyarırken, tarafların bugün ya da yarın bir araya gelip, konuyu masaya yatıracağı öğrenildi. Digitürk’ün, ülkede yaşanan ekonomik ve siyasi belirsizlik nedeniyle ödemeyi geciktirdiği, bu nedenle Süper Lig kulüplerinin federasyona baskı yaptığı ifade edildi. Başkan Haluk Ulusoy’un da söz konusu gelişmeden büyük rahatsızlık duyduğu ifade edildi. 
     
     Fesh edilebilir 
     YAYINCI kuruluş yetkililerini görüşmeye çağıran Ulusoy, kulüplerin şikayetlerini dile getirecek. Yılda 130 milyon doları ödemesi gereken, 1 Haziran’da da bu miktarın yüzde 30’unu vermeyi taahüt eden Digitürk’ün, federasyondan zaman isteyeceği, aksi halde yayın hakkından vazgeçebileceği öğrenildi. Federasyonun ise böyle bir tavır karşısında sözleşmeyi tek taraflı fesh edip, teminatı nakite çevirebileceği vurgulandı. 
     



 SPOR 


























</TEXT>
</DOC>
