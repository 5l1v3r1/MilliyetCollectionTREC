<DOC>
<DOCNO> 84735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/18/yazar/uras.html </URL>
<DATE> 2002/05/18/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Ecevit’siz günler başlıyor 
</HEADLINE>
<TEXT>

     Ecevit’e Allah sağlık ve uzun ömür versin. Ama bundan sonra hükümette Ecevit olmayacak. Daha doğrusu "olamayacak". Ecevit’in "uzatmaları oynadığı"nı hem kendi, hem eşi, hem de halkı görüyordu, biliyordu. Buna rağmen ne Ecevit, ne politikacılar ve ne de halk Ecevit’siz günler için hazırlık yapmadı. 
     İşte bu nedenle "Ecevit’i Sevenler Derneği" haline dönüşen partisi DSP hazırlıksız, koalisyonda kader birliği yaptığı partiler hazırlıksız, TBMM hazırlıksız ve de "piyasa" hazırlıksız. 
     Bu hazırlıksızlık içinde genel bekleyiş Ecevit’siz günlerden ancak bir erken seçim ile çıkılabileceği. 
     Ama bazı faktörler dikkate alınmıyor. 1 TBMM’de çoğunluğa sahip partiler, yani koalisyon oluşturma şansı olan partiler erken seçim kararı veremez. 2 Erken seçim kararı verilse bile uzun bir zamana ihtiyaç var. 3 Seçim sonucunun ne olacağı, nasıl bir TBMM yapısı ortaya çıkacağı belli değil. Böyle bir tabloda "erken seçim hayali" ile Ecevit’siz günlerde zaman kaybetmek iyilik değil, kötülük getirir. 
     
Yumuşak iniş sağlanmalı      Şimdi başta Ecevit’in koalisyon ortağı partiler olmak üzere sorumluluk sahiplerinden beklenen, "Ecevit’siz günlerde yumuşak inişi sağlayıcı düzenlemelere bir an önce yönelmektir. Burada iki güç noktasına görev düşüyor. 
     1 Birinci güç noktası DSP’dir. DSP’nin TBMM grubu dağılmadan, parçalanmadan kendi içinde kendi başkanını seçmelidir. DSP’nin yeni başkanı, Rahşan ve Bülent Ecevit’in tayini ile değil partililerin demokratik oylarıyla belirlenmelidir. 
     2 Cumhurbaşkanı, Anayasa Mahkemesi Başkanlığı cübbesini çıkarıp Ecevit’siz günlerde yeniden yapılanmada "akil adam" sorumluluğunu üstlenmelidir. Çünkü halk Ecevit’siz günlerde ülkeye "sahip çıkacak" devlet adamı arayışındadır. 
     Gelelim halkı en çok ilgilendiren aş ve iş konusuna. Ecevit’siz günlerin başında döviz fiyatının, faiz fiyatının hızla dalgalanması, borsanın sarsılması doğaldır. 
     
Piyasalar alışır      Ecevit’in tekrar hastaneye kaldırıldığı haberinin duyulmasından sonra dün dolar fiyatının 1 milyon 453 bin liraya çıkması, borsa endeksinin 10.609’a düşmesi olağan gelişmelerdir. 
     Bu dalgalanma bir süre devam eder sonra döviz ve faiz piyasası ile borsa Ecevit’siz günlere alışır. 
     Önemli olan koalisyonun dağılmaması veya dağılması halinde yeni koalisyonun kısa sürede oluşması, ülkenin hükümetsiz kalmamasıdır. 
     Dün olmasa bile Türkiye yarın Ecevit’siz kalacaktı... Onun için bir yandan Ecevit’in sağlığına dua edelim ama Ecevit’siz günlere de hazır olalım. 
     Dolar fiyatı artmasın, faiz yükselmesin, bosa endeksi düşmesin diyerek Ecevit’i hasta hasta koltukta tutmanın artık imkanı kalmadı. 
     Bunu bilelim. Kötü günler bekleyişi yerine kötülüğü önleyecek, iyilik getirecek düzenlemelere yönelelim. 
     
     







Bayar’ın partisi 


Bir dalda iki ceviz, aramız derya deniz... 


Banka titiz... 


Ecevit ve sağduyu 


Risk ve piyasalar 


Ecevit dönemi kapanıyor, ne yapacağız 


Kedi metaforu 


İki binaya ağıt 


Gençler bu kez Rize’de buluştu 


Kafkasya açılımı 


Kadın yemek kadar faydalıdır erkeğe...’ 


Siyaset ve piyasa’ 


Aslında hiç kimse uyumuyor 


Ecevit boşluğu 


Trafikte ölü sayımız, gerçeğe yaklaştı 


Asla unutulmayacak olan 


Ecevit’siz günler başlıyor 


</TEXT>
</DOC>
