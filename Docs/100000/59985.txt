<DOC>
<DOCNO> 59985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/31/son/sondun10.html </URL>
<DATE> 2002/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya Başbakanı "Hedefimiz BM kararını uygulamak" 
</HEADLINE>
<TEXT>

     Almanya Başbakanı Gerhard Schröder, yayınladığı yeni yıl mesajında, ''benim politikamın hedefi savaş olmadan BM kararını uygulamaktır'' dedi. 
     Almanya'da yazın yaşanan sel felaketine dikkat çeken Schröder, dayanışma ve yardımlarla felaketin yaralarının hızlı şekilde sarıldığını belirtti. 
     Barış için Afganistan'da bulunan Alman askerlerinden 7'sinin kaza sonucu hayatını kaybettiğini hatırlatan Schröder, Alman askerlerinin insancıl ve demokratik bir toplum yaratmak, güvenliği sağlamak amacıyla ülke dışında görev yaptığını kaydetti. 
     Ekonomik başarının sağlanması için güvenliğe ihtiyaç duyulduğunu belirten Schröder, ''Hedef, savaş yapmak değil, savaşı tüm imkanları kullanarak önlemektir'' dedi. 
     Almanya'nın tarihinden dolayı savaşın önlenmesi gibi bir borcu olduğunu ifade eden Schröder, ''Biz, bombaların amacının, yıkmak ve insanları yurtsuz bırakmanın ne olduğunu çok iyi biliyoruz. Bunun için benim politikamın hedefi savaş olmadan BM kararını uygulamaktır'' dedi. 
     AB'ye 10 yeni üyenin alındığına işaret eden Schröder, böylece Avrupa'da tarihte yaşanan savaşların tamamen sona erdiğini, Avrupa'nın, barışın, özgürlüğün ve refahın olduğu bir kıta olduğunu ifade etti. 
     





</TEXT>
</DOC>
