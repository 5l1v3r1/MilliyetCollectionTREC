<DOC>
<DOCNO> 57443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/16/spor/aspo.html </URL>
<DATE> 2001/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş 6'lı buldu 6 - 0 
</HEADLINE>
<TEXT>

Göztepe karşısında hem ligde yakaladığı galibiyet serisine altıncı zaferini ekledi, hem de attığı altı golle İzmir’deki bayramını süsledi. Kenan’ın kalesine attığı gol perdeyi araladı. Tümer 2 , Ahmet Dursun 2 ve Ronaldo skoru tamamladı 
     KARTAL tempolu futbolunu, bol golle süsleyerek Göztepe engelini 6-0’la aştı. Maça hızlı başlayan Beşiktaş, 8. dakikada Kenan’ın kendi kalesine attığı golle öne geçti. 15 dakikada Tümer, 22’de Ronaldo farkı üçe çıkarak ilk yarının skorunu ilan etti. Göztepe’nin ikinci yarı başındaki çabaları çabuk tükendi. Sahanın yıldızı Tümer 59’da bir kez daha fileleri buldu. Ardından 65 ve 89’da Ahmet Dursun attığı iki golle sonucu belirledi. 
     
Dakika dakika maç      Dakika 2 Mustafa'nın sağdan ceza alanına ortaladı. Barcik hareketlendi. Ancak Ronaldo araya girdi ve tehlikeyi önledi. 
     Dakika 7 Khlestov'un ceza alanına ortasına Bayram'ı engellemek isteyen Kenan ters kafa vurdu ve kendi ağlarını havalandırdı 0-1 
     Dakika 15 Baya'nın orta alandan pası gönderdi. Sol çaprazdan ceza alanına yaklaşan Tümer sert vurdu 0-2 
     Dakika 18 Barcik'in pasıyla Mustafa buluşmak istedi. Ancak Ronaldo yine araya girdi ve yatarak golcü futbolcunun şutuna engel oldu. 
     Dakika 22 Tümer soldan uzun bir top attı. Ronaldo ceza sahası içinde çok sert şutladı ve topu Majdan'ın kapattığı köşeden ağlara yolladı 0-3 
     Dakika 28 Korhan'ın pasıyla ceza alanına dalan Ersen Martin topu ayağından açtı ve yakaladığı gollük pozisyonu kullanamadı. 
     Dakika 39 İlhan, iki Göztepeli'den topu kaptı. Majdan ile karşı karşıya kaldı. Sert vurdu. Ancak Majdan önledi. 
     Dakika 42 Mhkalele ceza alanına girerken düşürüldü. Ersen Martin'in frikiğinde top direğin dibinden autu boyladı. 
     Dakika 48 Ersen Martin, ceza alanı içinde Barcik'e topu kazandırdı. Ancak bu oyuncu şut yerine çalımı düşünce, topu kaptırdı. 
     Dakika 59 Tümer sol kanatta Kenan'ı geçti. Çaprazdan vuruşunda Majdan'ın yanından top ağlara gitti 0 - 4 
     Dakika 65 Baya'nın pasını ortaya çeviren Tayfun'un gönderdiği topla kale önünde buluşan Ahmet Dursun, düzgün bir vuruşla topu ağlara gönderdi 0-5 
     Dakika 68 Tümer'in şık pasıyla ceza alanına giren Tayfun aşırtma bir vuruşla topu kaleye göndermek istedi. Ancak vuruşu isabetsizdi. 
     Dakika 80 Baya ceza alanına girerken sert vurdu. Bu pozisyonda Majdan başarılıydı. 
     Dakika 89 Baya'nın ara pasıyla hareketlenen Ahmet Dursun, plase bir vuruşla maçın skorunu belirledi 0 - 6 
     
     Maçın hakemi 
Rahattı      HAKEM Murat Ilgaz iyi bir yönetim gösterdi. Oyuna hakimdi, pozisyonları da yakından takip etti. Yardımcıları ile uyumu mükemmeldi. Skora tesir edecek ters bir karar vermedi. Kartlarını yerinde kullandı. Doğrusu futbolcular da kendisine çok yardımcı oldu. 
     



 SPOR 























</TEXT>
</DOC>
