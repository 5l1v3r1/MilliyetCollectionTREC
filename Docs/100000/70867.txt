<DOC>
<DOCNO> 70867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/yazar/cemal.html </URL>
<DATE> 2002/03/05/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Fillerin sevişmesi, Avrupa'nın geleceği 
</HEADLINE>
<TEXT>

     Evet, Avrupa için tarihi dönüm noktalarından biri. Avrupa Konvansiyonu'ndan söz ediyorum. 15 üye ülke ve Türkiye dahil 13 aday ülkenin katılımıyla geçen hafta sonu Brüksel'de toplandı. 
     Niye mi tarihi dönüm noktası 
     Çünkü Avrupa Birliği'nin gelecekte nasıl biçimleneceği ele alınacak Konvansiyon toplantılarında. Yeni Avrupa devletinin anayasal çerçevesi ortaya çıkarılacak. 
     Şu da söylenebilir 
     Avrupa nereye gidiyor sorusunu merak edenler için bu Konvansiyon'un, kimilerinin deyişle Kurultay ya da Kurucu Meclis'in yakın markajda tutulması lazım. 
     Her ne kadar son söz 2004 yılındaki hükümetler arası konferansta söylenecek olsa bile, bu toplantılarda Avrupa'nın üstüne oturacağı ana kalıbın kritik çizgileri belirginleşecek. 
     Elbette bizi de ilgilendiriyor Konvansiyon. Kamuoyunda gereken dikkati çekmiyor olsa da, Avrupa'nın rotası herhalde Türkiye'nin geleceği açısından da hayati önem taşıyor. 
     Örneğin iki model 
     Federalizm, konfederalizm... 
     Hangisi ağır basacak 
     Bizi de çok yakından ilgilendiren bu sorunun karşılığı Brüksel'de belki de artık nihai olarak tartışma masasına yatırılıyor. Üstelik tarih baba ilginç bir durumla karşı karşıya. Çünkü bugüne kadar tanık olmadığı bir deneme söz konusu. 
     Sayısı 28'i, 30'u bulacak ulus - devlet nasıl bir federal ya da konfederal çatı altında bir araya getirilecek Bu yapı bu kadar farklı ulusal devletleri ve dolayısıyla çıkarları kurumsal olarak nasıl bağdaştıracak 
     Almanya'nın bakışı farklı. 
     Fransa'nın bakışı farklı. 
     Almanya'nın federalizm anlayışı daha sıkı. Ulus - devletlere daha az manevra alanı bırakıyor. Buna karşılık Fransa, ulus - devletleri çok daha fazla koruyan bir anlayışa sahip... 
     Uzlaşma nasıl olacak 
     Bunun için sihirli formül aranıyor. Avrupa Birleşik Devletleri inşa edilirken, nasıl olacak da ulusal - devletler de varlıklarını koruyabilecek 
     Örneğin, Fransa'nın Sosyalist Başbakanı Lionel Jospin ülkesinin kendi kimliğini koruyarak AB'nin içinde yer almasından söz edebiliyor. Alman Sosyal Demokrat Parti çevrelerinde ise böylesi kaygılar abartılı görülüyor. 
     Şimdi iki korku var 
     Gevşek bir konfederal yapının, Avrupa Birliği'nin dağılmasına yol açabileceği... Tam tersine, fazlasıyla sıkı bir federal devletin de düş kırıklığına neden olarak AB'nin gelişmesini frenleme ihtimali... 
     Bu çerçevede, ulusal parlamentolarla Avrupa Parlamentosu arasındaki yetki dağılımı bir başka satır başı. Yani yasamayla ilgili olarak ikili yapı sona erdirilebilecek mi 
     Başkentlerdeki hükümetlerle Avrupa Komisyonu'nun oynayacakları alanların belirlenmesi de Konvansiyon'u uğraştıracak. 
     Bir başka konu 
     Avrupa Komisyonu Başkanı atama yoluyla mı gelecek, yoksa doğrudan seçimle mi 
     Ya da AB'nin dış politika ve savunmada dışarıya karşı tek sesle konuşmasını mümkün kılacak kurumsal düzenlemelerin temeli atılabilecek mi Konvansiyon'da .. 
     Kısacası 
     Avrupa'nın geleceğine ilişkin soru işaretlerinin sayısı az değil. Kuşku ve kaygılar bir hayli. 
     Ama iyimserler de var. 
     Dünya Ekonomik Forumu'nun son toplantısında, yani New York Davosu'nda Avrupa'yla ilgili bir beyin fırtınası toplantısını yönetirken Alman Die Zeit dergisinin eski yönetmeni Theo Sommer şöyle diyordu 
     "Fillerin sevişmesini bilir misiniz .. O toz dumandan, gürültü patırtıdan sonunda yavru bir fil doğar yine de. Onun için o kadar fazla da meraklanmayın AB'nin geleceği konusunda..." 
     Bu iyimserliği paylaşıyor musunuz 
     
     







Türkiye ve İran 


TKP’li gençler... 


Ecevit Pişmanlığa itiraz yok 


Fillerin sevişmesi, Avrupa'nın geleceği 


Darı travması 


Kindarlık ve olgunluk 


Eğitimde uluslararası arayışlar 


Baraj, bahane 


Gazeteler yazmasa da deprem olacak 


Türkiye ve Türk ordusuna bakış 


İstanbul nasıl kurtulur 


20 yılda zenginler aya, gerisi yaya 


Gelir düşer talep düşer enflasyon düşer 


Sanayici artık sineye çekmiyor 


</TEXT>
</DOC>
