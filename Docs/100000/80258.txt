<DOC>
<DOCNO> 80258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/siyaset/siy04.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush soykırım demedi 
</HEADLINE>
<TEXT>

ABD Başkanı, 24 Nisan anma gününde soykırım’ ifadesini kullanmayınca, Ermeniler üzüldü 
     SEMA EMİROĞLU New York 

     ABD Başkanı George W. Bush, Ermeni lobisinin yaptığı yoğun baskılara rağmen, bu yıl da 24 Nisan gününü anmak için yaptığı açıklamada "Soykırım" sözcüğünü kullanmadı. 
     ABD başkanlarının 1. Dünya Savaşı sırasında Ermeniler’in yaşadıkları belirtilen "acıları" anmak amacıyla her yıl 24 Nisan’da yayımladığı açıklama, bu yıl da "soykırım" sözcüğünü içermemesi nedeniyle, bu ülkedeki Ermeni lobisini düş kırıklığına uğrattı. 
     "Soykırım" yerine, "Osmanlı İmparatorluğu’nun son döneminde 1.5 milyon kadar Ermeni’nin göçe zorlanması ve öldürülmesiyle gerçekleşen katliamı anmaktan" söz eden Bush, bunun 20. yüzyılın korkunç trajedilerinden biri olduğunu bildirdi. Bush, Türkiye’yi, Ermenistan ile ekonomik, siyasi ve kültürel ilişkiler kurmaya da çağırdı. 
     



 SİYASET 


















</TEXT>
</DOC>
