<DOC>
<DOCNO> 99249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/guncel/gun02.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
DGM’den dava 
</HEADLINE>
<TEXT>
Örümcek Ağı’na yakalandılar 
Ankara DGM, sahte resmi belge düzenlemek, kullanmak ve çıkar amaçlı suç örgütü adına faaliyette bulunmak suçlarından 80 işadamı hakkında dava açtı 
     EKONOMİ SERVİSİ 

     Yunanistan’ın da katıldığı bir operasyonla tablo ve yatlarına önceki gün el konulan işadamı Erol Aksoy’un da aralarında bulunduğu 80 işadamı hakkında, Ankara DGM, "çıkar amaçlı suç örgütü adına faaliyette bulunmak" ve "sahte resmi belge düzenlemek ve kullanmak" suçlarından 1.5 - 18 yıl arasında değişen hapis cezaları istemiyle dava açtı. Türkiye’nin büyük gruplarının temsilcilerinin de suçlandığı dava, iş dünyasını karıştırdı. 
     Ankara DGM Cumhuriyet Başsavcılığı tarafından hayali ihracata ilişkin yürütülen "Örümcek Ağı" operasyonu soruşturması kapsamında, suçlanan işadamları arasında Cankurtaran Holding’in sahibi Emin Cankurtaran, damadı İlhan Arslan, TÜSİAD Başkanı Tuncay Özilhan’ın babası İzzet Özilhan, Laila’nın sahibi Şefik Öztek’in ağabeyi Ahmet Şevki Öztek, İhlas Holding yöneticilerinden Mücahid Ören, Dardanel’in sahibi Niyazi Önen, Anadolu Grubu’ndan Ahmet Muhtar Kent, Armağan Özgörkey ile EGS Yönetim Kurulu Başkanı Hasan Turhan gibi isimler de yer aldı. 
     
1.5-18 yıl hapis cezası isteniyor      Erol Aksoy, Demir Hepyaz, Necdet Başakıncı, Osman Gazioğlu, Mümin Kırcalı, Ömer Cavit Çıtak, Kutay Atalay, Emin Cankurtaran, İlhan Arslan, Cemil Taner, Zeki Orhan, Kamil Gürsel, Cumhur Sevinç Özer, Suat Sürmen, Dursun Efe, Emine Özkara, Mustafa Serdar Yavaşoğlu, Erol Aksoy, Mehmet Emin Karslıoğlu, Nevzat Selçukoğlu, Mete Uğuz, Mustafa Kürkan, Cemal Yıldırım, Ayşe Dilek Parlak, Harun Sinay, Yusuf Bahar, Mustafa Celalettin Gülcüoğlu, S. Kamil Yazıcı, Ahmet Muhtar Kent, Semih Yavaş Maviş, Sezai Tanrıverdi, İzzet Özilhan, S. Kamil Yazıcı, Ali Şanal, Erdal Tunca, Volkan Harmandar, A. Nevzat Özgörkey, Armağan Özgörkey, Mustafa Kasalı, Mehmet Ali Kasalı, Selim Kılıç, Ahmet Şevki Öztek, Ethem Koray Onan, Tamer Alkan, Niyazi Önen, O. Haluk Arpad, Hasan Turhan, Mücahid Ören, A. Ertuğrul Bitlis, Lokman İpekçi, Erdinç Uygur, Hüsnü Yazıcılar. 
     



 GÜNCEL 


















</TEXT>
</DOC>
