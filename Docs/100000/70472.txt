<DOC>
<DOCNO> 70472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/03/guncel/gun01.html </URL>
<DATE> 2002/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yavuz’un yalanını ortaya çıkaran ifade 
</HEADLINE>
<TEXT>

Hakemleri Telefonunuz dinleniyor’ diye uyarmış 
     İSMAİL POLAT İstanbul 

     Asker kökenli hakem Harun Yiğit, hakemlerin dinlendiğini duyması halinde suç duyurusunda bulunacağını açıklayan Merkez Hakem Komitesi Başkanı Bülent Yavuz’u yalanlayarak, "Yavuz bizi telefonlarınız dinleniyor. Dikkatli olun, diye uyardı" dedi. 
     Milliyet, Kadıköy Cumhuriyet Savcılığı’nda sorgulanan hakemlerin ifadelerini ele geçirdi. Hakem Harun Yiğit, verdiği ifadesinde, telefon dinlemeye karşılık MHK Başkanı Bülent Yavuz’un kendilerini uyardığını belirterek, şöyle dedi 
     "Antalya’da hakemler semineri yapılmıştı. Burada Bülent Yavuz maçlarla ilgili olarak sağda solda konuşmayın, zor durumda kalırsınız. Ayrıca telefonlarınız da dinleniyor, dikkatli olun’ dedi. Bu konuşmadan 15 gün kadar önce Ankara’da dokuz hakem antrenman yapıyorduk. Antrenmandan sonra Bülent Yavuz bize aynı ikazı yapmıştı. Ancak telefonlarımızın dinlenmesinden gocunmadığımız için bu ikazı önemsemedik." 
     Yiğit, savcının, Bir’le telefon konuşmasından maçlara dördüncü hakem olarak verilmesinden yakınması ve kendisine sahip çıkmasını istediğinin anımsatılması üzerine, "Bir’le hal hatır konuşmaları yaptık. Maç sonuçlarını tartıştık" dedi. 
     
     Bir, federasyon delegesi 
     Hakemliği bıraktıktan sonra gözlemci olarak görev yapmaya başlayan il hakem kurulu üyesi Ramazan Usta da ifadesinde Bir’in hakemler üzerindeki etkisini ayrıntılarıyla anlattı. Usta, Bir’in Futbol Federasyonu delegesi olduğunu belirterek şunları söyledi "Bir, futbolun içinde bir insandır. Bu sebeple hakem camiası ve Futbol Federasyonu çalışanları bu şahsı tanır. Bir de bizi tanır. Bizi futbolun içinde olduğundan devamlı arar ve kendisiyle görüşürüz. Aynı zamanda kendisi Futbol Federasyonu delegesi olduğu için kendisinden çekiniriz." 
     
MHK Başkanı reddetmişti      MHK Başkanı Bülent Yavuz, şike çetesi haberinin spor kamuoyu gündemine bomba gibi düşmesi üzerine yaptığı açıklamada, hakemlerin dinlendiğini öğrenmesi durumunda suç duyurusunda bulunacağını söyledi. Beş yıldır görevde olduğunu belirten Yavuz, şu açıklamayı yaptı "Arkadaşlarıma maçlarla ilgili olarak çok sayıda bilgi veririm, nasihat ederim. Hakemlik mercek altında. Benim söylediğim, arkadaşlar oturup kalkarken, yemek yerken, odanızda misafiriniz varken, havaalanında, restoranlarda telefonla konuşmalarınıza dikkat edin. Etraftan dinleyenler olur, konuşmalarınızı alır, kullanırlar." 
     
İşte arpa diyaloğu      Sadık İlhan ile Ali Fevzi Bir arasında geçen telefon görüşmesi 
     A Senin bölgenden hariç bir maça biri gidecek, iş yapar mı arpayla, var mı öyle 
     S Var abi İzmir’de. 
     A Kim var, kim 
     S Bitirim yani.. Emanet karşılığı yapar abi. 
     A Yapar yani değil mi 
     S Ben dedim ya sana ben ayarlayacağım diye ha. 
     A Arpayı vereceğiz. 
     S He öyle yapar. 
     A Tamam. 
     Sadık İlhan, savcılık ifadesinde, bu diyaloğun sorulması üzerine şunları söyledi "Ben hiçbir arkadaşımın para karşılığı maç yönetmesini kabul etmiyorum. Böyle bir şey de duymadım. Bu konuşmayı neden yaptığımı da şimdi tam olarak bilmiyorum. Aslında müsabakayı 22 tane futbolcu yapmaktadır. Neticeyi de bu futbolcular tayin eder." 
     
Ali Fevzi Bir kumarbaz      Ali Fevzi Bir ile Sadık İlhan’ın telefon konuşması 
     S Merak ettim diğerleri ne oldu diye de.. 
     A Bir tanesi parayı kurtardık. 
     S Valla. 
     A İkisi yattı. 
     S Hıı. 
     A Helloven maçı sıfır sıfır bitti, Atalanta iki bir yendi, a... kodumun Torino yenildi, bir sıfır galip... 
     S Hı pek bir şey olmadı abi yani ha 
     Savcı, İlhan’a "Merak ettim diğerleri ne oldu" diye başlayan konuşmayı ne maksatla yaptığını sordu. İlhan şu yanıtı verdi "Ne maksatla yaptığımı şimdi hatırlamıyorum. Ancak Ali Fevzi Bir kumarbazdır. Bu soruyu oynadığı kumarla ilgili olarak sorduğumuzu zannediyorum." 
     
Hani bahisleri bilmiyordu      A Aydın Konya maçı Aydın’da mı 
     S Aydın’da abi maç. 
     A Hı, dinle... 
     S Evet abi 
     A Maçları oynayabilirim ha, oynarsam arayacağım seni. 
     S Tamam haber verirsin. 
     İlhan, bu diyalogla ilgili soruyu da şöyle yanıtladı 
     "Ben Ali Fevzi Bir’in bahis oynadığını bilmiyorum. Ne yaptığını da bilmiyorum. Orada onun yaptığı konuşmalar beni bağlamıyor." 
     



 GÜNCEL 















</TEXT>
</DOC>
