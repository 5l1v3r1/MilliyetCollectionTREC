<DOC>
<DOCNO> 84920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/19/son/sonspo13.html </URL>
<DATE> 2002/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
"Ben Ulusoy gitsin demedim. Galatasaray'ı bıraksın dedim" 
</HEADLINE>
<TEXT>

     Fenerbahçe Kulübü Başkanı Aziz Yıldırım, ''Ben Haluk Ulusoy için 'gitsin' demedim, 'üzerinden Galatasaray formasını çıkarsın' dedim'' dedi. 
     Yıldırım, Beyşehir Fenerbahçeliler Derneği'nin açılışı yapmak için geldiği Konya'nın Beyşehir İlçesi'nde, Fenerbahçe tesisleri kurmayı planladıkları İskender Mevkisi'nde incelemelerde bulundu. 
     Burada gazetecilerin sorularını yanıtlayan Yıldırım, Futbol Federasyonu Başkanı Haluk Ulusoy ile ilgili olarak ''gitsin'' şeklinde açıklama yapmadığını belirterek, ''Ben Ulusoy üzerinden Galatasaray formasını çıkarsın dedim. Ulusoy, Galatasaray Kongre üyesi mi değil mi Bunu gidin Ulusoy'un kendisine bir sorun'' dedi. 
     Fenerbahçe'nin bir Anadolu takımı, Anadolu'nun büyüğü olduğunu kaydeden Yıldırım, Anadolu'ya yayılmak için tesis kurma gibi çeşitli yöntemler geliştirdiklerini ifade etti. 
     Yıldırım, Fenerbahçe eski yöneticisi Şadan Kalkavan'ın söylediği Lorant, Yıldırım'ın ağzının içine bakıyor sözünün hatırlatılması üzerine, şunları dile getirdi 
     ''Tabii ki teknik direktör bizim ağzımıza bakacak. Ancak takım kurmada değil. Transfer konusunda bize danışacaktır. Biz de bu doğrultuda gerekeni yapmaya çalışacağız. Werner Lorant, dünya kulübü olmamız için bize ihtiyacımız olan futbolcuların listesini verdi. Biz de bu çapta ismail ve Washıngton'u aldık. Erhan Albayrak ve Beşiktaş'ın eski futbolcusu Nihat için de çalışmalar devam ediyor. 
     Bunların yanında Ümit Milli takımdan da uygun futbolcuları kazanmak istiyoruz.'' Yıldırım, Fatih Terim'in Galatasaray'a yeniden dönmesi ile ilgili bir soruya da ''Fatih Terim'in Galatasaray'a gelmesi bizi hiç ilgilendirmiyor. Biz Türkiye'de şampiyon olmak istiyoruz. Avrupa'da da önemli hedeflerimiz var. Rakiplerimizin güçlü olması ligi daha da renklendirecektir'' diye konuştu. 
     





</TEXT>
</DOC>
