<DOC>
<DOCNO> 63716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/spor/spo03.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan’a golcü 
</HEADLINE>
<TEXT>

Transferde doymak bilmeyen Galatasaray şimdi de Rumen santrfor Niculescu ile anlaşmaya vardı 
     GALATASARAY, Romanya’nın National takımının golcü oyuncusu Radu Niculescu’yu transfer etmeye hazırlanıyor. Teknik Direktör Lucescu’nun istediği üzerine Rumen santrfor ile anlaşmaya varan Sarı - Kırmızılı yönetim bu futbolcuyu sezon sonuna kadar kiralayacak. Bonservisi Steaua Bükreş’te olan Niculescu’nun bu hafta İstanbul’a geleceği açıklandı. 26 yaşındaki oyuncunun özellikle hava toplarında çok etkili olduğu ve stilinin Hakan Şükür’e benzediği belirtildi. 
     FENERBAHÇE ile Galatasaray arasında derbi maçının bilet fiyatları nedeniyle önce gerginlik yaşandı ancak sonunda olay tatlıya bağlandı. Sarı - Lacivertli kulüp, Sarı - Kırmızılı taraftarlara 50 milyondan satış yapılacağını bildirince Galatasaray duruma tepki gösterdi. Ancak Fenerbahçe, Fatih Akyel için yapılan jeste karşılık biletleri 10 milyona indirdi. Fatih için alınan 250 bin dolar ise Sergen’in kira bedeli olarak Siirt Jetpa’ya verildi. 
     
Askeri tören gibi      Denizli askeri havalimanına inen Galatasaray kafilesini karşılayan askerler, sevgi gösterilerinde bulundular. Sarı - Kırmızılı takım daha sonra Pamukkale’de kampa girerek, maç saatini beklemeye başladı. Fotoğraf Erol Demirkol 
     
Lucescu uyardı      GALATASARAY’IN hocası futbolcularına "Hedefimiz, hepinizi haftada üç maç oynamaya hazır hale getirmek. Denizlispor maçıyla bir haftada neler yapabileceğimizi göstermeliyiz" ifadesini kullandı. Rumen hoca bütün oyunculardan özveri istedi ve özellikle takıma bu yıl katılan yeni transferlerin, 7 günde 270 dakikalık tempoya ayak uydurabilmelerinin zor olduğunu bildirdi. 
     
Denizli isyanda      DENİZLİSPOR Başkanı Mustafa Baysal dün Denizli’ye gelen Galatasaraylı yöneticilerle görüşerek Bülent Akın’ın transferinden doğan alacakları 2.9 milyon doları istedi. Baysal yerel bir televizyona ise "Artık pişkinlik yapıyorlar. Defalarca paramızı istedik. Ancak bizi hep oyaladılar. Fenerbahçe bizden Yusuf’u, Beşiktaş Ümit’i aldı. Hiçbiri onlar gibi davranmadı" açıklamasını yaptı. 
     

</TEXT>
</DOC>
