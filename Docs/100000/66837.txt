<DOC>
<DOCNO> 66837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/ekonomi/eko07.html </URL>
<DATE> 2002/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan yanlış bilgilendiriliyor’ 
</HEADLINE>
<TEXT>

Red Bull Türkiye Genel Müdürü Aykut Ferah ürünlerinin hiçbir yasal dayanak sunulmadan ithalinin engellenmek istendiğini söyledi 
     EKONOMİ SERVİSİ 

     Red Bull Türkiye Genel Müdürü Aykut Ferah, ürünlerinin hiçbir yasal dayanak sunulmadan ithalinin engellenmek istediğini söyledi. 
     Ferah, Türkiye’ye yaptıkları ithalatın daha sipariş aşamasında vergisini verdiklerine de değinerek, "Türkiye’ye nasıl kaçak mal soktuğumuz iddia edilebilir şaşıyorum" dedi. Türkiye’ye yıllık 5 milyon dolarlık ithalat ve 20 milyon doların üzerinde ihracat yaptırdıklarını belirten Ferah, son altı aydır ithalat yapmalarına engel olunmaya çalışıldığını kaydetti. Koruma Kontrol Genel Müdürlüğü hakkında suç duyurusunda bulunan Ferah, ayrıca tazminat davası da açtığını belirtti. Tarım Bakanı’na seslenen Ferah, "Altı aydan beridir yanlış bilgilendiriliyorsunuz. Lütfen bu sözleri ihbar kabul edin ve bu soruna el koyun" dedi. 
     
     Kafein miktarı çok değil’ 
     Red Bull Energy Drink’in Türkiye’ye ithaline sınır konulması ile ilgili olarak Tarım Bakanlığı tarafından yapılan açıklamalarda ürünün içerdiği kafein miktarının 150 mg olması gerektiği belirtiliyor. Ferah, Dünya Gıda Kodeksi’ne göre bu tür içeceklerin içermesi gereken kafein miktarının 150 - 350 mg arasında olduğunu Red Bull Energy Drink’te ise 320 mg kafein bulunduğunu söyledi. 
     
     
     



 EKONOMİ 




















</TEXT>
</DOC>
