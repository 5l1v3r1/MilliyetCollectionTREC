<DOC>
<DOCNO> 62021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/13/spor/spo05.html </URL>
<DATE> 2002/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Şenol’dan ilginç itiraf 
</HEADLINE>
<TEXT>

     CEMAL ERSEN 

     PROFESYONEL Futbol Disiplin Kurulu Başkanı PFDK Talay Şenol, Kuşadası’ndaki seminerde küfürü önlemek için geçen yıl çıkarılan talimatın "ölü doğduğunu" açıkladı. Şenol, küfür ve saha olaylarının yoğun şekilde yaşandığı dönemde talimatın panik içinde çıkarıldığını ve hakemleri zor durumda bıraktığını belirtip, "Küfür karşısında saha kapatma veya seyircisiz oynama cezası bizim ülkemiz dışında hiçbir yerde yok" diye konuştu. 
     TALİMATIN büyük sorumluluk yüklediğine dikkati çeken Şenol, "Hakem küfür nedeniyle maçı tatil ederse talimata göre Disiplin Kurulu hükmen yenilgi veya men cezası kararı verecek. Bu bir takımı küme düşürmek veya şampiyon yapmak gibi yetki verilmesi anlamına geliyor. Bizi zor durumda bırakıyor" dedi. Hakemlerin yetersiz rapor yazdığından şikayet eden kurul başkanı, para cezalarının da yaptırımı bulunmadığını sözlerine ekledi. 
     



 SPOR 





















</TEXT>
</DOC>
