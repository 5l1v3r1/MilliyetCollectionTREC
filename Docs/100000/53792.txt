<DOC>
<DOCNO> 53792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/23/son/sontur22.html </URL>
<DATE> 2001/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Danıştay, Tarişbank'ın fona devriyle ilgili kararı durdurdu 
</HEADLINE>
<TEXT>

     Danıştay İdari Dava Daireleri Genel Kurulu, Tarişbank'ın Tasarruf Mevduatı Sigorta Fonu'na TMSF devrine ilişkin Bankacılık Düzenleme ve Denetleme Kurulu BDDK kararının yürütmesini durdurdu. 
     Danıştay İdari Dava Daireleri Genel Kurulu, Danıştay 10. Dairesi'nin, Tarişbank'ın TMSF'ye devrine ilişkin BDDK kararının yürütmesinin durdurulması isteminin reddine ilişkin kararına yapılan itirazı bugün karara bağladı. 
     Genel Kurul, itirazı kabul ederek, söz konusu BDDK kararının yürütmesini durdurdu. 
     Bu karara karşı, BDDK'nın karar düzeltme isteminde bulunma hakkı var. Eğer bu istem Genel Kurul tarafından reddedilirse, davanın esasına ilişkin kararı 10. Daire verecek. 
     10. Daire'nin vereceği kararı da tarafların temyiz etme hakkı 
     bulunuyor. Temyiz istemini de yine Danıştay İdari Dava Daireleri Genel Kurulu görüşecek. BDDK, 10 Temmuz'da Tarişbank ile birlikte Bayındırbank, EGS Bank, Kentbank ve Sitebank'ın, Tasarruf Mevduatı Sigorta Fonu'na devrine karar vermişti. 
     






</TEXT>
</DOC>
