<DOC>
<DOCNO> 78946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/son/sontur15.html </URL>
<DATE> 2002/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip Erdoğan'ın televizyonda yayınlanan konuşmasına inceleme 
</HEADLINE>
<TEXT>

     Rize Cumhuriyet Başsavcılığı'nın AK Parti Genel Başkanı Recep Tayyip Erdoğan'ın Rize'de 1992 yılında yaptığı belirtilen konuşmayla ilgili olarak inceleme başlattığı bildirildi. 
     Rize Cumhuriyet Başsavcılığı yetkililerinden alınan bilgiye göre, Erdoğan'ın Show TV'de yayınlanan konuşmasıyla ilgili inceleme başlatıldı. Rize'de 1992 yılında yapıldığı belirtilen konuşmayla ilgili kasetin ve belgelerin elde edilmesi ve gerekli incelemenin yapılmasının ardından gerekirse soruşturma açılabileceği ifade edildi. 
     Öte yandan hukukçular, 1992 yılında yapıldığı belirtilen konuşmanın üzerinden 10 yıl geçtiğine dikkati çekerek, suç unsuru oluşturan birtakım noktaların zaman aşımına uğramış olabileceğini kaydettiler. 
     
     NELER DEMİŞTİ 

     Show TV'de yayınlanan görüntülerde kapatılan Refah Partisi'nin İstanbul İl Başkanı iken Rize'de halka hitap eden Tayyip Erdoğan Türk Silahlı Kuvvetleri'ne şok eleştirilerde bulunuyor, Afganistan'daki radikal İslam'ı övüyor. 
     Erdoğan PKK terörüyle mücadele eden Türk Silahlı kuvvetleri'ni şöyle eleştiriyor 
     "20 yaşındaki genç yavru Güneydoğu'yu gönderiliyor. silah tutmazsını bile daha doğru dürüst bilmiyor. Ya 10 tane mermi atmıştır yada 11 tane, 12 yok. Bu yavurmuz, hergün yüzlerce mermi atan teröristlerin karşısına dikiliyor. bunun adı bu ülkeyir korumak değildir. bunun adı intihar cellatlığıdır, başka birşey değildir." Konuşmasında Afganistan'daki rejimi de öven Erdoğan şunları söylüyor 
     "Afganistan'da inekler kaldırıldı, İslam cumhuriyeti kuruldu. Hayırli olsun, tebrik ediyoruz inşallah. Bitmedi Tacikistan da ayakta, Allah'ın izniyle inanıyorum ki onlar da zafere koşacak. Cezayir de zafere koşacak hiç endişeniz olmasın. Her doğum sancısıyla olur. Sancısız doğum olmaz" Artık "elhamdülillah Müslümanım" demenim meseleyi çözmediğini artık "Müslümanca yaşamak istiyorum" denmesi gerektiğini söyleyen Tayyip Erdoğan bu sırada bir izleyicinin "... girsin onların laiklik" diye küfür etmesi üzerine de şu yanıtı veriyor 
     "Bak bunu Rizelim çok iyi biliyor. Sağolasın, ah senin bildiğin kadar şu Çankaya'dakiler de bunu bir bilse mesele hallolacak ama onlar bilmiyor. Sıkıntı burada. Bush, Kohl, Papadopulos, Miçotakis "Biz Hıristiyanca yaşamak istiyoruz" derken bizim ülkemizi yönetenler "Hayır biz laik yaşamak istiyoruz" diyorlar. Namusumuzu sokaklara döktüler. Televizyon ekranından Ayşeler'in Fatmalar'ın, afedersiniz vücutlarını teşhir suretiyle adeta her eve devlet bir kerhane kurmuş durumda" 
     
     TAYYİP'TEN KASET SAVUNMASI 

     AK Parti Genel Başkanı Recep Tayyip Erdoğan, bir tv kanalında yayınlanan kasetle ilgili olarak, ''O günkü konuşmalarımızda belki kelime itibarıyla dozu yüksek ifadeler olabilir. Bugün biz çok farklı bir yelpaze açmış durumdayız'' dedi. 
     Erdoğan, partisinin grup toplantısında, dün akşam bir Tv. 
     kanalında yayınlanan kasetle ilgili görüşlerini dile getirdi. 10 yıl kadar önce, ''o günün şartlarında'' yaptığı konuşmayı, bugünün siyasi hareketleriyle karşılaştırmaya çalışan, siyasi etik ve toplumsal ahlak noktasında farklı bir şekilde takdim etme gayretindeki anlayışı gördüklerini belirten Erdoğan, konuşmayı gizli bir odanın içinde değil, binlerce kişinin önünde yaptığını hatırlattı. Erdoğan, ''Bu basın o gün de var. Ülkenin konularını takip eden ilgililer, o gün de var. Yahu, siz 10 senedir neredesiniz allahaşkına '' diye sordu. 
     Yayını yapan Tv. kanalının kendilerinden aylardan beri bir programa çıkma talebinde bulunduğunu anlatan Erdoğan, bu talebe bugüne kadar olumlu yanıt vermediklerini bildirdi. Salondan ''yine de kabul etme'' yanıtı alan Erdoğan, ''Biz de olumlu cevap vermeyince, biz nasıl köşeye sıkıştırırız da bizimle programa çıkar dediler. Bu ahlaklı olmayan, tamamen şantaja dönük bir anlayıştır. Mal bulmuş mağribi gibi... Ve söylemediğimiz şeyleri de veriyorlar'' diye konuştu. 
     ''1991'DE TALİBAN MI VARDI '' 
     1991 ve 1992'de Afganistan'da Taliban değil, Türkiye 
     Cumhuriyeti'nin de tanıdığı Rabbani Hükümeti bulunduğunu ve Ruslarla mücadele içinde olduklarını kaydeden Erdoğan, yetkililerin zaman zaman Türkiye'ye gelip görüşmelerde bulunduklarını söyledi. 
     Erdoğan, kasette geçen diğer konuşmalarla ilgili şu değerlendirmeyi yaptı 
     ''Aynı durumu, Güneydoğu ile ilgili de yapıyorlar. Biliyorsunuz, o günlerde özel tim henüz kurulmamıştı. Araziyi tanıyan PKK'ya karşılık, bölgeyi bilmeyen 3-5 aylık askerimiz vardı. Bunlara üzülüyorduk. Tüm siyasi liderler bunun yanlış bir politika olduğunu söylüyordu. Biz de o günün şartları içinde bunu ifade ettik. Özel timin ve profesyonel orduya geçişin talebiydi bunlar. Şimdi güya bizi askerle, ordumuzla karşı karşıya getirmek istiyorlar. Bu ahlaki değil. Huzurlarınızda, kınıyorum. 
     Tabi ki, o günkü kasetlerde, konuşmalarımızdaki belki kelime itibarıyla dozu yüksek ifadeler olabilir. Bugün biz çok farklı bir yelpaze açmış durumdayız. Bunları farklı bir yere oturtmanın, toplumumuzdaki siyasi gerginlikleri ortadan kaldırmak suretiyle adım atmanın gayreti içindeyiz. AK Parti bunun adresi olmuştur.'' Erdoğan, AK Parti'nin meydanlarda ''gümbür gümbür gelişini hazmedemeyenlerin'', gazetelere ''Tayyip'in önü nasıl kesilir '' şeklinde başlık attıklarını ileri sürerek, ''Kim bu Tayyip, nereden gelmiş, bu milletin bağrından çıkmış, bu milletin evladı...'' dedi. 
     ''DAHA ÇOK KASET ÇIKARABİLİRLER, ENDİŞELENMEYİN'' 
     Konuşması sık sık sloganlarla kesilen Erdoğan, ''ne zaman partimiz TBMM'de bir başarı gösterse, ne zaman görkemli mitingler düzenlesek, anketlerde ezici oranda birinci çıktığımızda benzeri kasetleri ortaya çıkarıyorlar'' görüşünü savundu. Bunlara alıştıklarını belirten Erdoğan, kendilerini destekleyenlerin de buna alışmasını istedi. 
     Erdoğan, bazı vatandaşların telaşa kapılmasına gerek olmadığını belirterek, ''Bunlar daha çok böyle kasetler çıkarabilirler. Müflis tüccar eski defterleri karıştırırmış'' dedi. 
     Erdoğan, kendilerinin niyetlerini ortaya çok açık koyduklarını ifade ederek, ''Ülkemize bağlılığımızı ve devletimizin temel kurucu kavramlarını ve bu kavramlara sadakatimizi, bunları iyi bildiklerini zannedenlerden çok daha iyi biliyoruz'' dedi. 
     





</TEXT>
</DOC>
