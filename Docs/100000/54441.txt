<DOC>
<DOCNO> 54441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/guncel/gun01.html </URL>
<DATE> 2001/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Geneleve toplu mühür 
</HEADLINE>
<TEXT>

Elverişsiz sağlık koşullarıyla İstanbul’a mikrop saçan Karaköy Genelevi’nde mühürlenmemiş ev kalmadı. Ahlak Polisi’nin operasyonunda, 43 evden 14’ü ise bir daha açılmamak üzere kapatıldı 
     ELVAN EZBER, M. AKİF ERDEM İstanbul 

     Karaköy'deki genelevler polis tarafından mühürlendi. 43 evden 14'ünün süresiz kapatıldığı belirtildi. Asayiş Şube Müdürlüğü Ahlak Büro Amirliği ekiplerinin 14 Kasım'da düzenlediği operasyonda, genelevler, sağlık koşullarından ruhsatlarına kadar çeşitli konularda denetlendi. 
     Kontrollerin ardından İl Sağlık Komisyonu'nun yaptığı değerlendirme sonucu, Fuhuşla Mücadele Tüzüğü gereği, genelev içerisindeki evlerin kapatılmasına karar verildi. 43 evden 14'ü süresiz, 14'ü 30 gün, 13'ü 15 gün ve 2'si de 3 gün süreyle kapatıldı. Süresiz kapatılan evlerden 7'sinin, ölen Genelev Patroniçesi Matild Manukyan'a ait olduğu, varisleri tarafından ruhsatları yenilenmediği belirtildi. Diğer 7 evin de Hanım Karaca ve Sümbül Yaşar Akarsu'ya ait olduğu kaydedildi. 
     
     Kadınlar şik yetçi 
     Evler dün polis tarafından boşaltılarak mühürlendi. Bu sırada vesikalarını gösteren iki kadın, mağdur olduklarını belirterek, "Sokakta mı çalışalım, ne yapalım Sokaklarda yapanların halini biliyorsunuz. Öldürsünler mi bizi Onu mu istiyorlar " dedi. 
     

</TEXT>
</DOC>
