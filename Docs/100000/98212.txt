<DOC>
<DOCNO> 98212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/son/sonspo19.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor yeni sezonu açtı 
</HEADLINE>
<TEXT>

     Birinci Süper Futbol Ligi ekiplerinden Denizlispor, 2002-2003 futbol sezonunu düzenlenen törenle açarken, kulüp başkanı Mustafa Baysal, Denizlispor'un UEFA Kupası'nda başarılı olacağına inandığını söyledi. 
     Sezon hazırlıklarına Bolu Dorukkaya'da başlayan ve ikinci etap kamp çalışmasını ise Avusturya'da tamamlayan yeşil-siyahlılar, yeni sezonu Denizli Atatürk Stadı'nda düzenlenen törenle açtı. 
     Kulüp Başkanı Mustafa Baysal, Denizlispor'un tarihinde ilk kez UEFA Kupası'nda mücadele etme hakkını elde ettiğini belirterek, "Her şey Denizlispor ve Denizli için. Ligde ve UEFA Kupası'nda başarılı olmayı amaçlıyoruz. Böyle de olacak. Fair play ruhunu hiç kaybetmeyeceğiz. Geçtiğimiz yıl olduğu gibi yeni sezonda da fair play ödülünü biz alacağız" dedi. 
     





</TEXT>
</DOC>
