<DOC>
<DOCNO> 72713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/yazar/akyol.html </URL>
<DATE> 2002/03/15/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Resmi ideoloji ve toplum 
</HEADLINE>
<TEXT>

     PROF. Burhan Şenatalar telefonla uyardı 
     - Türklerle Kürtlerin kaynaştığını anlatırken Batı illerimizin toplam nüfusumuzdaki payının yüzde 34'e çıktığını yazmışsın... Daha fazla olması gerekir... 
     Doğru. Yüzde 34 oranı, sadece Marmara ile Ege'nin sahil illerine ilişkindir. 
     En ciddi kurumlarımızdan biri olan DİE'nin rakamları üzerine yeniden çalıştım sonuç şu 
     Doğu ve Güneydoğu'nun toplam nüfusumuzdaki oransal ağırlığı değişmezken, Marmara, Ege ve Akdeniz bölgelerimizdeki bütün illerimizin toplam oranı yüzde 52'ye çıkmıştır 
     Bu gerçekten müthiş bir Türk - Kürt kaynaşmasını gösterir. 
     
     1935 yılında nüfusumuz 16 milyondu. Doğu ve Güneydoğu'nun oranı yüzde 17 Marmara, Ege ve Akdeniz illerinin oranı ise yüzde 42 idi. 
     1950'ye kadar hiç değişmedi. 
     Zaten Tek Parti rejimi köylüyü köyünde tutma politikası izlediği için durgun bir toplum ortaya çıkarmıştır. 
     Toplumsal hareketlenme 1950'lerde başladı giderek hızlandı. Bugün 67 milyon nüfusumuzun yüzde 18'i Doğu ve Güneydoğu'da yaşarken, Batı ve Akdeniz illerimizin nüfus oranı yüzde 52'yi bulmuştur 
     Bu trend uzun süre devam edeceği gibi, GAP tam devreye girince nüfusumuz daha da harmanlanacaktır. 
     İl istatistikleri yayımlanmış olan Tunceli, bir örnektir 1945'te Tunceli nüfusunun yüzde 96'sı Tunceli doğumlu idi bugün bu oran yüzde 73'tür. Kadın başına çocuk sayısı da son 30 yılda yüzde 71 oranında azalmıştır. Kentleşme, doğurganlığı azaltır çünkü. 
     
     OSMANLI ve Cumhuriyet'te toplum "özne" değil, devletin pasif bir "nesne"si idi. 
     Buna göre de, siyasi kültürümüz "devlet değerleri", yani devletin toplumu hizaya getireceği konusuna odaklanmıştı. 
     Prof. Metin Heper'in belirttiği gibi, bizde sosyal bilimlerin gelişmemesinde bu önemli bir etkendir. 
     Dr. Bayram Kaçmazoğlu'na göre 
     "Sosyoloji... 1923 - 40 döneminde eski önemini kaybederek resmi ideolojinin savunuculuğunu üstlenen ikinci sınıf bir bilim haline gelmiştir." Türk Sosyoloji Tarihi, sf. 47 
     Rahmetli Nureddin Şazi Kösemihal 1971'de yazdığı "Durkheim Sosyolojisi" adlı eserinde, Durkheim'ın temel eserlerinin çoğunun eski harflerle yayımlandığı halde, yeni harflerde ciddi bir eserin bulunmamasından yakınır. Sf. 10 
     Ama artık devlet de topluma sosyal bilim gözlüğüyle bakmak zorunda... Çünkü hızlanan kentleşme, ticarileşme, ulaşım ve eğitim gibi dinamikler artık toplumu "özne" haline getiriyor ve o zaman da din, mezhep ve etnik kimlikler ortaya çıkıyor. 
     Artık "Takriri Sükun"a 'geri' dönmemiz imkansız, DGM'ler bile tartışılıyor. 
     Sosyal bilimlerin bu kadar hayati hale geldiği bir dönemde hala irtica paranoyasını pompalamak çok 'geri' bir tavır oluyor. 
     Tarihimizin en büyük sosyal değişimini yaşıyoruz. Üniter devletin sosyolojik temelleri gittikçe güçleniyor. 'Farklı olma hakkını' tanıyan liberal cemaatçi değil, bireysel bir demokrasiyi gerçekleştirmenin ve aynı süreçte ülke ve millet olarak bütünlük halinde yaşamamızın ortak değerlerini ve sosyal politikalarını daha bir geliştirmenin zamanıdır. 
     
     







Resmi ideoloji ve toplum 


Ruhban Okulu 


İdam ve Kürtçe paket dışı 


Kastamonulu Adnan'dan Afgan derslerine kadar... 


AB'nin GS şartı 


Hatay Mustafa Kemal Üniversitesi 


IMF’nin yeni düsturları 2 


Baraja İngiliz engeli 


Emekli paşalar kumpanyası kimin işi 


Bahçeli’nin sınıf arkadaşı Eximbank’ta 


Hukuka karşı bir kumpanya 


Roma'daki olay bir ölçüdür... 


Susurluk'u aydınlatma zamanı 


Bayındır Sigorta'da tesadüfün böylesi 


Ermeni meselesi "Dostça öneri" 


Yabancıya sat kurtul’ 


</TEXT>
</DOC>
