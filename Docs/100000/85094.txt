<DOC>
<DOCNO> 85094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/son/sonspo14.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hong Kong 0 - Türkiye 2 ilk yarı sona erdi 
</HEADLINE>
<TEXT>

     A Milli Futbol takımımız, Hong - Kong karşısında oynadığı hazırlık maçının ilk yarısını 2 - 0 önde kapadı. Millilerimizin golleri 20. dakikada penaltıdan Hakan Şükür ve 45. dakikada Hasan Şaş'tan geldi. 
     Türkiye maça kalede Ömer, savunmada Fatih, Alpay, Ümit Özat, orta sahada Tayfur, Emre, Okan, Hasan, Abdullah, Nihat ve ileride Hakan Şükür dizilişi ile başladı. 
     Düşük bir tempo altında oynanan maçta savunmamıza ve kaleci Ömer'e pek fazla iş düşmedi. 20. dakikada gelişen ilk ciddi atakta Okan'ın arapasıyla ceza sahasına giren Hasan kendini yerde buldu. Penaltı atışını Hakan gole çevirdi 0 - 1. 
     Golden sonra oyunun temposu daha da düştü. Oldukça güçsüz bir takım görüntüsü çizen Hong Kong karşısında gerekli hücum varyasyonlarını organize edemeyen millilerimiz ikinci golü 45. dakikada Hasan'ın ayağından buldu. 0 - 2. 
     İlk yarıda en göze batan oyuncular orta sahada çok mücadele eden Okan ve Emre oldu. 
     
     Dakika dakika maç... 

     13. dakikada sağ taraftan ceza alanına giren Nihat'ın sert şutunda, top yandan auta gitti. 
     15. dakikada Tayfur'un pasıyla ceza alanında topla buluşan Nihat, vuruşunu iyi yapamayınca savunma tehlikeyi önledi. 
     20. dakikada Okan'ın pasıyla ceza alanında topla buluşan Hasan Şaş, Poon'un darbesiyle yerde kaldı. Bu pozisyonda hakem penaltı noktasını gösterirken, atışı kullanan Hakan Şükür, Türkiye'yi 1-0 öne geçiren golü attı. 
     43. dakikada Fatih'in ceza alanına gönderdiği topa yükselmek isteyen Hakan Şükür, Cordeirocr tarafından çekilerek düşürüldü. Ancak maçın hakemi bu pozizyonda ''devam'' kararı verdi. 
     44. dakikada ceza alanında, çapraz pozisyonda topla buluşan Hakan Şükür, vuruşunu iyi yapamadı. 
     45. dakikada mükemmel hareketlerle ceza alanına sokulan Hasan Şaş, Hakan Şükür ile verkaç yaparak savunmanın arkasına sarktı. Hasan Şaş yerden plase bir vuruşla Türkiye'yi 2-0 öne geçirdi. 
     İlk yarı Türkiye'nin 2-0 üstünlüğüyle sona erdi. 
     
     Maçın künyesi 

     Hong Kong Karması Chan Kaki xx, Yau Kin Wai xx, Cordeirocr xx, Da Conceicao xx, Hartwig x, Kwok xx, Mckeown x, Shum xx, Udebuluzor x, Poon xx, Hilho x. 
     Türkiye Ömer xx, Ümit Özat xx, Alpay xx, Fatih xx, Okan xxx, Abdullah xx, Nihat xx, Hasan xxx, Emre Belezoğlu xxx, Tayfur xx, Hakan Şükür xx. 
     Goller Dk. 20 Hakan Şükür penaltıdan , Dk. 45 Hasan Şaş. 
     





</TEXT>
</DOC>
