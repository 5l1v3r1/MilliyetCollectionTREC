<DOC>
<DOCNO> 50592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/04/son/sontur01.html </URL>
<DATE> 2001/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Varyag sürükleniyor 
</HEADLINE>
<TEXT>

     Çin Halk Cumhuriyeti'nin Ukrayna'dan satın aldığı ve römorkör halatının kopması nedeniyle Ege Denizi'nde sürüklenen Varyag'ı kontrol altına alma çalışmalarının sürdüğü bildirildi. 
     Kıyı Emniyeti ve Gemi Kurtarma işletmeleri yetkililerinden alınan bilgiye göre, römorkör halatının kopmasının ardından Ege Denizi'nde sürüklenmeye başlayan donanımsız yüzer kütle Varyag'ı kontrol altına alma çalışmalarının, karanlık nedeniyle sağlıklı bir şekilde yürütülemediği belirtildi. 
     Sağlıklı çalışma için günün ışımasının beklendiği belirtilirken, yüzer kütlenin kontrol altına alınma çalışmalarına, ihtiyaç olmadığı için halatını kopardığı Nikolai Chiker ile refakat eden diğer römorkörler Solana ve Havılai Champion dışında başka römorkörün katılmadığı kaydedildi. 
     En yakın adaya yaklaşık 8 saat uzaklıkta olduğu için şu anda karaya çarpma riski oluşturmadığı kaydedilen yüzer kütlenin denizdeki diğer gemiler açısından oluşturabileceği risk nedeniyle de römorkörler tarafından önlem alındığı öğrenildi. 
     Çalışmalara katılan ve halen Varyag'da bulunan 7 personelin de kurtarma ve yardım taleplerini geri çevirdikleri bildirildi. 
     Yetkililer, hava şartlarının, saatte 3,5 mil sürükleme şeklinde etkilediği yüzer kütlenin günün ağarmasıyla birlikte kontrol altına alınabileceğini ifade ettiler. 
     






</TEXT>
</DOC>
