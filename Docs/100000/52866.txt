<DOC>
<DOCNO> 52866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/18/siyaset/siy02.html </URL>
<DATE> 2001/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşeğe mi binseydik ’ 
</HEADLINE>
<TEXT>

Bakan Taşar’dan Mercedes savunması 
     NESLİHAN CUYAR İstanbul 

     Eşinin Londra’da Harrods mağazasında 8 saat alışveriş yaptığı yolundaki iddialara tepki gösteren Turizm Bakanı Mustafa Taşar, "Harrods’s mağazasına gitmek yanlış mı Hırsızlık yapmaya gitmiyor, alışveriş yapmaya gidiyor" dedi. 
     Taşar, görevdeki 100. günü nedeniyle düzenlediği basın toplantısında, Londra gezisine yönelik eleştirileri de yanıtladı. Taşar, 4 yıldızlı otelde kaldıklarını ancak kendi fikrine göre yıldızlardan birinin fazla olduğunu söyledi. Odaya sığmadığını belirten Taşar, "Öyle bir oteldi. Fuara yakın olması ve otelin genel müdürünün Türk olması nedeniyle seçildi" dedi. 
     Londra’da kiralanan araçla ilgili eleştirilere de değinen Taşar, "İngiltere’de milletvekillerini eşeğe bindirecek halim yoktu. Buradan 7 milletvekili götürmüşüz, onları Türk’ün şanına uygun bir şekilde arabalara bindirmemiz lazım. Bundan daha tabii ne olabilir" dedi. 
     Bakan, kendisinin büyükelçinin aracına bindiğini, milletvekillerinin ise turizmcilerin kiraladığı iki aracı kullandığını kaydetti. 
     
     Hırsızlık mı yaptık 
     Taşar, eşinin ünlü Harrod’s mağazında 8 saat alışveriş yaptığı yolundaki iddialarla ilgili olarak da şunları söyledi "Harrod’s’a mağazasına gitmek yanlış mı Hırsızlık yapmaya gitmiyor, alışveriş yapmaya gidiyor." 
     
Rüyasındaki oteli buldu      HAKAN ŞANLITÜRK 

     Turizm Bakanı Mustafa Taşar’ın Londra gezisi ilginç bir anısını da gün yüzüne çıkardı. Dünya Turizm Fuarı için Londra’ya giden Taşar’ın yaşamında bu başkentin ilginç bir yeri bulunuyor. Çünkü Londra, Taşar’ın, 10 yaşında iken defalarca gördüğü bir rüyanın gerçeğe dönüştüğü kent. 
     "10 yaşında 10-15 kez aynı rüyayı gördüm" diyen Taşar, bu durumun kendisini de meraklandırdığını anlattı. Yıllar sonra 1985’te İngiltere’ye yolunun düştüğünü belirten Taşar, şöyle devam etti "Londra’ya geldim. Grosvenor House Oteli’nde kalıyorum. Sabah pencereyi açtığımda çok şaşırdım. Rüyamdaki park karşımdaydı. Kaldığım otel yine rüyamdaki otel. Yol da aynı yoldu. Rüyam gerçek olmuştu" 
     



 SİYASET 














</TEXT>
</DOC>
