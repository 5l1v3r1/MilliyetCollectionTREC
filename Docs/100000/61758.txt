<DOC>
<DOCNO> 61758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/son/sondun18.html </URL>
<DATE> 2002/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İsviçre'de mahkumlara insanca davranan gardiyana ceza.. 
</HEADLINE>
<TEXT>

     İsviçre'de bir gardiyan, mahkumlara çok insanca davrandığı için cezalandırıldı. 
     Kuzeybatıdaki Delemont cezaevi gardiyanı Philippe Ackermann, nazik davrandığı için 1997-2000 arasında 7 mahkumun kaçmasından kısmen sorumlu tutuldu. 
     Gardiyan Ackermann, Quotidien Jurassien gazetesine yaptığı açıklamada, ''Bu yüzyılda çok insancıl olduğum için eleştirildiğime kim inanabilir '' dedi ve firarlardan cezaevinin eskiyen altyapısını sorumlu tuttu. 
     Ceza olarak daha alt bir göreve atanan gardiyan mahkemeye başvurdu, ancak hakim, ''Gardiyanın mahkumlara karşı iyi olmak istemesi, kapıları kapatmasını engellemez'' diyerek, gardiyanın aleyhine karar verdi. 
     Cezaevinin kapısında çıkarak kaçan mahkumların uyuşturucu suçundan yattıkları ve daha sonra yakalandıkları bildirildi. 
     






</TEXT>
</DOC>
