<DOC>
<DOCNO> 98843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/son/sondun11.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Avustralya'da prototip "Hipersonik" jet denendi. 
</HEADLINE>
<TEXT>

     Avustralya'da sesten 7 kat hızlı yol alması tasarlanan prototip ''hipersonik'' jet denendi. 
     Queensland Üniversitesi Hipersonik Merkezi'nde görevli bilim adamı ve projenin başkanı Allan Paull, sesten hızlı giden jetin denenmesi sırasında sorun çıkmadığını, ancak kesin sonuçların birkaç gün içinde alınacağını söyledi. 
     Paull, Terrier Orion Mk-70 tipi iki roketle fırlatılan jetin düşmeden önce 314 kilometre yüksekliğe ulaştığı bildirdi. 
     Fırlatılışından 10 dakika sonra Woomera'nın 400 kilometre batısındaki çöle çakılan prototip jetin enkazının kaldırılacağı, toplanan verilerin inceleneceği belirtildi. 
     Atmosferdeki oksijeni yakıt odasında sıkıştırarak, burada kendiliğinden tutuşmasını sağlayan ve bununla hidrojen yakıtını ateşleyen motora sahip, saatte 8 bin kilometre hıza erişen ''hipersonik'' jetlerin, Sydney-Londra seferini 24 saatten 2 saate düşürmesi bekleniyor. 
     





</TEXT>
</DOC>
