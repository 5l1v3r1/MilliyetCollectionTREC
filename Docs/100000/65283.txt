<DOC>
<DOCNO> 65283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/ekonomi/eko07a.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine, 4.7 katrilyon lira borç ödeyecek 
</HEADLINE>
<TEXT>

     ANKARA Milliyet 

     Hazine, şubatta 1.2 katrilyon lirası dış borç servisi olmak üzere toplam 5.9 katrilyon liralık borç ödemesi yapacak. 
     Şubat ayı borçlanma stratejisini açıklayan Hazine’nin en önemli kaynağı uluslararası kuruluşlardan sağlanacak 2.3 milyar dolar olacak. 
     Açıklamaya göre, toplam 4 katrilyon 678 trilyon lira olan iç borçta en yüksek ödemeler 1.8 katrilyonla 13 Şubat’ta, 1.3 katrilyonla da 20 Şubat’ta yapılacak. 
     Şubat’ta 1.2 katrilyon liralık nema ödemesi de yapacak olan Hazine toplam 2.9 katrilyon lira olan piyasaya borçlarının 2.1 katrilyonunu yine açacağı ihaleler yoluyla karşılayacak. Bu ay dış borç yapmayacağını duyuran Hazine, uluslararası kuruluşlardan 31 Aralık 2001 tarihli Merkez Bankası kurundan yapılan hesaplamaya göre 3.3 katrilyon kaynak sağlayacak. 
     Hazine, değişken faizli senetlerin kupon ödeme faizini belirlemek için 12 Şubat’ta üç ay vadeli referans bono ihalesi yapacak. Bu ihalede net 580 trilyon liralık bono satılması planlanıyor. 
     



 EKONOMİ 























</TEXT>
</DOC>
