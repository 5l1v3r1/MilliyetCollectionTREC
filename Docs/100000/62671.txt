<DOC>
<DOCNO> 62671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/guncel/gun03.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Onu Vera’ya bıraktım 
</HEADLINE>
<TEXT>

N zım’ın kendisiyle birlikteyken şiiri bıraktığını anlatan Galina, "23’lük Vera’yla tanışınca bülbül yeniden şakımaya başladı ve benim için veda vakti geldi" diyor 
     Doktor sevgilisi Nazım'ı anlatıyor - 2 
Can Dündar 

     N zım Hikmet’in 1950’lerde yazdığı şiirlerde memleket özlemi vardır, oğlu Memet’e, karısı Münevver’e duyduğu özlem vardır, öfke, kavga, zulüm, ölüm vardır ama aşk .. Şairin daktilosu aşkı tıklamaz olmuştur. Ne Türkiye’deki hapishane yıllarının sevdalıya özlem şiirleri vardır artık, ne de 60’larda yazacağı türden tutkulu aşk dizeleri... Şairin kendisi için olduğu kadar, dünya edebiyatı için de büyük kayıp sayılabilecek bu "kısırlık"ın nedenini o yıllarda birlikte yaşadığı Galina şöyle açıklıyor "Benimleyken şiir yazmayı bırakmıştı. Roman yazıyordu, piyes de yazıyordu. Ama şiiri kesilmişti. Bülbül şakımıyordu artık..." 
     
     VERA DA EVLİYDİ 
     Sonra bir gün, aniden bülbülün sesi işitildi uzaktan... N zım’ın şiirine "saman sarısı saçlar", "kalın dudaklı bir ağız" ve "aydınlık dişler" sızdı. Bu yeniliğin ilhamı, o saçların, dudakların ve dişlerin sahibi, 23 yaşındaki bir Rus kızıydı Vera Tulyakova... 55 yaşındaki şairin gönlünü çalan Vera, bir senaryo çalışması vesilesiyle eve gelmeye başlamıştı. İşin ilginç yanı, üzerinde çalıştıkları "Sevdalı Bulut" oyunu Galina’ya yazılmıştı. N zım, minnacık boyuyla ağır hortumları çekiştirerek daçanın bahçesini sulamaya çalışan Galina’ya yardımcı olmak üzere merhamet yağmurları yağdıran bir bulut yaratmıştı. 
     
     TÜRKLER SARIŞIN SEVER 
     Ancak senaryo üzerinde birlikte çalıştıkları dönemde Vera’ya sırılsıklam aşıktı. Daçanın alt katında Vera ile N zım’ın yazdıklarını bir üst katta temize çeken Galina, bir gün onları baş başa koklaşırlarken gördü ve kendi kendine şunu söyledi "Galina Gregoryevna, sevgilinden ayrılma vakti geldi." 
     Galina anlatıyor "Türkler sarışınlara düşkündür. Uzun, ince kadınları severler. N zım da böyle bir kadına delicesine sevdalanmıştı. Sanata güç veren şey aşktır. Aşkın olduğu yerde şaheserler de vardır. Bunu anlayabiliyordum. Çok sevmeme rağmen onun sevdiği kadınla beraber olması gerektiğini anlıyordum. Her kadın bunu yapamaz. Çok üzgündüm ama... Öyle güzel yazıyordu ki, Vera’yı bir gün olsun kıskanmadım. Bu muhteşem şiirlere imk n vermek için onu Vera’ya bıraktım. Bülbül tekrar ötmeye başlamıştı ve önemli olan da buydu." 
     
     ÜÇLÜ TATİL YAPTILAR 
     Yalnız bu aşkın önünde birkaç engel vardı Bir defa doktorlar, N zım’a aşkı yasaklamışlardı. 55’lik yüreği 23’lük bir heyecanı taşıyacak kadar güçlü değildi. İkincisi Vera evliydi ve bir de kızı vardı. Evliliğini dağıtıp, kızını bırakarak kendisinden 32 yaş büyük bir erkeğe kaçma konusunda gönülsüzdü. N zım’a kendisini unutmasını tavsiye etti. Şair, Galina’yla uzun yolculuklara çıktı, Moskova’ya aylarca uğramamaya çalıştı. Ancak bu uzun ayrılıklar, gönlündeki sevdayı perçinlemekten başka işe yaramadı. 
     Sonunda gözü karardı Vera’nın kendisinden uzak kalmak için eşiyle birlikte tatil yaptığı Karadeniz kıyısındaki Osipovka’ya gitti N zım... Hem de yanında Galina’yla birlikte... O tatilde çekilmiş bir fotoğraf, N zım’ın son 10 yılının fotoğrafıdır O 10 yılın 7’sini Galina’yla, 3’ünü Vera’yla geçirmiştir. 
     
Cenazesinde üç kadın ağlıyordu...      Galina, evden kaçtıktan sonra N zım’ı bir daha hiç görmemiş. Daha doğrusu, yeniden gördüğünde Moskova’da Yazarlar Birliği’nin salonu ortasında bir tabutun içinde yatıyormuş. "Cenazede başucunda üç kadın ağladık" diyor Galina "Ben... Münevver ve Vera..." 4 kez Azrail’in elinden çekip aldığı adamın yorgun kalbi, genç bir kızın heyecanına daha fazla dayanamamıştı. Cenazede Galina’ya gelip "Seninle kalsaydı ölmezdi" diyenler oldu. 
     "Belki..." dedi Galina yine aynı olgunlukla... "Ama insanlık, o güzelim şiirlerden mahrum kalırdı". Bu "mucize kadın"ın yoksul evinden, bana yazılmamak kaydıyla verdiği sırları koruma sözü ve bir gün N zım’ın onda kalan eşyalarının bir müzede bir araya getirilmesi umuduyla ayrıldım. Tabii bir de ona, aşkına ve sabrına, saygı ve sempatiyle... 
     
Pijamalarıyla kaçtı      N zım’ın daçadan kaçış öyküsünü Peredelkino’da N zım’ınkine komşu bir daçada oturan Azeri şair Cengiz Hüseyinov’dan dinledim. O da N zım’ın Moskova’daki en yakın dostu Ekber Babayev’den dinlemişti. N zım ve Vera eşlerinden kaçıp birlikte yaşamaya karar vermişler. Ancak bunu nasıl yapacaklarını bilmiyorlarmış. Cengiz Hüseyinov, Galina’nın KGB’den olduğuna inandığı için asıl sorunun bu olduğunu belirtiyor. 
     
     HER ŞEYİNİ BIRAKTI 
     Bir gün Galina’dan habersiz evden kaçmayı kararlaştırmışlar. Ama Galina bir şeyler hissettiği için N zım’ı hiç yalnız bırakmıyormuş. Sonunda Ekber’in eve konuk geldiği bir gün, N zım, onu uğurlama bahanesiyle evden çıkmış hem de Galina kuşkulanmasın diye üzerinde pijama - terlikle... N zım, Babayev’in arabasına atlayıp hızla uzaklaşmış Peredelkino’dan... Geride 7 yıllık bir ilişki ve duvarlarında Türkiye’deki karısıyla oğlunun fotoğraflarının asılı olduğu bir ev bırakarak... 
     
     ONA KAZAK YOLLADIM 
     "Ne hissettiniz" diye sordum Galina’ya... Büyük bir tevekkülle anlatmaya başladı "Bu trajediyi çok zor atlattım. Sancılıydı... Her şey olabilirdi. Elektrokardiyogramı kötüydü. Kaçtıkları yerde, daha önce bizim hastanede çalışmış olan doktor arkadaşım Galina Petrova vardı. Onu aradım. N zım’ın tıbbi durumunu anlattım fark ettirmeden ona göz kulak olmasını tembih ettim. Sonra N zım’a şoförlü arabasını gönderdim. Oralarda meyve azmış, bol bol portakal gönderdim arabayla. Bir de N zım’ı sıcacık tutacak bir kazak... Çünkü Petrova çok soğuk olduğunu söylemişti. N zım zayıftı, üşütebilirdi. Sonra da sakinleştim artık ne yapabilirdim ki... Bir süre sonra N zım’dan bir mektup geldi. Kazak için teşekkürler’ diye yazıyordu. 
     
-BİTTİ-      
     



 GÜNCEL 
























</TEXT>
</DOC>
