<DOC>
<DOCNO> 84510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/yazar/tamer.html </URL>
<DATE> 2002/05/17/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Hem çiçek alın, hem bağış yapın 
</HEADLINE>
<TEXT>

     İzmir Çiçekçiler Odası İÇO, çiçeği burnunda bir kuruluş. "Çiçekçilik sektöründe neden 2. Hollanda olamadık " sorusuna yanıt aramak üzere kurulmuş. Bu sorunun yanıtı pek zor olmasa gerek, ama arasınlar bakalım. 
     İÇO Başkanı Mesut Tutar, bana gönderdiği 2 ayrı mektupta bakınız alttaki yazı bazı vakıfların "Çiçek yerine bağış" sloganlarının sektörü baltaladığından yakınıyor. 
     Üzerinde hiç düşünmediğim netameli bir konu. Ancak düşününce fark ettim ki ben cenazelerde bugüne kadar bir kez bile, para verip de teneke çelenklerin üzerine adımı yazdırmamışım. Eğer ölüm ilanında çiçek yerine bağış denmişse, hiçbir şey yapmamışım. 
     Bu vesileyle öğrendim ki, bir büyüğüm çiçek yerine bağış yazısını görse de ısrarla çiçek gönderirmiş. Herhalde ben, Alman disiplini içinde söz dinlemeyi adet edindiğimden bu konuda bugüne dek aykırılık yapmamışım. Demek teneke çelenklerle çevrili cenazelerde tek - tük rastlanan çiçeklerin nedeni bu. 
     Bazı vakıfların her fırsatta "Çiçek göndermeyin, bağışta bulunun" sloganıyla kendi çıkarları uğruna sektörü hedef aldığına dikkat çeken İzmir Çiçekçiler Odası, "Bir iyi yapılırken, diğer bir iyi bozulmaz. Vakıfların okuttukları çocuklar bizim çocuklarımız da, çiçekçilerin okuttukları çocuklar bizim çocuklarımız değil mi " diye haklı bir soru soruyor. 
     Vakıfların "Çiçek yerine bağış yap" kampanyalarının, zaman zaman - bilerek ya da bilmeyerek - üst düzey yetkililer ve köşe yazarlarınca da desteklendiğine işaret eden İzmir Çiçekçiler Odası, yan sanayiiyle birlikte ülke çapında 600 bin kişiyi istihdam eden bir sektörün bu şekilde hedef gösterilmesine dur denilmesini istiyor. Bu tür bir uygulamanın dünyada da örneği bulunmadığına dikkat çekiyor ve diyorlar ki 
     "Çiçeğin yeri ayrı, bağışın yeri ayrıdır. Çiçek göndermek, bağış yapmayı engellemez ki Hem neden başka bir ürün değil de çiçek hedef gösteriliyor " 
     Sahi neden 
     Herhalde kolaylarına geldiği için... 
     
Camilerde kilitli odası olan vakıflar hangisi      İzmir Çiçekçiler Odası'nca bana gönderilen mektuptan birkaç paragraf 
     "Özellikle camilerde vakıfların tenekeden yapılmış çelenkleri var. Bağış yapanların isimleri, bu duygu ve güzellikten uzak tenekelerin üzerine yazılıyor. Böylece kişiler, bir anlamda yaptıkları bağışı ilan ve reklam ediyorlar. Oysa güzel dinimizde 'Sağ elin verdiğini sol elin görmemesi' esastır ki dinimiz zaten çiçeğe hayır demiyor. Peygamberimizin teninin gül gibi koktuğunu söylüyor, Kutlu Doğum haftasında güller dağıtılıyor. 
     Cenaze törenlerine arajman, çelenk, buket, karanfil veya bir demet çiçek göndermekteki amaç, ölüyü 'Ahirette mekanın cennet olsun' diye uğurlamaktır. Teneke çelenklerin bu dilekleri iletmede ne derece başarılı olabileceğini takdirlerinize arz ediyoruz. 
     Çiçek koyacak yer dahi bırakmayan vakıfların, camilerde eşyalarını koyduğu kilitli odaları bile bulunuyor. Cenaze törenlerinin olduğu günlerde bir görevli tarafından bu odalar bir dükkan gibi açılıyor, teneke çelenkler çıkartılarak diziliyor. Tören biter bitmez de, bir başka törende çıkarılmak üzere çelenkler tekrar odaya kilitleniyor." 
     
     







Derviş’in yeri 


"Taş kafalar"ın çakamadığı evrensel değişimden, afallatıcı örnekler... 


Gurbetçiler... 


Sayın Özkan’ı davet ettim, kendisi gelmedi 


Bayar sahaya iniyor 


"Felaketin nefesi" 


Butik üniversiteler 


Siyasal istikrar olmazsa, ekonomik istikrar olur mu 


Başarılı oldu mu 


İyimserliği yönetememek’ 


Oyun içinde oyun 


Vurun, fakat dinleyin... 


Güvenpark yaklaşımı 


Hem çiçek alın, hem bağış yapın 


Kuş Kadınlar 


Ecevit sonrası daha iyi olabilir 


</TEXT>
</DOC>
