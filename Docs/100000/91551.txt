<DOC>
<DOCNO> 91551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/23/yazar/asik.html </URL>
<DATE> 2002/06/23/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Özel harek t 
</HEADLINE>
<TEXT>

     Devlet özelleştirme hamlesine giriştiğinden bu yana özelleştirdiğinden daha fazla bankayı devletleştirdi. Yine de özelleştirme sevdası bitmiş değil. Ziraat Bankası da özelleştirme kapsamında. 140 yıllık dev bankanın başına Niyazi Erdoğan getirildi. Kim Niyazi Erdoğan Müflis İnterbank’ın eski memuru... Ankara Bölge Müdür Yardımcısı... İnterbank’ın çıkmaza girmesindeki sorumlu yöneticilerden birisi.. İcraat adına ne yapıyor Niyazi Bey Ziraat Bankası’nın yetişmiş yöneticilerini teker teker uzaklaştırıyor. Önce Teftiş Kurulu’ndan gelmiş Genel Müdür yardımcıları Ahmet Olgun, Emin Erdem, Bülent Selçuk gibi deneyimli isimler emekli edilerek uzaklaştırıldı. Diğer iki Genel Müdür Yardımcısı Bahri Gevrek ve Ertan Yongalık ise, "İhtiyaç fazlası personel" statüsüne alınarak, biri Milli Eğitim Bakanlığı’na uzman, diğeri ise Toprak Reformu Genel Müdürlüğü’ne araştırmacı olarak nakledildi. Bu gidişin iyi ve doğru yöne olduğunu söyleyebilir misiniz 
     
     Şimdiden en kötü olasılıkla Avrupa ikincisi ve Dünya dördüncüsüyüz... Ne olağanüstü başarı... Var olun çocuklar... 
     
Hukukçular...      Ankara’da halen 4 yetkili ismin... Cumhurbaşkanı Ahmet Necdet Sezer, Anayasa Mahkemesi Başkanı Mustafa Bumin, Yargıtay Başkanı Eraslan Özkaya ve Yüksek Seçim Kurulu Başkanı Tufan Algan’ın Ankara Hukuk Fakültesi 1962 yılı mezunu olduklarını kaydetmiştik... Aynı dönem mezunu Avukat Suat Sezer, bu öğrencileri yetiştiren hocaların da saygıyla anılması gerektiğini anımsattı. Elbette... İsim isim saygıyla anıyoruz 
     Prof. Bülent Nuri Esen, Prof. İlhan Arsel, Prof. Faruk Erem, Doç. Uğur Alacakaptan, Prof. Hicri Fişek, Prof. İlhan Akipek, Prof. Ali Bozer, Prof. Münci Kapani, Prof. Yaşar Karayalçın, , Prof. Coşkun Üçok, Prof. Kudret Ayiter, Prof. Süheyl Derbil, Mukbil Özyörük. 
     Halen ABD’de çalışan Anayasa hocası Prof. İlhan Arsel, "Türkiye’nin canına okuyan şey yağcılıktır" dermiş sık sık ve yağcılık sayarak yasakladığı için o sınıfa girerken öğrenciler ayağa kalkmazmış... 
     Profesör Münci Kapani son dersinde şunları söylemiş 
     "Size ders anlatmaya değil, ders vermeye geldim. İki şey söyleyip gideceğim. Önce şunu belirteyim ki sizin sınıf çok iyi mevkilere gelebilecektir. Sizden sonrakilerin şansı az ama daha sonraki kuşağınki daha da az. Benim size söylemek istediğim iki şey şu 
     Görev yaparken 
     1. Ekmekle hürriyeti birbirine tercih edilir hale getirmeyin. Aç insana hiçbir şey kabul ettiremezsiniz. 
     2. Fazilet ile menfaati bir araya getirmeyiniz. Onlar su ve şeker gibidir. Fazilet, menfaatin içinde erir gider. 
     
Hak edilen galibiyet      Hak ettiğimiz galibiyet, bir kaza golüyle gidebilirdi de... Şenol Güneş yedekte İlhan Mansız adlı bir santrfor bulunduğunu anımsayınca kaderimiz değişti... Okurumuz diyor ki 
     - Ecevit ile Hakan Şükür ne çok benzeşiyor... İkisi de yeteneklerini kaybettiğinin farkında değil ve kendiliğinden çekilmeye niyetleri yok. Birisine görevden el çektirilince neler yapılabileceğini gördük... İkincisi için görev Sayın Cumhurbaşkanı’na düşüyor... 
     
Seri ilanlar      ŞEHİRLERARASINI, hatta şehiriçini bırak, senin evde odalararası seyahat yapacak halin yok, tutturmuş balkona çıkıp Şebinkarahisarlı hemşerilerini ben de selamlayacağım diyorsun. Ben de, otur oturduğun yerde, sıkma benim canımı diyorum ve konuyu burada kapatıyorum. Rahşan 
     ÇANKAYA’daki zat elektrikten, sudan tasarruf yapmış da devlete 4 trilyon lira para gazandırmış. Peki, ondan önceki zatın devlete - millete gazandırdıkları Cavit’ler, K muran’lar, Yahya’lar, Murat’lar... O niye haber olmuyor O zatın başı kel mi Kadir - kıymet bilmezliğin bu kadarı da fevkalade ayıptır beyler. Malum zat 9. 
     EVİNİZDE ODTÜ’lüden ders alabilirsiniz tabii ki. Hatta bu dersler gece dersleri de olabilir. Ama gürültünün bu kadarı... Apt. Yöneticisi E Müsteşar Müslüm Yaşar 
     VİDEO KAMERALARIMIZ, alarm sistemlerimiz, kapıdaki güvenlikçilerimiz ne yapsın ki hayatım. Adamlar hortumcu... Gece girip kasayı boşaltmıyor ki, hesaptan hesaba gündüz vakti nakil yapıyor. Koca bankayı cebine atıyor. Banka memuresi Meltem 
     KERESTECİLER SİTESİ’nde tam bir kereste Çok dikkatli bakmazsan herifi keresteden ayırman kesinlikle olanaksız Necla’cığım. Dükk nına mobilya bakmaya gitmiştim, adam tam 45 dakika gözlerini dikti, bacaklarıma baktı. Eee, adam mal ya, mal’dan anlıyo tabii. Neriman 
     GÜMÜŞLERİNİZ kararmıştı, onun için almadık. Çok iyi sakladığınızı sanmayasınız diye bu notu bıraktık. Gece işçileri Halim - Selim 
     
     







Deli deli tepeli, kulakları küpeli 


Özel harek t 


Ecevit İlke olarak Kürtçe yayına taraftarım 


Bekle Brezilya, Türkler geliyor 


Tanıtım başyapıtı 


Üniversiteyi ABD’de okumak ister misiniz 


Şerefli yenilgilerden büyük zaferlere... 


Kıssadan hisse... 


Turizme kupa dopingi 


Patronlara da siyasilere de Pamukbank dersleri 


Dünyanın bütün işçileri Küreselleşin 


Hastamız şu anda yoğun bakımda mı 


Bırakınız Nazım Moskova'da kalsın 


Sandalet ama ne sandalet 


</TEXT>
</DOC>
