<DOC>
<DOCNO> 79487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/son/sonspo20.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği ile Beşiktaş yenişemedi 1-1 
</HEADLINE>
<TEXT>

     Stat 19 Mayıs. 
     Hakemler Ünsal Çimen xxx, Birol Budan xxx, Adnan Ayçiçek xxx. 
     Gençlerbirliği Hasan xxx, İsmail xxx, Beyhan xxx, El Saka xxx, Thomas xxx, Nihat xxx, Youla xxx, Ahmed Hassan xxxx, Cafer xx, Philip xx, Okan xx. 
     Beşiktaş Asper x, Tayfur x, Ahmet Yıldırım xx, Ronaldo x, Baya xx, Ümit x, Sertan xx, Tamer xx, Erman x, İbrahim x, Tümer xx. 
     Gol Dk. 38 Ahmed Hassan, Dk. 82 Ahmet Dursun. 
     Birinci Süper Lig'de oynanan maçta Gençlerbirliği ile Beşiktaş 1-1 berabere kaldı. 
     
     İlk Devre 

     5. dakikada, Thomas kullandığı korner atışından gelen topa El Saka 
     kafayı vurdu, üst direkten dönen top Ahmed Hassan'ın önünde kaldı. Bu futbolcunun vuruşunda, defans oyuncuları topu uzaklaştırdı. 12. dakikada, Tümer ile Baya Gençlerbirliği ceza alanı içinde verkaç yaptılar. Tümer'in, kaleci Hasan ile karşı karşıya pozisyonda yaptığı vuruşta, Hasan topu tokatladı. Dönen topu İsmail uzaklaştırdı. 15. dakikada, Sertan kaptığı topla iki Gençlerbirliği defans oyuncusunun arasından sıyrılarak, kaleci Hasan ile karşı karşıya kaldı. Vuruşunda topu kaleci kurtardı. 28. dakikada Cafer'in sağ taraftan yaptığı ortada, Beşiktaş ceza alanı içinde Youla ve Ahmed Hassan topa vurmakta gecikince, takımlarını mutlak bir golden ettiler. 32. dakikada, Ümit ile Sertan paslaşmasında topla son buluşan Sertan, kaleci Hasan ile karşı karşıya kaldı. Bu futbolcunun vuruşunda, top kaleciden döndü. Dönen topu kapan İbrahim, ceza alanı içerisine ortaladı. Altı pas içinde topa iyi yükselen Sertan'ın kafa vuruşunda, kaleci Hasan topu yumrukla kornere çeldi. 38. dakikada, Gençlerbirliği'nin golü geldi. Bu dakikada Beşiktaş ceza alanında yaşanan karambolde, Erman'ın hatalı pasında topla buluşan Ahmed Hassan, kaleci Asper'in sağından meşin yuvarlağı ağlara gönderdi 1-0. Karşılaşmanın ilk yarısı, Gençlerbirliği'nin 1-0'lık üstünlüğüyle sona erdi. 
     
     İkinci yarı 

     Birinci Süper Lig'de 32. haftanın açılış maçında Gençlerbirliği ile Beşiktaş 1-1 berabere kaldı. 
     Beşiktaş ikinci yarıya Ahmet Yıldırım'ın yerine Ahmet Dursun'u xxx oyuna alarak başladı. 
     50. dakikada, Gençlerbirliği'nde İsmail sarı kart gördü. 
     62. dakidada, Beşiktaş'ta Ümit sarı kart gördü. 
     63. dakikada, Cafer kaleci Asvel ile karşı karşıya kaldı. Asper, tehlikeyi yatarak önledi. Dönen topu Ahmed Hassan kaleye gönderdi. Filelere gitmekte olan topu Ronaldo kafayla kornere attı. 
     67. dakikada Beşiktaş'ta Baya, yerini Tunç'a xx bıraktı. 
     68. dakikada ani gelişen Gençlerbirliği atağında topla buluşan Cafer, Beşiktaş defansından sıyrıldı. Kaleci Asper'i de geçen Cafer'in vuruşunda, Asper yatarak golü önledi. 
     78. dakikada, Nihat'ın sol taraftan kullandığı korner atışında gelen topa ceza alanı içinde Cafer kafayla vurdu, meşin yuvarlak üstten auta gitti. 
     82. dakikada, Beşiktaş maçta eşitliği sağladı. Bu dakikada Ahmet Dursun, kendi kaptığı topla Gençlerbirliği ceza alanına girerken vuruşunu yaptı. Meşin yuvarlak kaleci Hasan'ın solundan ağlarla buluştu 1-1. 
     83. dakikada Beşiktaş'ta Tamer çıktı, Stavrum oyuna girdi. 
     84. dakikada, Gençlerbirliği'nde Youla'nın yerine N'bayo oyuna dahil oldu. 
     87. dakikada, Gençlerbirliği'nde Cafer'in yerine Mehmet Ali oyuna girdi. 
     





</TEXT>
</DOC>
