<DOC>
<DOCNO> 90050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/15/son/sontur03.html </URL>
<DATE> 2002/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da huzur operasyonu... 3 bin 355 kişi gözaltında... 
</HEADLINE>
<TEXT>

     Başkent genelinde gerçekleştirilen ''Huzur Operasyonu''nda, kimliksiz ve durumları şüpheli 3 bin 355 kişi gözaltına alınırken, kimliksiz ve pasaportsuz 4 yabancı uyruklu kişi hakkında da işlem yapıldı. 
     Ankara Emniyet Müdürlüğü Asayiş Şube Müdürlüğü'nden yapılan açıklamaya göre, dün gece 20.00 ile 24.00 saatleri arasında yapılan operasyonda, çeşitli suçlardan haklarında gıyabi tevkif kararı ve yakalama müzekkeresi bulunan 16 kişi yakalandı. Kimliksiz ve durumları şüpheli görülen 3 bin 355 kişi gözaltına alınarak Genel Bilgi Toplama GBT 
     Bürosu'ndan haklarında bilgi soruldu. Soruşturma sonucunda, 4'ü yabancı uyruklu, 28 kişi hakkında yasal işlem yapıldı. 
     Operasyonda, mevzuata aykırı hareket eden 17 umuma açık işyeri hakkında da yasal işlem yapıldı. 
     
     TRAFİK DENETİMLERİ 
     Operasyon çerçevesinde trafik ekiplerinin yaptıkları denetimlerde 5 bin 117 araç kontrol edilirken toplam 10 milyar 373 milyon 800 bin 
     lira para cezası kesildi, 50 araç ise trafikten men edildi. 
     Denetimlerde, daha önceden çalıntı olduğu bildirilen 06 ATN 64 plakalı Hundai marka minibüs, çalan kişi ile birlikte ele geçirilerek Hırsızlık Bürosu'na teslim edildi. 
     





</TEXT>
</DOC>
