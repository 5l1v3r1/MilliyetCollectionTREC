<DOC>
<DOCNO> 62110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/guncel/gun01.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Deniz’imi bulun 
</HEADLINE>
<TEXT>

Londra’da Maxim Gazinosu’nu işleten Arzu Karabıyık "Afganistan’a gidiyorum" diyerek ortadan kaybolan oğlu Deniz’i bulmak için Faruk Zabcı’dan yardım istedi 
     FARUK ZABCI Mezar-ı Şerif DHA 

     Londra’da Türklerin gittiği Maxim Gazinosu’nun işletmecisi olan 44 yaşındaki Arzu Karabıyık, oğlu Deniz’in Afganistan’da El Kaide esirleri arasında olduğundan şüpheleniyor. Oğlunun daha önce Çeçenistan ve Kosova’ya savaşmaya gitmek istediğini söyleyen Karabıyık, Şibirgan Cezaevi’nden gelen fotoğraflarda esirlerden üçünü oğluna benzettiği için Faruk Zabcı’dan yardım istedi. 
     
     Sevgilisine kızmış 
     Karabıyık, üç ay önce yaşadıklarını Zabcı’ya şöyle aktardı "Deniz, kız arkadaşıyla bozuşmuş. Ona Afganistan’a savaşa gidiyorum’ demiş. Sonra hiçbirimiz onu göremedik. Evden ayrılırken de bana ait 6 bin 400 sterlini almış. 11 Ekim’de beni İran’ın Tebriz kentinden aradı. Sevgilisine kızdığı için İran’a geldiğini, Azerbaycanlı kız arkadaşıyla buluştuğunu söyledi. Ona, Hemen Londra’ya gel’ dedim ama bir daha haber alamadım." 
     
     Asılsız ihbar yağıyor 
     Karabıyık’ı arayan bazı kişiler, "Oğulunun yerini biliyoruz" diyerek para koparmak istemiş. Karabıyık, Türkiye’den kendisini arayan bazı kişilerin de "Oğlun Afganistan’a girerken yakalanmış, TV’de Esir düştüm. Anneme gitmek istiyorum’ diyordu" dediklerini anlatıyor. 
     Oğlunun Afgan arkadaşlarından etkilenebileceğini vurgulayan acılı anne, "Dostum’un bölgesinde esir alındığını duydum. Kızılhaç’a da başvurdum. Ne olur yardım edin" diyor. Ancak bilindiği kadarıyla Raşid Dostum’un kontrolündeki bölgede yakalanan esirlerin içinde Türk bulunmuyor. Tek olasılık Deniz’in kimliğini saklıyor olması. 
     



 GÜNCEL 



















</TEXT>
</DOC>
