<DOC>
<DOCNO> 75654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/son/sondun24.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'in Hayfa'daki patlamaya cevabı "Gereken herşey yapılacak" 
</HEADLINE>
<TEXT>

     İsrail Başbakanı Ariel Şaron'un sözcülerinden David Baker, 14 kişinin öldüğü bildirilen Hayfa'daki son intihar saldırısı üzerine, ''İsrail terör zircirini kırmak için ne gerekiyorsa her şeyi yapacak'' dedi. 
     Filistin lideri Yaser Arafat Ramallah'taki karargahında bilfiil hapisteyken sözcü Baker, ''Terörün belini bütünüyle kırmak için son hafta içinde başlatılan büyük askeri operasyonun genişletilerek şiddetinin artırılabileceğini, son darbeyi vurmak için en erken fırsatın her imkanla kullanılacağını'' bildirdi. 
     Hayfa'daki büyük kanlı patlama, Büyük Kanyon alışveriş merkezinde, Matza isimli lokantada meydana geldi. 
     Görgü tanıkları İsrail radyosuna açıklamalarında, insanların yandığını, yananların söndürülmesi için canhıraş gayret gösterildiğini anlattı. 
     Bu arada, Hayfa'daki intihar saldırısının sorumluluğunu İslami Cihad örgütü üstlendi. 
     






</TEXT>
</DOC>
