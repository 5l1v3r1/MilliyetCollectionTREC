<DOC>
<DOCNO> 62193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/son/sondun23.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da grevler yeniden başladı 
</HEADLINE>
<TEXT>

     İtalya'da ulaşım, posta ve banka sektörlerinde Noel dolayısıyla ara verilen grevler yeniden başladı. 
     Hükümetin hazırladığı yeni bir yasa tasarısının işten çıkarılmaları kolaylaştıracağını savunan sendikalar, birçok bölgede farklı tarihlerde grevi sürdürme kararı aldı. 
     Puglia bölgesinde banka ve postaneler bugün 4 saat süreyle greve gitti. 
     Alitalia havayolu şirketinin yer hizmetleri personeli, 18 Ocak'ta 4 saat greve gideceğini açıkladı. 
     Gelecek ayın başına kadar farklı bölge ve tarihlerde yapılacak olan grevlerde, banka ve postane çalışanlarının 4 ile 6 saat arasında değişen sürelerle işlerini bırakacakları bildirildi. 
     30 Ocak'ta ise tüm kamu ulaşım sektörü saat 10.00 ile 14.00 
     arasında duracak. 
     Hükümetin hazırladığı yasa tasarısında işten çıkarılmalar kolaylaştırılırken, sosyal yardımlarda da kısıtlamalar öngörülüyor. 
     






</TEXT>
</DOC>
