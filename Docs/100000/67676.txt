<DOC>
<DOCNO> 67676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/son/sontur04.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
BİT soruşturmasında ilk dava... 
</HEADLINE>
<TEXT>

     Belediye İktisadi Teşekkülleri'ne BİT yönelik yürüttüğü soruşturmalardan birini tamamlayan İstanbul Cumhuriyet Başsavcılığı, İstanbul Büyükşehir Belediyesi'nden Albayrak Turizm A.Ş'ye verilen ihalelerle ilgili şirket başkanı ve üyeleri ile İSKİ Genel Müdürü Veysel Eroğlu'nun da aralarında bulunduğu 70 sanık hakkında dava açtı. 
     İstanbul Cumhuriyet Savcıları Erol Canözkan, Rasim Işıkaltın ve Hüseyin Yıldız tarafından hazırlanan 74 sayfalık iddianamede, sanıkların, ''Cürüm işlemek amacıyla teşekkül oluşturmak'', ''İhaleye fesat karıştırmak'', ''Sahte evrak düzenlemek ve kullanmak'' ile ''Yalan beyanda bulunmak'' suçlarını işledikleri öne sürüldü. 
     İddianamede, Albayrak Turizm Seyahat İnşaat ve Ticaret A.Ş'nin Yönetim Kurulu Başkanı Mustafa Albayrak, Yönetim Kurulu üyeleri Muzaffer Albayrak ve Kazım Albayrak ile İSKİ Genel Müdürü Veysel Eroğlu ve İstanbul Büyükşehir Belediyesi Genel Sekreteri Adem Baştürk'ün de aralarında bulunduğu 70 sanığın, 1 ile 36 yıl arasında ağır hapis cezalarına çarptırılmaları istendi. 
     






</TEXT>
</DOC>
