<DOC>
<DOCNO> 97684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/son/sondun07.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekneden düşen köpek karaya ulaşmak için 16 kilometre yüzdü 
</HEADLINE>
<TEXT>

     İngiltere'nin güney sahillerinde, sahibinin teknesinden düşen bir köpek karaya ulaşmak için 16 kilometre yüzdü. 
     Gazetelerde çıkan haberlere göre, 2 yaşındaki Labrador cinsi Todd adlı köpeğin 6 saat süren deniz maratonu, köpek uzmanlarını şaşırttı, ancak sahibini sevindirdi. 
     Hampshire'da Bealieu nehrinden kıyıya ulaşan Todd'u bulan polis, kulağındaki mikroçipten sahibini tespit etti. 
     Köpeğine yeniden kavuşan Peter Loizou, The Times'a yaptığı açıklamada, köpeğinin yaşamasının mucize olduğunu söyledi. 
     Tekneden düştüğünü farkettikten sonra saatlerce Todd'u arayan sahibi, ''Eve dönebilmek için dalgalara ve akıntılara karşı yüzdü. Onu yeniden gördüğüm için çok mutluyum'' dedi. 
     Küçük Hayvanlar Veteriner Derneği Freda Scott-Park da, ''Bir köpeğin, bu kadar uzun mesafeyi yüzmesi inanılmaz. Çok etkilendim'' diye konuştu. 
     





</TEXT>
</DOC>
