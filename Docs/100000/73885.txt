<DOC>
<DOCNO> 73885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/dunya/dun03.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanyol lider Hıyarlık ettim 
</HEADLINE>
<TEXT>

     İspanya Başbakanı Jose Maria Aznar, önceki gün Brüksel’de Avrupa Parlamentosu’nda AP yaptığı konuşmanın sonunda "Hıyarlık ettim..." diye kendi kendine söylendi ancak bu hayıflanması mikrofonlar açık olduğu için tv kayıtlarına geçti. İspanyol radyo ve televizyonlarına göre İspanya’da günün konusu olan olay Aznar’ın AP’deki konuşmasını bitirdikten sonra, konuşmasındaki bazı ifadeleri beğenmeyerek yerinmesi üzerine ortaya çıktı. Aznar muhtemelen mikrofonun kapalı olduğunu sanarak, "Amma hıyarlık ettim..." dedi. Ancak mikrofon açık olduğundan Aznar’ın sözleri salondaki alkış uğultusuna karşın bazı İspanyol radyo ve televizyonlarınca kaydedildi. 
     Televizyonlar, "Aznar’ın devirdiği çamı" defalarca yayınladılar, fakat Başbakan’ın hangi sözlerinden pişmanlık duyduğunu çözemediler. 
     



 DÜNYA 













</TEXT>
</DOC>
