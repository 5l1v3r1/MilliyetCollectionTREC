<DOC>
<DOCNO> 95404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/ekonomi/eko08a.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanayide AB seviyesine çıkmazsak sadece Pakistan’a rakip olabiliriz’ 
</HEADLINE>
<TEXT>

TÜSİAD’ın "Yeni Rekabet Stratejileri" raporunu hazırlayan Prof. İbrahim Kavrakoğlu, Türk sanayisinin yapısının değişerek, ürettiği ürünlerle AB ile rekabet edebilecek düzeye gelmesi gerektiğini söyledi 
     EKONOMİ SERVİSİ 

     Türk Sanayicileri ve İşadamları Derneği TÜSİAD Başkanı Tuncay Özilhan, Avrupa Birliği AB üyeliğinin Türk sanayisinin rekabet gücüne olumlu katkılarda bulunacağını söyledi. 
     TÜSİAD tarafından hazırlanan "Yeni Rekabet Stratejileri ve Türk Sanayisi" başlıklı raporun tanıtım toplantısında konuşan Özilhan, "Türkiye AB’ye tam üyeliğini gerçekleştirerek, hem ekonomik ve siyasi istikrarını garanti altına alacak, hem de karar mekanizmalarında yerini alarak kendi çıkarlarını daha iyi savunma olanağı bulacaktır" dedi. 
     
     Yeniden yapılanma 
     Prof. İbrahim Kavrakoğlu’nun yönetiminde Dr. Melike Balkır ve Dr. Süleyman Gedik tarafından hazırlanan raporda Türkiye’nin geleceği kazanmasını sağlayacak köklü bir yeniden yapılanma projesini gerçekleştirmek zorunda olduğu belirtildi. Toplantıda konuşan Kavrakoğlu, sanayinin yapısının radikal biçimde değiştirilmesi gerektiğini vurgulayarak, "Sanayi k r etmeyen bir sanayi. O yüzden Türkiye, bir sıçrama yapacaksa ürünlerinin mahiyetini değiştirmek zorunda" dedi. 
     
     Ucuz ürünlerle olmaz 
     Kavrakoğlu, şöyle konuştu "Türkiye’nin ucuz ürünlere dayalı olarak kalkınması mümkün değil. Özellik taşıyan ürünler üretmeli ki, katma değeri yüksek olsun. Düz işçiyle yapılan üretimle Hindistan, Pakistan’la rekabet edersiniz. İçine girmeye çalıştığımız Avrupa’yla rekabet için onların ürettiği ürünleri üretmeliyiz." 
     Araştırma geliştirme konusunda kamunun destek vermesi gerektiğini de kaydeden Kavrakoğlu Türkiye’nin bilinçli bir şekilde bilgi içerikli ürünleri üretmesi ve bilgi toplumuna geçmesi gerektiğini ifade etti. 
     Kavrakoğlu, dış yatırımcıların Türkiye’ye gelmesiyle ihtiyaç duyulan sermaye girişinin sağlanmış olacağını belirterek, "Bugün yaşadığımız krizler, sanayiyi, rekabeti ikinci plana atmamız ve katma değerli ürünler yaratamamızdan kaynaklanıyor" dedi. 
     
Hastalık tüm vücudu sardı’      TÜSİAD raporunda Türk sanayisinin düşük performansının nedenleri şöyle açıklandı 

</TEXT>
</DOC>
