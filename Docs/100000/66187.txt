<DOC>
<DOCNO> 66187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/son/sondun01.html </URL>
<DATE> 2002/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Nicholas Cage ve LisaMarie Presley aşkı sona erdi 
</HEADLINE>
<TEXT>

     Hollywood'un gözde bekarlarından Nicolas Cage ile Elvis Presley'in kızı Lisa-Marie Presley arasındaki aşkın sona erdiği ve çiftin ayrıldıkları bildirildi. 
     Cage'in sözcüsü, çiftin 10 aydır devam eden ilişkilerinin 2 hafta önce sona erdiğini bildirdi. Sözcü, ''Her şeye rağmen Cage ve Presley dost kalmak arzusundalar'' dedi. 
     Çiftin hangi gerekçeyle ayrıldığı konusunda herhangi bir bilgi verilmezken, New York Daily News gazetesi, ''Nicolas Cage'in Pazar gecesi New Orleans'ta bir kadınla aşırı derecede samimi pozlarda görünmesinin bardağı taşıran damla olduğunu'' yazdı. 
     Koyu bir Elvis Presley hayranı olan Nicolas Cage ile Lisa-Marie'nin birlikteliği, Nisan 2001'de başlamıştı. O tarihte Lisa-Marie'nin, eski nişanlısı John Oszajca'dan yeni ayrıldığı belirtiliyor. Aynı tarihlerde Nicolas Cage da eski karısı Patricia Arquette'ten ayrılmıştı. 
     






</TEXT>
</DOC>
