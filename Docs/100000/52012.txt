<DOC>
<DOCNO> 52012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/yasam/yas00.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Sayısal çözen kazanıyor 
</HEADLINE>
<TEXT>

Üniversite adaylarının çoğu, sınava sözel alandan giriyor bu dalda başarı oranı yüksek çıktığından net’ sayısı çok da olsa, puan az oluyor. Uzmanlar, sözelcilerin’ de sayısal soru yapmasını öneriyor 
     ÖSS'DE BAŞARININ ANAHTARI - 2 
SİBEL KAHRAMAN 

     üniversite sınavlarında şansın payı çok az. Önemli olan sistemi bilmek ve onun şartlarına göre hareket etmek. Sözel alanda sınava giren öğrencilerin sayısal, sayısalcıların sözel soruları da çözmesi, ilk aşamada kolay soruların çözülüp vakit kaybettirecek sorulara sonradan geçilmesi, bu alanda ilk akla gelen etkili önlemler. 
     En önemli nokta ise çalışma sistemi. "Çok çalıştım. Saatlerce masa başından kalkmadım. Ama yine de başarılı olamadım" gibi yakınmaları hep duyarız. Ancak önemli olan, dersin başında kaç saat kalındığı değil, zamanın nasıl geçirildiğidir. Son anlara sıkıştırılan bir sınav çalışması için geç vakitlere kadar uykusuz kalmak, sınava hazırlanmak için hiç de güvenilir bir yol değil. 
     
     Saat saat planlayın 
     Uğur Dershanesi Rehberlik Uzmanı Banu Albay, önemli olanın çok çalışmak değil, yerinde ve zamanında çalışmak olduğunu belirtiyor. Ve Albay bu konudaki sorularımızı şöyle yanıtlıyor 
     
Üniversite sınavlarında, şans faktörünün rolü ne kadar 
     Yüzde 0’a yakın. Planlı çalışanlar varken, işi şansa bırakmak erken havlu atmaktır. 
     
Planlı çalışma kavramını açıklar mısınız 
     Planlı çalışmak, nereye ve nasıl gideceğinizi mantıklı bir biçimde önceden kararlaştırmaktır. Öğrencinin geçerli ve verimli bir program hazırlayabilmesi için öncelikle, günlük yaşantısında yer alan olayları ve zaman kaybına yol açan nedenlerini belirlemesi gerekiyor. 
     
Çalışma programı nasıl hazırlanmalı 
     Haftalık ders çalışma programı hazırlarken, günlük faaliyetler haftanın her günü için ayrı ayrı gözden geçirilmeli. Okula gidiş dönüş saatleri, çalışma için ayrılacak süre, yemek arası, dinlenme için ayrılacak zaman önceden belirlenmeli. 
     
Ders programı nasıl yapılır 
     Üç aşamada hazırlanabilir. Her dersten çalışılması gereken konular saptanır. Bunlar haftanın günlerine bölünerek yerleştirilir. Okuldan geliş zamanı ile uyku saatleri arasında kalan çalışma süresi hesaplanır. 
     
     Bu saatlerde çalışın... 
Verimli ders çalışma saatleri var mı 
     Evet. En verimli ders çalışma saatleri 08.00 ile 12.00 arası ve 16.00 ile 18.00 arasıdır. 
     
Ara vermeden çalışmak mı gerekiyor 
     Hiç ara vermeden çalışılırsa, algılama gücü bir süre sonra düşmeye başlar. Çok ara vermek de hatırlama eğrisinin hızla düşmesine neden olur. 
     
İdeali nedir 
     Ders çalışırken en yüksek verimi elde etmek için, öğrenme seanslarının 45 dakikalık bölümlere ayrılması gerekir. 45 dakika ders çalıştıktan sonra mutlaka, 5 dakika çalışılan konular gözden geçirilmeli. Her çalışma seansından sonra da 10 dakikalık bir dinlenme arası verilmeli. 
     
Hedefe ulaşmak için haftada kaç saat ders çalışılmalı 
     Çalışmada verimi sağlayan, dersin başında kaç saat geçirildiğinden çok, bu saatlerin nasıl geçirildiğidir. Bireye göre değişmekle birlikte haftada 15 saatin altına düşmeyen, düzenli ve programlı bir ders çalışma, hedefe ulaşılması için zorunludur. 
     
     Özetlemek iyidir 
Matematik ve fen bilimlerinde de ara vermek gerekli mi 
     Problem çözerken sonuca ulaşıncaya kadar çalışmaya kesinlikle ara verilmemeli. 
     
Yüksek sesle okumanın faydası var mı 
     İçinden ve hafif sesle okunan ya da çalışılan şeyler, bütünüyle zihinsel bir izlenim olarak kalır. Yüksek sesle okuyan kişi ise okuduğu şeyden bütünüyle yeni bir izlenim kazanır. Görüntüler canlanır. Görsel nitelik işitsel niteliklerle pekiştirilmiş olur. Öğrenmekte çok zorluk çektiğiniz parçaları anlamanızı sağlar. 
     
Bulunulan ortam yüksek sesle okumaya elverişli değilse 
     Bu durumda yazarak çalışılabilir veya özet çıkarılabilir. 
     
Not tutmanın önemi nedir 
     Unutmayı önler. 
     
     Sözel’ciler için beş altın kural 
     1- "Sayısal netler puanımı az etkiliyor" diye düşünmeyin. Mutlaka sayısal alandaki sorulardan da çözmeye çalışın. Geçen yıl sözel netleri aynı olan iki adaydan 25 sayısal neti fazla olan, sınavda yaklaşık 5 puan daha fazla aldı. 
     2- Yüksek sözel puanla öğrenci alan bölümlere giren adayların netlerine bakıldığında adayların sayısal başarı-larının, sözel başarılarının pek de gerisinde kalmadığını göreceksiniz. 
     3- Sayısal ve sözel not ortalamaları karşılaştırıldığında önemli bir fark ortaya çıkıyor. Sözel ortalama, sayısal ortalamanın yaklaşık 3 katı. Genel bir sözel başarısı varken, genel bir sayısal başarısızlığı görülüyor. 
     4- Sözel başarının yüksek olması, her sözel netin değerini düşürüyor. Başka bir deyişle çok iyi bir sözel başarısı yanında sayısal bölümde de belli bir başarıyı yakalayanlar sözel puanıyla üniversiteye girebiliyor. 
     5- Sınavda sadece dört işlem gerektiren ilköğretim bilgileriyle çözülebilecek birçok sayısal sorusu var. 
     
     Kısa yoldan ÖSS-SÖZ puanının hesaplanması 
     ÖSS-SÖZ 79.871 Taban Puan Sözel Neti x 0.834 Sayısal Neti x 0.198 
     Aşağıdaki örneklerle 2001 - ÖSS’de, kaç puan alanın başarı sıralamasında kaçıncı sırada yer aldığını görebilirsiniz. 
     
Y-ÖSS SÖZ 0.5 AOBP’li Y-ÖSS-SÖZ Başarı Sırası 205. 736 395 200.016 2.301 195.116 5.277 190.531 9.473 185.035 17.845 180.407 30.750 175.101 58.894 170.129 101.727 165.192 157.600 160.135 223.323      
     
     ÖSS Sözel Türkiye İkincisi Sınav anı çok önemli’ 
     Sözel bölüm Türkiye ikincisi Kutalmış Gökalp İnce, öncelikle düzenli bir çalışma programı izlediğini belirterek, "Özellikle konu anlatımına ağırlık verdim. Sonra çeşitli kaynaklardan farklı sorular çözdüm" dedi. Kutalmış hazırlık sürecini şöyle anlattı 
     "Öğretmenlerimin rehberliğinde kendimi eksik hissettiğim konulara ağırlık verdim. Lisede de başarılı bir öğrenciydim. Sınavdan bir yıl önce sistemli çalışma temposunu yakaladım. Adaylar, öncelikle kendilerine güvensinler. ÖSS zor bir sınav değil. Yeterli bir çalışmayla sonuç alınabilir. Sınava çalışmak kadar, sınavdaki üç saatte verimli olabilmek de son derece önemli." 
     
     Verimli çalışmanın ipuçları 

</TEXT>
</DOC>
