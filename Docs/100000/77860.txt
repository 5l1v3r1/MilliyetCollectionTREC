<DOC>
<DOCNO> 77860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/astro/index.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni enerjiler 
</HEADLINE>
<TEXT>

Yarın ülkemizin ilk Astroloji Bilgi Yarışması yapılacak. Maçka’da İTÜ Sosyal Tesisler Konferans Salonu’nda düzenlenecek yarışma 13.00’te başlayacak. Bugün yeniay başlıyor. Koç burcunda gerçekleşecek olan yeniay önümüzdeki iki haftada günlük hayatımıza taze enerjiler getirmekte. Koç’lar rahat hareket edecekler. Yeni yollar denemek ve başlangıçlar için sabırlı olmak gerekiyor. Şans onlardan yana olacak. Boğa’lar da değişiklikler karşısından acele etmemeli, sabır göstermeli. Olayları akışına bırakmak faydalı. Aşırı endişe gereksiz. İkizler yaratıcı enerji ile dolu. Başkalarından yararlanabilir. Yengeç’ler zoru başarabilecekleri bir gündeler. Duygularını kontrol etmeliler. İş hayatı önemli. Aslan’lar öğrenmekten zevk alabilecekleri bir gündeler. Yeni riskler almak isteyebilirler ama fazla aceleci de davranmamalılar. Başak’lar ise ortaklaşa konularda, özellikle parasal alanda biraz daha tedbirli olmalı. Duygusal tepkileri kolay anlaşılamayabilir, gereksiz yere tedirginlik hissedebilirler. Yeniay bugün 22.20’de gerçekleştiği için akşama kadar kararsızlık ya da bekleme söz konusu olabilir. Terazi’ler eleştiriye açık olmalılar. Önlerine gelen önerileri gerçekçi biçimde değerlendirmeleri gerekiyor. Aşırı tepkisel davranabilirler. Akrep’ler günlük işlere önem vermeli ve ihmal etmiş oldukları konularda itinalı davranmalılar. Yay’lar son derece coşkun, duygusal konularda hareketli bir gündeler. Aşk hayatlarında da canlılık var. Kendilerini göstermek isteyecekleri bir gündeler. Oğlak’lar ise yoğun bir uğraşı içinde olabilirler. Planlı hareket ederlerse çok şey başarabilirler ve işlerini tamamlama yoluna gidebilirler. Kova’lar bugün daha iyimserler ve yakın çevreleri ile yakın ilişkideler. Kısa yolculuk, eğitim ve hareket öne çıkıyor. Balık’lar ise parasal konularda yeniliklere açık olmalılar. Kendilerine yeni kazanç yolları bulabilirler. Harcamalarına daha fazla dikkat etmeliler. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
