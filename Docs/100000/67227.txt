<DOC>
<DOCNO> 67227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/yazar/tamer.html </URL>
<DATE> 2002/02/12/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Japon otomotivcilerin yoğurt yiyişi 
</HEADLINE>
<TEXT>

Toyota da Honda da önce ithalat, ardından da yatırım için Türkiye'de güçlü yerli ortaklar seçtiler. Şimdiyse peşpeşe yerli ortaktan boşanıyorlar 
     Türk tüketicisi, Honda otomobilleriyle Toyota'dan çok daha önce tanıştı. Ama Toyota, Türkiye'de yatırım için elini daha çabuk tuttu. Sabancı ile birlikte Adapazarı'nda 100 bin araç kapasiteli fabrika 1994'te kuruldu. Honda'nın 70'li yıllarda Koç Grubu ile başlayan distribütörlük ilişkisi 1990'da Anadolu Endüstri Holding'e AEH geçti. AEH ile evlilikten 1997'de Gebze'de 30 bin araç kapsiteli bir tesis doğdu. 
     Bu arada Türkiye'ye yıllar önce Oyak ve Koç gibi güçlü ortaklarla gelmiş bulunan Fransız Renault, İtalyan Fiat ve Amerikan Ford da son yıllarda büyük yatırımlara girdiler ve Türkiye, yılda 700 bin araca ulaşan kapasitesiyle, otomobilde dünya devlerinin küresel üretim üslerinden biri haline geldi. Çok da iyi oldu. 
     Ne var ki bir süre önce Toyota, Sabancı ile yolunu ayırdı. Honda ile AEH'nin boşanma hazırlıklarına ilişkin gazete haberleri ise son günlerde sıkça gözüme çarpıyor. 
     Bu arada önümde bir davetiye var "Toyota, Türkiye'yi üretim üssü olarak seçti. Bu önemli karar sonucunda, ülke ekonomisine katkıda bulunacak ihracat hamlemize başlıyoruz. Bu vesileyle düzenlenecek ihracat törenimizi onurlandırmanızı rica ederiz." İmza Yönetim Kurulu Başkanı Osamu Obata ve Genel Müdür Koji Kobayahsi. 
     O tarihte Türkiye'de olmayacağım için bu törene maalesef katılamayacağım. Bu yüzden de kafamda peşpeşe uçuşan soruları ve sektörün önde gelenlerine danışarak vardığım sonuçları bugün ve yarın sizlerle paylaşmak istiyorum 
     Neden 2 Japon otomotiv firması da Türkiye'de yatırımı tamamladıktan sonra yerli ortaktan boşanma noktasına geldiler 
     Sadece Toyota ya da Honda Türk ortakla yolunu ayırsaydı, bizimkilerin geçimsiz olduğunu düşünebilirdik Ama ikisi birden Türk ortağa bay-bay deyince durum değişiyor. 
     Zamanlamanın önemi olabilir mi 
     Mutlaka çok önemi var. Zira Japon otomotivciler de, yıllar önce ülkemize yerleşen Renault, Fiat ve Ford gibi hiç kuşkusuz bizim 65 milyonluk iç pazarın cazibesine kapılmışlardı. Ancak Türkiye, Baba'sının kızı Tansu Çiller'in 1994'te yaratmayı başardığı krizden bu yana bir türlü tam olarak belini doğrultamayınca hesaplar şaştı. 
     Gümrük Birliği de boşanma nedenlerinden biri olabilir mi 
     Hiç olmaz olur mu Koruma duvarlarının ardındaki Türk otomobil piyasasında 90'lı yılların başında satışlar sürekli yükseliyor, 2000'lerde milyonluk satış rakamlarının yakalanacağı tahminleri yapılıyordu. Ne var ki 1994 krizinin ardından 1 Ocak 1996'da da Gümrük Birliği de devreye girince, iç pazarla ilgili beklentilere kesin nokta konmuş oldu. Gümrük Birliği'nden önce otomobil satışlarında yüzde 15'lerde seyreden ithal oto oranı, yandaki tabloda da görebileceğiniz gibi 5 yılda yüzde 55'e yükseliverdi. 
     Türkiye'de bugünkü şartların, 90'ların ilk yarısındaki beklentilerden çok farklı olduğunu anladık da, acaba bu boşanmalarda Japon otomotivcilerin yoğurt yiyişinin hiç etkisi yok mu 
     Parmağı taşın altında olanlara göre var. Japonlar Amerika'da da tam bu şekilde davranmışlar. Amerikalı tüketici kendi markalarını sevmişse ithalattan üretime geçmişler. Üretim için güçlü yerli ortaklarla işlerini kolaylaştırmışlar. Sonra da yerli ortağa ihtiyaçlarının kalmadığını düşündükleri an yollarını ayırmışlar. 
Devamı yarın      
     
Yıllara göre oto satışı bin adet Yıl Yerli İthal Toplam Oto ihracatı 1993 340 101 441 8 1994 201 28 229 15 1995 195 25 220 36 1996 182 58 240 36 1997 220 124 344 28 1998 204 112 316 32 1999 158 131 289 86 2000 208 259 467 96 2001 59 73 132 198      
     Kaynak Otomotiv Sanayii Derneği 
     
     







Suudiler, İran ve Türkiye 


Serbest bölge 


Derviş'in Irak kaygısı 


İstanbul toplantısı Batı'yla İslam uzlaşacaksa... 


Türkiye galası 


Meclis göreve 


İkinci öğretime de karşı çıkmıştık 


Forum ile yeni bir süreç başlıyor 


Alaturka bir casusluk öyküsü 


Bankalar ve yatırımcılar’ 


Enron, Mavi Akım, Bakü - Ceyhan ve Rus mafyası 


TESEV'in yolsuzluk araştırması 


Japon otomotivcilerin yoğurt yiyişi 


Bankaları yasa’ değil formül’ kurtarıyor 


Gümrüklerde dün rüşvet alınamadı 


</TEXT>
</DOC>
