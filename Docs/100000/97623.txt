<DOC>
<DOCNO> 97623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/siyaset/asiy.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
AB yasaları bu şartlarda zor çıkar ’ 
</HEADLINE>
<TEXT>

Başbakan Ecevit, "erken seçim yapılırsa başka hiçbir düzenlemenin Meclis’ten geçmeyeceğini" belirterek, AB düzenlemelerinden umudunu kestiğini vurguladı 
     ANKARA Milliyet 

     Başbakan Bülent Ecevit, DYP Genel Başkanı Tansu Çiller ile Başbakanlık Resmi Konutu’nda 1 saat görüştü. Çiller, görüşmeden sonra yaptığı açıklamada, "öncelikle 3 Kasım’da erken seçim kararı alınmasını, sonra da Avrupa Birliği AB yasalarının çıkarılmasını ve Seçim ve Siyasi Partiler yasalarında değişiklik yapılmasını" önerdiğini söyledi. Bunlar için vakit kalmadığını belirten Ecevit’e, "temel yasa" prosedürü ile Meclis’in hızlı çalıştırılabileceğini ilettiğini kaydeden Çiller, seçimde tercih sistemi konusunda "Ecevit’le aynı açılımı paylaştıklarını" belirtti. 
     
     ECEVİT İSTİFA ETMEYECEK 
     Başbakan Ecevit’in barajı aşmasından kaygı duyduğu "HADEP gibi partilere karşı" iki turlu seçim önerdiğini bildiren Çiller, bu konuda da olumlu yanıt alamadı. DYP lideri, Ecevit’in, HADEP’le işbirliği arayışına ilişkin siyasi gelişmelerden kaygı duyduğunu, hukuki bir düzenlemeyi kastetmediğini vurguladığını söyledi. "Türkiye’yi hiçbir biçimde hükümetsiz bırakmayacağımızı, azınlık hükümetinden de kaçmayacağımızı söyledim" diyen Çiller, Ecevit’in istifa etmeyi düşünmediğini ve "Bunun sorumluluğu bende değil, çekilme’ diyen ortaklarımdadır" anlayışında konuştuğunu kaydetti. 
     
     BAHÇELİ’NİN KAYGISI BOŞ 
     Ecevit de, Çiller’e hükümetten çekilmeleri halinde yeni hükümetin kurulmasının aylar süreceğini ilettiğini kaydetti ve "Bunun sorumluluğunu kendi başımıza alamayacağımızı, fakat bu konuda ciddi bir istek olursa bunu saygıyla karşılayacağımızı belirttim" dedi. "Mertliğe halel gelmesin" diye bütün partilerin erken seçimi "ister göründüğünü" belirten Başbakan Ecevit, "3 Kasım olmazsa çekiliriz" diyen MHP Genel Başkanı Bahçeli’ye "Sayın Bahçeli’nin kaygıları yersiz" karşılığını verdi. 
     
     AB’DEN UMUDUNU KESTİ 
     Başbakan Ecevit, gelişmeleri CNN Türk’e değerlendirirken, şunları söyledi 
     "Seçim tarihi belirleniyor. Belirlendikten sonra da yoğun çalışmalar var. Seçim çalışmalarıyla ilgili hem adayların çalışmaları var, hem mitingler, aynı zamanda yerine getirilmesi gereken formaliteler var. Bunların hepsinin erken seçime nasıl sığdırılabileceğini ben şu ana kadar anlayabilmiş değilim. Erken seçim yapılacaksa, başka hiçbir konuya gündemde yer verilmez. Gündem sadece erken seçimdir." 
     
     İNŞALLAH HAYIRLI OLUR 
     "Yani, siz AB’ye uyum yasalarının çıkarılması konusunda umutlu değilsiniz " sorusuna da Ecevit, şu yanıtı verdi "Adaylar, milletvekilleri ve parti örgütleri bu arada seçim hazırlığını mı yapmalılar, yoksa birtakım yasa çalışmalarını mı yapmalılar Bunları karıştırmanın doğru olmadığını düşünüyorum. Tabii, zorlayınca yapılır ama, huzurlu bir seçim sistemi olmayacak. Tartışmalar yoğunluk kazanacak. İnşallah hayırlı olur. Biz karşıyız ama, artık iş işten geçti. Biz de karşı çıkmayacağız." 
     
DSP’de ne olduğunu ben de bilmiyorum      HABER MERKEZİ 

     Başbakan Bülent Ecevit, CNN Türk’te yayınlanan "Siyaset 2002" programındaki demecinde bazı konularda şu görüşleri dile getirdi 

</TEXT>
</DOC>
