<DOC>
<DOCNO> 93575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/ekonomi/eko07a.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilya ve Türkiye korkuttu 
</HEADLINE>
<TEXT>

     Brezilya’nın notunun düşürülmesi ve Türkiye’nin borçlarını ödeyemeyeceği yolundaki asılsız söylentiler Londra’da gelişmekte olan ülke tahvillerinin fiyatlarını olumsuz yönde etkiledi. S P’nin giderek iç borç profili bozulan Brezilya’nın notunu BB’den B ’ya düşürmesi, piyasalardaki endişeleri artırdı. İngiliz trader’lar, Brezilya ve Türkiye sanki her ikisi de borçlarını ödeyememenin eşiğindeymiş gibi işlem görüyorlar. Brezilya’nın notunun düşürülmesi baskıyı artırıyor. Türkiye’nin 30 yıllık dolar tahvilleri de gün içinde 4 puanlık düşüş gösterdi. 
     
     Dünya bizi konuştu 
     The Economist Sorun Başbakanın sağlığı 
     The Economist Intelligence Unit, Türkiye’nin 2002 için iyi sinyaller vermediğini belirtti. Dergi, Türkiye’nin 2002 yılı ile ilgili değerlendirmesinde Başbakan Bülent Ecevit’in sağlık sorunları yanında jeopolitik sorunların da ekonomiye zarar verdiğini yazdı. 
     The Times Ecevit çekilmeli 
     Siyasi belirsizliğin giderilmesi için Ecevit’in koalisyondan çekilmesi ve yeni lider bulunmasının gerektiğini belirten The Times, Ecevit’in kalması halinde koalisyonun dağılma ihtimalinin artacağını ve bunun Türkiye’nin geleceğine zarar vereceğini vurguladı. 
     SSSB Sorunlar 2003’te ağırlaşacak 
     Uluslararası yatırım danışmanlık kuruluşu Schroder Salomon Smith Barney SSSB ise, faizlerde yukarıya doğru bir oynama olmaması durumunda, 2002 yılı kamu finansmanın, halen idare edilebilir’ düzeyde olduğunu bildirdi. SSSB’nin analizinde, siyasi kaygıların artmasına rağmen, ekonomik büyüme ve enflasyon konusundaki gelişmelerin, istikrarı destekleyici yönde olduğu kaydedildi. 
     ML Belirsizliğin kaynağı siyaset 
     Uluslararası yatırım bankası Merrill Lynch’in Gelişmekte Olan Piyasalar Direktörü Matthew Vogel, Türkiye’de son altı yıldır, ekonomik durumu olumsuz etkileyen ana unsurun siyasi belirsizlik’ olduğunu savundu. Vogel, "Yatırımcı, hükümetin kararlılığına inanmalı" dedi. 
     



 EKONOMİ 

















</TEXT>
</DOC>
