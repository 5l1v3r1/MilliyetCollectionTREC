<DOC>
<DOCNO> 51601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/10/son/sondun19.html </URL>
<DATE> 2001/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Monaco Prensesi Caroline'e rekor "Acı parası"... 
</HEADLINE>
<TEXT>

     Almanya'nın tanınmış magazin dergilerinden Gala, Monaco Prensesi Caroline'e ''acı parası'' olarak 200 bin mark yaklaşık 144 milyar lira tazminat ödemeye mahkum 
     edildi. 
     Federal Adalet Mahkemesi, Prenses Caroline'in 1997 yılında özel yaşamıyla ilgili fotoğraflar yayınlamasından dolayı dergiyi tazminat ödemesine mahkum eden Hamburg mahkemesinin kararını onayladı. 
     Gala, 1997 yılının Ocak ayında, Carolin'in düğün günü kilisede eski kocası için tek başına dua ederken çekilen fotoğrafları ile aynı yılın Haziran ayında daha sonra evleneceği Prens Ernst August von Hannover ile birlikte Palma de Mallorca'da özel bir yatta çekilen fotoğraflarını yayınlamıştı. 
     Almanya'da ilk kez bir basın organının bu miktarda tazminat ödemeye mahkum edildiği belirtiliyor. 
     Prenses Caroline, 1996 yılında da Bunte dergisinden, ''kişisel haklarının zedelendiği'' gerekçesiyle 180 bin mark tazminat almıştı. 
     






</TEXT>
</DOC>
