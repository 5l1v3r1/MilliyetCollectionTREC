<DOC>
<DOCNO> 82180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/05/spor/spo05.html </URL>
<DATE> 2002/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşasın tatil 
</HEADLINE>
<TEXT>

2001 - 2002 maratonu sona erdi. Galatasaray ile Fenerbahçe, Şampiyonlar Ligi’nde, Beşiktaş, Ankaragücü, Denizlispor ve Kocaelispor ülkemizi UEFA’da temsil edecek 
     SÜPER Lig’de 2001 - 2002 sezonu dün oynanan maçlarla sona erdi. Nefesleri kesen 34 haftalık maratonda şampiyonluk ipini Galatasaray göğüsledi. 15. kez mutlu sona ulaşan Sarı - Kırmızılı takım Şampiyonlar Ligi’ne de direk katılma hakkını kazandı. Cim - Bom’un ardından ikinci sırayı alan Fenerbahçe ise Şampiyonlar Ligi’ne girebilmek için ön eleme maçı oynayacak. Yeni sezon 11 Ağustos’ta başlayacak. 
     SEZONU üçüncü bitiren Beşiktaş, dördüncü ve beşinci sırayı alan Ankaragücü ile Denizlispor ülkemizi UEFA Kupası’nda temsil edecek. Türkiye Kupası sahibi Kocaelispor da UEFA’da boy gösterecek. Ligde son üç sırayı alan Çaykur Rizespor, Antalyaspor ve Yimpaş Yozgatspor ise ikinci lige düştüler. İkinci Lig A Kategorisi’nde ilk üç sırayı alacak takımlar ise Süper Lig’in yeni kulüpleri olacaklar. 
     
Muhtemel rakipler      ŞAMPİYONLAR Ligi grup kuraları 29 Ağustos’ta Monaco’da çekilecek. Lige direk katılacak olan Galatasaray’ın muhtemel rakipleri arasında Lyon, Lens, Dortmund, Leverkusen, Inter, Juventus, Arsenal, Manchester United, Ajax, PSV, Valencia ve Real Madrid gibi güçlü ekipler bulunuyor. Cim - Bom, ilk maçını 17 - 18 Eylül’de yapacak. Fenerbahçe’nin ön elemedeki rakibi ise 26 Temmuz’da Nyon’da çekilecek kura sonucunda belirlenecek. Sarı - Lacivertliler ilk maçı 13 - 14 Ağustos, rövanşı da 27 - 28 Ağustos’ta oynayacak. 
     



 SPOR 

































</TEXT>
</DOC>
