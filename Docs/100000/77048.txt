<DOC>
<DOCNO> 77048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/08/spor/spo02.html </URL>
<DATE> 2002/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüştü inat etti 
</HEADLINE>
<TEXT>

Fenerbahçe’nin milli kalecisi, Beşiktaş maçında oynamak için tam gün mesai yapacağını söyledi 
     YALÇIN TÜRK 

     FENERBAHÇE’DE sakatlığı nedeniyle Göztepe maçında oynayamayan kaleci Rüştü, Beşiktaş derbisinde forma giymek için elinden geleni yapacağını söyledi. Tecrübeli file bekçisi, bu kritik sınavda takımını yalnız bırakmak istemediğini belirtti, "Gerekirse hafta boyu Samandıra Tesisleri’nden çıkmayacağım. Gün boyu tedavi görüp, çalışacağım" diye konuştu. 
     HER sezon böyle ciddi sakatlıklar geçirdiğini ifade eden Rüştü, "Ne büyük şanssızlık ki, bu problemler hep derbi maçları öncesine rastlıyor. Ancak oynamasam da gözüm arkamda kalmıyor. Çünkü yerime görev yapan Oğuz’a çok güveniyorum" dedi. Bu arada Teknik Direktör Lorant da, Rüştü ile bir görüşme yaparak, hafta sonunda kendisini sahada görmek istediğini söyledi. 
     
Yönetim kararlı      BEŞİKTAŞ’IN ceza alan Başkan Aziz Yıldırım ve yönetici Murat Özaydınlı ile Mahmut Uslu için İnönü Stadı’ndeki VİP tribününü vermesi Fenerbahçe’de memnunlukla karşılandı. Ancak Yıldırım ve yöneticilerin buna rağmen derbi maçını yine Şeref Tribünü’nde izleyeceği belirtildi. Yönetim bu hafta ceza kararını tanımayacak ve Göztepe karşılaşmasında olduğu gibi maçı protokolden seyredecek. 
     



 SPOR 




































</TEXT>
</DOC>
