<DOC>
<DOCNO> 87435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/02/ekonomi/eko03.html </URL>
<DATE> 2002/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Haziran kritik ay 
</HEADLINE>
<TEXT>

Başbakan Bülent Ecevit’in sağlık durumuna kilitlenen İstanbul Borsası, son bir yılın en düşük seviyesine geriledi. Yılbaşından bu yana borsa yatırımcılarının değer kaybı yüzde 24.44 oldu 
     Songül HATISARU 

     İstanbul Borsası, Başbakan Ecevit’in hastalanmasının ardından, Başbakan Yardımcısı Devlet Bahçeli’nin AB açıklamalarını ve Başbakansız MGK toplantısını kaldıramadı. İMKB 100 Endeksi 11,199’dan başladığı haftayı 10,413’ten tamamladı. Endeksin haftalık değer kaybı yüzde 4 oldu. 
     Haziran ayı borsa için en kritik aylarından biri. Başbakan Ecevit’in sağlık durumu, AB uyum yasaları ve IMF görüşmelerinin gündemde olacağı bu ay endeksin seyrini belirleyecek. 
     28 Mayıs’ta Başbakan Bülent Ecevit’in sağlık kontrolü için hastaneye yeniden gitmesi ve Başbakan Yardımcısı Devlet Bahçeli’nin AB için şartlarını açıklaması ile piyasalar dalgalandı. Özellikle borsa bu açıklama sonrasında düşmeye başladı. Piyasalarda daha geniş çaplı dalgalanma ise Başbakan Bülent Ecevit’in, doktorlarının talebi ile hastaneye giderek kontrolden geçmesi sonucu ortaya çıktı. Başbakan Bülent Ecevit’in MGK toplantısına katılamayacağının açıklanması, tedirgin borsayı, bu yılın en düşük seviyesi olan 10.133 puana indirdi. 
     
     Siyasi risk refleksi 
     Dolar ise Merkez Bankası’nda 1 milyon 418 bin, serbest piyasada 1 milyon 440 bin liraya çıktı. Uzmanlar, piyasaların Başbakan Bülent Ecevit’in sağlığına bağlı gelişmelerle hareket edeceğini oyuncuların siyasi risk’ almak istemediğine dikkat çekiyor. 
     
İMKB 30 un yılbaşından bugüne performansı Hisse Adı En Düşük En Yüksek Son Kapanış Zirveye Göre Yüzde Değ. Petrol Ofisi 26.000 67.000 27.000 -59,70 Netaş Telekom 24.000 54.089 24.500 -54,70 Migros 70.000 134.207 71.000 -47,10 Tüpraş 5.995 12.451 6.700 -46,19 Aksa 11.000 21.272 12.000 -43,59 İş GMYO 830 1.475 860 -41,69 Petkim 5.200 9.300 5.500 -40,86 Alarko Holding 17.750 30.755 18.500 -39,85 Ak Enerji 7.875 14.000 8.500 -39,29 Turkcell 7.600 13.250 8.300 -37,36 Sabancı Holding 3.800 6.300 4.000 -36,51 Tansaş 1.175 2.000 1.275 -36,26 İş Bankası C 6.000 9.700 6.200 -36,08 Şişe Cam 1.275 2.111 1.375 -34,86 Vestel 2.750 4.050 2.850 -29,63 Doğan Holding 1.775 2.800 1.975 -29,46 Ereğli Demir Çelik 14.000 21.250 15.000 -29,41 Yapı ve Kredi Bank. 3.150 4.850 3.550 -26,80 Koç Holding 13.500 20.000 14.750 -26,25 Anadolu Efes 25.000 41.000 30.500 -25,61 Trakya Cam 3.492 5.104 3.800 -25,55 Tofaş Oto. Fab. 4.050 5.900 4.450 -24,58 Doğan Yayın. Hol. 1.650 3.450 2.650 -23,19 Aksigorta 7.951 12.215 9.400 -23,04 Enka Holding 85.630 121.973 94.000 -22,93 Ford Otosan 13.000 18.000 14.250 -20,83 Arçelik 6.406 10.938 8.700 -20,46 Garanti Bankası 2.300 3.100 2.500 -19,35 Akbank 3.400 4.900 4.000 -18,37 Hürriyet Gzt. 2.724 4.731 4.000 -15,45      
     Tablo zirveye göre en fazla değer kaybeden hisselere göre sıralanmıştır. 



 EKONOMİ 














</TEXT>
</DOC>
