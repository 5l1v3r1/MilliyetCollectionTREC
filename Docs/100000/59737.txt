<DOC>
<DOCNO> 59737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/30/son/sonspo04.html </URL>
<DATE> 2001/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Efsane geri döndü...Michael Jordan'dan tam 51 sayı.. 
</HEADLINE>
<TEXT>

     ABD Profesyonel Basketbol Ligi NBA'de, Michael Jordan'ın 51 sayıya ulaştığı maçta Washington Wizards, Charlotte Hornets'ı 107-90 yendi. 
     Doğu Konferansı Atlantik Grubu üçüncüsü Washington Wizards, Merkez Grubu beşincisi Charlotte Hornets ile Washington'da karşı karşıya geldi. 
     Son maçta Indiana Pacers'a yalnızca 6 sayı atarak kariyerinin en düşük skorlu maçını çıkaran Michael Jordan, bu kez adeta patladı ve 51 sayı kaydetti. Toplam 38 dakika oynayan Jordan, 38 şuttan 21'ini değerlendirdi, 10 faul atışından 9'unu çemberden geçirme başarısını gösterdi. Yıldız basketbolcu ayrıca 7 ribaunt aldı ve 4 asist yaptı. 
     Ligde 5 kez MVP En Değerli Oyuncu seçilen Jordan, 1997 yılında Chicago Bulls formasını giyerken play-off maçında attığı 55 sayıdan sonra ilk kez 50 sayının üzerine çıktı. Michael Jordan, aynı zamanda Wizards'da birinci çeyrekte 24, ilk yarıda 34 sayı atan ilk oyuncu oldu. 
     Takımın ikinci skorer oyuncusu Richard Hamilton'ın olmayışı nedeniyle ilk 5'te sahaya çıkan Hubert Davis, 21 sayı üreterek bu sezon en yüksek skorlu maçını çıkardı. 
     Hornets'da ise yedek oyuncu Jamaal Magloire, 22 sayıyla takımda en çok sayı atan oyuncu olurken, kariyerinde de bir maçtaki en yüksek soruna ulaşmış oldu. 
     Sonuçlar şöyle 
     
     
Los Angeles Clippers-Boston Celtics 103-105 uzatmada Washington Wizards-Charlotte Hornets 107-90 New Jersey Nets-Indiana Pacers 98-93 uzatmada Chicago Bulls-Cleveland Cavaliers 103-80 Dallas Mavericks-Atlanta Hawks 113-97 Milwaukee Bucks-San Antonio Spurs 102-99 uzatmada Phoenix Suns-Denver Nuggets 109-92 Utah Jazz-Philadelphia 76ers 89-81 Seattle Supersonics-Toronto Raptors 101-75 
     






</TEXT>
</DOC>
