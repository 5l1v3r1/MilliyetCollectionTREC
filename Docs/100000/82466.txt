<DOC>
<DOCNO> 82466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/06/son/sontur15.html </URL>
<DATE> 2002/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
The Marmara'yı basan eylemci psikolojik muayeneden geçirilecek 
</HEADLINE>
<TEXT>

     The Marmara Oteli'ndeki rehin alma olayını gerçekleştiren Mustafa Yıldırım'ın, psikolojik muayeneden geçirileceği bildirildi. 
     İstanbul Terörle Mücadele Şube Müdürlüğü'nde gözlem altında tutulan Yıldırım'ın, sorgusu sürüyor. 
     Üst düzey bir emniyet yetkilisi, sorgusunda çelişkili ifadeler veren Mustafa Yıldırım'ın, Haseki Hastanesi'nde yapılacak sağlık kontrolünün ardından, Bakırköy Ruh ve Sinir Hastalıkları Hastanesi'ne götürülerek psikolojik muayeneden geçirileceğini söyledi. 
     Aynı yetkili, Yıldırım'ın sorgusu için İstanbul DGM'den, dünden itibaren 3 günlük gözetim süresi alındığını kaydetti. 
     Bu arada Mustafa Yıldırım'ın Karaman'da bulunan kardeşi İsa Yıldırım da konuyla ilgili ifadesine başvurulmak üzere İstanbul'a getirildi. 
     





</TEXT>
</DOC>
