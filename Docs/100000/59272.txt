<DOC>
<DOCNO> 59272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/son/sondun13.html </URL>
<DATE> 2001/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Avustralya'daki yangınlarda binlerce hayvan telef oldu 
</HEADLINE>
<TEXT>

     Avustralya'da ulusal parkları saran çalı yangınlarında, binlerce vahşi hayvanın telef olduğu belirtildi. 
     Sydney ve New South Wales'in batısı çevresindeki yüzbinlerce hektar araziyi yok eden yangınların insan hayatına mal olmamasına karşılık, sayısız koala, kanguru, kuş, opossum keseli sıçan ve sürüngenin telef olduğu kaydedildi. 
     Yangından kaçamayarak telef olan hayvanların kesin sayısı belirtilmemekle birlikte, sayılarının binlerce olduğu tahmin ediliyor. 
     Yaralı halde kurtarılan yüzlerce hayvanın ise çok kötü şekilde yanmaları nedeniyle imha edileceği belirtiliyor. 
     Ülkede son 3 gündür devam eden yangınlarda, 100 bin hektardan fazla arazinin yandığı ve hayvanların doğal çevresinin yeniden oluşturulmasının yaklaşık 2 yıl alabileceği ifade ediliyor. 
     






</TEXT>
</DOC>
