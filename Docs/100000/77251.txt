<DOC>
<DOCNO> 77251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/siyaset/siy03.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Afet krizi nihayet çözüldü 
</HEADLINE>
<TEXT>

     ÖNDER YILMAZ Ankara 

     Hükümette krize neden olan afet kararnamesinde Bayındırlık Bakanı Abdülkadir Akcan’ın istediği oldu. Çalışma Bakanı Yaşar Okuyan, "Bütün ANAP’lı bakanlar afet kararnamesini imzaladı" derken, Akcan, "Ya bana geri gönderilecekti ya da imzalanıp Cumhurbaşkanlığı’na sevk edilecekti. Sonuçtan memnunum" diye konuştu. 
     Bakanlar Kurulu toplantısında başta Yaşar Okuyan ve Mustafa Taşar olmak üzere ANAP’lı bakanlar hükümette krize neden olan afet kararnamesine imzayı attı. Okuyan, Bakan Akcan’ın "Kararnameyi geri çektim" açıklamasının hatırlatılması üzerine, "Kararname dünkü bakanlar kurulunda önüme geldi ve imzaladık. Polemiğe de girmem" karşılığını verdi. ANAP’lı bakanların kararnameyi ANAP lideri Mesut Yılmaz’ın isteği üzerine imzaladıkları öğrenildi. 



 SİYASET 














</TEXT>
</DOC>
