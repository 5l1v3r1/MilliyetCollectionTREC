<DOC>
<DOCNO> 89370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/yasam/yas02.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Domatesin her gün bir yararı daha çıkıyor 
</HEADLINE>
<TEXT>
Meme kanserine ketçap umudu 
Bilim adamlarının araştırması, ketçabın kadınlardaki meme kanseri ve kemik erimesi osteoporoz riskini önleyebileceğini ortaya koydu 
     NEVSAL ELEVLİ Londra 

     Kanser hücreleri durdu 
     İSRAİL’İN Ben-Gruion Üniversitesi’nden Dr. Joseph Levy, meme kanseriyle ilgili yaptığı araştırmada, domatesteki "fitoen" ve "fitofluen" maddeleriyle "likopen"i düşük miktarda olmak üzere hastalarına verdi, ancak testlerin sonunda kanserin ilerlediği görüldü. Daha sonraki deneylerde bu üç madde yüksek dozda verildiğinde kanser hücrelerinin çoğalmasının durduğu gözlendi. 
     
     Sihirli madde likopen 
     KETÇABIN osteoporozu önleyebileceği haberi de Kanada Toronto Üniversitesi’nden geldi. Dr. Leticia Rao’nun araştırması sonucunda "likopen"in kemikleri tahrip eden "kötü" hücrelerin aktivitesini durdurduğu anlaşıldı. Rao, "Her gün yenilecek 250 gram domates, 150 gram domatesli makarna sosu veya bir likopen tableti, vücuttaki likopen seviyesini koruyabilir" dedi. 
     



 YAŞAM 















</TEXT>
</DOC>
