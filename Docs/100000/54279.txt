<DOC>
<DOCNO> 54279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/siyaset/siy01.html </URL>
<DATE> 2001/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızıl Dany’den tehdit AB’ye üye olmak isteyen çözümü bulur 
</HEADLINE>
<TEXT>
Ya Kıbrıs, ya üyelik 
AB Türkiye Karma Parlamento Komisyonu Eşbaşkanı Daniel Cohn Bendit, "Türkiye'nin Kıbrıs'ı ilhakı, Avrupa toprağının bir parçasının ilhakı demektir" dedi 
     EYLEM TÜRK - ŞÜKRÜ ANDAÇ 

     Avrupa Birliği AB - Türkiye Karma Parlamento Komisyonu Eşbaşkanı Daniel Cohn - Bendit, Türkiye'nin Kıbrıs'ı ilhak etmesi halinde Avrupa toprağının bir parçasını ilhak etmiş olacağını iddia etti. 
     48. AB - Türkiye Karma Parlamento Komisyonu toplantıları için Türkiye'ye gelen Bendit, Türk Sanayicileri ve İşadamları Derneği’nin TÜSİAD verdiği öğle yemeği öncesinde açıklamalarda bulundu. Türkiye'nin KKTC'yi ilhak etmesinin AB - Türkiye ilişkilerinin kopması anlamına geleceğini savunan Bendit, "Kıbrıs'ın üyeliği, AB genişlemesinin önceliklerinden biridir. Kıbrıs bir bütün halinde AB'ye üye olmalı" diye konuştu. 
     Çözüm bulunamaması durumunda Türkiye'nin AB'ye üyeliğinin mümkün olmadığını ifade eden Bendit, şunları söyledi "Bu bir çelişkidir. Kıbrıs üye oluyor, Türkiye h l aday ülke. Üye olmak isteyen devlet çözümü bulur. Adanın bütün olması ve iki topluluğun beraber temsil edilmesi tek çözümdür. Yunan çözümü, Türk çözümü olmaz, ortak bir çözüm bulunmalı." 
     
     Azınlık sorunları’ 
     Güneydoğu'da bazı illerde devam eden OHAL'ın kaldırılması gerektiğini belirten Bendit, Kürt nüfusunun kültürel haklarla ilgili meşru taleplerini tatmin edecek gerçek anlamda bir ilerleme kaydedilmediğini öne sürerek, "Azınlıkların varlığı ve meşru taleplerinin reddedilmesi, Kopenhag Kriterleri'ne uyum için yapılacak pek çok şey olduğunu gösteriyor" dedi. 
     Türk Silahlı Kuvvetleri'nin TSK siyasi hayattaki rolünün Türkiye'nin AB bünyesindeki geleceğini ipotek altına aldığını ifade eden Bendit, "MGK'da sivil üyelerin sayısının artırılması bir ilerleme teşkil etmekle birlikte, MGK'da askerlerin bulunmasını kabul etmek zordur" şeklinde konuştu. 
     
TÜSİAD Başkanı Özilhan Kıbrıs ve AB üyeliği birbirine bağlanamaz      TÜSİAD Başkanı Tuncay Özilhan, Türkiye'nin AB'ye üyeliğinin Kıbrıs sorununa bağlanmasının yanlış olduğunu söyledi. Özilhan, şöyle konuştu "Kıbrıs, en kritik konu. Biz, Kıbrıs ile Türkiye'nin üyeliği arasında bir bağ kurulmasını doğru bulmuyoruz. Atılması gereken adımlar hep Türkiye'den beklenmemeli. Türkiye'nin Sayın Denktaş'ın uzlaşmaz tutumunu desteklemesini de doğru bulmuyoruz. Rum Kesimi üyeliğe kabul edilirse AB - Türkiye ilişkilerinde onarılamaz hasarlar meydana gelmesinden endişe duymaktayız." 
     
     "Leyla Zana" tartışması 
Kızıl Dany ile Ayfer Yılmaz kapıştı      Toplantının, AB - Türkiye Karma Parlamento üyeleriyle Türk - İş, İSO, TOBB, TİSK gibi kuruluşların bir araya geldiği ikinci bölümünde, Bendit ile DYP Mersin Milletvekili Ayfer Yılmaz arasında tartışma yaşandı. Mali yardımlar ve serbest dolaşım konusundaki tartışma, toplantdan sonra da devam etti. Yılmaz, Bendit'e "Ortaklık anlaşmasına saygı duymuyorsunuz" derken, Bendit de "Siz de Leyla Zana hakkında Avrupa mahkemelerinde verilmiş karara saygı duymuyorsunuz" yanıtını verdi. 
     
Bakan Cem Üyelik Rumlara hediye      EKONOMİ SERVİSİ 

     Dışişleri Bakanı İsmail Cem, toplantıda Daniel Cohn - Bendit tarafından dile getirilen AB görüşlerine sert yanıt verdi. AB'nin Güney Kıbrıs'ı üyeliğe kabul etmesi halinde, Türkiye'nin KKTC ile ilişkilerini "en üst düzeye çıkaracağını" belirten Cem, "Bu bir tehdit değildir. AB üyelik hediye ettiği için, 'Ben bu meselelerle neden uğraşayım' diye düşünen Rum Kesimi'nin AB'ye alınması uzun vadede herkese sıkıntı getirir" dedi. Cem, "1974'te yaşadıklarımızı, Allah saklasın, Bosna ve Kosova'da yaşananları biz yeniden kaldıramayız. Bunun riskini ve böyle bir ihtimali taşımayız. AB nasıl göreceğini kendisi bilir. Biz buna karışamayız. AB ile kavga etmeyi de tercih etmeyiz" diye konuştu. 
     AB'den, Kıbrıs Rum Kesimi'in uyarmasını talep eden Cem, şunları söyledi 
     "İki lider yüz yüze konuşacak. Bir Akdeniz usulü Biz Akdeniz'de, Ege'de önümüze kahvemizi koyar, konuşuruz, sonuç da alırız. İki lider kahvelerini getirtip konuşacaklar. Geçmişte ikisi bir araya gelse hemen toplantıdan çıkar, ayrı ayrı birbirleri hakkında açıklama yapardı. İnşallah bu defa böyle olmaz." 
     



 SİYASET 











</TEXT>
</DOC>
