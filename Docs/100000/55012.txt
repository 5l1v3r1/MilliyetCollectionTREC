<DOC>
<DOCNO> 55012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/01/yasam/yas01.html </URL>
<DATE> 2001/12/01/ </DATE>
<TIME>  </TIME>
<AUTHOR> yas01x.gif  </AUTHOR>
<HEADLINE>
Bu okullara Harry Potter Gİ-RE-MEZ 
</HEADLINE>
<TEXT>

Avusturya’daki okullarda Harry Potter kitaplarının okunması yasaklandı. Neden de şöyle açıklandı "Bu kitaplar çocukları büyücülüğe özendiriyor" 
     DIŞ HABERLER SERVİSİ 

     Dünyada 100 milyonun üzerinde kopyası satılan, sinemalarda ise tüm rekorları yerle bir eden çocuk kahraman Harry Potter’ın serüvenleri, Avustralya’da altmışın üzerinde okulda yasaklandı. Harry Potter kitaplarının ve materyallerinin bünyesindeki okullara girmesini yasaklayan Yedinci Gün Adventist Kilisesi’ gerekçe olarak Potter’ın büyücülüğe merakını gösterdi. 
     
Evinizde okuyun’      Kilise yetkililerinden John Hammond, okula Harry Potter kitaplarının sokulmayacağını vurgulayarak, "İsteyen Harry Potter’ını evinde okuyabilir" dedi. Hammond, "Büyücülük hakkında ve çocukları büyüye özendiren kitapları yasaklayan bir kütüphane politikamız var. Bu yüzden Harry Potter okula giremez" diye konuştu. 
     Harry Potter’ın ilk filmi "Filozof Taşı" Avustralya’da 476 sinemada birden gösterime girerek rekor kırmıştı. Filmin ilk gösterim gününde birçok okul, öğrencilerini sinemaya göndererek filmi bir arada izlemelerini sağlamıştı. Harry Potter, ABD’de 10 günde 188 milyon dolar hasılat yaptı. 
     



 YAŞAM 















</TEXT>
</DOC>
