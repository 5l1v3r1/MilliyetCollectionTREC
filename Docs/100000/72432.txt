<DOC>
<DOCNO> 72432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/ekonomi/eko01.html </URL>
<DATE> 2002/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Onayımız olmadan olmaz 
</HEADLINE>
<TEXT>

IMF Dış İlişkiler Direktörü Dawson, vergi indirimine ilişkin bir soruyu Türk yetkililerin para politikalarını bize göstermeleri ve onayımızı almaları gerekiyor’ diyerek yanıtladı 
     NEVSAL ELEVLİ Londra 

     Uluslararası Para Fonu IMF Dış İlişkiler Direktörü Thomas Dawson, Türkiye’de uygulanan ekonomik programdan memnun olduklarını belirterek, "Daha başlangıç aşamasında olmasına rağmen son derece olumlu sonuçlar almaya başladık" dedi. 
     Londra’da "Bank of Englandöda İngiltere Merkez Bankası bir basın toplantısı düzenleyen Thomas Dawson, ekonomiden sorumlu Devlet Bakanı Kemal Derviş’e de övgüler yağdırdı. Dawson, Türkiye’nin çok isabetli bir program sunduğunu belirterek, "Yapısal reformlar da gerçekleştiriliyor" dedi. 
     
     Derviş’e övgü 
     Dawson gazetecilerin, "Türkiye, ekonomide büyüme sağlayabilmek için vergileri indirmeyi düşünüyor. IMF buna itiraz edecek mi " sorusuna "Türk yetkililerin hazırladıkları para politiklarını genelde bize göstermeleri gerekiyor. Onayımızı almaları gerekiyor. Tabii bu gelişmeler sadece bizim ya da Türk yetkililerin istekleri doğrultusunda gelişmiyor. Türkiye’nin piyasalarda sağladığı güven ortamını devam ettirmesi çok önemli. Türkiye para politikasını gerçekleştirirken, piyasaların tepkilerini de hesaba katmalıdır. Bakan Derviş’e güveniyoruz. Derviş, geçtiğimiz yıl gösterdiği performansla IMF’nin güvenini kazandı" dedi. 
     
     Arjantin - Türkiye farkı 
     Dawson, "Arjantin’e farklı kriterler mi uygulanıyor " sorusuna, "Arjantin ile Türkiye’ye farklı yaklaştığımız için çok eleştiri aldık. Ancak her iki ülkenin bulunduğu durum birbirinden oldukça farklı. Örneğin Türkiye’de kapatılan bütçe açığının gayri safi milli hasılaya oranı yüzde 6 - 7 iken Arjantin’de bu oran yüzde 1’in altındaydı" dedi. 
     Türkiye’de uygulanan ekonomik programın çok sağlam bir yapısı olduğunu vurgulayan Dawson, benzer programın Brezilya’da birkaç yıl önce başarıya ulaştığını söyledi. Arjantin’in bir program başlatması gerektiğini söyleyen Dawson, "Biz ülkelere baskı yapmıyoruz. Onlara yardımcı olmaya çalışıyoruz" dedi. 
     



 EKONOMİ 




















</TEXT>
</DOC>
