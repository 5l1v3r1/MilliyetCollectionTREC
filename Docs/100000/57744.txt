<DOC>
<DOCNO> 57744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/18/son/sondun01.html </URL>
<DATE> 2001/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush "Bin Ladin'in yakalanacağı kesin.." 
</HEADLINE>
<TEXT>

     ABD Başkanı George Bush, 11 Eylül'deki terörist saldırıların sorumlusu ilan edilen Suudi asıllı terörist Usami Bin Ladin'in nerede olduğunu bilmediğini, ancak yakalanacağından emin olduğunu söyledi. 
     Ramazan Bayramı dolayısıyla Beyaz Saray'da 20 kadar Müslüman çocuğu kabul eden Bush, basına yaptığı açıklamada, Bin Ladin'in bulunduğu yerden emin olmadığını, ancak yakalanmasının ''zaman meselesi'' olduğunu söyledi ve ''Bu yarın olabileceği gibi bir ay ya da bir yıl içinde de olabilir. Yakalanıca adalete teslim edilecek. Şu anda kaçak durumda, saklanabileceğini sanıyor ama yanılıyor'' diye konuştu. 
     Başkan Bush, ''Elimize her türlü bilgi ulaşıyor. Bu bilgiler, Bin Ladin şu mağarada ya da şunda değil, kaçtı ya da kaçamadı şeklinde. 
     Ama sis perdesi dağılınca, nerede olduğunu saptayıp onu adalete teslim edeceğiz'' dedi. 
     






</TEXT>
</DOC>
