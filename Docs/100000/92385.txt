<DOC>
<DOCNO> 92385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/son/sondun02.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunan Savunma Bakanı "Sevilla'da büyük zafer kazandık" 
</HEADLINE>
<TEXT>

     Yunanistan Savunma Bakanı Yannos Papandoniyu, Atina'nın, ''Sevilla'da zafer kazandığını'' söyledi. 
     Papandoniyu, gazetecilere yaptığı açıklamada, AGSP konusuyla ilgili Ankara Belgesi'nin Sevilla'da ''mezara gömüldüğünü'' ifade ederek, ''Sevilla'da bizim istediğimiz oldu ve büyük bir zafer kazandık. Büyük AGSP konusunu, savunma konularında AB Dönem Başkanlığını üstlenecek olan Yunanistan yönetecektir'' dedi. 
     ''AB'nin, bundan böyle AGSP konusundaki tezinin Yunanistan'ın tezi olacağını'' belirten Papandoniyu, NATO üyesi ülkelerle de bu çerçevede müzakere yapılacağını kaydetti. 
     Papandoniyu, ''AB, AGSP ile ilgili karar alma konusunda, AB'ın bağımsızlığına ve üyesi olan ülkelerin sınırları ile toprak bütünlüğü de dahil olmak üzere, milli egemenlik haklarına saygı ilkelerine dayanan ve Yunanistan'ın tezi olan yeni bir teze doğru gidiyor. AB'ın tezi artık budur. Herkes tarafından kabul edilecek bir çözüme varabilmemiz için NATO üyeleri ile bu çerçevede müzakere yapacağız'' diye konuştu. 
     





</TEXT>
</DOC>
