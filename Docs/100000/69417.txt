<DOC>
<DOCNO> 69417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/25/son/sondun07.html </URL>
<DATE> 2002/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayranları, Kurt Cobain'in günlüğünü bekliyor 
</HEADLINE>
<TEXT>

     Amerikan post punk-rock grubu Nirvana'nın intihar eden solisti Kurt Cobain'in, geçirdiği ağır depresyonu ve uyuşturucu kullanımını anlattığı günlüğünün yakında kitap olarak piyasaya çıkması, Nirvana ve Cobain hayranları tarafından sabırsızlıkla bekleniyor. 
     Cobain'in günlüğü, dul eşi Courtney Love tarafından, kitap yayıncıları için müzayedeye çıkarılmıştı. Kurt Cobain'in günlüğünün, ABD'de hemen en çok satan kitaplar arasına girmesi bekleniyor. 
     Kurt Cobain'in, 23 deftere yazdığı, 800 sayfalık günlüklerinin, ''Smells Like Teen Spirit'' gibi meşhur şarkılarının el yazımı sözlerini içerdiği ve yayınlanacak kitapta, bu el yazılarına da Cobain'in günlüğünde olduğu haliyle yer verileceği belirtildi. 
     Günlükte Cobain'in günlüğünde, Nirvana grubu üyelerine, sevgililerine mektupları ve grubun ilk davulcusunu kovmaya ilişkin bir notu da bulunduğu kaydedildi. 
     Cobain'in günlüğünün, işadamı ve yazar kimliklerini de güçlü şekilde ortaya koyduğu belirtiliyor. Kurt Cobain, 1994 yılında intihar etmişti. 
     






</TEXT>
</DOC>
