<DOC>
<DOCNO> 53821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/ekonomi/eko21.html </URL>
<DATE> 2001/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Fon’un mevduatı için ilk ihale açıldı 
</HEADLINE>
<TEXT>

     Tasarruf Mevduatı Sigorta Fonu TMSF bankalarının mevduatının, ticari bankalara satışı için ilk ihaleye çıkıldı. İlgilenen bankalar, ikisi Türk Lirası TL , ikisi de yabancı para mevduatı olmak üzere dört mevduat havuzu ile ilgili bilgilere, TMSF ve TMSF Varlık Yönetim Dairesi Başkanlığı’ndan ya da www.bddk.org.tr internet adresinden erişebilecekler. 
     Katılımcılar, tekliflerini, 28 Kasım saat 12.00’ye kadar elden teslim edecekler. İhaleyi kazananlara devir işlemleri 3 Aralık’ta gerçekleştirilecek. Yabancı para mevduatın devri karşılığında verilecek 184 günlük ve üç yıllık DİBS’lerin valör tarihi, fiili devir tarihi olan 3 Aralık 2001 olacak. TL mevduatın devri karşılığında verilecek iki yıllık DİBS’lerin valörü, fiili devir tarihi olan 3 Aralık 2001 olacak. İki yıl vadeli, üç ayda bir 91 gün faiz ödemeli tahvillerin ilk kupon ödeme tarihi 6 Mart 2002 ve itfa tarihi de 3 Aralık 2003 olarak tespit edildi. 
     
     
     



 EKONOMİ 























</TEXT>
</DOC>
