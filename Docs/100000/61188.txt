<DOC>
<DOCNO> 61188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/son/sondun17.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush'tan bir gaf daha.. 
</HEADLINE>
<TEXT>

     Beyaz Saray, ABD Başkanı George Bush'un, Pakistanlılara ''Pakiler'' diyerek saygısızlık etmek istemediğini bildirdi. 
     Bush, dün gazetecilere açıklama yaparken, ''Hem Hintlileri, hem de Pakileri, savaşmadan sorunlarını çözebileceklerini ikna etmeye çalışıyoruz'' demişti. 
     Beyaz Saray sözcüsü Scott McClellan, ''Başkan'ın, Pakistan'a ve halkına büyük saygı duyduğunu'' kaydetti. 
     Sözcü, Pakistan'ın, ABD'nin Afganistan'daki operasyonunda kilit müttefiklerinden biri olduğunu da ifade etti. 
     Pakistanlılar, başta İngiltere'de olmak üzere ''Pakiler'' hitabının kullanılmasını hakaret kabul ediyorlar. 
     






</TEXT>
</DOC>
