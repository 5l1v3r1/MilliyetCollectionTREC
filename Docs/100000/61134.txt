<DOC>
<DOCNO> 61134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/spor/spo04.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hami çok pişman 
</HEADLINE>
<TEXT>

Trabzon’un yıldızı, Galatasaray’da forma giymesi halinde gol sayısının 300’ü aşacağını ileri sürdü 
     BORDO-MAVİLİ kulübün kaptanı Hami, beş sezon önce Galatasaray’a transferinin gündeme geldiğini hatırlattı, "Eğer gitseydim şimdi 300 gole ulaşmıştım. Tanju’nun 240 gollük rekorunu kırmaya çalışmak yerine, çoktan tarihteki yerimi almıştım" dedi. Tecrübeli futbolcu, "Trabzon forması altında 217 gole ulaşmak da anlamlı" diye konuştu. 
     GALATASARAY’IN son beş sezonda büyük gelişim gösterdiğinin altını çizen Hami, "Takımda asist yapacak futbolcu sayısı oldukça fazla. Bu forvetler için büyük avantaj. Ama yine de Trabzon’da liglerin en çok gol atan futbolcusu olacağım" ifadelerini kullandı. Yıldız oyuncu, sert şutlarının ayağının kuvveti değil, kalpten geldiğini de sözlerine ekledi. 
     
     Sofya sınavı 
     TRABZON ilk hazırlık maçını bugün 14.30’da Bulgar Slavia Sofya ile yapacak. Briegel ve yönetim Brezilyalılar’dan kampa geç katıldıkları için savunma alırken, Andersson’un da performansı beğeni topladı. Alman hoca, yönetimden ay sonuna kadar iki futbolcu transfer edilmesini istedi. 
     
     Aybaba’ya sitem 
     BRIEGEL, Gaziantep’in hocası Samet Aybaba’nın, "İki yıl işsiz kaldı. Yine Almanya’ya gitse işsiz kalır" sözlerine sitem etti. Alman hoca, "Bunları yüzüme söylemeliydi. 13 ay çalışmadım. Bu durum her antrenörün başına gelir. Ancak ben kendisinin böyle bir olayla karşılaşmasını istemem" dedi. 
     



 SPOR 
























</TEXT>
</DOC>
