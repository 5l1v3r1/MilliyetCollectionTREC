<DOC>
<DOCNO> 51051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/yazar/akyol.html </URL>
<DATE> 2001/11/07/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
İran ve Türkiye 
</HEADLINE>
<TEXT>

     TAHRAN'DA Dışişleri Bakanlığı binasının giriş kapısının üzerinde, nefis çiniler üzerine yazılmış bir slogan vardır 
     La şarki, la garbi 
     İnqılab - ı İslami 
     Türkçesi, "Ne Doğu, ne Batı... İslam devrimi..." 
     Bu slogan, öncelikle Batı aleyhine duyguları yansıtıyordu. 
     Şimdi ise, İran'ın Dışişleri Bakanı Harrazi, Ankara'daki basın toplantısında diyor ki 
     "Avrupa Birliği ile diyaloğu geliştirmek istiyoruz. Medeniyetler çatışması tezine karşıyız. Avrupalı bilgin ve düşünürlerle İslam düşünürleri arasında diyaloğun gelişmesini istiyoruz..." 
     İran'la Avrupa arasındaki diplomatik ve ekonomik ilişkiler hızla gelişiyor. Amerika ile olan gerginlik azalıyor. 
     22 yılda İran devriminin geldiği nokta bu... Ya önümüzdeki 22 yılda 
     Çağın sorusu budur... 
     
     İSMAİL Cem ve Harrazi'nin ortak noktaları sadece 'meslektaş' olmaları değil. İkisi de gazeteci kökenli ve ikisi de entelektüel... İsmail Cem, Osmanlı tarihi üzerine ciddi bir kitap yazmış ve kitabının başına Mevlana'nın sözünü koymuştu. Harrazi de konuşmasında Mevlana'yı Türk ve İran kültürlerinin ortak değeri olarak nitelendirdi. 
     Cem İran'ın kültürel derinliğini ve zenginliğini takdir eder. Reformist Cumhurbaşkanı felsefe doktoru Ayetullah Hatemi'nin "medeniyetler arası diyalog" kavramının işlevini de elbette bilir. 
     O sebeple, Cem basın toplantısında bu konuyu özellikle vurguladı 
     - Sayın Hatemi'nin 'medeniyetler arası diyalog' görüşüne tam destek veriyoruz. 
     Hatemi bu sloganla bir yandan dünya ve bu arada Batı kültürüne açılıyor geçen yıl Tahran'da Hatemi'nin açtığı kitap fuarında Nietzche gibi Batılı dinsiz büyük filozofların bile eserleri vardı 
     Öbür yandan da, Hatemi, İran'la Batı arasındaki siyasi ve ekonomik ilişkileri geliştirmek istiyor geliştiriyor da... 
     
     DEVRİMDEN beri geçen 22 yıldaki bu değişim, gelecek yirmi yıl için ne gibi ipuçları veriyor 
     Evvela bütün devrimler gibi İran devrimi de akıl dışı heyecan ve taşkınlık dönemini geride bırakmıştır. Hatta, Fransız, Rus ve Çin devrimlerinde akıl dışı heyecan ve taşkınlıklar daha uzun sürmüştü. 
     Devrim heyecanı pörsüdükçe, İran, çağın gerçekleriyle daha bir tanışıyor Ekonomik gelişme zorunluluğu adeta anahtar kavram Dünyaya açılmadan, dünyanın zevklerine ve kalitesine göre üretim yapmadan kalkınmak mümkün mü 
     Taliban, bırakın elektroniği, tekstil üretse dünyada kim alır 
     İran'da eğitimli genç kuşaklara okullarda gerçi "inkılabın ideolojisi" de öğretiliyor... Ama eğitimin sağladığı "bilgi" ve "görgü" hem zihinlerin çalışma biçimini, hem yeni nesillerin hayattan beklentilerini farklılaştırıyor liberalleştiriyor demokrasiye talebi artırıyor. 
     İran bu değişim ve açılım sürecini tutucularla bir iç savaşa sürüklemeden bir yirmi yıl daha başarıyla götürürse... Biz bir yirmi yıl daha "yönetemeyen demokrasi" ve ekonomik krizlerle debelenirsek 
     Düşünmek lazım 
     
     







İran ve Türkiye 


İsveçlilerle... 


Ürdün’den de asker istenmiş 


MHP'de 'iade-i itibar' sorunu 


Şarbondan sonra çiçek 


Bir öğrencinin umudu nasıl yok edildi 


KDV indirimi lobisi ihtiyatlı karşılandı 


Aşkın ömrü kaç yıl 


Bedel herkes için ağır... 


Meclis uyanmaya başlıyor mu 


"Komünist " 


Size birkaç parça mevduat satalım 


Yalan ve hakikat 


Yaşadık... Ondüle ve cila makinesi ucuzladı 


</TEXT>
</DOC>
