<DOC>
<DOCNO> 86671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/spor/spo03.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Nouma'ya pençe 
</HEADLINE>
<TEXT>

Beşiktaş’a ikinci darbeyi vurmaya hazırlanan Galatasaray, Marsilya ile anlaşmaya vardı. Fransız golcünün de "Tamam" demesi durumunda, imzalar hemen atılacak 
     HALİL ÖZER 

     Yarışa devam 
     GALATASARAY, transferde Beşiktaş ile aynı isimler üzerinde durmaya devam ediyor. Mondragon’un transferi sırasında başlayan müthiş çekişme, Pascal Nouma konusunda da tam gaz devam ediyor. Sarı-Kırmızılı yönetim, Fransız futbolcunun işini bitirebilmek için adeta seferber oldu. Marsilya ile bonservis konusunda yapılan görüşmelerden de olumlu cevap geldiği öğrenildi. 
     
     Terim istiyor 
     TEKNİK direktör Fatih Terim’in de Pascal Nouma’nın transferi için sıcak bir yaklaşım gösterdiği bildirildi. Yabancı golcülerin fiyatlarının giderek artması, Nouma’yı Sarı - Kırmızılılar adına daha cazip kılıyor. Artık Fransız futbolcunun, Galatasaray ile Beşiktaş arasında tercih yapması bekleniyor. Yönetim, Şampiyonlar Ligi nedeniyle, Fransız yıldızın, Galatasaray’ı tercih edeceği görüşünde. 
     
     Alternatif hazır 
     DEFANS ve hücum gücünde, yeniden bir yapılanma içine giren Fatih Terim’in, zengin kadro düşüncesi içinde olması alternatifleri de artırıyor. Nouma’nın teklifi kabul etmemesi durumunda Galatasaray, Portekizli Nuno Gomes, Arjantinli Nanni ve Alman golcü Jancker arasında tercih yapacak. Sarı-Kırmızılılar’ın bu üç adaydan ikisini transfer etmeyi planladığı öğrenildi. 
     
Alpay 7 trilyon      GALATASARAY, Alpay’ın transferi için Aston Villa ile temaslarını yoğunlaştırırken, İngiliz kulübü, milli futbolcunun bonservisine 3.5 milyon paund yaklaşık 7 trilyon lira istedi. Bu rakamı oldukça yüksek bulan Sarı - Kırmızılı yöneticiler indirim talebinde bulunurken Aston Villa idarecileri bunu düşüneceklerini bildirdiler. Cim - Bom, istediği fiyata ulaştığı taktirde, hemen bonservisi alıp Alpay ile sözleşme imzalayacak. 
     
Keyif çatıyor      TRANSFER döneminin en renkli ismi olan Mondragon, Miami’de tatilini sürdürüyor. Galatasaray’da kaldığı için çok mutlu olduğunu söyleyen tecrübeli kaleci, "Gönlümden geçen gerçekleşti. Galatasaray’da bir aile ortamı buldum. Türkiye’de başka bir takımda oynamak istemediğimi de söylemiştim. Şimdi kendimi futboldan ve transfer dedikodusundan uzak tutuyorum" diye konuştu. 
     
Florya City’ kuruluyor      CÜNEYT KARAKAYA 

     FLORYA Metin Oktay Tesisleri’ni yenileme çalışmaları sürüyor. Tesislerin içine üçer daireli, havuzlu, iki villa inşa edilmesi kararlaştırıldı. Aylık kira masrafı 3’er bin doları bulan, yabancı futbolculara verilecek daireler sayesinde, yılda 300 bin dolar k r elde edilecek. 
     SAĞLIK merkezinin ise 400 metrekare genişletilmesi gündeme geldi. Ünlü profesörlerin görev yapacağı sağlık merkezi, Avrupa’nın en modern cihazlarıyla donatılacak. Türkiye’nin dört bir yanından sporcular tedaviye gelebilecek. 
     



 SPOR 




























</TEXT>
</DOC>
