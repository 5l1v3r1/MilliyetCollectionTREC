<DOC>
<DOCNO> 85394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/yasam/ayas.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Binali soyunmasa ressam çıkmayacak 
</HEADLINE>
<TEXT>

Yeditepe’de genç ressam adaylarını, malulen emekli’ inşaat işçisi Binali kurtarıyor.. Diğer fakülteler ise ilanla model’ arıyor ama bulamıyor... 
     ASLI ÖKTENER İstanbul 

     Üniversitelerin Güzel Sanatlar Fakülteleri, nü ve desen çalışmalarında kullanılacak nitelikli model bulmakta sıkıntı çekiyor. 
     Güzel Sanatlar Fakülteleri’nde model sıkıntısı neredeyse her yıl yaşanıyor. Sene başında Resim, Heykel ve Plastik Sanatlar Bölümleri’nde görülen derslere model aranıyor’ ilanı veriliyor. Üniversite öğrencileri istenildiğinde hazır bulunamayacaklarından bu iş için uygun görülmüyor. Ve her yıl başvuru sayısı dörtte, eğitim düzeyi ise ilkokul ve lisede kalıyor. Seçme şansı çok kısıtlı olunca, modellik koltuğuna vücut ölçüleri estetik olmayan ve sanatla ilgili geçmişi bulunmayan kişiler oturuyor. Modeller ayda 290 - 500 milyon lira arasında değişen ücretler alıyor, sigortaları da yapılıyor. 
     
     İlkinde çok utandım’ 
     Yine de, Yeditepe Üniversitesi’ni kurtaran iki kişi var. 52 yaşındaki eski inşaat işçisi Binali Yıldız ile bir çocuk annesi bir kadın yapıyor. Bayburtlu Binali Yıldız, 7 yıldır modellik yaptığını belirterek şöyle konuşuyor 
     "İlkokulu bitiremedim, inşaatlarda sıvacılık yaparken düştüm ve mesleğimi bıraktım. Modelliğe eniştem aracılığıyla Mimar Sinan Üniversite’nde başladım. İlk soyunduğumda çok utanmış, okulu terk etmiştim. Ertesi gün tekrar denedim, devam ettim. Yine de ne zaman soyunsam hala utanıyorum. Evli, 3 çocuk babasıyım. Herkes modellik yaptığımı biliyor. İş çıkışlarında kahveye gidiyorum, arkadaşlarım hala benimle dalga geçiyor. Artık alıştım hiç aldırmıyorum. Modellik çok zor bir iş. 15 dakika arayla günde 3 saat hareketsiz kalıyorsunuz." 
     
     Oğlum işimi bilmiyor’ 
     Dört yıldır modellik yapan ev kadını E.Ö. 32 ise, eşi vefat edince maddi zorunluluktan bir yakını aracılığı ile modelliğe başlamış. 
     Lise mezunu E.Ö. de utandığını söylüyor ve şöyle konuşuyor 
     "Bir oğlum var ve çalışma saatleri bana uygun. İlk soyunduğumda başımdan aşağıya kaynar sular dökülmüş gibiydi. Sonraları alıştım ama utanma duygusu ve ve heyecanı hiç gitmedi. Rahat olmamız hoca ve öğrencilerin tutumuna bağlı. Ortamın sıcaklığı da önemli. Bazen 45 dakika ayakta duruyoruz. Kolumuz, ayağımız tutuluyor. Oğlum dahil kimse modellik yaptığımı bilmiyor, çünkü normal karşılamazlar." 
     
Model dediğin ahl klı olmalı’      Yeditepe Üniversitesi Güzel Sanatlar Fakültesi de aynı sıkıntıyı çekiyor. 
     Plastik Sanatlar Bölüm Başkanı Prof. Zahit Büyükişleyen, Türkiye’de modelliğin saygın bir iş olarak görülmediğini ifade ederek, şöyle yakınıyor 
     "İlanlarımıza talep olmuyor. Bugün bile modellik ve mankenlik karıştırılıyor. Model iyi yürüyen değil, iyi duran kişidir. Öğrencilerle mesafeli olmalı, psikolojik sorunları bulunmamalı, uyuşturucu madde kullanmamalı, ahlaklı olmalıdır. Çok güzel değil, biraz estetik olması gerekir. Seçme şansımız olmadığı için elimizdeki malzeme ile yetinmek zorunda kalıyoruz." 
     



 YAŞAM 

















</TEXT>
</DOC>
