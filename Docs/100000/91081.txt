<DOC>
<DOCNO> 91081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/ekonomi/eko04.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
BDKK’nın kararı takdire şayan 
</HEADLINE>
<TEXT>

Bankacılıkta zorlu da olsa hızlı karar almak gerektiğini belirten Bakan Derviş, "BDDK’nın mevzuatı uyarınca karar alabilmiş olması takdire şayandır" dedi 
     ANKARA Milliyet 

     Devlet Bakanı Kemal Derviş, ekonominin geleceği açısından hayati önem taşıyan bankacılık alanında kararların zorlu da olsa gecikmeden ve doğru alınmasının önemli olduğunu bildirdi. 
     Yaptığı yazılı açıklamayla isim vermeden Pamukbank’ın TMSF’ye devrine değinen Derviş, Bankacılık Düzenleme ve Denetleme Kurulu’nun BDDK yoğun bir çalışmayla mevzuatı uyarınca karar alabilmiş olmasının takdire şayan olduğunu belirtti. 
     
     Kısır tartışmayı bırakalım 
     "Şüphesiz ki herhangi bir bankamızın TMSF’ye devredilmesi arzu edilen bir durum değildir" diyen Derviş, sektörün yaşadığı sorunlarda yıllarca birikerek gelen hataların payı olduğunu vurguladı. Derviş, Kasım 2000 ve Şubat 2001 krizleri ile dünya ekonomisindeki sorunların da diğer olumsuz etkenler olduğunu kaydetti. 
     Türkiye ekonomisinin yeterli sermayeye sahip ve objektif kriterlere göre düzenlenen bir bankacılık sistemiyle daha da güçleneceğini belirten Derviş, açıklamasında, "Gün geçmişe bakıp kısır tartışmaları sürdürme günü değil, daha güçlü bir geleceği hep birlikte inşa etme günüdür" ifadesini kullandı. 
     Yazılı bir açıklama yapan Derviş, son alınan kararlarla ekonomik program takvimi uyarınca haziran ayında yapılması gerekenlerin yerine getirildiğini kaydetti. İkinci gözden geçirmenin tamamlanmasının IMF İcra Direktörleri Kurulu’nun 28 Haziran’daki toplantısında ele alınacağını belirten Derviş, onaylanması halinde yaklaşık 1.1 milyar dolarlık kredi diliminin serbest bırakılacağını kaydetti. 
     
Derviş’e Crans Montana ödülü      Bakan Derviş’e 28 Haziran’da İsviçre’de katılacağı Crans Montana Forumu’nda ödül alacak. 24 Haziran’da ABD’de Dünya Bankası’nın Prem Grubu’nun toplantısında konuşacak Derviş, buradan Kanada’ya geçerek, Kanada - Türkiye İşbirliği Grubu toplantısında konuşacak, 27 Haziran’da İsviçre’ye geçecek. 
     



 EKONOMİ 






















</TEXT>
</DOC>
