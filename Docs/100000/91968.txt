<DOC>
<DOCNO> 91968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/son/sondun24.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgaristan hükümet sitesinin sunucusunda porno yayın bulundu 
</HEADLINE>
<TEXT>

     Bulgaristan hükümetinin tanıtımı için internette web sitesi hazırlayan bilgisayar firmasının sunucusunda pornografik yayın bulunması Bulgaristan'ı karıştırdı. 
     Devlet İdaresinden Sorumlu Bakan Dimitar Kalçev, sunucusunda porno yayınlarına da yer verdiği gerekçesiyle hükümetin internetteki sitesini hazırlayan internet şirketinin görevine son verdiğini açıkladı. 
     Hükümetin web sitesini hazırlayan internet şirketinin başkanı Veni Markovski ise hükümetle olan sözleşmelerinin haksız yere iptal edildiğini öne sürerek, Bakan Kalçev hakkında dava açacağını bildirdi. 
     Markovski, kendisine yöneltilen tüm suçlamaların asılsız olduğunu iddia etti. 
     





</TEXT>
</DOC>
