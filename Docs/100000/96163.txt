<DOC>
<DOCNO> 96163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/ekonomi/eko07a.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
AB’ye üyelik zor iştir sabırlı olun 
</HEADLINE>
<TEXT>

İspanya Ticaret Odaları Yüksek Konseyi Başkanı Norniella, İspanya’nın AB’ye üyelik süreci çok zor geçti. Sizinki de çetin geçecek. Tüm deneyimlerimiz emrinizde’ dedi 
     MADRİD ANKA 

     İspanya Ticaret Odaları Birliği Yüksek Konseyi Başkanı Jose Manuel Norniella, İspanya’nın Avrupa Birliği’ne üyelik sürecinin çok çetin geçtiğini, Türkiye’nin de zorlu sürece hazır olması gerektiğini söyledi. 
     Türkiye Odalar ve Borsalar Birliği’nden TOBB 200 kişilik işadamı heyetinin katılımı ile gerçekleşen İspanya - Türkiye İş Konseyi, dün Madrid’te toplandı. Toplantıda bir konuşma yapan Norniella, Türkiye’nin AB’ye üyeliğini desteklediklerini ve İspanya’nın deneyimlerini Türkiye’nin emrine sunduklarını söyledi. Norniella, "AB ile müzakere zorlu ve çetin geçebilir ama Türkiye’nin başaracağına inanıyoruz. Şans ve sabır diliyoruz. Desteğimiz ve deneyimimiz açık. Önümüzde uzun bir yol var. İlerlemede iki kurum önemli rol alacak" diye konuştu. 
     İspanya Ekonomi Bakanlığı’nın Akdeniz ülkeleri ekonomi politikası Müsteşarı Carlos Jimenez de "AB’ye girişimiz zor oldu, ancak AB sayesinde, dünyanın en güçlü 8. büyük ekonomisine sahip olduk" dedi. 
     
Cesaretlendirin’      TOBB Başkanı Rifat Hisarcıklıoğlu da İspanya Ticaret Odaları Yüksek Konseyi’nin AB’ye katılımdaki rolünü rehber alacaklarını söyledi. Türkiye’nin terör sürecinden kaynaklanan hassasiyetler nedeniyle bazı konularda uzlaşı aradığını belirten Hisarcıklıoğlu, "Katılma sürecindeki Türkiye reformları gerçekleştirmede kendisini güçlü hisseder. Türkiye’yi cesaretlendirin" dedi. 
     



 EKONOMİ 





























</TEXT>
</DOC>
