<DOC>
<DOCNO> 92210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/son/soneko12.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar rekora gidiyor 
</HEADLINE>
<TEXT>

     Dolar, İstanbul serbest piyasada 1 milyon 640 bin, bankalararası döviz piyasasında 1 milyon 648 bin lirayı gördü. 
     Dün 1 milyon 594 bin liradan günü tamamlayan dolar, 1 milyon 613 bin liralık satış fiyatıyla güne başladı. Saat 09.30 itibariyle serbest piyasada 1 milyon 615 bin liraya yükselen dolar, artışını sürdürerek 1 milyon 640 bin liraya kadar çıktı. 
     Saat 10.50 itibariyle serbest piyasada dolar alış fiyatı 1 milyon 620 bin lira, satış ise 1 milyon 635-637 lira arasında oluştu. 
     Dolar, bankalararası piyasada da yüksek seyrediyor. Dolar satış kotasyonlarında 1 milyon 648 bin liraya kadar yükseldi. 
     Bankalararası para piyasasında dolar kotasyonlarında saat 11.10'da alışta en düşük fiyat 1 milyon 624 bin lira, en yüksek fiyat 1 milyon 628 bin lira, satışta ise en düşük fiyat 1 milyon 632 bin lira, en yüksek fiyat da 1 milyon 635 bin lira oldu. 
     Döviz piyasası ilgilileri, bankalararası döviz piyasasındaki yükselişin, serbest piyasada da doların değerine yansıdığını kaydettiler. 
     Dolar serbest piyasada en yüksek değerine, 19 Ekim 2001 tarihinde 1 milyon 670 bin lira ile ulaşmıştı. 
     

     
</TEXT>
</DOC>
