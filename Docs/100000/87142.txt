<DOC>
<DOCNO> 87142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/yazar/okur.html </URL>
<DATE> 2002/05/31/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Piyasa psikolojisi 
</HEADLINE>
<TEXT>

     Ekonomi Rakam değil. Ekonomi Hayatın taa kendisi... Para ve sermaye piyasalarına bakarken, üretim ve istihdamla ilgili verileri izlerken, enflasyon ve büyüme konusunu incelerken anlatmaya çalıştığımız nokta 
     "Yaşamımız..." Aydınlık bir ülke, güven duyulan bir gelecek. Derdimiz çok açık ve net. 
     Biliyoruz ki Türkiye uzun süreli bir ekonomik bunalım içinde. Bunu aşmanın yolunu arıyor. 
     IMF ile birlikte yürüttüğü programlarla değişim istiyor. Gerçek Dünya "küresel bir köye" dönüşmüş. 
     Küresel köyün zayıf halkalarından birisi de hiç kuşkusuz Türkiye... Sermayesi kıt, kaynak kullanımı sorunlu, borçlanma dinamikleri düşündürücü. 
     İşte böyle bir süreçte "umuda yolculuk" sürüyor. Alınan her karar, kurumları zorluyor. İlk başta da siyaset kurumunu... 
     
Hastalıklı yapı      Siyasetçi, popülizmi seviyor. Var oluşunu sağlayan "mutluluk halkasını" bozmamak için direniyor. İnce hesaplarla her an gündemi belirliyor. Sermaye pastadan alacağı payın hesabı ile siyasetteki ince oyuna ortak oluyor. Çoğunluk ise izleyici, kafası karışıyor. 
     Piyasa profesyonellerinin psikolojisi bozuluyor. 
     Bozulmanın maliyeti, dövizi, faizi, borsayı zorluyor. Derinliği olmayan piyasalarda şu aşamada yapılacak fazla bir şey kalmıyor. Hal böyle olunca, erken seçim, AB sürecindeki gelişmeler en önemli gündem maddesi olarak karşımıza çıkıyor. Ve dün yapılan Milli Güvenlik Kurulu toplantısı gerçekten de piyasaları kilitliyor. MGK önemli, çünkü Türk demokrasisi sınavdan geçiyor. Demokrasi derken bir yandan da IMF ile ilgili yolculuğumuza bakıyoruz. IMF’nin ikinci gözden geçirmede uyarıda bulunduğu bir konu "Özelleştirmede gecikildi." Öyle ya Özelleştirme İdaresi ne yapıyor 
     Yeni Başkan Turgut Bozkurt’un icraatlarında neler var Şu an Özelleştirme İdaresi’nde kadrolardaki değişiklikle ilgili tartışmalar sürüyor. 
     İşte yıllardır İdare’de görev yapan Başkan Yardımcısı Salih Taştan’ın görevinden alınacağı kulisleri, bir dönem için başkanlık için ismi geçen bir başka Başkan Yardımcısı Demir Erman’ın ayrıldığı haberleri ortalığı sarmış durumda. Tüpraş, enerji sektörü özelleştirmeleri bizim için önemli. Gündem her an değiştiği için bu konuları bir anda arka bahçeye atıveriyoruz. 
     Her davranışın bir bedeli var. O halde herkes yaptığı her hareketin bedelini de ödemeye razı olmalı. Çünkü bu ülkede her defasında bedel ödeyen kesimin artık nefesi tükeniyor. Takatı kalmadı. 
     
     







Kritik sonbahar 


Enseyi karartmayın, çünkü... 


Yasak ilaçlar... 


AB nasıl bakıyor 


Mesud’un kalesini Tayyip düşürecek mi ’ 


30 Mayıs... Milat 


20 milyara kolej 


Serçe, Şahin, Kartal ve Doğan’ın sahipleri zorda 


Yabancılar "bekle - gör" pozisyonunda 


Recep Tayyip Erdoğan değişmiş olabilir mi 


Piyasa psikolojisi 


İnsan kaçakçılığı ve Türkiye 


Ecevit’siz MGK 


Entelektüel faaliyetlere kriz dopingi 


Firuze 


Derviş Tamam mı, devam mı 


Yapay gündem Politika Real gündem Üretim 


</TEXT>
</DOC>
