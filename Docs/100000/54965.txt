<DOC>
<DOCNO> 54965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/01/dunya/dun02.html </URL>
<DATE> 2001/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
AB’nin terör listesi çıkmazda 
</HEADLINE>
<TEXT>

     11 Eylül saldırıları sonrasında teröre bakışında köklü bir değişiklik olduğu izlenimi veren Avrupa Birliği terör listesi oluşturma konusunda işin içinden çıkamıyor. üyeler arasında bulunan derin görüş ayrılıkları nedeniyle aday ülkelerden gelen istekler iyice ikinci plana itilmiş durumda. Türkiye’nin PKK ve DHKP C gibi örgütlerin listede yer alma isteği de hala destek bulmuyor. 
     Dönem Başkanlığı’nı yürüten Belçika’nın "bazı örgütlerin" listeye alınmasının yaratacağı sonuçların ağır olabileceği yönündeki görüşü Türkiye’nin talebinin kabulünü iyice zorlaştıran bir unsur olarak göze çarpıyor. 
     
Ankara ısrarlı      Ankara ise bu yaklaşım sonucu listeye Türkiye’nin istediği örgütlerin sokulmamasını Türk kamuoyuna anlatmanın çok zor olacağı görüşünde. 
     Ulusal yasaların uyumsuzluğu ve özgürlüklerin kısıtlanması endişesi uzlaşmazlık üzerinde etkili olurken bu konuya özellikle Belçika ve İskandinav ülkeleri ağırlık veriyor. Terörden doğrudan etkilenen ve AB içindeki uyumsuzluğun farkında olan İspanya, Fransa, İngiltere ve İtalya gibi ülkeler ise kendilerini doğrudan ilgilendiren örgütler üzerinde odaklaşıyorlar. 
     



 DÜNYA 












</TEXT>
</DOC>
