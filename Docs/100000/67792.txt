<DOC>
<DOCNO> 67792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/15/son/sondun04.html </URL>
<DATE> 2002/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
15 yıl boyunca boşuna hapis yattı... 
</HEADLINE>
<TEXT>

     ABD'nin Pennsylvania eyaletinde, iki kadına tecavüz ettiği iddiasıyla 15 yıl cezaevinde kalan bir kişi, DNA testleri sayesinde yeniden yargılanmak üzere serbest bırakıldı. 
     Tecavüz suçundan 20 yıl hapse mahkum edilen Bruce Godschalk, ''Castor an the Innocence Project'' adlı kurum tarafından yapılan DNA testlerinin suçsuzluğunu ortaya çıkarması üzerine mahkmeye başvurdu. 
     Test sonuçlarıyla suçu hakkında şüpheye düşülmesi üzerine Godschalk'ın serbest bırakıldığı ve yeni deliller ışığında yeniden yargılanma talebinin kabul edildiği bildirildi. 
     Montgomery İlçesi Bölge Savcısı Bruce Castor, Godschalk'ın masum olup olmadığını bilmediğini, ancak suçunun kanıtlanamadığını belirtti. 
     Castor, ''Suçu ispat edilmemiş kişileri cezaevinde tutmak bizim işimiz değil'' dedi. 
     1987 yılında iki kadına tecavüz ettiğini itiraf ederek hapse 
     mahkum olan Godschalk, daha sonra baskı altında itirafa zorlandığını kaydetmişti. 
     






</TEXT>
</DOC>
