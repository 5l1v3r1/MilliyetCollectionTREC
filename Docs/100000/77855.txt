<DOC>
<DOCNO> 77855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/son/sontur28.html </URL>
<DATE> 2002/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Evine giren soyguncuya direnen emekli öğretmen öldürüldü 
</HEADLINE>
<TEXT>

     Aydınlıkevler'de emekli bir öğretmen gasp için evine giren soyguncuya direnince canından oldu. Katili, vatandaşlar suçüstü yakaladı. 
     Aydınlıkevler Şehit Mustafa Baş Caddesi'nde oturan emekli öğretmen Aymeral A. 60 , evine soygun amacıyla gelen bir kişinin bıçaklı saldırısına uğradı. Boğazı kesilen ve ağır yaralanan emekli öğretmenin, ''imdat'' çığlıkları üzerine çevreden yetişen vatandaşlar, saldırganı kaçarken caddede kıstırdılar. 
     Yakalanacağını anlayan saldırgan, bıçağı gırtlağına dayayarak vücudunu kesmeye başladı. Bu sırada saldırganın üzerine atlayan Yılmaz Y. adlı bir kişi, bıçaklı saldırganı yakaladı. 
     Boğazı kesilen Aymeral A. olay yerinde yaşamını yitirdi. 
     Saldırganı yakalarken yüzünden yaralanan Yılmaz Y. adlı vatandaş hastaneye kaldırıldı. 
     Olay yerine gelen polis, saldırganı çaldığı eşyalarla birlikte gözaltına aldı. 
     Bu kişinin üzerinden Bolu Barosu'na kayıtlı bir avukatın kimliği ile bayıltıcı sprey çıktı. Adının Müret G. olduğu öğrenilen saldırganın kimliğinin gerçek olup olmadığı, parmak izi alınarak araştırılmaya başlandı. 
     Emniyet kayıtlarında Müret G.'nin sabıkasının olduğu bildirildi. 
     





</TEXT>
</DOC>
