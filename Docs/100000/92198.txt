<DOC>
<DOCNO> 92198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/son/sondun28.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamas ve İslami Cihad'ın seçim resti 
</HEADLINE>
<TEXT>

     Filistin'deki aşırı dinci Hamas ile İslami Cihad örgütleri, Ocak ayında yapılması planlanan devlet başkanlığı ve parlamento seçimlerine, sadece Filistin Özerk Yönetimi ve milletvekillerinin Oslo barış anlaşmalarını ret etmeleri durumunda katılacaklarını bildirdiler. 
     Hamas'ın siyasi liderlerinden İsmail Haniyah, ''Hamas seçime sadece, siyonist düşman ile varılan Oslo anlaşmalarıyla bağlantılı olmadığı sürece katılacak'' dedi. 
     İslami Cihad liderlerinden Nafız Azzam da ''Oslo'yu terk eden ve direnişi destekleyen yeni bir mekanizma, siyasi program olursa konuyla ilgileneceğiz'' ifadesini kullandı. 
     Yine de iki lider, nihai kararı açıklamak için seçim sürecine ilişkin koşulların ve yasaların açıklığa kavuşmasını bekleyeceklerini söylediler. 
     Hamas ile İslami Cihad, yerel seçimler yapıldığı zaman ise buna katılacaklarını kaydettiler. 
     Yaser Arafat'ın liderliğinin düşmesi için ABD'nin baskısıyla karşı karşıya kalan Filistin yönetimi bugün, devlet başkanlığı ve parlamento seçimlerinin 10-20 Ocak 2003'te, yerel seçimlerin de Mart 2003'te yapılacağını duyurmuştu. 
     





</TEXT>
</DOC>
