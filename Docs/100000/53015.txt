<DOC>
<DOCNO> 53015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/19/yazar/ozkan.html </URL>
<DATE> 2001/11/19/ </DATE>
<TIME>  </TIME>
<AUTHOR> Tuncay ÖZKAN  </AUTHOR>
<HEADLINE>
Her şeyi bilen adam sır oldu 
</HEADLINE>
<TEXT>

Tayyip Erdoğan'ın belediye başkanı olduğu dönemde genel sekreterliğini yapan Mustafa Açıkalın'dan bir haftadır haber alınamaması, akıllara 'kaçtı mı, kaçırıldı mı' sorularına getiriyor... 
     DGM'nin "BİT" takibi sürüyor. Bu aynı zamanda Recep Tayyip Erdoğan ile hukukun geciken yüzleşmesi. Şimdi davalar DGM'den alınsın diye fetva buyurdu ya siyasiler, ona sığınarak DGM'ye baskı yapmaya çabalıyorlar. Soruşturmaları dursun diye. Daha metin yasallaşmadı oysa. Bakalım neler olur Cumhurbaşkanı ne der bu keyfiliğe Bir de sanki DGM dışındaki mahkemeler, mahkeme değil. Oradaki yargıçlar savcılar başka iş yapıyorlar. Hırsızlara buyurun, sokaklar sizi bekliyor diyecekler ya Olur mu böyle şey 
     
Açıkalın, sırra kadem bastı      Çok ilginç bir olay yaşanıyor BİT soruşturmasında. Erdoğan döneminde dört yıl Büyükşehir Belediyesi Genel Sekreterliği yapan Mustafa Açıkalın yaklaşık bir haftadır sırra kadem bastı, kayıp. 
     Kaybolduktan 3 gün sonra hakkında gıyabi tutuklama kararı verildi. Ama ailesi bu karardan önce savcılığa başvurarak Açıkalın'ın kaybolduğunu ve yaşamından endişe edildiğini aktardı yetkililere. Bundan üç gün sonra da gıyabi tutukluluk kararı çıktı DGM'den. 
     Şimdi belediyeyi soyan bu organizasyon hakkında olağanüstü bilgi sahibi olan Açıkalın ortalıkta yok. Ne ailesi ne de polis bir türlü bulamıyor onu. Tayyip Erdoğan'ın sağ kolu yer yarıldı da içine girdi sanki. Ya önceden haber aldı tutuklanacağını ve kaçtı ya da kaçırıldı. Kaçırıldı ise canından endişe ederim. Çünkü bu çete her şeyi yapar. Güvenlik kuvvetleri Açıkalın'ı mutlaka sağ salim bulmalı. Başına bir işin gelmesini önlemeli. 
     Albayrak, İGDAŞ derken Tayyip'in "Komplo, hiçbir şey yok" vecizelerini yuvarladığı "BiT" soruşturmasında tutuklananların sayısı 11'e ulaştı. Bunlar Nuran Erdoğan, Mustafa Albayrak, Ali Can Balcı, Hüseyin Yılmaz, Muhittin Fuat Şengül, İbrahim Müjdat Oğuz, Taci Erdemir, Metin Şahin, Yusuf Aydınoğlu, Abdullah Topel Coşkun,Turan İşcan. Bunlar da mı torpille tutuklandı 
     
Kaçaklardan haber yok      Bir de aylardır aranmalarına ve haklarında tutuklama kararı bulunmasına rağmen yakalanamayanlar var. Komploculara göre bunlar da torpille yakalanmıyor o zaman. Böyle saçmalık olur mu Bunlar arasında Albayrak kardeşlerden K zım ve Muzaffer Albayrak birinci sıradalar. Daha sonra şu adlar sıralanıyor Mehmet Sami Polat, Tamer Öztürk, Osman Temur, Tufan Mengi, Mehmet Taşdiken, Ahmet Hamdi Pınarcık, Necmi Kadıoğlu, Mehmet Mustafa Açıkalın. 
     Şimdi bu operasyonlar sırasında hırsızı koruyup, bunlar komplo diye nutuk atanlar ne yapacaklar 
     Yüzleri kızarır mı Hayır, hiç sanmam. 
     
     







Elli yılın ekonomisi 


'İslam ülkeleri laiklik yolunda' 


Afganistan kurtulur mu 


Dalga tersten vuruyor 


Her şeyi bilen adam sır oldu 


Savaş muhabiri mi, televole muhabiri mi 


Daha iyi Türkiye için... 


Arabeskin kadın halleri... 


Borsalara aldanmayın, 2002 zor bir yıl 


Derviş haber almış Yabancılar dönüyor 


</TEXT>
</DOC>
