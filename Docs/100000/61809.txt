<DOC>
<DOCNO> 61809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/son/sonspo13.html </URL>
<DATE> 2002/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor CSKA Kiev ile 0-0 berabere kaldı 
</HEADLINE>
<TEXT>

     Kocaelispor, devre arası hazırlıklarını Antalya Kemer'de sürdürüyor. 
     Yeşil-siyahlılar, Antalya kampındaki son hazırlık maçında, Ukrayna Birinci Lig takımlarından CSKA Kiev ile 0-0 berabere kaldı. 
     Karşılaşmanın ilk yarısında, sahada as kadrosuyla yer alan Kocaelispor, maçın ikinci yarısında, A takımla birlikte Kemer'de kampta bulunan PAF takımıyla mücadele etti. 
     Kemer'de 10 gündür süren kampın çok iyi geçtiğini belirten teknik direktör Hikmet Karaman, ''Ligin ikinci yarısında da ilk devrede olduğu gibi iyi sonuçlar almayı hedefliyoruz'' dedi. 
     Galatasaray ile oynayacakları erteleme maçına iddialı çıkacaklarını belirten Karaman, ''Galatasaray bir dünya markası, ancak biz de güçlü bir ekibiz. Bu maçta 3 puanı hedefliyoruz'' diye konuştu. 
     Kaleci Ahmet dışında sakat futbolcusu bulunmayan Körfez ekibi, pazar günü Antalya kampını tamamlayarak Kocaeli'ye dönecek. 
     






</TEXT>
</DOC>
