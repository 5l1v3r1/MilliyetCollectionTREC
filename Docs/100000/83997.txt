<DOC>
<DOCNO> 83997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/son/sontur22.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Nuh Mete Yüksek hakkında Adalet Bakanlığı soruşturma başlattı 
</HEADLINE>
<TEXT>

     dalet Bakanlığı, AK Parti Genel Başkanı Recep Tayyip Erdoğan'ın avukatlarının suç duyurusu üzerine, Ankara DGM Cumhuriyet Savcısı Nuh Mete Yüksel hakkında soruşturma başlattı. 
     Adalet Bakanlığı Teftiş Kurulu Başkanlığı'nca görevlendirilen müfettişler, Ankara DGM'ye gelerek çalışmalarına başladı. 
     Müfettişlerin, soruşturma kapsamında, Savcı Yüksel'den de savunma almaları bekleniyor. Soruşturma sonucunda hazırlanacak rapor, Adalet Bakanlığı Ceza İşleri Genel Müdürlüğü'ne gönderilecek. 
     Savcı Yüksel hakkında disiplin cezası verilmesi istenirse dosya, Hakimler ve Savcılar Yüksek Kurulu'na gidecek. Yüksel'e ceza verilip verilmeyeceğine, Kurul karar verecek. 
     AK Parti Genel Başkanı Erdoğan'ın, Rize ve Almanya'daki konuşmaları nedeniyle başlatılan soruşturma devam ederken, ''Savcı Yüksel'in, Erdoğan'ın ifadelerini basına sızdırdığı'' ve ''soruşturma yapmaya yetkisi olmadığı'' gerekçesiyle Erdoğan'ın avukatları, Adalet Bakanlığı'na suç duyurusunda bulunmuşlardı. 
     





</TEXT>
</DOC>
