<DOC>
<DOCNO> 51171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/dunya/dun03.html </URL>
<DATE> 2001/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’den TSK’ya 25 helikopter... 
</HEADLINE>
<TEXT>

     Teröre karşı mücadelede Ankara'nın desteğini alan ABD yönetimi, hazırlanmakta olan destek paketiyle, Türk Silahlı Kuvvetleri'ne TSK yardıma hazırlanıyor. Bu çerçevede Pentagon'un, aralarında helikopterlerin de bulunduğu askeri teçhizatı hibe ederek veya uygun fiyatla satarak Türkiye'ye transfer etmeyi planladığı öğrenildi. 
     Pentagon'un, ihtiyaç fazlası 25 askeri helikopteri Türkiye'ye hibe etmeyi düşündüğü, Türk Deniz Kuvvetleri'nin ihtiyacı için alınması düşünülen Seahawk tipi deniz helikopterlerinin satışının da, ABD Eximbank kredilerine işlerlik kazandırılarak gerçekleştirilmesinin öngörüldüğü ifade edildi. 
     
     Kongre’de görüşülecek 
     Türkiye'nin 5 milyar doları aşan FMS askeri satış kredisi borcunun tamamı, bir bölümü veya faizlerinin silinmesi konusunda da uğraşlarını sürdüren ABD yönetimi, ayrıca, tekstil ve çelik ihracatına kolaylık sağlayıcı bazı önlemler üzerinde de çalışıyor. 
     Destek paketinin onay gerektiren bölümleri, gelecek haftalarda ABD Kongresi'ne sunulacak. 
     



 DÜNYA 














</TEXT>
</DOC>
