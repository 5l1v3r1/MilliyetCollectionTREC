<DOC>
<DOCNO> 72589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/son/sonspo22.html </URL>
<DATE> 2002/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan basını Galatasaray'a hakaret ediyor "Onlara duş lazım" 
</HEADLINE>
<TEXT>

     İtalyan basını, Roma-Galatasaray maçı sonrası çıkan olaylarda suçluluğu belirlenecek futbolculara 5 maç sahalardan men cezası verilebileceğini iddia etti. 
     Gazeteler, ''Avrupa kupalarında son 10 yılın en büyük kavgalı maçı'' olarak gösterdikleri maçla ilgili, UEFA görevlilerinin suçluların bulunması için soruşturma başlattığını kaydetti. Gerek Roma, gerekse Galatasaray'dan futbolcu ve teknik heyetten bazı kişilerin 5'er maç ceza almasının gündemde olduğu öne sürülüyor. 
     Roma'dan Lima, Batistuta ve Panucci'nin, Galatasaray'dan da Ümit Karan ve Emre Aşık'ın ceza alabilecekleri iddia ediliyor. 
     Bu arada, İtalya'nın en yüksek tirajlı spor gazetelerinden La Gazzetta dello Sport'un başmakalesinde, Galatasaraylı futbolculara hakaretler yağdırıldı. Yazıda, ''Batistuta ve Lima, bir yanda olmasına karşın olayın baş aktörleri Türkler. Polislere bile elleri kalkan bu ruhları kaynayan gençleri sakinleştirmek için toplu bir doping testi ve güzel bir soğuk duş gerekiyor'' iddialarına yer verildi. 
     






</TEXT>
</DOC>
