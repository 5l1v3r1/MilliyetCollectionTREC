<DOC>
<DOCNO> 62295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/guncel/gun08.html </URL>
<DATE> 2002/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Köpeğin havlaması gürültü sayılır mı 
</HEADLINE>
<TEXT>

ÇAPRAZ ATEŞ 
     ASLI ÖKTENER 

     Mersin İl Çevre Müdürlüğü, "Zeus" adlı Alman kurt köpeği havladığı için sahibine 700 milyon lira para cezası verdi. Adana 2. İdare Mahkemesi, köpeğin çıkardığı sesin "doğal ve içgüdüsel" olduğu gerekçesiyle bu kararı iptal etti. Köpeğin havlaması gürültü sayılır mı, sayılmaz mı Görüşler şöyle 
     
     Recep Metin Mersin Çevre Mü. 
61 şikayet var      Bölge İdare Mahkemesi kararımızı iptal etti. Biz de Danıştay’a başvuruyoruz, temyize gideceğiz. Söz konusu şahsın evine 10 kez gittik. Normalde gürültü sınırı evler için oturma odalarında 60, mutfak ve banyoda 70 desibeldir. Yaptığımız ölçümler 70 desibelin üzerinde çıktı. Elimizde o köpeğin mahalleyi rahatsız ettiğine dair 61 vatandaşımızın şikayet dilekçesi var. Bunun üzerine köpeğin başka yere götürülmesini talep ettik. Köpek çok havlıyor, çocuklara ve yaşlılara saldırıyor. Gürültü Kontrol Yönetmeliği’ne göre, Sesle rahatsızlığa sebep olan hayvanları oturma alanlarında bulundurmak yasaktır.’ Biz bu madde uyarınca işlem yaptık. 
     
     Cengiz Hortoğlu Avukat 
Havlama gürültüdür      Medeni Kanun’un ilgili maddeleri komşuluk ilişkilerini düzenler. Burada çevreyi rahatsız etmek anlamında tanımlanan duman, buğu, kurum, toz, koku, gürültü ve sarsıntı yasaklanmıştır. Hayvan beslemek yasaktır’ diyen bir madde yok. Ancak apartmanlarda tavuk, horoz ve köpek gibi hayvanları beslemek Yargıtay’ca yasaklandı. 1969’daki bir karara göre, davalı kiracıların 11 gün içinde köpeği daireden uzaklaştırmaları gerekiyordu. Köpeğin havlayıp etrafı rahatsız etmesi gürültü sayılıyor. Mahkeme bu noktada köpeğin uzaklaştırılması cezası verebilir. Köpek havladığı için para cezası verilmesi yanlıştır. 
     
     Prof. Dr. Tamer Dodurka İ.Ü. 
Böyle yasak olmaz      Havlamak köpeğin en doğal ihtiyaçlarından biridir. Zaten bir çok olaya havlayarak tepki verirler. Sahibini karşılar, selamlar, oyun ve temas isterken ve tehlike anında havlarlar. Bu çok doğal bir şey. Bazı ırkları, örneğin Doberman, İskoç Teriyer havlamalarıyla ünlüdür. Bazıları kapının önünden biri geçse havlar. Bu da tabii ki komşuların şikayetine yol açar. Fakat bu havlamanın gerçekten gürültü olup olmadığını ancak gürültü ölçer aletlerle söylemek mümkündür. Öyle komşular oluyor ki, köpeğin çok normal havlamasına dahi katlanamıyor. Havlamakı hiçbir yasaya göre yasak olamaz. 
     
     Birgül Rona Hayvanları Koru. D. 
Havlaması doğal      Mersin’deki gibi vakalar zaman zaman bize de intikal ediyor. Kırsal kesimde köpek besleyen birileri komşularca Gürültü yaratıyor’ diye şikayet konusu oluyor. Ölçümle tespit ediliyor. Bu tür köpekler bekçilik yapmak için beslenebiliyor ve hayvanın zaman zaman havlaması da çok normal. Özellikle süs köpekleri de yanlız kalınca havlıyor. Apartmanlarda rahatsızlık verici durumlar oluyor. Köpek havlar en doğal haklarıdır. Ona kalırsa ben de üst kattakilerin bağırmalarından rahatsız oluyorum ama nedense bizde köpek havlayınca suç oluyor. Köpekler eğitim alırsa bu tür rahatsızlık yaratıcı unsunlarda ortadan kalkar. 
     



 GÜNCEL 




















</TEXT>
</DOC>
