<DOC>
<DOCNO> 56077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/son/sontur11.html </URL>
<DATE> 2001/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Cumhurbaşkanı Sezer, Hüsnü Mübarek ile telefonda görüştü 
</HEADLINE>
<TEXT>

     Cumhurbaşkanı Ahmet Necdet Sezer'in Ortadoğu'daki gelişmeler konusunda dün, Mısır Cumhurbaşkanı Hüsnü Mübarek ile bir telefon görüşmesi yaptığı bildirildi. 
     Cumhurbaşkanlığı Özel Kalem Müdürü ve Dışişleri Başdanışmanı Tacan İldem, Çankaya Köşkü'nde düzenlediği basın bilgilendirme toplantısında, Sezer ile Mübarek'in telefon görüşmesinde Ortadoğu'daki gelişmelerden duydukları kaygıyı dile getirdiklerini ve görüş alışverişinde bulunduklarını söyledi. 
     İldem, Türkiye'nin konuyu yakından izlediğini ve taraflara gerekli mesajları ilettiğini belirtti. 
     İldem, bir soru üzerine de Türkiye'nin Afganistan konusunda Bonn'da gerçekleştirilen toplantıyı önemli ve olumlu bir adım olarak değerlendirdiğini belirterek, ''Bonn toplantısının sonuçları olumludur'' dedi. 
     İldem, bir başka soru üzerine, Cumhurbaşkanı Ahmet Necdet Sezer'in ABD Dışişleri Bakanı Colin Powell ile görüşmesinde Türkiye'nin Irak'a operasyon konusundaki kaygılarını dile getirdiğini söyledi. 
     






</TEXT>
</DOC>
