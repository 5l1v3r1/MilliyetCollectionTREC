<DOC>
<DOCNO> 63498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/22/guncel/gun09.html </URL>
<DATE> 2002/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
6 gofret çaldı tutuklandı 
</HEADLINE>
<TEXT>

     DOĞAN HABER AJANSI 

     Eskişehir’de pastaneden 6 gofret çalan bir kişi, çıkarıldığı mahkemece tutuklandı. 
     Devriye görevi yapan polisler, Uluönder Mahallesi’ndeki bir pastanenin camının kırık olduğunu görüp içeriye girdiler. Saklandığı yerde yakalanan Muharrem Kaya’nın 30 pastaneden 6 gofret çaldığı belirlendi. Yapılan soruşturmada Kaya’nın başka işyerlerinden de sigara, çakmak ve 6 milyon lira para çaldığı anlaşıldı. Kaya, sorgusunun ardından mahkemeye sevk edildi. Kaya, tutuklanarak cezaevine gönderildi. 
     
     Tıraş bıçağı çaldı, yakalandı 
     Kayseri’de ise bir alışveriş merkezinden 27 tıraş bıçağı aldığı tespit edilen Selçuk Kabuloğlu 23 , çıkarıldığı mahkemece tutuklandı. 
     Yine Kayseri’de, Talas ilçesinde de bir marketten 1 koli yumurta ve 1 kavanoz bal alarak ücretini ödemeden dışarıya çıkan 30 yaşındaki Nursema Farsak, market görevlisi Erdal Yakut tarafından yakalandı. Güvenlik görevlilerine teslim edilen Farsak ile ilgili soruşturma sürüyor. 
     



 GÜNCEL 



















</TEXT>
</DOC>
