<DOC>
<DOCNO> 87764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/guncel/agun.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kore’yi kırmızı beyaza boyadık 
</HEADLINE>
<TEXT>

Millilerin Brezilya ile oynadığı karşılaşmayı izlemeye gelen on binlerce Türk taraftar, Munsu Stadı’nı karnaval yerine çevirdi 
     Dünya Kupası finallerinde ilk maçını Dünya devi Brezilya ile oynayan A Milli Takım’ı Türk taraftarları yine yalnız bırakmadı. 50 bin kapasiteli Munsu Stadı’na adeta akın eden on bini aşkın seyircimiz tribünleri kırmızı - beyaz renklere boyadı, maç boyunca tezahüratlarıyla futbolcularımıza moral verdi. Türk izleyicilerin arasında kırmızı beyaz formalı pekçok Koreli yer alırken, bazı Türkler de Güney Kore’nin yöresel kıyafetlerini de giyip stada girdi. 
     
     Koreliler’den destek 
     Karşılaşmanın başlamasına saatler kala stattaki yerini alan Türk taraftarlar, bu tarihi sınavda Ay - Yıldızlı ekibe elinden gelen desteği verdi. Doksan dakika hiç susmayan Türk seyircilere, Milli Takımız’ı tutan Güney Koreli taraftarlar da eşlik etti. Koreli seyirciler ellerinde Türk bayraklarıyla kendi dillerinde tezahürat edip, takımımızı çılgınca alkışladı. 
     
     Tarkan da izledi 
     Tribünlere, "Türkiye’yi destekleyen Ulsanlılar" yazılı pankart da açan Güney Koreli taraftarlar Türk seyircilerin büyük sempatisini kazandılar. Koreli seyirciler karşılaşmayı yöneten vatandaşları Young Joo Kim’in Ay - Yıldızlı ekibimiz aleyhine verdiği kararları da protesto ettiler. Türkiye’den gelen birçok ünlü isim de tribünlerde ilginç kıyafetleri ile dikkat çekti. Milli Takım için bir şarkı hazırlayan ünlü şarkıcımız Tarkan da futbolcularımıza destek veren ünlü isimler arasındaydı. 
     
Brezilya göğüs farkıyla...      Maçın galibi olan Brezilya, tribünlerde de göğüs farkı’yla öndeydi... Türk bayan taraftarlar sade giysileriyle dikkat çekerken, Brezilyalı bayanlar bir hayli cüretk rdı... 
     
Türk birliği maçı Kabil’den izledi...      Uluslararası Güvenlik Destek Gücü’ne ISAF katılmak üzere ülkelerinden ayrılıp Afganistan’a giden Türk askerlerini de maç heyecanı sardı. Türkiye Brezilya maçını Kabil’de izleyen askerler 90 dakika boyunca yerinde duramadı. Hasan Şaş’ın golüyle kendilerinden geçen Türk birliği yaptığı tezahüratlarla takımlarına sonuna kadar destek oldu. Ancak ikinci yarıda gelen golle yıkılan askerler merakla ikinci maçı bekliyor. 
     
Maç arası firar ettiler      Brezilya’nın Sao Paulo kentindeki bir cezaevinden, Brezilya-Türkiye maçı sırasında 17 mahk m kazdıkları tünelden kaçtı. 4 mahk mu yakalayan polis, ope-rasyon başlattı. 
     
Almanya’da olay çıktı...      Almanya’nın başkenti Berlin’in Postdam Meydanı’nda Brezilya-Türkiye maçı sonrası 400 Türk vatandaşı 60 Brezilyalı taraftarla kavga etti. Bir kişi yaralandı, bir kişi tutuklandı. 
     



 GÜNCEL 

















</TEXT>
</DOC>
