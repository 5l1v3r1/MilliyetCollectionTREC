<DOC>
<DOCNO> 93656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/son/sondun09.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
"Sex and the City" dizisinde ikinci hamilelik 
</HEADLINE>
<TEXT>

     Sarah Jessica Parker'den sonra, HBO televizyonunun sevilen dizilerinden ''Sex and the City''nin ikinci başrol oyuncusu kızıl saçlı Cynthia Nixon'un da hamile olduğu bildirildi. 
     Jessica Parker'ın hamileliği yüzünden dizinin bölüm sayısı 13'ten 8'e indirilmiş ve çekimlere bir süre ara verilmişti. Cynthia Nixon'un 
     bebeğinin bu yılın sonunda dünyaya geleceği için çekimlerle ilgili bir sorun yaratmayacağı belirtildi. Uzatmalı sevgilisi Danny Mozes ile birlikte yaşayan Cynthia Nixon'un bu ikinci çocuğu. Çiftin ilk çocukları Samantha 1996 yılında doğmuştu. Üniversite yıllarından beri birlikte oldukları halde çiftin evlenmeye niyeti olmadığı belirtildi. Bu konuya açıklık getiren Cynthia Nixon, ''Evlenmeyeceğiz, çünkü onu çok seviyorum'' dedi. Cynthia Nixon, ünlü TV dizisinin yanı sıra film çeviriyor ve Broadway'de sahneye çıkıyor. ''The Women'' Kadınlar adlı oyunda önemli rollerden birini üstlenen Nixon'un rol aldığı filmler arasında Tatum O'Neal'in başrolünü oynadığı ''Little Darlings'' ve ''Amadeus'' da bulunuyor. ''Sex and the City'' dizisinin yeni bölümleri HBO televizyonunda 21 Temmuz'dan itibaren yayınlanmaya başlayacak. 
     





</TEXT>
</DOC>
