<DOC>
<DOCNO> 86260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/ekonomi/eko04.html </URL>
<DATE> 2002/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Yaklaşımı sakat doğdu 
</HEADLINE>
<TEXT>

İstanbul Yaklaşımı’nda borç yapılandırılmasından önce üretim için şirketlere işletme kredisi verilmesi gerektiğini bildiren Denizbank Genel Müdürü Ateş Bu iş, bankaların insiyatifine bırakılırsa yürümez’ dedi 
     FİNANS SOHBETLERİ 
KADİFE ŞAHİN 

     Cuma günü Bankalar Birliği tarafından Çerçeve Anlaşması kamuoyuna açıklanan İstanbul Yaklaşımı’nın işletme sermayesi sağlamaması yüzünden sakat doğduğunu bildiren Denizbank Genel Müdürü Hakan Ateş, "Eğer şirketin işletme sermayesi erimiş, üretimi durmuş ise siz borçlarını 50 yıl vadede yapılandırsanız fark eden bir şey olmaz" dedi. 
     Programın başarılı olabilmesi için devletin işi tamamen özel bankaların insiyatifine bırakmaması gerektiğini belirten Ateş,öSistemin başarılı olması için aktarılması söz konusu olan kaynağın miktarı ve bunun hemen aktarılması önemli. Şu ana kadar Dünya Bankası’ndan temin edilecek bir 500 milyon dolardan söz ediliyor. Bu yeterli bir rakam değil. İstanbul Yaklaşımı’nda baştan bir sakatlık var çünkü bir firmanın mevcutta 100 dolarlık problemi varsa bunun 50 doları Fon’a devredilen bankalar veya kamu bankalarında. Bu bankalar hiç bir ilave kaynak aktarımında bulunmayacaklar. Bütün yükü diğer bankalar kaldırmak isteyecek mi Burada problem var" diye konuştu. 
     
     Bankalar çekimser kalacak 
     "İsterseniz bir firmanın borcunu 50 yıl sonraya yayın, çalışacak işletme sermayesi yoksa bu borcu bu vadede de ödeyemez" diyen Ateş, "İlk etapta işletme sermayesi için, kuyuya su vermeniz lazım. Bunu ben vermem sen ver’ mantığıyla yaklaşıldığı zaman tabi ki bankalarda çekimserlikler olacak. Bu bence işin aksayan yönü. Bu kaynağı devlet yurtdışından temin ederek bu oluşumu cesaretlendirmeli" dedi. 
     Devletin bunu düzenleyici konumu itibarıyla yapması gerektiğini bildiren Ateş, İstanbul Yaklaşımı’nın başarısının devletin etkinliğine bağlı olduğunu söyledi. Ateş, şöyle konuştu 
     "Başarı, Maliye Bakanlığı’nın vergileri ne kadar yumuşatacağı, BDDK’nın Karşılıklar Yönetmeliği’nde sağlayacağı olumlu iyileşmeler ve devletin yurtdışından sağlayacağı kaynakları etkin bir şekilde bu işe kanalize etmesine bağlıdır. Aksi halde burada çekimser yaklaşımlar ile özel bankaların insiyatif almalarını beklersek fazla bekleriz. Bizim Zorlu Holding olarak bundan hiç bir menfaatimiz yok. Ama mutlaka yapılmasından yanayım. Çünkü sistemin bundan faydası olacak. Sistem ayakta kaldığında biz de daha çok büyüyeceğiz." 
     
     Bilançolar 10 gün gecikir 
     İstanbul Yaklaşımı’nın şu ana kadar hiç yapılmadığı şekilde ayrıntılı bir denetimden geçen bankaların bilanço sonuçlarına da bağlı olduğunu belirten Ateş, "Şu ana kadar oldukça doğru işler yapıldı. Tabi bu bir zaman alıyor. Sıkıntı şu, sermaye ihtiyacı olan bankaları tekrar sermayelendirmek pek sorun değil. Asıl reel sektördeki sorunların da çözümlenmesi önem taşıyor. Ama bu da bankaları bekliyor çünkü bankalarda hangi kredilerin problemli görüleceği, hangilerine karşılık ayrılacağı ve çevçevede de hangilerinin İstanbul Yaklaşımı’na alınacağı birbiri ile bağlantılı konular" dedi. 
     Bankaların denetimi bitmediği için İstanbul Yaklaşımı’nın da geciktiğini kaydeden Ateş, "BDDK, şu an üçlü denetimin raporlarını hazırlıyor. Bu açıklanmasını haziran ayı başında bekliyorduk ama sanırım bir hafta veya 10 günlük bir gecikme olabilir." 
     
     Devir beklemiyorum 
     Bankaların sermaye yeterlilik rasyolarının açıklanmasından sonra Tasarruf Mevduatı Sigorta Fonu’na yeni devirler beklemediğini belirten Ateş, "Kanaatimce geçtiğimiz üç yıl içinde Fon’a devirlerle sektörde çok ciddi bir temizleme oldu. En azından bankacılığı usullerinin dışında yapanlar ayıklandı. Bu noktadan sonra daha ziyade işe uygun görülüp görülmeme kriteri uygulanacak. Sermayesi yeterli çıkmayacak kuruluşlara bir takım alternatifler sunulacaktır" diye konuştu. 
     
Gelin ata binmiş başını koparmışlar’      Çerçeve Anlaşması için şu an henüz Tamam yürüyelim arkadaşlar’ noktasına gelinmediğini söyleyen Ateş, "Bu iş için bir takım vergi avantajları kısmen sağlandı. H l bir takım beklentiler de var. Aradaki sürtünmeyi düşürmek lazım. Bu operasyonun maliyeti biraz ucuzlatılmalı. Teminatlandırma, yeni tahsil ve kaynak aktarımı sırasındaki bütün maliyetleri gözden geçirip sıfırlamak gerikiyor" dedi. 
     
     Meftadan vergi alınmaz 
     Bunlar yapılmazsa sorunlu şirketlerin tamamen yok olacaklarını bildiren Ateş şöyle devam etti "Bizde devletçilik var. Yok arkadaş ölsen de kalsan da ben senden vergi alacağım’ gibi bir mantıksızlık var. Öldüğü zaman zaten vergi de olmuyor çünkü meftadan vergi alınamıyor. Dolayısıyla Bu şirketleri nasıl yaşatırım’a birilerinin bakması lazım. Bu kaotik ortamı yaratmışsak bunun sonuçlarına da toplum olarak katlanmamız lazım. Bu biraz gelin meselesine benziyor. Gelin ata binmiş eve girmek için. Boyu uzun kaldığı için girememiş kafasını kesmişler. Biraz bu örneğe doğru gidiyoruz. Önemli olan bu şirketleri yeniden üretim yapar hale getirmek." 
     



 EKONOMİ 


















</TEXT>
</DOC>
