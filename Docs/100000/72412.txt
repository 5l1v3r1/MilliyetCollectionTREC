<DOC>
<DOCNO> 72412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/son/sontur16.html </URL>
<DATE> 2002/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz "En büyük vatanseverlik Türkiye'yi AB'ye taşımaktır" 
</HEADLINE>
<TEXT>

     ANAP Genel Başkanı Devlet Bakanı ve Başbakan Yardımcısı Mesut Yılmaz, en büyük vatanseverliğin Türkiye'yi AB'ye taşımak olduğunu bildirdi. 
     Yılmaz partisinin grup toplantısının açılışında yaptığı konuşmada, AB ile ilişkiler konusundaki tartışmalara değindi. 
     Her alanda AB standartlarına ulaşan Türkiye'nin peşinde olduklarını ifade eden Yılmaz, ''Milletimize sorduğumuz zaman da tereddütsüz alacağımız cevap aynısı olacaktır. Onun için diyorum ki, bugün Türkiyemizde bana göre en büyük vatanseverlik Türkiye'yi AB'ye taşımaktır''dedi. 
     Yılmaz, Türkiye'yi AB'ye taşımak için yapılması gereken taahhütlerin hiçbir zaman Türkiye'nin onurunu kıran taahhütler olarak görülemeyeceğini söyledi. 
     -''ARAŞTIRMALAR ORTADA'''- ''Ülkenin geleceğini ilgilendiren bu konuda karar mercii Türk insanı ise araştırmalar ortada'' diyen Yılmaz, hiçbir araştırmada Türk hakının AB üyeliğine desteğinin yüzde 65-70'den aşağı çıkmadığını ifade etti. 
     ANAP Genel Başkanı Yılmaz, bu tartışmalar bir kenara bırakılarak birtakım basit soruların cevaplarının aranması gerektiğini kaydettiği konuşmasını, şöyle sürdürdü 
     ''Soralım bakalım vatandaşlarımıza nasıl Türkiye'de yaşamak isterler 
     Enflasyonun yüzde 100'ler sınırında dolaştığı AB dışındaki Türkiye'de mi, enflasyonun yüzde 10'un altında olduğu AB üyesi Türkiye'de mi 
     Zaten sınırlı olan milli gelirin fevkalade çarpık dağıldığı, zenginin daha zengin, fakirin daha fakir olduğu bir Türkiye'de mi yaşamak isterler, yoksa çoğalan zenginlikten herkesin payını aldığı bir Türkiye'de mi yaşamak isterler 
     Herşeyin kapalı kapılar ardından yaşandığı, kimsenin doğru dürüst hesap soramadığı bir Türkiye'de mi yaşamak isterler, yoksa devlet yönetiminden siyasete kadar her kurumun işleyişinin şeffaf olduğu bir Türkiye'de mi yaşamak isterler 
     Adı işkence ve kötü muamele gibi ayıplarla anılan bir Türkiye'de mi yaşamak isterler, yoksa insan haklarının herşeyin temeli olduğu bir Türkiye'de mi yaşamak isterler Hala düşünce suçu, kitap toplama gibi cezaların bulunduğu ayıplı bir Türkiye'de mi yaşamak isterler, yoksa insanların en ileri düşünce, ifade ve yayın hakkına sahip olduğu bir Türkiye'de mi yaşamak isterler 
     Çocuklara doğru dürüst eğitim imkanının sağlanamadığını, gençlerin kafasının içi ile değil de şekliyle uğraşan bir Türkiye'de mi yaşamak isterler, yoksa Batı standartlarında eğitim altyapısına ve anlayışına sahip bir Türkiye'de mi yaşamak isterler 
     Ekonomik dengeleri bıçak sırtında yürüyen, her an kriz korkusuyla yaşayan bir Türkiye'de mi yaşamak isterler, üretimden ihracata bütün göstergeleri sağlıklı bir Türkiye'de mi yaşamak isterler Gençlerin okullardan potansiyel işsiz olarak mezun oldukları bir Türkiye'de mi yaşamak isterler, yoksa nitelikli işgücü ile tüm dünyanın ilgi odağı olmuş bir Türkiye'de mi yaşamak isterler İnsanların haklarını aramak için karakollara, mahkemelere gitmekten korktukları bir Türkiye'de mi yaşamak isterler, yoksa güvenlik ve adalet sistemi içinde tıkır tıkır işleyen bir Türkiye'de mi yaşamak isterler 
     Çalışanlarını da emeklilerini de perişan eden bir Türkiye'de mi yaşamak isterler, yoksa insanların çalışırken de sonrasında da onurlarına yakışır bir hayat sürdükleri bir Türkiye'de mi yaşamak isterler 
     Yani her alanda halihazırdaki sorunları ile boğuşarak devam eden bir Türkiye'de mi yoksa AB Standartlarına ulaşmış bir Türkiye'de mi '' Bu sorulara aklı başında hiçkimsenin Mevcut Türkiye yanıtı verebileceğine inanmadığını kaydeden Yılmaz, ''Ve hemen arkasından şu sorunun cevabını aramak gerekiyor. Onurlu, saygın, haysiyetli, güçlü, geleceğine güvenle bakan çocuklarımıza kıvançla bırakabileceğimiz Türkiye hangisidir Herhalde birinci Türkiye değildir'' dedi. 
     






</TEXT>
</DOC>
