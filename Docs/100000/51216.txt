<DOC>
<DOCNO> 51216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/spor/aspo.html </URL>
<DATE> 2001/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
"Terim"i geçemedik 
</HEADLINE>
<TEXT>

Güneş, gündemin Fatih Terim’e ayrılmasının kendilerini çok olumsuz etkilediğini söyledi. Tecrübeli hoca, "Böyle bir maç öncesi Milli Takım konuşulmalıydı" dedi 
     BİLAL MEŞE 

     DÜNYA Kupası finalleri için Avusturya ile Viyana’da oynayacağımız baraj maçı öncesinde geri sayım başladı. Teknik patron Şenol Güneş hem umutlu, hem sıkıntılı, hem gergin. Polat Oteli’nde geç saatlerde Milliyet yazarlarının sorularını yanıtlayan Güneş’in en büyük sıkıntısı milli takımı medyada birinci sıraya yerleştirememek. Gündemin milli takımdan uzaklaşıp, bir anda Fatih Terim’e endekslenmesi, Güneş’i oldukça üzdü. 
     
Terim’e üzüldük’      MİLLİ Takımın, 47 yıllık özlemi bitirmek ve tarihe altın harflerle geçmek için girdiği mücadelede ülke insanı tarafından dışlandığını belirten Güneş, "Üzüntüm böyle bir maç öncesinde gündemin başka konulardan oluşması. Yoksa Terim’e hepimiz üzüldük. Bu bizim şanssızlığımız. Avusturya ile oynayacağımız ikinci maçtan sonra ülke olarak ayağa kalkacağız. Her şey iyi giderken değil, şimdi destek istiyoruz. Bir şeyler yapmaya çalışırken" dedi. 
     
Daha bitmedi’      MİLLİ Takım’a oyuncu çağırırken, kimseye danışmak zorunda olmadığını da kaydeden Güneş, "Hakan da, Bülent de iyi olduklarını söylediler ve kadroya girdiler. Kafalardaki bu rehavet iyi değil. Herkes kupaya gittiğimizi zannediyor. Avusturya maçları bitene kadar konsantrasyonumuzu en üst düzeyde tutmalıyız. Hiçbir futbolcumun hata yapma hakkı yok. Bütün bir maçın bedelini anlık gafletlerle ödemek istemiyoruz" yorumunu yaptı. 
     

</TEXT>
</DOC>
