<DOC>
<DOCNO> 68805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/yazar/pulur.html </URL>
<DATE> 2002/02/21/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Çubuklu forma, bir yorumcu ve bir soru... 
</HEADLINE>
<TEXT>

     YAZIYA, klasik bir spor sayfası cümlesiyle başlayalım 
     "Dev maç bitti ama, tartışmaları bitmedi." 
     Gazetecilikte böyle klasik cümleler vardır mesela magazincilerin vazgeçemediği cümle "Gönüllerde taht kuran sanatçı"dır, ya da "topluma mal olan şarkıcı " 
     
     EVET, Fenerbahçe - Galatasaray maçı bitti ama, tartışmaları, yankıları hala sürüyor, neyse bu defa açık hedef, Galatasaray'ı yenen Fenerbahçe değil Bir zamanlar, her Fenerbahçe galibiyetinden sonra, "Galatasaray oynadı, Fenerbahçe kazandı " plağını bu defa çevirmediler, hedefleri hakem Ali Aydın Lakin onu da öyle eleştiriyorlar ki "Kızım sana söylüyorum, gelinim sen anla " misali... 
     
     DÜN Fenerbahçe'nin eski başkanlarından Şükrü Saracoğlu'nun bu stadyumu gördükten sonra ruhunun şad olduğunu yazmıştık... 
     Meğer Saracoğlu'nun ruhu, o gün oradaymış, bir okur anlattı 
     "Takımlar sahaya çıkınca baktım, Saracoğlu'nun ruhu yanımda, kim bunlar diye sordu. Hadi sarı - kırmızılı takımı tanıdım ama, o beyaz don, gömlek giyenler kim Yoksa forma alacak kadar fakir mi bunlar diyordu. Aman efendim, dedim, onlar bizim Fenerbahçe takımı Saracoğlu şaşırdı... Nasıl olur, ne oldu bizim çubuklu formalara " 
     Valla biz de, o güzelim, o klasik sarı, lacivert çubuklu formalara ne oldu, bilemiyoruz. 
     
     BİR başka okur telefon etti, televizyonda, bir yorumcu şöyle demiş 
     "Galatasaraylı oyuncular, maça yasak savmak için çıktılar, ilk on beş dakika baktım, şu maç bitse de gitsek, der gibiydiler. Akıllarında Liverpool maçı vardı, o maçı kazanıp, alacakları parayı düşünüyorlardı." 
     Kimdi bu yorumcu 
     Adını söyleyince hatırladık, geçen yıl da Fenerbahçe galibiyetinden sonra şöyle demişti 
     "Fenerbahçeli futbolcular, maça çıkmadan önce Galatasaraylı futbolculara yalvarmışlar, eğer bu maçı kaybedersek, buradan ne biz sağlam çıkarız, ne siz Galatasaraylılar onun için yenildiler." 
     Allah akıl fikir ihsan etsin 
     
     BİR başka okur, Galatasaray taraftarlarının belediyenin araçlarıyla, Kadıköy'deki maça taşıyan Şişli Belediye Başkanı Mustafa Sarıgül'ün davranışını soruyordu... 
     Bunun idari ya da cezai durumunu biz bilemeyiz. 
     Ama, bu davranışın, bir siyasi yanı vardır. 
     Şişli'de oturan Fenerbahçeli seçmenler, ilk seçimde Mustafa Sarıgül'e oy vermezler, olur, biter... 
     
     GENEL Yayın Yönetmenimiz Mehmet Y. Yılmaz maç günü yazdığı yazının sonunda şöyle diyordu 
     "Fenerbahçe bugün kazanırsa çok sevineceğim. Ama Galatasaray kazanırsa da üzülmem. Hiç olmazsa Hasan Cemal bu ilerlemiş yaşında bir Fenerbahçe galibiyetine tanık olabildi diye teselli bile bulabilirim." 
     Bir okurumuz da bunu belirtip soruyor 
     "Bu yazının çıktığı, yani Fenerbahçe'nin Galatasaray'ı yendiği maçın ertesi günü Hasan Cemal izne çıktı... Acaba neden " 
     Aziz okurumuz, bunu kendisine soracaksınız. 
     Yani bizim ne dememizi istiyorsunuz 
     "Mağlubiyete dayanamadı, kaçıp gitti " mi diyelim 
     Ayıp olmaz mı 
     
     







Apo'nun idamı 


Gazeteci ödülü 


Sorunlar taşınıyor mu 


Saidi Nursi ve Tayyip Bey neden nüfus patlaması istiyor 


Midemizdeki hayvan mezarlığı 


Krizin yıldönümünün bilançosu 


Borsada futbol ligi’ 


Kara para aklama Paris Deklarasyonu 


Çubuklu forma, bir yorumcu ve bir soru... 


Ölüm cezası ve AB 


Jan Nahum, İtalyan Fiat için şanstır 


Kurban 


</TEXT>
</DOC>
