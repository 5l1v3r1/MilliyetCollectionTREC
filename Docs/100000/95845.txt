<DOC>
<DOCNO> 95845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/15/son/soneko28.html </URL>
<DATE> 2002/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Arçelik İngiltere'de büyüyor... 
</HEADLINE>
<TEXT>

     Arçelik, İngiltere'nin beyaz eşya markası Leisure'ı satın aldı. Bu satın almayla Arçelik, Avrupa'daki marka sayısını dörde çıkardı. 
     Arçelik'ten yapılan açıklamada, fırın markası olarak tanınan İngiliz Leisure'ın fikri ve sınai hakları ile ''Leisure Consumer Products'' ticari isminin kullanım hakkının satın alındığı, bununla İngiltere'de orta-üst gelir grubunda yeni bir pazar segmentine ulaşıldığı belirtildi. 
     Satın almanın Arçelik'in İngiltere'de kurulu pazarlama şirketi Beko UK aracılığıyla gerçekleştirildiğinin belirtilen açıklamada, İngiltere pazarında yüksek fiyat düzeyinde ürün konumlama ve ilave 95 bin adetlik fırın satış olanağına sahip Arçelik'in, Leisure ile bu ülkede pazardaki yerini büyüteceği ifade edildi. 
     Açıklamada, İngiltere'teki buzdolabı pazar payı yüzde 10'u aşan Arçelik'in bu satın almayla ankastre olmayan fırın pazar payını da yüzde 11'e çıkaracağı vurgulandı. 
     Arçelik Genel Müdürü Nedim Esgin, geçtiğimiz yıl İngiltere'deki toplam satışların 0 bin adete çıktığını hatırlatarak, bu yıl yüzde 30'luk bir artış hedeflediklerini belirtti. Esgin, açıklamasında 
     şunları kaydetti 
     ''Yeni markamız Leisure ile birlikte, İngiltere pazarındaki satışlarımızın 800 bin adete ulaşmasını bekliyoruz. Ayrıca teknoloji ve tasarım yenilikleri içeren yeni ürünlerle Arçelik markaları uluslararası pazarlardan daha rekabetçi konuma gelmiş olacak.'' Nisan ayında Almanya'daki Blomberg fabrikasını ve markasını satın alan, ardından Mayıs ayında Avusturya'taki Elektra Bregenz şirketini alarak Elektra ve Tirolia markalarının sahibi olan Arçelik, son satın almayla Avrupa'daki marka sayısını dörde çıkarmış oldu. 
     AGA Group of Companies tarafından işletilen, İngiltere'nin önde gelen fırın pişirici ve lavabo üreticileri arasında yer alan Rangemaster şirketi, 2001 yılında 17.8 milyon Euro ciro elde etti. 
     Rangemaster, bu cironun 3.5 milyon Euro'sunu Leisure markalı pişirici üretiminden sağladı. 1850'li yıllardan beri faaliyette olan Leisure, İngiliz tüketiciler arasında yenilikçi bir marka olarak tanınıyor. 
     





</TEXT>
</DOC>
