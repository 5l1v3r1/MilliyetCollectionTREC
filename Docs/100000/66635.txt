<DOC>
<DOCNO> 66635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/son/sonspo09.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Futbol Takımı aday kadrosu açıklandı 
</HEADLINE>
<TEXT>

     2002 Dünya Kupası Finalleri'ne 
     hazırlanan Türkiye'nin, Ekvador ile 12 Şubat Salı günü Hollanda'da yapacağı özel maçın aday kadrosu açıklandı. Milli Takımlar Teknik Direktörü Şenol Güneş, Ekvador maçı için aday kadroya 28 futbolcu aldı. 
     
     Muzzy yeniden kardora 
     Güneş, İngiltere'nin Leicester City takımında forma giyen Mustafa İzzet'i, yaklaşık 1 yıl aradan sonra Ekvador maçı aday kadrosuna çağırdı. 
     A Milli Takım'ın en son 28 Şubat 2001 tarihinde Hollanda ile yaptığı özel maçın aday kadrosuna alınan ''Muzzy'', Dünya Kupası Finalleri öncesinde yeniden milli takım aday kadrosunda yer aldı. 
     Fenerbahçeli Fatih Akyel, Real Sociedadlı Nihat Kahveci ve AC Parmalı Hakan Şükür ise yeni takımlarında ilk kez milli çağrı aldılar. 
     
     Aday kadro 
     Aday kadroda 8 Galatasaraylı, 5 Fenerbahçeli, 2'şer Beşiktaş ve Gaziantepsporlu, 1 Trabzonsporlu ve 10 ''lejyoner'' oyuncu yer alıyor. 
     Güneş tarafından açıklanan A Milli Takımın Ekvador maçı 28 kişilik aday kadrosunda şu futbolcular bulunuyor 
     Bülent Korkmaz, Arif Erdem, Hakan Ünsal, Ergün Penbe, Hasan Gökhan Şaş, Ümit Karan, Emre Aşık, Sergen Yalçın Galatasaray Ogün Temizkanoğlu, Abdullah Ercan, Rüştü Reçber, Ümit Özat, Fatih Akyel Fenerbahçe , Tayfur Havutçu, İlhan Mansız Beşiktaş , Mehmet Polat, Ömer Çatkıç Gaziantepspor , Metin Aktaş Trabzonspor , Okan Buruk, Emre Belözoğlu FC İnter , Tayfun Korkut, Nihat Kahveci Real Sociedad , Hakan Şükür AC Parma , Tugay Kerimoğlu Blackburn Rovers , Alpay Özalan Aston Villa , Ümit Davala AC Milan , Yıldıray Baştürk Bayer 04 Leverkusen , Mustafa İzzet Leicester City . 
     






</TEXT>
</DOC>
