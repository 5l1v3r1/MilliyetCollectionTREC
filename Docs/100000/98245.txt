<DOC>
<DOCNO> 98245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/27/ekonomi/eko01.html </URL>
<DATE> 2002/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Varlık yönetimine yabancılar talip 
</HEADLINE>
<TEXT>

TMSF Başkan Yardımcısı Aslan, Varlık Yönetim Şirketi’yle Merrill Lynch, GE Capital, Lehman Brothers, Goldman Sachs gibi altı yabancı dev kuruluşun ilgilendiğini söyledi 
     EKONOMİ SERVİSİ 

     Tasarruf Mevduatı Sigorta Fonu TMSF Başkan Yardımcısı Erdal Aslan, varlık yönetim şirketine VYŞ katılmak için daha şimdiden birçok uluslararası kuruluşun ilgilendiğini söyledi. Bankacılık Düzenleme ve Denetleme Kurumu BDDK , tarafından düzenlenen toplantıda, "Türkiye İçin Bir Varlık Yönetim Şirketi Modeli" konusu tartışıldı. Toplantıda konuşmasının ardından soruları yanıtlayan Aslan, Türkiye’deki VYŞ ile Salomon Smith Barney, General Electric GE Capital, Loan Star, Merrill Lynch, Goldman Sachs, Lehman Brothers gibi dev finans kuruluşlarının ilgilendiğini söyledi. Aslan, TMSF’nin yasal olarak yüzde 20’sine ortak olabileceğini, kalan kısım için yabancıların istekli olduğunu belirtti. 
     VYŞ’de en önemli konunun fiyatlandırma olduğunu, bu konuda çalışmaların sürdüğünü ifade eden Aslan, devredilecek alacağın teminatındaki küçük bir farkın bile VYŞ’nin alacağı fiyatı değiştirdiğine dikkat çekerek, kamuoyunun bu konuda hassas olduğunu, bu nedenle fiyatlamaya çok dikkat edilmesi gerektiğini vurguladı. 
     VYŞ’lerle ilgili dünyada kredi satışı, varlığa dayalı menkul kıymet ihracı, şirket devir ve birleşmeleri, kredilerin bireysel satışı ve havuz satışı gibi birçok yöntemin uygulandığını söyleyen Aslan, Türkiye’de bu modellerin tümünün uygulanabileceğini, birden fazla modelin kullanılabileceğini söyledi. 
     
     Yaklaşım’ın hakemleri 
     Bu arada İstanbul Yaklaşımı’nda organizasyon yapısı içinde öngörülen Hakem Kurulu oluşturuldu. Türkiye Bankalar Birliği’nden dün yapılan duyuruya göre, Musa Erden, Yahya Haluk Dürüst ve Tuluy Uluğtekin, Hakem Kurulu’nun asil üyeliklerine getirildi. Yedek üyeler ise, İ. Erkan Kerimoğlu, İbrahim Engin ve Haluk Altay olarak belirlendi. 
     
Şirkette banka istemiyoruz’      Bayındırbank Genel Müdürü ve VYŞ Projesi Grup Koordinatörü Nebil İlseven, yabancıların VYŞ ile çok ilgilendiğini, ancak şirkete bankaların girmesini istemediklerini, ancak ağustosta yayınlanacak düzenlemede bir engelleme de yapılmayacağını söyledi. Eylülde şirketin kurulacağını tahmin ettiğini dile getiren ve VYŞ’de banka olmayan bir - iki yerli finans kuruluşunun bulunmasını istediklerini kaydeden İlseven, Türkiye’yi yabancılardan daha iyi tanıdıkları için uluslararası kuruluşlarla ortak olarak bu işe girmek isteyen yerli yatırımcıların da olduğunu söyledi. İlseven, her işte olduğu gibi iyi işletilirse VYŞ’nin de çok k rlı olacağına işaret etti. BDDK Hukuk İşleri Dairesi Başkanı Senay Öztrak ise, VYŞ’nin başlangıç için 3 trilyon sermaye düşünüldüğünü, şirketin en az çalışma süresinin ise 10 yıl olacağını ifade etti. 
     
Ağustosta bitirebiliriz’      Bankacılık Düzenleme ve Denetleme Kurulu BDDK Başkanı Engin Akçakoca, VYŞ kuruluşunu ağustosa kadar sonuçlandırmak, yüzde 80 oranında katılımcıyı bulup piyasaya çıkmayı amaçladıklarını söyledi. 
     Yasanın VYŞ’lere TMSF’nin ortaklığını yüzde 20 ile sınırlandırıldığını, ancak birden fazla şirket kurulması halinde aynı oranın bu şirketler için de geçerli olacağını dile getiren Akçakoca, "Ağustosa kadar şirketin oluşmasını sonuçlandırmak, eğer yüzde 80 ortağı da bulabilirsek bu şirketi kurup piyasaya çıkartmayı amaçlıyoruz" diye konuştu. 
     



 EKONOMİ 



















</TEXT>
</DOC>
