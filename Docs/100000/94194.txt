<DOC>
<DOCNO> 94194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/07/guncel/gun09.html </URL>
<DATE> 2002/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Çöl sıcağı bastırdı 
</HEADLINE>
<TEXT>

     İBRAHİM LALELİ Antalya DHA 

     Tatillerini güney sahillerinde geçirenler, sıcak ve nem nedeniyle büyük sıkıntı yaşıyor. Meteoroloji yetkilileri, "Çöl sıcakları bastırıyor" uyarısını yaptı. Antalya’da öğle saatlerinde 44 dereceye kadar çıkan hava sıcaklığı, yüzde 93’a kadar yükselen nemle birleşince nefes almak bile güçleşiyor. Turistler, serinleyebilmek için havuz ve plajları dolduruyor. Yüksek nemin sıcaklığın 7-8 derece fazla hissedilmesine neden olduğunu vurgulayan uzmanlar yüksek nemin önümüzdeki hafta ortasına kadar devam edeceğini açıkladı. 
     
Sıcak felci’ne karşı dikkat      Uzmanlar, sıcak havadan aşırı etkilenme sonucu, ölümle sonuçlanabilecek ölçüde tehlike içeren "sıcak felci"ne dikkat çekti. Gaziantep Üniversitesi Dekanı Prof. Dr. Yavuz Coşkun, sıcaktan rahatsız olanlarda baş ağrısı, kusma ve yorgunluk gibi belirtiler ortaya çıkacağını belirterek bu rahatsızlıktan etkilenenlerde bayılma hissi görüleceğini ve nabzının zayıflayacağını söyledi. 
     



 GÜNCEL 


















</TEXT>
</DOC>
