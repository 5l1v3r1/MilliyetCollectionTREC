<DOC>
<DOCNO> 59808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/31/spor/aspo.html </URL>
<DATE> 2001/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
FENER KARARSIZ 
</HEADLINE>
<TEXT>

Yönetim dün Uludağ’ın zirvesindeki askeri bir konaklama yerinde saatlerce yeni teknik direktörün kim olacağını tartıştı, ancak uzlaşmaya varamadı 
     YUSUF KOBAL 

     Rapor görüşüldü 
     FENERBAHÇE Yönetim Kurulu, Mustafa Denizli’den sonra takımı kime emanet edeceğine bir türlü karar veremiyor. Dış İlişkiler Sorumlusu Sadettin Saran’ın Avrupa’da yaptığı araştırmaları ve hazırladığı raporu dün Uludağ’ın zirvesindeki bir askeri konaklama yerinde saatlerce değerlendirerek, tartışmaya açan yöneticiler somut bir sonuca varamadılar. 
     
     İkiye bölündüler 
     TOPLANTIDA 1860 Münih takımından ayrılan Werner Lorant isminin ağır bastığı ancak Alman hoca üzerinde oy çokluğunun sağlanamadığı öğrenildi. Bazı yöneticilerin Oğuz’un takımın başında kalması yönünde fikir belirttiği ve genç teknik adamın bu sezon çizeceği grafik doğrultusunda sezon sonunda hoca arayışlarına yeniden başlanabileceğini ifade ettiği bildirildi. 
     
     Alternatif Hodgson 
     YÖNETİMİN listesinde sürpriz bir şekilde yer alan Roy Hodgson da tartışıldı ancak son yıllarda görev yaptığı takımlarda fazla başarısı olmayan İskoç teknik adama sıcak bakılmadığı belirtildi. Basın Sözcüsü Atilla Kıyat, Fenerbahçe için en iyi seçimi yapmaya çalıştıklarını kaydetti, "Yeni hocamız Antalya kampında mutlaka takımın başında olacak" ifadelerini kullandı. 
     



 SPOR 


















</TEXT>
</DOC>
