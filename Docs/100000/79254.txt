<DOC>
<DOCNO> 79254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/son/sondun08.html </URL>
<DATE> 2002/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Marlon Brando'dan çocuğu olduğunu öne sürüp para istedi... 
</HEADLINE>
<TEXT>

     ABD'nin Los Angeles kentinde bir kadın, ünlü aktör Marlon Brando ile 14 yıl süren ilişkisi olduğunu ve ünlü aktörden üç çocuğu olduğunu öne sürerek, Brando'ya karşı 100 milyon dolarlık tazminat davası açtı. 
     Los Angeles Yüksek Mahkemesi'ne başvuran 43 yaşındaki Maria Cristina Ruiz, 1988 yılında Oscar ödüllü aktörle 14 yıl süren bir ilişkiye başladığını öne sürüyor. 
     Ruiz'in, 78 yaşındaki Brando'dan üç çocuğu olduğunu iddia ettiği, ilişkinin geçen Aralık ayında Brando'nun Ruiz'in masraflarını ödemeyi durdurması, ancak üç çocuğa destek olmayı sürdürmesinin ardından sona erdiği belirtiliyor. 
     Dava dilekçesinde Brando'nun, ''davacı Ruiz'in ve çocuklarının geçimini sağlamaya ve onlara mali destek vermeye yönelik taahhütte bulunduğu'' kaydediliyor. 
     Ruiz, dava dilekçesinde, ''hayatını Brando ve çocuklarına adadığını'' iddia ederek, nafakasını da içeren 100 milyon dolarlık zararının karşılanmasını istiyor. 
     





</TEXT>
</DOC>
