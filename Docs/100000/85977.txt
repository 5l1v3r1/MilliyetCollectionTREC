<DOC>
<DOCNO> 85977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/dunya/dun03.html </URL>
<DATE> 2002/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Türkiye’den arama izni istedi 
</HEADLINE>
<TEXT>

     YORGO KIRBAKİ Atina 

     ABD, teröre karşı mücadele çerçevesinde Türkiye, Yunanistan, İtalya, İspanya ve Portekiz’den, bu ülkelerin karasuları içinde de şüpheli saydığı gemileri denetleme izni istedi. 
     Elefterotipia gazetesine göre, muhtemel yeni terör saldırılarının başlangıç noktasının Ege ve Balkanlar olduğu sonucuna varan ABD, bu ülkelerden, kendi karasuları içinde olsa bile, şüpheli gemilerin Amerikan savaş gemileri ve helikopterleri tarafından durdurulup aranmasına izin vermelerini istedi. 
     ABD’nin bu talebinin geçen art ayında Atina’ya "çok gizli belge" ile iletildiğini yazan Elefterotipia, talepteki "kilit" ülkelerin Türkiye ve Yunanistan olduklarını yazdı. Yunan ve ABD dışişleri bakanlıklarının talep hakkında sessiz kaldığını kaydeden gazete, ABD için özellikle konteyner taşıyan yük gemilerinin "tehlike" oluşturduğunu yazdı. 
     



 DÜNYA 











</TEXT>
</DOC>
