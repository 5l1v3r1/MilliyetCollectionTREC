<DOC>
<DOCNO> 95832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/15/son/soneko15.html </URL>
<DATE> 2002/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Heyeti Kamu Bankaları'nda... 
</HEADLINE>
<TEXT>

     IMF Türkiye Masası Şefi Juha Kahkonen başkanlığındaki IMF heyeti, bugün Kamu Bankaları Ortak Yönetim Kurulu Başkanı Safa Ocak'ı makamında ziyaret ederek bir süre görüştü. 
     Ziraat Bankası'nın Ulus'taki merkez binasında, yaklaşık 1.5 saat süren görüşmenin ardından Kahkonen açıklamada bulunmazken, Başkan Safa Ocak, ''IMF'ye, bundan sonra kamu bankalarımızda yapacaklarımızı anlattık. Programımızda gayet olumlu bir noktaya doğru gidiyoruz'' dedi. Başkan Ocak, sözlerini şöyle sürdürdü 
     ''Ziraat ve Halk Bankası'nın, mali ve organizasyonel yapısı üzerinde geldiğimiz noktayı anlattık. Bundan sonra yapacaklarımızı anlattık. İki bankanın yeniden yapılandırılması sonrasında, özelleştirmeye hazırlanmaları ve özelleştirme aksiyonu üzerindeki düşüncelerimizi anlattık. Biz bunlar için, zaten hazırlık içindeyiz. 
     Ortaya çıkacak model ve yanımıza alacağımız danışmanlar konusunda konuştuk.'' 
     
     KIEKENS ANKARA'DA... 
     Bu arada Ankara'ya gelen, aralarında Türkiye'nin de yer aldığı IMF Avrupa bölgesi İcra Direktörü Willy Kiekens'in, bugün Kamu Bankaları Ortak Yönetim Kurulu Başkanı Safa Ocak ile yapılan görüşmeye katıldığı görüldü. 
     





</TEXT>
</DOC>
