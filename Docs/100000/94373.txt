<DOC>
<DOCNO> 94373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/yazar/pulur.html </URL>
<DATE> 2002/07/08/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Sanki bugün seçim olsa... 
</HEADLINE>
<TEXT>

     AĞIZLARDA, yine seçim lafı dolaşıp duruyor. 
     Sanki seçim tek çare, sanki seçim her şeyi değiştirecek... 
     Önce seçimi hangi kanunla yapacaksın 
     Yine, parti başkanları, kendi istediklerini listeye alıp, seçmenin önüne süreceler "Bunlara oy ver " diyecekler. 
     
     DR. SADETTİN Bilgiç, Türkiye'de seçim kanunlarını ve seçimlerin nasıl yapıldığını çok iyi bilen eski bir politikacıdır Adalet Partisi'nin "Koca Reis"idir, ikisi de Ispartalı olmasına rağmen Demirel'le yıldızı barışık değildir. 
     "Koca Reis"in partilerin seçimle ilgili değişik görüşlerini anlatan bir tespiti vardır şöyle der 
     "Partiler, iktidarda iseler, iktidarlarını devam ettirmek için, 
     Partiler, kendilerini iktidara yakın hissediyorlarsa, iktidar olmak için, 
     Küçük partiler, Meclis'e girebilmek için, yeni bir seçim kanunu aramışlardır." 
     Bilgiç'in bu tespiti, bizim çok eski bir tespitimizle çakışır 
     "Biz demokrasiyi çok severiz, ama, bizim parti kazanırsa " 
     
     DİYELİM ki, partiler, kendi işlerine yarayacağına inandıkları bir kanun çıkardılar, ama Meclis'teki hesap, sandık başına uymadı, istediklerini kazanamadılar, o zaman ne olur 
     Hemen kendi yaptıkları kanunu kötülemeye başlarlar. 
     Ya da, baktılar ki bir parti iktidara geliyor, onu önlemek için irili, ufaklı bütün partiler Meclis'te el ele verir, iktidar yolunu kesmeye kalkışırlar. 
     1965 seçimlerinde böyle olmuştur, Adalet Partisi iktidara gelmesin diye "milli bakiye" ya da "ulusal artık" denilen bir yönteme gidilmiş, Adalet Partisi'ne gideceği düşünülen bazı oylar, küçük partilerin milletvekili çıkarmasına neden olmuşsa da, sonuç istenilen gibi çıkmamış, iktidar yine AP'de kalmıştır. Bu yöntemin en önemli sonucu, ilk defa, sosyalist bir partinin, "Türkiye İşçi Parti"nin yüzde 3 oyla, Meclis'e 15 milletvekili getirmesi olmuştur. 
     
     KİMBİLİR, belki, bu gidişle "milli bakiye" sistemine tekrar dönmek gerekecek, tabii yüzde 10 barajını da kaldırarak... 
     Çünkü, bugünkü tahminlere bakarsanız bir, bilemediniz iki parti dışında barajı geçen yok 
     Onları ancak, kurtarsa kurtarsa milli bakiye kurtarır ama, böyle bir Meclis'ten kaç yamalı hükümet çıkar 
     
     ALLAH siyasetin sonunu hayretsin 
     Kimsenin kimseden umudu yok. 
     Siyasetin siyaset olduğu günlerde, kiminin umudu İsmet Paşa'ydı, kiminin umudu Demirel'di, kiminin umudu Ecevit'ti, Türkeş'ti... 
     Söyler misiniz, şimdi, kimin kimden umudu var 
     Şimdi bazıları diyecekler ki 
     "Kiminin de umudu Erbakan değil miydi " 
     Onların umudu devam ediyor 
     "Umutları Tayyip Erdoğan " 
     
     







Hazer kıyılarında 


Son hamle Çiller’den 


ABD’nin olası Kıbrıs rolü 


Erken seçim ve yurtdışındaki görüntümüz 


Ulaşılamayacak hedeflere koşmayalım 


Sanki bugün seçim olsa... 


MHP’den 3 Kasım çağrısı 


Yorgun Kitaplar Mahallesi’nde... 


20 yıl sonra temmuz gene "sıcak" mı geçecek 


Baskın seçim ekonomiyi sallayacak 


</TEXT>
</DOC>
