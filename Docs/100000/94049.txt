<DOC>
<DOCNO> 94049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/spor/spo07.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İmamı biz istemedik’ 
</HEADLINE>
<TEXT>

Hakan Şükür, CNN Türk’e yaptığı açıklamalarda, Milli Takım kampında cuma namazı için imamı yöneticilerin getirdiğini söyledi. Ayrıca Fethullah Gülen’e sempati duyduğunu da belirtti 
     MİLLİ Takımın Kaptanı Hakan Şükür, CNN Türk’teki "Manşet" programında "İmam getirme" olayına açıklık getirdi. Kaptan olduğu ve namaz kıldığı için kendisine imamlık yakıştırmasının yapılmış olabileceğini söyleyen Hakan Şükür, "Allah’a şükür namaz kılıyorum. Hiç de çekindiğim konu değil. Namaz için gideceğimiz yer uzaktı. Bu teklif, oradaki insanlar tarafından bize getirildi. Sonra dua ettik, Allah da kabul etti, başarılı olduk. Aslında tam etmedi. Çünkü, ukalalalık yaparak, belki de Dünya şampiyonu olmak istemişizdir" dedi. 
     HAKAN Şükür, konuşmasını şöyle sürdürdü "Yapmamız gereken veya olması gerektiği gibi davrandığımız için pek fazla gocunmuyorum ve yadırgamıyorum da. Ama haberlerin yazılış şekli çok önemli. Mesela istedi’ veya böyle yaptı’ diye yazılıyor. Çok farklı bir şey gibi. İstavroz çıkaranlar çok farklı mı algılanıyor Farklı inançları olanlara, insanlar farklı mı bakıyor Ben, Avrupa’da böyle şey görmedim. Daha çok saygı gösterdiler bana. İnter’de Vieri ile de oda arkadaşlığım oldu, Parma’da Taffarel’le de. Hep saygı gösterdiler." 
     MİLLİ futbolcu, Fethullah Gülen ile ilgili soruları da içtenlikle yanıtladı. Hakan Şükür, Gülen’e sempati duyduğunu belirtti ve "O günkü dönem içerisinde birçok devlet büyüğü, birçok önemli insan, onu ziyaret etti. Bunun bana sorulması beni niye rahatsız etsin Açıkçası ben sempati duyuyorum. Açık söylüyorum bunu. O kadar insanın gittiği veya fikir danıştığı bir insanla, benim de gittiğim konuştuğum dönemler oldu. Bu Türkiye’de açık ve aleni bir çekilde yazıldı çizildi zaten zamanında" diye konuştu. 
     AY - Yıldızlı golcü, yaşadığı o dönemden sonra, Fethullah Gülen olayının çok farklı boyutta ve farklı gösterilmek istenmesinin, kendisini çok üzdüğünü de ekledi. Hakan, "Amerika’da rahatsızlığında Gülen’e gitmek isterdim, ama kesinlikle ne ben ne de Emre gitmedik" ifadesini de kullandı. Yıldız oyuncu, Fatih Terim’in çağırması halinde, Galatasaray’a gelebileceğini de belirtti, "Ancak gündemimde şu anda Türkiye yok. Fizik gücü olarak 5 - 6 sene daha oynayabilirim. Kendime çok dikkat ediyorum" dedi. 
     



 SPOR 



























</TEXT>
</DOC>
