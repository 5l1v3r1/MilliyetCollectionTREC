<DOC>
<DOCNO> 70813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/guncel/gun04.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Gerekçe ÖZEL GEÇİŞ 
</HEADLINE>
<TEXT>
Gidiş 45, dönüş ise 490 milyar lira 
Temmuz ayında boğazlardan geçmek için TDİ’ye 32 bin dolar ödeyen Castro Otto adlı platformdan dönüş için 350 bin dolar ücret istendi... 
     MUSTAFA BAKACAK İstanbul 

     Mavi Akım Projesi kapsamında Karadeniz’de boru hattı döşeyen "Castro Otto" adlı platformun dönüşü sorun oldu. Platformun Türk Boğazları’nda geçişinde aldığı kılavuzluk ve römorkör hizmeti için Mavi Akım Projesi’nden sorumlu Saipem firmasına 32 bin dolarlık yaklaşık 45 milyar TL fatura çıkaran Türkiye Denizcilik İşletmeleri TDİ , dönüşte 350 bin dolar yaklaşık 490 milyar TL istedi. 
     
     Fiyat birkaç ayda 10’a katlandı 
     191 metre uzunluğundaki 33 bin 862 grostonluk dev platform, 22 Temmuz 2001’de İstanbul Boğazı’ndan "Porto Solvo" ve "Stevens Power" ve TDİ’nin römorkörleri eşliğinde geçti. Saipem firması, kılavuzluk ve romörkör hizmeti için 32 bin dolar ödedi. Platform, birinci boru hattının tamamlanması nedeniyle dönüş hazırlığına başladı. 
     
     Firma neye uğradığını şaşırdı 
     Türk Boğazları’nan geçebilmek için izin başvurusunda bulunan firma, TDİ bu kez 350 bin dolara yakın bir ücret talep edince şoke oldu. Gerekçe olarak, TDİ Yönetim Kurulu’nun Ekim 2001’de aldığı "Castro Otto ve Sapiem 7000 gibi gemilerin geçişlerinin özel geçiş olduğu ve farklı tarife uygulanması" yönündeki kararı gösterildi. 
     
TDI yerine başka ülkeden kiralarız’      Castro Otto’nun kendi motoru olduğunu, sadece emniyeti arttırmak için römorkör talebinde bulunduklarını belirten SAİPEM yetkilileri, TDİ yerine yurtdışından 65 bin dolara römorkör kiralayabilecekeklerini söyledi. Firma yetkilileri, Karadeniz’e geçişte Türk römorkörlerin Otto’ya sadece eskortluk yaptığına da özellikle dikkat çekti. 
     



 GÜNCEL 





















</TEXT>
</DOC>
