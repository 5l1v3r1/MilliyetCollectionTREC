<DOC>
<DOCNO> 93347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/02/son/sontur11.html </URL>
<DATE> 2002/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ukrayna bayraklı yatta 57 kaçak yolcu 
</HEADLINE>
<TEXT>

     Ukrayna bayraklı yelkenli bir yatla yasadışı yollardan Yunanistan'a gitmek isteyen ve çoğunluğu Kuzey Iraklı 57 kaçak, Zeytinburnu açıklarında yakalandı. 
     İstanbul sahillerinde kontrollerini sürdüren Deniz Şube Müdürlüğü'ne bağlı bir bot personeli, Zeytinburnu açıklarında şüphelendikleri Ukrayna bayraklı ''Okeah'' adlı yelkenli yatta arama yaptı. 
     Aramalarda, yasadışı yollardan Yunanistan'a gitmek isteyen çoğunluğu Kuzey Iraklı 57 kişi ile yatın Ukraynalı kaptanı ve 3 mürettebatı gözaltına alındı. 
     Kaçakların, söz konusu yatla yolculuklarını sürdürmeleri halinde batma tehlikesiyle karşılaşabileceklerini belirten polis yetkilileri, gözaltına alınan kişilerin kimlik tespitlerinin yapılarak haklarında yasal işlem başlatılacağını bildirdiler. 
     





</TEXT>
</DOC>
