<DOC>
<DOCNO> 94331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/siyaset/siy04.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kırıp dökmem’ 
</HEADLINE>
<TEXT>

Başbakan Yardımcısı Özkan, Ecevit’in yanlış yönlendirildiğini ve kendisiyle görüştükten sonra kararını açıklayacağını söyledi 
     SERPİL ÇEVİKCAN Ankara 

     DSP’de bütün gözlerin üzerine çevrildiği Başbakan Yardımcısı Hüsamettin Özkan, Başbakan Ecevit ile yapacağı görüşme öncesinde, "Benim kırıp dökmeye niyetim yok" dedi. 
     Ecevit’lere yönelik çekil çağrılarına tepki göstermemekle eleştirilen Özkan, İstanbul ve Göcek seyahatini tamamlayarak dün akşam saatlerinde Ankara’ya döndü. Özkan’ın yakın çevresine şu mesajları verdiği öğrenildi 
     
     Hepsi söylenti 
     "Benim kırıp dökmeye niyetim yok. Son gelişmeler, özellikle sayın Devlet Bahçeli’nin seçim çağrısı ekonomiyi olumsuz etkileyebilir. Ben Başbakan’a görüşlerimi aktaracağım. Görüşmeden sonra da kararımı vereceğim. Kırıp döken bir insan değilimdir. Bu üslubumu sayın Başbakan da bilir" 
     Özkan’ın kendisini de içeren hükümet senaryolarına ilişkin haberleri gazetelerde düzelttirdiğini de vurguladığı ve bu senaryoların tamamen söylentiden ibaret olduğunu belirttiği öğrenildi. Özkan’ın, "buna rağmen senaryolar üretilerek sayın Ecevit ve sayın Bahçeli’nin yanlış yönlendirildiği inancındayım" mesajını verdiği belirtildi. Özkan’ın dün Ecevit’e ileteceği görüşlerine ilişkin bir metin üzerinde de çalıştığı ve gerek görürse bunu Başbakan’a vereceği bilgisi de kulislere yansıdı. 
     



 SİYASET 



















</TEXT>
</DOC>
