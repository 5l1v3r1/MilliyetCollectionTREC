<DOC>
<DOCNO> 81753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/ekonomi/eko09.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Baymak’a İngiliz ortak 
</HEADLINE>
<TEXT>

Baxi ile Baymak’ın ortaklığı üç yılda 50 milyon dolarlık yatırıma imza atacak 
     EKONOMİ SERVİSİ 

     Isıtma sektöründe Avrupa’nın üçüncü büyük kuruluşu olan Baxi Group Ltd., Baymak Makine Sanayi ve Ticaret AŞ’nin yüzde 50 hissesini aldı. 
     Baymak Yönetim Kurulu Başkanı Murat Akdoğan, daha önce Baymak’ın yüzde 85 hissesine sahip olan Alman Wolf Grubu’nun ısıtma sektöründen ayrılması üzerine ortaklığı sonlandırdıklarını hatırlatarak, "Baxi Group ile beraber Baymak’ı satın almış olduk" dedi. Akdoğan, "Satın alma rakamı dahil, üç yıllık periyotta toplam yatırımımız 50 milyon dolar olacak. Bunun büyük kısmı bu yıl yapılacak. 6 bin çalışan, 1 milyar euro’yu aşan ciro, İngiltere, İtalya, Almanya, Fransa, Türkiye, Danimarka’da 12 markaya sahip Baxi Group, Türkiye’yi Baymak ile beraber üretim üssü haline getirecek" diye konuştu. 
     Baxi Group Başkanı Mike Davies de "Sadece bugüne değil yarına, markamızın gelişmesine ve Türkiye’ye yatırım yaptık. Baymak’ın, Baxi International olarak adlandırdığımız uluslararası satış network’ümüzün bütün imk nlarını kullanarak, Türkiye’de üretilmiş ürünleri uluslararası pazarlarda satmasını bekliyoruz" dedi. 
     



 EKONOMİ 























</TEXT>
</DOC>
