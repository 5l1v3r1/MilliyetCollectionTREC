<DOC>
<DOCNO> 61932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/12/son/sondun03.html </URL>
<DATE> 2002/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
"Zalim kraliçe" Nicole Kidman... 
</HEADLINE>
<TEXT>

     Beyazperdenin ünlü yıldızı Nicole Kidman, güzel, zalim ve zengin bir kadın olacak. Kidman, yeni filminde acımasız İngiltere Kraliçesi Eleanor rolünde seyirci karşısına çıkacak. 
     Internetteki ''peoplenews'' sitesinin haberine göre, Kidman, bütçesi milyonlarca dolara ulaşan filmin başrolünü kaptı. 2. Henry'nin yaşam öyküsünü işleyen filmde, Kidman, Fransa Kralı 7. Louis'nin eşiyken Henry ile yaşadığı ilişkinin ardından İngiltere Kraliçesi olan Fransız aristokrat Eleanor'u canlandıracak. 
     Prodüktörlerin Cate Blanchett ve Joseph Fiennes'ın ''Elizabeth'' adlı filmine rakip olmasını düşündüğü filmin senaryosunu Alan Howard kaleme aldı. 
     Senarist Howard, Eleanor'un Jacqueline Kennedy, Eleanor Roosevelt ve Margaret Thatcher gibi döneminin toplum üzerinde etkili kadınlarından olduğunu vurgulayarak, ''Bu film, hem bu etkili kadının hayatını, hem de Henry ve Eleanor arasındaki ihtiraslı aşkı da işleyecek'' açıklamasında bulundu. 
     






</TEXT>
</DOC>
