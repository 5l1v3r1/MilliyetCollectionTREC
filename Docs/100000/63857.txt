<DOC>
<DOCNO> 63857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/24/ekonomi/eko03.html </URL>
<DATE> 2002/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüzde 40 bile başarı olur’ 
</HEADLINE>
<TEXT>

İSO Başkanı Tanıl Küçük, hükümetin 2002 için öngördüğü yüzde 35 enflasyon hedefinin biraz üzerinde’ bir enflasyon oranının başarı sayılacağını söyledi 
     EKONOMİ SERVİSİ 

     Hükümetin, 2002’de yüzde 35 olarak koyduğu enflasyon hedefinin gerçekleşmesinin zor göründüğünü belirten İstanbul Sanayi Odası Başkanı İSO Tanıl Küçük, "Kanaatimizce yüzde 35’in biraz üzerinde, yüzde 40 gibi bir enflasyon başarı olarak kabul edilecektir" dedi. Küçük, İSO Meclis toplantısında yaptığı konuşmada, 11 Eylül’ün Türkiye’ye acil dış desteğin sağlanmasını kolaylaştırdığını, bu doğrultudaki yorumları ABD seyahatinde de çok sık duyduklarını söyledi. 
     "Bir dahaki krizde bu kadar şanslı olamayabiliriz" diyen Küçük, "Yaşamımızı jeopolitik önemimizin avantajlarına güvenerek sürdüremeyiz. Bu kredileri iyi değerlendiremezsek, borçlanma ihtiyacı ve kriz tehdidi ortadan kalkmayacaktır" dedi. 
     
     BDDK yüzmeyi öğrenecek 
     TEB Yönetim Kurulu Başkanı Yavuz Canevi de, ekonomik büyüme için yaratılan kaynakların özel sektöre aktarılması amacıyla öncelikle finans sektörünün sağlıklı bir yapıya kavuşturulması gerektiğini söyledi. Canevi, "BDDK’yı havuza attık. Şimdi yüzme öğreniyor. İnşallah bu havuzdan yüzmeyi öğrenek çıkacak" diye konuştu. 
     
Kötü imaj kaçırıyor      Made in Turkey’ ve Türkiye’ imajının yeniden yaratılması gerektiğini anlatan Küçük, "Türkiye’den uluslararası kamuoyuna yansıyan yolsuzluk, rüşvet ve suiistimal haberleri mevcut olumsuz önyargıları besliyor. ABD ziyaretinde de hem doğrudan uluslararası sermaye çekmekteki eksikliklerden biri hem de ekonomik krize yol açan en önemli neden olarak yolsuzluklar gündeme geldi" dedi. 
     



 EKONOMİ 






















</TEXT>
</DOC>
