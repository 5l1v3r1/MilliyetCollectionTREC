<DOC>
<DOCNO> 50637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/magazin/yazdud.html </URL>
<DATE> 2001/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Harbiye, Cebu ile şenleniyor 
</HEADLINE>
<TEXT>

Günaydın Et Lokantası, Q Club'da yenilikler, Sosyetik playboy İlker aşkına yenildi, Akmerkez esnafı kan ağlıyor, Park Cafe -Bar, Feryal Gülman'dan kocasına sürpriz parti, Helin'in batırdığını Nevgül toparlayacak ve... 
     Hafta içi iki kez Akmerkez'e gittim. Amacım şöyle bir dolaşıp esnafın nabzını yoklamaktı. Gittiğime, gideceğime pişman oldum, çünkü yüreğim sızladı. Hangi mekana, butiğe, yiyecek -içecek satan dükkana girdiysem kan ağladıklarını gördüm. Son 3 ayda 8 dükkan kepenk indirmiş. Pek çok iş yeri de batma tehlikesi içindeymiş. 2 milyona köfte -ekmek, 3 milyona sınırsız pizza, 1 milyona pide satan yerler, sinema salonları bile bomboştu. Her zaman tıklım tıklım olan S Cafe, Homestore, Park Cafe sinek avlıyordu. Beymen, Vakko gibi mağazalarda da keyif yoktu. Vitrinlerde bir gömlek 50 -60 milyon, bir çift ayakkabı 40 -80 milyon, palto, kaban ve kazak gibi kışlıklar ise el yakıyor. Esnaf haklı, vatandaş haklı. Varlıklı bir ağabeyim ile Papermoon'da konuştum, "Şenay, iş adamı panik içinde. Herkes parasını dışarıya kaçırıyor, korku var, çark dönmüyor. Siftah yapan yok. Allah sonumuzu hayır etsin" dedi. Park -Cafe'nin sahibi sevgili Varol Kaynar da yakınıyor. Özene, bezene muhteşem bir mönü hazırlamış. Fiyatları aşağıya çekmiş, bekliyor. Çorbalar 3 -3.5, omlet çeşitleri 5- 5.5, krepler aynı fiyat, başlangıçlar 4 ila 9, salatalar 6.5 -9 milyon arasında. Bir akşam yemeğe gidip lezzetleri konusunda fikir vereceğim. Ama Erol Kaynar'ın asıl güvendiği 'Haftanın Lezzetleri' adı altında sunduğu 6 milyon 950 bin lira olan ve her gün değişik lezzetlerin yer aldığı mönüsü. Bunda biraz hareket varmış. Pazartesi çiftlik salatası, piliç şnitzel, meyvalı tart var. Salı mercimek çorbası, piliç külbastı, meyva salatası çarşamba zeytinyağlı enginar, spagetti Napoliten, krem brüle perşembe iceberg salatası, Çin usulü soyalı piliç, karışık dondurma. Cuma ise ızgara muska böreği, Frankfurter patates salatası ve mevsim meyvesi... Çay saatinde de Opera Pastanesi yüzde 50 indirimli. Rezervasyon için telefon numarası 0212 282 10 58. Çıkışta Kiss Müzik'in sahibi sevgili Cüneyt Ortam ile karşılaştım. Geçtiğimiz pazar, eski ortak şirketi Klip Müzik'e yapılan baskından sözetmiştim. Cüneyt, "Böyle bir baskın yapıldı. Ama inan benim adamlarım değil. Biz zaten ayrıldık. Oturup hesapları kontrol ediyoruz. Anlaşamadığımız ve baskın hadisesi doğru ama ben o tarz bir adam değilim" dedi. 
     
Levent'de Günaydın farkı, Doğaya dönüş ve Q Club'da yenilikler      Tam 30 yıldır Bostancı'da kebapçı olarak hizmet veren, 10 yıldır da restoran kategorisinde yer alan Günaydın Kebap, Anadolu yakasındaki Bostancı, Küçükyalı, Maltepe'de yoğun ilgi görüyor. Bir süredir Levent'de, eski Biet'in yerinde hizmet veriyor. Günaydın'ın en büyük özelliği etin kendi çiftliğinden gelmesi. Günaydın'ın kurucularından Cüneyt Asan iddialı. Buranın en büyük özelliği nar ekşili Antep dolması. Valla bir tadan bir daha vazgeçemiyor, bilesiniz. Buhar pilavı, kuzu tandır harika. Tekirdağ Malkara'daki çiftliklerinde üretilen etlerin lezzeti, tüm spesyallerde kendini gösteriyor. Kurucu ortak Nimet Yalçın ile şef İsmail Dalmış'a emanet Levent'deki Günaydın. Kuzu sırtından küsleme, nar ekşili, acılı, cevizli gavurdağ, Gaziantep yöresine ait abuganuş patlıcan, domates, kaşar ve fıstıkla yapılıyor . O gün buradaki Biet'in eski sahibi ve Günaydın'da da hissesi olan sevgili arkadaşım Yusuf Turanlı ile sohbet ettik. Fiyatları normal tuttukları için müşteri kapasiteleri iyiymiş. Fanatik Galatasaraylı olan Yusuf'u, camianın futbolcu ve idarecileri boş bırakmıyor. Masaya gelen Mustafa Usta, Yusuf'un da zoruyla bakır kapta mantar, kıyma közde, domates, kaşar, fıstıktan meydana gelen bir yemek getirdi. Üstüne de künefe, valla kilo aldım. Tüm ısrarıma rağmen hesabı getirmek istemediler, ben de ilk gittiğim için kafama göre ödeme yaptım. Rezervasyon için telefon numarası 0212 278 32 26. Nişantaşı'nda bir işim vardı. Sevgili sırdaşım İsmail Akkaya'nın Osmanbey'deki ofisine uğradım. Beni Teşvikiye Fırın Sokak'da açılan 'Doğaya Dönüş'e götürdü, "Sen sağlıklı beslenmeyi seversin" diye. Müthiş bir yer. Baharatlar, doğal otlar, unlu mamuller, bakliyat, ev reçelleri, diyabetik marmelatlar, kuru sebzeler, vejetaryen yemekler, zeytin çeşitleri, süt ürünleri, özel şaraplar, güzellik yağları... Kısacası yok, yok ama cebi sağlam olana. Bu arada yine sipariş üzerine davetleriniz için mantı, dolma, kek, kurabiye, çörekler özel yapılıyor. Biraz da kültürüm genişledi. Atkuyruğunun akciğerleri güçlendirdiğini, ayrıkotu kökünün bronşları rahatlattığını, civanperçeminin adet kanamalarına iyi geldiğini, ıhlamurun sinir sistemine yararlı olduğunu, lavanta çiçeğinin vücuttaki şişkinlikleri giderdiğini, sarıkantaronun iltihapları ortadan kaldırdığını, zencefilin uyarıcı ve gaz söktürücü olduğunu öğrendim. İlgilenenler için telefon numarası 0212 260 17 61. Sevgili Esen -Mehmet Açılmış çiftine ait olan, büyük fedakarlıklarla yürüttükleri Q Jazz artık saat 06.00'ya kadar açık. Yine Q Club kartı ile siz ve iki konuğunuz kapıdan ücretsiz girecek. Keisa Brown, DJ Yakuza, İmer Demirer ile coşacaksınız. Telefon numarası 0212 236 21 21. Yazdığım gibi alkol almasam da Şamdan'a uğramadan edemiyorum. Mutlaka haftasonları geç saatte de olsa Ekrem, Hüseyin'e bir 'cee'diyorum. Onları kızdırmak hoşuma gidiyor. O akşam baktım, İlker Mengi ve İsveçli güzel sevgilisi Daria Ankerson oradalar. Daria, İlker'in evine yerleşmiş yerleşmesine de 7 yıldır İlker'e hizmet eden çocuklu kadıncağızın işsiz kalmasına neden olmuş. İsveçli yengemiz, İlker'in yemeğini yapan, ona çiçek gibi bakan zavallı kadıncağızın lisan bilmediğini, durumun çocuğu için de zor olduğunu söyledi. 
     
Nevgül Andaç ile yeniden, şiirlerin dili      Ahmet Selçuk İlkan, bir yılda 9 baskı yapan 'Ayrılıkların Şairi' isimli ilk kitabından hemen sonra 'Yakılacak Şiirler O Adam Benim' isimli yeni şiir kitabındaki ateş gibi mısralarla şiirseverlere sesleniyor. Ahmet yüreği dost bir insan. Aslında ben son bir yıldır Nazım Hikmet tutkunu oldum. Sevgili Yazgülü Aldoğan, sağolsun, Nazım'ın kitaplarını bana taşıyarak şiir kültürümü arttırıyor. Şiir, okurken de dinlerken de gerçekten insanın ruhunu dinlendiriyor. Efendim, Şebnem Kısaparmak, başarılı bir haber spikeri. Fatih Kısaparmak ile çok düzenli, imrenilecek bir evlilik sürdürüyor. Şebnem, müzik dünyasının usta firması Elenor Yapım'ın ortaklarından sevgili Muhteşem Candan imzalı 'Bir Şiirdi Yokluğun' adlı yapıtıyla müzik marketlerde yerini aldı. Toplumsal mesajlar taşıyan, Türkiye'nin sosyo -ekonomik panoramasını çizen 'Efendiler' adlı şiirini mutlaka dinleyin. Albümde ağırlıkta olan Ferdi Tayfur, Teoman Alpsakarya ve Fatih Kısaparmak'ın besteleri ise şiirlere güzel bir hava katmış. Bilginize. Sosyetenin güzel dullarından Nevgül Andaç, bir zamanlar Maçka'daki Cafe-Mafe ile çok güzel bir yer yaratmıştı. Şimdi Nevgül, sevgili Helin Avşar'ın büyük tantana ile açtığı Akmerkez Ulus kapısının karşısındaki Cafe Clouseau'ya ortak oldu. Nevgül'ün elinin tadını yakınları çok iyi bilir. Özellikle ev yemekleri konusunda. Burası saat 10.00'dan itibaren açık olacak. Öğle mönüsünde ev tipi pazı ve yaprak dolması, mantı, çorba, zeytinyağlılar, 'kazandan' adı altında çok uygun fiyatlarla sunulacak. Akşam ise İtalyan mutfağı ağırlıkta. Dev ekrandan lig ve Avrupa maçlarını, spor karşılaşmalarını izleyebileceksiniz. Ramazanda ise iftar yemekleri var. Ben şimdiden 7 Kasım Çarşamba'ya rastlayan açılış gününü bekliyorum ve bu işi Nevgül'ün çok iyi kıvıracağına inanıyorum. 
     
Cebu, Cenk nazara geldi, sürpriz doğum günü      Çok şık ve atmosferi hoş bir mekan Polo 13. Ali Sayar ve Deniz Akkaya işletmede kusursuzlar. Ali, Deniz'in bu işe çok hevesli olduğunu ve öğrenmek için büyük çaba harcadığını söylüyor. Mekanın başarılı solisti ve kardeşim kadar sevdiğim Cenk Eren geçtiğimiz akşam apar topar İstanbul Cerrahi Hastanesi'ne kaldırıldı. Ateşi 40 dereceye çıktı. Sıkıntısı bademciklerden. Doktoru İsmail Koçak ramazanda bademcikleri alacak, Cenk de kurtulacak. Yine 10 Kasım'da Polo 13'de sürpriz bir doğum günü var. Sosyetenin güzel kadınlarından Feryal Gülman, kocası Kemal Gülman'a 50 kişilik bir parti veriyor. Ama galiba ben bu güzel sürprizi bozdum, kusura bakmasınlar. Sonunda Fehmi Zorlu, Harbiye'de gençliğimizin kulübü olan Gala'yı baştan aşağıya yıkıp yeniledi. Kısmetse cuma akşamı güzel bir parti ile açıyor. Turan ve sevgili Faruk ekibin başında. Chinawhite'ın kışlığı Cebu adıyla hizmete giriyor ama bu kez yemek yok. Aperatif, ara sıcaklar, sabaha kadar müzik ve akşamüstü barı. Yine benden duyasınız istedim. Bu arada Harbiye şenleniyor. Zerrin Özer daha önce iki gala yaptığı Aşk'da muhteşem konserlerini sürdürüyor. Efendim, bu pazar da bu kadar. Kalın sağlıcakla, en kötü gününüz benimkinden iyi olsun. 
     
     



 MAGAZİN 












</TEXT>
</DOC>
