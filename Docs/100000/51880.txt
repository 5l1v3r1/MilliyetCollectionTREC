<DOC>
<DOCNO> 51880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/son/sondun37.html </URL>
<DATE> 2001/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçak düşmesine ilk resmi tepki İsmail Cem'den geldi 
</HEADLINE>
<TEXT>

     New York'ta bu sabah meydana gelen uçak kazasına ilk resmi tepki, olay sırasında BM kürsüsünde konuşan Dışişleri Bakanı İsmail Cem'den geldi. 
     Olayı, BM Genel Kurul Salonu'nda konuşmasını yaparken öğrenen Cem, Amerikan halkı ve kazada hayatlarını kaybedenlerin yakınlarına Genel Kurul kürsüsünden başsağlığı diledi. 
     
     Bakanlar mahsur kaldı... 
     JFK havaalanı'ndaki kaza nedeniyle liderler düzeyindeki Genel Kurul toplantlarının devam ettiği BM binası da giriş çıkışlara kapatıldı. Güvenlik yetkilileri, kimsenin binaya girmesine ya da binayı terketmesine izin vermiyor. 
     ABD Dışişleri Bakanı Colin Powell ve Dışişleri Bakanı İsmail Cem dahil, birçok ülkenin dışişleri bakanı binada mahsur kaldı. 
     Colin Powell, diğer bazı bakanlarla birlikte, Afganistan'ın geleceğini belirleyecek 6 2 toplantısına katılıyor ve binanın zemin katındaki toplantı salonunda bulunuyor. 
     Toplantıya BM Genel Sekreteri'nin Afganistan Özel Temsilcisi Lahdar Brahimi Çin, İran, Pakistan, Rusya, Tacikistan, Türkmenistan ve Özbekistan dışişleri bakanları da katılıyor. 
     






</TEXT>
</DOC>
