<DOC>
<DOCNO> 89635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/son/soneko11.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Şekerbank'ın tahtası açılıyor... 
</HEADLINE>
<TEXT>

     Şekerbank hisselerinin Borsa'daki işlem sırası, 2. seansın başından itibaren yeniden işleme açılacak. 
     Bankacılık Düzenleme ve Denetleme Kurulu Başkanı Engin Akçakoca'nın, Borsa'da hisseleri işlem gören bankalardan sadece Şekerbank'ın 28 trilyon 897 milyar lira sermaye ihtiyacı olduğu tesbit edildiği ve sermayenin artırılması hususunun bankaya bir yazıyla bildirildiğini açıklamasının ardından, bankaların sıraları işleme kapatılmıştı. Diğer bankaların sıraları saat 10.00'da açılırken, Şekerbank'ın işlem sırası bankadan istenen açıklama Borsa'ya ulaşıncaya kadar kapalı kalmaya devam edeceği bildirilmişti. 
     Borsa Başkanlığı duyurusunda, asgari 30 trilyon lira sermaye artırımına gideceğini açıklayan Şekerbank'ın hisselerinin sırasının 2. seansın başından itibaren yeniden işleme açılacağı kaydedildi. 
     





</TEXT>
</DOC>
