<DOC>
<DOCNO> 67980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/16/yazar/zbirand.html </URL>
<DATE> 2002/02/16/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
AB ile tarih savaşı başladı 
</HEADLINE>
<TEXT>

     Avrupa Birliği Komisyonu'nun Genişlemeden Sorumlu Yetkilisi Gunter Verheugen'in Ankara gezisi son derece önemli mesajların verilmesiyle tamamlandı. 
     MHP lideri Devlet Bahçeli dahil 
     olmak üzere, koalisyon partileri 
     tek ağızdan şu mesajı verdi 
     "2002 yılı sonunda 10 ülke tam üyeliğe kabul edilecek. Geriye Bulgaristan, Romanya ve Türkiye kalıyor. AB, Bulgaristan ve Romanya'ya bir takvim hazırlayacak. Bu durumda geriye sadece Türkiye kalacak. Bunu biz kabul edemeyiz. Türkiye için de mutlaka bir takvim, yani tam üyelik müzakerelerinin ne zaman başlayacağı konusunda bir tarih vermeniz gerekir. Eğer böyle bir tarih verilebilirse, biz de daha cesaretleniriz ve uyum yasalarında daha hızlı adım atabiliriz. Bugüne kadar yaptıklarımızla ne kadar ciddi olduğumuzu gösterdik. Ancak bugünkü gibi, aday adaylığı gibi bir statüde devam edemeyiz. Boşlukta kalamayız. Biz de önümüzü görmeliyiz..." 
     Ankara'nın mesajı çok net. 
     "Tarih verin hızlanabilelim." 
     Verheugen'in yanıtı da aynı 
     oranda net oldu 
     "Bugüne kadar attığınız adımlar son derece etkili. Doğrusu ben dahil, çoğumuz olumlu yönde şaşırdık. Bu kadar hız beklemiyorduk... Türkiye ile katılma müzakerelerinin başlama tarihini verebilmemizin vazgeçilmez koşulu, siyasi kriterlerin yerine getirilmesidir. Bütün diğer adaylar bunu tamamladıkları için müzakerelere başladılar. Türkiye de bu kriterleri doldurduğu anda, müzakere tarihi verebiliriz. Her şey Türkiye'nin atacağı adımlara bağlıdır..." 
     Ankara'daki görüşmelerin tonunu değerlendiren AB yetkilileri ısrarla "Türk hükümetinin kararlılığından çok etkilendiklerini" söylediler. Ancak bu aşamada ortaya bir tarih atılamayacağını belirttiler. 
     Yani top yine Ankara'nın ayağında. 
     Eğer 2002'nin Eylül'üne kadar geri kalan uyum yasaları çıkartılabildiği taktirde durumun değişebileceği de ortaya çıkıyor. 
     Bunların başında da idam cezasının kaldırılması ve ana dil dışındaki dillerdeki yasakların hiç değilse önemli derecede yumuşatılması geliyor. 
     AB heyetini en çok MHP lideri Bahçeli'nin tutumu şaşırtmış gibi görünüyor. Bahçeli, tereddüt dahi etmeden hedeflerinin tam üyelik olduğunu ve koşulların da farkında olduklarını söylemiş. 
     Gayet tabii "Ülkedeki bazı duyarlılıkların da AB tarafından dikkate alınması gerektiğini" eklemiş. 
     AB yetkilileri, Bahçeli'nin bu kuşkusunun "milliyetçilik" sloganlarından kaynaklanmadığını, samimi şekilde ülkenin bölünmesinden kaygılandıklarını söylediler. 
     
     E-mail krizi donduruldu 
     AB heyeti, temsilciliğin e-mail'lerinin çalınıp yayınlanması konusunu bir kriz havasına sokmadı. Verheugen, hırsızlığın kim tarafından yapıldığının üzerinde durmadı bile. Onun beklentisi, Türkiye'nin Viyana anlaşması çerçevesinde, diplomatik haberleşmeyi koruması ve mesajların yayınlanmasının durdurulması. 
     Adalet Bakanı "Bizde basın özgürlüğü var. Durdurursak bu defa başka sorun çıkıyor" demesine rağmen, AB yetkilileri aynı bakanlığın daha kısa bir süre önce bu tip kararlar aldığına dikkat çekiyorlar. Aslında bu haberleşmelerde gizli bir şey olmadığından dolayı, AB rahatsız değil. Rahatsızlıkları, Türkiye'nin Viyana anlaşmasına yeterli duyarlılığı göstermemesi. Dışişleri'nin tepki göstermekte geç kalması. Adalet Bakanlığı'nın da ayak sürmesi. 
     Bu olayı da AB aleyhtarlarının gövde gösterisi olarak niteliyorlar... 
     
     Türkiye, önemli viraj aldı 
     Verheugen, hem bazı gazetecilere yaptığı hem de diğer konuşmalarında ilginç bir noktaya dikkat çekti. 
     2001 yılında Türkiye ile AB arasında bir kriz havası Avrupa Ordusu ve Kıbrıs konularında varken, bu yılın başından itibaren havanın değiştiğini ve son aylarda AB'nin Türkiye'ye 
     bakışının yumuşamaya başladığını söyledi. 
     Benim edindiğim izlenim, Türkiye'nin 2002 sonu olmasa dahi, 2003 yılı içinde katılım müzakerelerinin başlangıç tarihi alabileceği şeklinde. 
     Bu hedefi gerçekleştirebilmenin başlıca yolu da uyum yasalarının tamamlanması ve uygulamanın gerçekleşmesinden geçiyor. 
     AB, Türkiye'ye bir tarih vermekte zorlanacaktır. Eğer bu zor işi gerçekleştirmek istiyorsak, yaptığımız değişiklikleri kağıt üstünde bırakmamamız ve günlük yaşamımızı değiştirecek şekilde uygulamamız gerekiyor. Üstelik bütün bunları da AB için değil, kendimiz için yaptığımızı içimize sindirmemiz şarttır. 
     
Can Dündar'ın başarısı...      Nazım Hikmet belgeselini CNN TÜRK'te seyrettiyseniz, herhalde büyük keyif duymuşsunuzdur. İzleyemediyseniz yazık... 
     Belgeselin ne olduğunu bilen bir insanım. 
     Can Dündar ile yıllarca çalışmanın ve onun 
     gelişmesini izlemenin keyfini tattım. 
     Nazım Hikmet belgeseli bence, Türkiye'de gerçekleştirilen ilk "gerçek belgeseldir". Ben de belgesel yaptım. Can Dündar ile belgeseller çıkarttık. Can kendi başına sayısız belgesel yaptı. 
     Ancak hiçbiri, Nazım Hikmet belgeseli oranında uluslararası nitelemelere uymuyordu. Bunun başlıca nedeni de Can'ın ustalığının yanısıra görüntü zenginliğiydi. Başkaca hiçbir şey eklemeye gerek kalmadan görüntüler hikayeyi yeterince anlatmaktaydı. Buna bir de Can'ın kıvrak kalemi eklenince, orataya nefis bir eser çıktı. Can Dündar, hepimize gerçek belgeselciliğin ne olduğunu gösterdi. 
     Asıl tebrikler Nazım Hikmet Vakfı'na yönlenmeli. Zira onlar gereken hazırlıkları yapmasa, fon bulamasalar biz de tarihimizin en tartışmalı dönemini ve insanını böylesine açıkça izleyemeyecektik. 
     
Kurbanınızı, özürlü çocuklara kestirin...      Kurban Bayramı yaklaştıkça bir çoğumuzda telaş başlar. Kurbanımızı nerede, kime kestireceğimizi bilemeyiz. 
     Sizlere bir önerim var. 
     ERAM'ı Özel Eğitime Muhtaç Çocuklara Yardım Derneği tavsiye ederim. ERAM hakkında daha 
     önce de yazı yazmıştım ve 
     sizlerden büyük destek gelmişti. 
     ERAM, toplumumuzun en büyük yaralarından birini sarmaya çalışıyor. Özürlü çocuklara eğitim veriyor ve onları topluma yeniden kazandırmaya, hiç değilse yaşamlarındaki dramı azaltmaya çaba harcıyor. Tamamen Avukat Hüseyin Yarsuvat'ın kişisel desteği ve özel kişilerden gelen teberrularla ayakta duruyor. Pırıl pırıl bir girişim. Gidip görseniz gurur duyarsınız. 
     ERAM sizin kurbanlarınızı kesmek istiyor. 
     Herkesin kesesine göre bir tarife yapmış. 
     Fatih Belediyesi fiyatlarına göre, eğer küçükbaş 50 kilo isterseniz 100 milyon TL, 70 kiloluk olan 120 milyon, 90 kiloluk için 250 milyon, büyükbaşlar için 1 milyar TL yolluyorsunuz İş Bankası Fatih Şubesi no 1020-304250-1272653, Ziraat Bankası Karagümrük Şubesi 30440 125-6 veya ERAM kurbanınızı alıyor fişini de size yolluyor mektep bahçesindeki zel yerde isterseniz siz de hazır bulunabilirsiniz hoca nezaretinde kestiriyor ve etler buzhaneye konuyor. Bu etler, özürlü çocukların aylarca sürecek et ihtiyacını karşılıyor. Bundan daha güzel bir iyilik yapılabilir mi 
     ERAM'ı arayın 0212 531 47 82- 533 10 09 ve ayrıntı sorun. Kurbanlarınızı böyle değerlendirin. Çifte sevap işleyin... 
     
Devlet sponsor ararken...      İstanbul'daki "Medeniyetler Buluşması" Konferansı'nın bir yeniliği de toplantının özel sponsorlar sayesinde gerçekleşmiş olmasıydı. 
     Devlete sadece 750 bin dolara mal olmasının tek nedeni, aralarında Kurukahveci Mehmet Efendi dahil bir dizi sponsorun katılmasıydı. Bundan önceki uluslararası toplantılarda bol keseden para harcanır, bütçeden fonlar kullanılır ve milyonlarca dolara mal edilirdi. Dışişleri Bakanlığı bu defa özel şirketlere gitti ve onları sponsor olmaya ikna etti. Sponsorluk artık her konuda hayatın bir parçası oldu. 
     Toplantıyı izlerken, bundan bir süre önce, 32. GÜN programının masrafları karşılayabilmek için yayın arabası, ışık, ses, konaklama vs sponsor aramasını eleştiren biri aklıma geldi. Komik laflarla günün gerçeklerini görmezden gelip, sırf pislik atmaya yönelik bu yaklaşımı düşündüm. Bol bol güldüm... Kulaklarını çınlattım 
     
     







Yolsuzluk, İslam, laiklik 


Son satırları... 


Akışık ve kamu bankaları 


Uçmayı öğrenebilmek 


Milyonların futbol sevgisiyle şike skandalı 


Formasız örgütler 


Özleme dair 


Cumhuriyetin aydınlık yüzü 2 


Bosna Miloşeviç'e cezasını verdi... 


Cimbombahçe çok yaşa 


Mafya hem kazanıyor hem kara para aklıyor 


Mesut Yılmaz’ın müthiş evrimi 


Yolsuzluk İzleme Platformu 


Ben haddimi bilirim 


Yeni yıla yeni kanun 


Kedi, İsrail ve Filistinliler 


Deprem sigortası 


</TEXT>
</DOC>
