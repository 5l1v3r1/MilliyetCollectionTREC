<DOC>
<DOCNO> 54605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/astro/index.html </URL>
<DATE> 2001/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Denge bulmak kolay değil 
</HEADLINE>
<TEXT>

Gergİn bir gökyüzü ile karşı karşıyayız. Sahip olduklarımızla paylaşmak zorunda olduğumuz konular arasında gerginlikler yaşayabiliriz. Boğa burcundaki Ay’ın Mars ve Pluto ile olan sert açıları duygusal tepkilerimizi dengelemekte zorlanabileceğimizi ve tartışmaya eğilimli olduğumuzu gösteriyor. Bu durum özellikle 15 - 19 saatleri arasında çok daha belirgin. Koç’lar maddi kayıplara uğramak istemiyorlarsa, büyük risklere girmemeliler. Ani harcamalara daha fazla yatkınlar. Ölçülü olmalılar. Boğa’lar hareketli ama tedirginler. Yapmaları gereken çok şey var ama tartışmalara önayak olabilirler. İkizler de önlemci olmalı. Kendi hataları olmamakla birlikte engellerle karşılaşabilirler. Kafa karıştırıcı konulardan uzakta durmalılar. Yengeç’ler hedeflerine erişmekte ustalar ama tüm sevenlerini aynı şekilde ikna edemeyebilirler. Planlarında hızlı değişiklikler yapabilirler. Aslan’lar için çok hareketli bir gündeyiz. Kariyer alanında önemli mücadeleler ya da üstleriyle ilişkilerinde çatışmalar öne çıkabilir. Başak’lar her söylenene inanmamalılar. Gün içinde daha tedbirli olmalarında fayda var. Konsantrasyonda zorlanabilirler. Sözünü ettiğimiz Ay’ın sert açıları eğer yanıcı maddelerle uğraşıyorsak daha önlemci olmamız gerektiğini söylüyor. Terazi’ler gün içinde borç alacak konularında dikkatli olmalı. Bu konularda tartışma ya da düşünce ayrılıkları huzursuzluk verici olabilir. Akrep’ler ise ortaklıklar, yakın ilişkilerden yana fazlasıyla dolular. Bu yüzden küçük bir olay bile onları kolayca parlatabilir. Sabırlı olmalarında fayda var. Yay’lar sağlık, düzen ve iş ortamındaki verimlilik konularına daha fazla önem vermeli. Günlük programlarındaki değişiklikler onları yıpratabilir. Oğlak’lar her ne kadar daha iyimser ve hareketli olsalar da kişilik çatışmaları ya da zevklerde aşırıya kaçma konusunda dikkatli olmalılar. Kova’lar ise aile hayatında ya da kendi güvenlikleri ile ilgili konularda daha fazla çaba sarf edecekler. Eve ilişkin gelişmeler zamanlarının büyük kısmını alabilir. Balık sözlerine önem vermeli. Bugün iletişim, hareket ve eğitimle ilgili alanlarda yapacakları çok şey var. Bu arada sürprizlere de hazırlıklı olmalılar. 

            Faks 287 74 37 
      







</TEXT>
</DOC>
