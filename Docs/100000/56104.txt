<DOC>
<DOCNO> 56104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/ekonomi/eko07.html </URL>
<DATE> 2001/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamu maliyesinde sınıfta kaldık 
</HEADLINE>
<TEXT>

Dünya Bankası raporunda, Türkiye’nin harcama yönetiminin demode olduğu, israfa ve usulsüzlüklere yol açtığı belirtildi 
     Dünya Bankası’nın "Türkiye Kamu Harcamaları ve Kurumsal Yapının Değerlendirilmesi Raporu"nda, Türkiye’nin gerek sanayileşmiş ülkeler, gerekse gelişmekte olan ülkelerle karşılaştırıldığında kamu harcamaları yönetindeki performansının çok zayıf olduğu belirtildi. 
     "Ekonomik krizin köklerinin, devletin karar mekanizmasındaki zafiyetlerde yattığı öne sürülmektedir" ifadesine yer verilen raporda, bu zafiyetlerin mevcut kamu harcamaları yönetimi sisteminde ve kamunun hesap verme mekanizmasında da görüldüğü belirtilerek şöyle denildi "Stratejik karar alma ihmal edilmekte ve politikaların bütçe ile bağlantısı kurulmamakta. Sık yaşanan hükümet değişikliklerin etkisiyle politika oluşturulması bakanlıklar tarafından genellikle ihmal edilmekte. Bütçe uygulaması üzerindeki aşırı kontrol, israf ve verimsizliği önlemede yetersiz kalmakta. Kaynakların kamu kuruluşları tarafından verimli kullanımına destek verme açısından bütçe oldukça zayıf kalmakta. Sayıştay idarenin bütçe yönetimi üzerindeki takdir yetkisini azaltmakta. Mevcut kamu harcamaları yönetimi sistemi üç performans testinde de oldukça başarısız.’’ 
     Devlet Muhasebesi Kanunu’nun 1927’den kaldığı hatırlatılan raporda, satın alma usullerinin israfa yol açtığı, kamu sektörünün sözleşmeler yoluyla usulsüzlüklere fırsat tanıdığı ileri sürülerek, şöyle denildi "Harcama yönetimi ve hesap verme sorumluluğu altyapısının her unsuru yapısal zayıflıklar içermekte ve modası geçmiş nitelik göstermektedir. En kötüsü de bütçenin çok parçalı bir yapıya sahip olmasıdır. 
     



 EKONOMİ 














</TEXT>
</DOC>
