<DOC>
<DOCNO> 87361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/yazar/yilmaz.html </URL>
<DATE> 2002/06/01/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Çiller türkü ile seslendi 
</HEADLINE>
<TEXT>

     Yapılan anketlerin büyük bölümünde AKP birinci, DYP ikinci parti olarak yer alıyor. Üçüncü parti ise değişiyor, eğer barajın altında kalmamışsa... 
     Anketler, salonlara yansıyor mu 
     DYP İstanbul İl Başkanlığı önceki akşam Crown Plaza’da balo düzenledi. Baloya katılım geçen yıllara göre yüksekti. Davetli sayısı 700’e ulaşmıştı... 
     Balo biletleri 250 milyon liradan satıldı. Geceyi Coşkun Sabah’ın udu ile açan partililer, Muazzez Ersoy’un uzun konseri ile noktaladılar. 
     DYP Genel Başkanı Tansu Çiller ve eşi Özer Çiller gece saat 01.30’a dek süren konseri, sonuna kadar izledi. 
     Gecenin en renkli dakikaları türküler geçidinde yaşandı. Salonun ısrarlı isteklerini kırmayan Ersoy, önce bir Rumeli türküsü seslendirdi, ardından Karadeniz türküleri... Sanatçı türkülere geçidine noktayı koyacaktı ki, bu kez Tansu Çiller’den istek geldi. Sanatçı, masasında oturan Diyarbakır milletvekili Salim Ensari’ye gönderme yapan Çiller’in isteği üzerine, bir de Diyarbakır türküsü söyledi, gençler halay çekti... 
     Eski İçişleri Bakanı Kutlu Aktaş’ın eşi Sema Ramazanoğlu oğlu ile birlikte, DYP’ye geçen eski Sağlık Bakanı Yıldırım Aktuna’nın masasında oturuyordu. Protokol masasını Çiller ailesi ile paylaşanlar ise Seyfi Basa, Salim Ensari, Celal Adan, Yıldırım Akbulut, Hayri Kozakçıoğlu, ANAP’tan DYP’ye geçen milletvekili Mahmut Bozkurt’un yanı sıra Büyük Kulüp Başkanı Duran Akbulut, DYP İstanbul İl Başkanı Süleyman Soylu ve eşi Hediye Soylu’ydu. 
     
İşadamları temkinli      İşadamları salona serpiştirilmişti. Eski TİM eski Başkanı Okan Oğuz, Gemi Sanayicileri Başkanı Murat Bayrak, Beykent Üniversitesi’nin sahibi Adem Çelik, Uğur Koleji’nin sahibi Kemal Koçak, spor camiasının yakından tanıdığı işadamı Kamil Kehale ve Kale Grubu yöneticilerinden Kemal Sözen, Altunbaş Holding’in sahibi İmam Altunbaş, Torunlar Şirketler Topluluğu sahibi Mehmet Torun, Genç Madenci İşadamları Derneği Başkanı Cemil Ökten, Bahat Hastaneleri sahibi Hamza Bahat, Grunding distribütörü Ali Mercan, İSTOÇ Başkanı Nahit Kemelbay, işadamı Cemil Kaya... 
     Muazzez Ersoy’un gece boyunca sarıp sarmaladığı modacısı Nur Yerlitaş’ı da konuklar arasında saymalıyım... 
     Aynı gece Koç Grubu’nun düzenlediği "Vehbi Koç Ödül Töreni" olmasaydı, Çiller’in masasında, Asım Kocabıyık ve Erdoğan Demirören de yer alacaktı. 
     
Merdiven heyecanı      Heyecan var mıydı, soruma geri dönüyorum... 
     Çiller kürsüden yaptığı konuşmada, hastalığı döneminde eski Rusya Devlet Başkanı Yeltsin’in kendisini karşılamaya gelirken protokolün yaşadığı, "Merdivenleri inebilecek mi " heyecanı gözlemlediği Moskova günlerini örnek veriyordu. 
     Crown Plaza’ya da sinen heyecan ise, "Başbakan Bülent Ecevit merdivenleri çıkabilecek mi " sorusunun ardından gelen senaryolarla sınırlıydı. DYP’lilerdeki "Nasıl olsa iktidara geleceğiz" edası, coşkulu bir katılımdan ziyade, köşe kapmaca titizliğini yansıtıyordu. 
     Ankara’nın en güzel yanı 
     "Şairin dediği gibi, Ankara’nın en güzel yanı İstanbul’a dönmek" sözleriyle salona seslenen Çiller, siyasette iki durak tanımladı. Birincisi siyasi istikrarsızlık, ikincisi de "Son sosyalist devletin merkezi" olarak tanımladığı Ankara’da bürokrasinin tıkanmışlığı... 
     "Bölünmüş çoğunluk ile imtiyazlı azınlık" dengesinin değişmesi için iki turlu seçimi öneren Çiller, Seçim ve Partiler Yasası’nı eleştirdi. "Tek iradeyi ortaya koymak, tabanda birleşmenin önünü açmak zorundayız" diyen Çiller, Rusya Federasyonu’nun NATO’ya üyeliği ile Türkiye’nin ABD’nin stratejik ortağı olmaktan uzaklaşmasına da dikkat çekti. 
     İstanbul DYP teşkilatının balosu, Hüsamettin Cindoruk’a misafir olan Ali Şen, Necdet Menzir ve Orhan Keçeli’nin başlattığı, yeni İstanbul hareketinin salona inemediğini de gösterdi. 
     DYP’nin İstanbul balosundaki isimlerin, "iktidara giden vitrin" olduğunu söylemek güç. Davetliler gibi, partililer de henüz koku alma dönemini yaşıyor... 
     
     







Avrupa, asker, milliyetçilik 


Belleğimin gondolleri geçmişte dolaşırken... 


Sizin için... 


İdama Anayasa formülü 


Devletten ne bekliyoruz 


Dadaş diyarında MHP geriliyor 


Karar zamanı 


"OHAL kalkıyor" haberiyle coşan şehir" 


Öğretmenler yeniden öğrenci olacak 


Ah o Telesafir’li günlerimiz... 


Saddam’ı tartışmaya gitti 


Futbol dünyası 


Macaristan’da Ar - Ge’nin 77’si yabancı 


Uzlaşma olmasaydı, birlikte yaşam olmazdı 


Böyle gelmiş böyle gider 


Çiller türkü ile seslendi 


</TEXT>
</DOC>
