<DOC>
<DOCNO> 89303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/son/sontur28.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
"Internet RTÜK dışında tutulmalı" 
</HEADLINE>
<TEXT>

     RTÜK Başkanı Fatih Karaca, radyo ve televizyon alıcılarıyla alınmayan tüm teknik anlamdaki konuların RTÜK denetiminin dışında mütalaa edilmesi gerektiğini söyledi. 
     Radyo ve Televizyon Üst Kurulu RTÜK Başkanı Fatih Karaca, 3984 sayılı RTÜK yasasında internete ilişkin olarak sadece veri yayıncılığıö tanımının yer aldığını belirterek, veri yayıncılığının radyo ve televizyon yayınlarıyla ilgili olarak sınırlandırılmasının doğru olduğunu söyledi. 
     DSP Grup Başkanvekili Emrehan Halıcı ve Bilişim Derneği Başkanı Rahmi Aktepe, RTÜK Başkanı Fatih Karaca’yı makamında ziyaret ederek, yeni RTÜK yasasındaki internete ilişkin düzenlemeler konusunda görüş alışverişinde bulundular. 
     
     Son karar Üst Kurul'un 
     RTÜK Başkanı Fatih Karaca da yeni yasa yürürlüğe girdikten sonra internet konusunda çalışmalara başladıklarını belirterek, yarın yapılacak Üst Kurul toplantısında bu konuda üyelere bilgi sunacaklarını söyledi. Karaca, bu konudaki son kararı Üst Kurul’un vereceğini bildirdi. 
     3984 Sayılı RTÜK Kanunu’nda internete ilişkin sadece veri yayıncılığıö tanımı bulunduğuna, bu tanımın da son derece geniş bir anlamı olduğuna işaret ederek, şunları kaydetti RTÜK, radyo ve televizyon yayıncılığının düzenlenmesinden sorumludur. Dolayısıyla veri yayıncılığını, Radyo ve Televizyon Üst Kurulu’nun kendi yetkileri içerisinde radyo ve televizyon yayınlarıyla ilgili olarak sınırlandırmanın doğru olduğu kanaatindeyim. 
     Bu konuda arkadaşlarımın da görüşlerini alacağız. Ancak bu konu sadece radyo ve televizyonla sınırlandırılan bir yayıncılıktır. Örneğin teleteks konusu RTÜK’ün görev sahası içindedir. Radyo ve televizyon alıcılarıyla alınmayan, kamuya açık olmayan tüm teknik anlamdaki konuların RTÜK denetiminin dışında olarak mütalaa edilmesi lazım. Ancak nihai karar Üst Kurul’da kararlaştırılacaktır.ö Günümüzde internet kullanımının önemine işaret eden Karaca, internetin önünde engel olması, internetin sınırlandırılması gibi bir şeyin hiç kimse tarafından kabul görmeyeceğini savundu. Karaca, Bu bilgi otoyolu, internetin geliştirilmesi, bu konuda engellerin değil, özellikle önünün açılmasının şart olduğunu düşünüyorum. Bazı şikayetler, kötü örnekler varsa bunların kendiliğinden tasfiye olacağına inanıyorumö diye konuştu. 
     Karaca, bir gazetecinin bugün Anayasa Mahkemesi’nin yeni RTÜK yasasının bazı maddeleri hakkında yürütmeyi durdurma istemini değerlendireceğini hatırlatarak, görüşlerini sorması üzerine, bunun tamamen kendi dışlarında bir süreç olduğunu söyledi. 
     Karaca, bu konuda ilgili hukuk müşavirlikleri ve dairelerin hazırlıklarını tamamladığını belirterek, Ancak şu an karar kesinleşmeden bir görüş ifade etmenin yüce mahkememize bir saygısızlık olacağını düşünüyorum. Karar çıktıktan sonra RTÜK olarak bu konuda bir açıklama yapacağızö dedi. 
     





</TEXT>
</DOC>
