<DOC>
<DOCNO> 86352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/son/sondun29.html </URL>
<DATE> 2002/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Sebze, meyve kalp ve damar dostu 
</HEADLINE>
<TEXT>

     Ünlü tıp araştırmaları dergisi Lancet'in web sitesinde yer alan araştırma raporunda, sebze ve meyve tüketiminin artırılmasıyla kalp ve damar hastalıkları ihtimalinin düşürülebileceği belirtiliyor. 
     Meyve ve sebzeyi bolca tüketenlerde, yüksek tansiyonun inmesiyle kalp ve damar hastalıkları riskinin de düşürülebildiği bir kez daha kaydediliyor. 
     Uzmanlar, günde 5 kez sebze ve meyve yenilmesini öneriyor. 
     Daha önceki araştırmalarda, sebze ve meyve yemenin, kanser ve kalp hastalıkları tehlikesini indirebildiği gözlemlendi. 
     Meyve ve sebzeyi kısa dönemde bolca tüketenlerde plazmadaki anti-kanserojen bileşimlerin arttığı ve yüksek tansiyonun indiği görülüyor. 
     Uzmanlar sebze-meyve yiyenlerde uzun dönemde ne gibi etkilerin ortaya çıkabileceğini henüz tam olarak aydınlatamadıklarını hatırlatıyor. 
     Oxford Üniversitesi'nde yapılan araştırmalarda üç gruba ayrılan 690 denekten bir kısmı, günde 5 kez sebze-meyve tüketti. Bir servis 
     sebze-meyve ortalama 80 gram idi. 
     Diğer iki kontrol grubuna ise günde 1.4 ve 0.1 porsiyon meyve ve sebze verildi. 
     Araştırma sonucunda, sebze ve meyve tüketimini artıran deneklerde büyük ve küçük tansiyonlar, 4 ve 1,5 derece azaldı. 
     Günde 1.4 ''porsiyon'' meyve ve sebze verilen gruptaki deneklerde, a-keroten, b-keroten, lutein ve b-criptoksantin bileşimleri ile askorbik asidin C vitamini , günde ''0.1 porsiyon'' meyve ve sebze tüketen deneklere göre daha fazla arttığı görüldü. 
     Kontrol gruplarındaki deneklerde, vücuttaki kilo oranı ve kolesterol oranında bir değişiklik olmadığı belirlendi. 
     Araştırmacılar, 8 hafta boyunca meyve ve sebze tüketimini artıran deneklerin, büyük tansiyonlarının 2.8, küçük tansiyonlarının ise 1.1 düşerebildiklerini bildirdi. 
     Sonuç itibarıyla yüksek tansiyonun yüzde 17 indirilmiş olduğu, bunun koroner kalp rahatsızlıklarını yüzde 6, inme riski ve kalp krizini de yüzde 15 indirebildiği belirtildi. 
     





</TEXT>
</DOC>
