<DOC>
<DOCNO> 97054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/21/ekonomi/eko07.html </URL>
<DATE> 2002/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Es Yatırım Soufraki’nin 
</HEADLINE>
<TEXT>

     SPK, Es Yatırım’ın Tasarruf Mevduatı Sigorta Fonu TMSF bünyesinde bulunan yüzde 96’lık hissesinin Türk Nippon Sigorta’nında sahibi olan Kanadalı iş adamı Hüssein Nuaman Soufraki’ye satışını onayladı. Soufraki, Es Yatırım için Fon’a 3.5 trilyon lira ödedi. Faaliyetlerine Altunizade’deki yeni binasında devam edecek olan Es Yatırım’ın başına Meksa Menkul Değerler’in eski genel müdürü Berra Kılıç getirildi. Es Yatırım, Soufraki’nin uluslararası finans kurumlarıyla olan ilişkileri nedeniyle yabancı yatırımcıya da hizmet vermeyi hedefliyor. 
     Öte yandan Kurul, Global Menkul’e, Ege Yatırım ve Bayındır Menkul’ün kendi bünyesinde birleştirilmesi işlemlerinin tamamlanması için 4 aylık ek süre daha verdi. SPK’nın haftalık bülteninde, Global’in TMSF ile yaptığı İktisat Yatırım’ın devralınmasına ilişkin sözleşmenin ise feshedildiği bildirildi. 
     
     



 EKONOMİ 



















</TEXT>
</DOC>
