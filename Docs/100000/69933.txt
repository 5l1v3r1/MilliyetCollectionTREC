<DOC>
<DOCNO> 69933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/spor/bbas.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
ÜLKER PERİŞAN 101-69 
</HEADLINE>
<TEXT>

Eurolig ikinci tur H Grubu’nda ülkemizi temsil eden Turuncu-Yeşilliler, İspanyol TAU Ceramica’ya deplasmanda direnemedi, ilk maçında büyük fark yedi 
     TURUNCU - Yeşilliler, Eurolig ikinci tur H Grubu’ndaki ilk maçında hezimete uğradı, İspanyol TAU Ceramica’ya farklı mağlup oldu 101 - 69. Deplasmandaki karşılaşmaya çok tutuk başlayan temsilcimiz, ilk çeyreği dengeli bir skorla geride kaparken, devre TAU’nın 19 sayı üstünlüğüyle bitti. İkinci yarıda üst üste yaptığı savunma hatalarıyla morali iyice bozulan Ülkerspor, sahadan büyük farkla yenik ayrıldı. 
     
     Maçın karnesi 
     HAKEMLER Brazauskas Litvanya , Zavlanos Yunanistan , Stokes İngiltere 
     TAU CERAMICA Vidal 5 3, Schonochini 7 13, Tomasevic 8 17, Oberto 6 7, Corchiani 5 4, Scola 9 24, Nocioni 6 11, Benett 5 3, Foirest 5 5, Fernandez 7 8, Aroyo 5 6 
     ÜLKERSPOR Lollis 7 15, Stelmahers 5 6, Harun 7 13, Eley 5 6, Haluk 4 3, Asım 6 8, Mustafa 4 3, Goljovic 4 2, Tutku 3 , Kerem 5 6, Zaza 6 7, Muratcan 3 
     1.PERİYOT 24 - 19 TAU , 2.PERİYOT 52 - 33 TAU , 3.PERİYOT 79 - 50 TAU , MAÇ SKORU 101 - 69 TAU 
     ÜÇ SAYI Harun, Schonochini 2 , Mustafa, Fernandez, Foirest, Benett 1 
     
Fenerbahçe’nin nefesi yetmedi 87-92Basketbol Erkekler Kuzey Avrupa Ligi’ndeki temsilcimiz, Letonya’dan Ventspils’e sonlardaki kötü oyunuyla boyun eğdi 
     BASKETBOLDA ülkemizi Erkekler Kuzey Avrupa Ligi’nde temsil eden Fenerbahçe, E Grubu’ndaki dördüncü maçında Letonya’dan Ventspils’e İstanbul’da 92 - 87 yenilerek üçüncü mağlubiyetini aldı. Karşılaşmaya kötü başlayıp ilk çeyrekte 12 sayı geriye düşen Sarı - Lacivertliler, toparlanıp devreyi 47 - 45 önde kapadı. İkinci yarıda rakibinin etkili silahı Wilkenson’un durduramayan temsilcimiz, sahadan beş sayı farkla başı önde ayrıldı. 
     
     Maçın karnesi 
     HAKEMLER M. Bitton İsrail , Z. Karanikolov Bulgaristan 
     FENERBAHÇE Mrsiç 8 25, Erdal 8 27, Weaks 7 18, Whisby 7 12, Zaza 4 3, Zeki 4 2, Altan 3 , Barış Güney 3 
     VENTSPILS Wilkenson 8 24, Vitols 6 3, Bagatskis 7 16, Skirmants 6 7, Rich 6 7, Laksa 6 10, Buskevics 7 12, Kosuskins 4 2, Purnis 6 11 
     1.PERİYOT 25 - 13 Ventspils , 2.PERİYOT 47 - 45 F.Bahçe , 3.PERİYOT 69 - 67 Ventspils , MAÇ SKORU 92 - 87 Ventspils 
     
Potada çifte hüzün      BASKETBOL Bayanlar Avrupa Ligi B Grubu’nda çeyrek finale çıkma şansını daha önce yitiren Fenerbahçe, 13. maçında kendi sahasında grup lideri Fransa’nın US Valenciennes Olympic takımına 77 - 57 yenildi. Sarı - Lacivertli bayanlar güçlü rakibi karşısında ilk devre başabaş mücadele etmesine rağmen üçüncü periyodda oyunun üstünlüğünü kaptırdı ve 20 sayı farkla maçı kaybetti. A Grubu’nda mücadele eden Botaş ise sahasında Fransa’nın Cercle Jean Mace Bourges takımına 93 - 81 yenildi. 
     



 SPOR 




















</TEXT>
</DOC>
