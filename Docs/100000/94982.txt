<DOC>
<DOCNO> 94982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/ekonomi/aeko.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Konuşuyorum, susar mısınız 
</HEADLINE>
<TEXT>

Devlet Bakanı Derviş, Bakanlar Kurulu’nda ekonomi ile ilgili sunuşunu dinlemek yerine sürekli Başbakan ile konuşan Şükrü Sina Gürel’e çıkıştı Susar mısınız Maliye Bakanı Oral ile İçişleri Bakanı Yücelen polis maaşları’, Okuyan ile Ünlü de Futbol Federasyonu’na Üstün Hizmet Madalyası verilmesi konusunda kapıştı 
     ÖNDER YILMAZ, TOLGA ŞARDAN Ankara 

     Başbakan Bülent Ecevit’in başkanlığında 2.5 aylık aradan sonra dün tekrar toplanabilen Bakanlar Kurulu’nda, ekonomi ile ilgili sunuşu yaparken, Başbakan Yardımcılığı’na yeni atanan Şükrü Sina Gürel’in, Başbakan Ecevit’in kulağına eğilerek sürekli bilgi aktarması, Derviş’in sinirlenmesine yol açtı. Derviş, Gürel’e, "Şurada sunuş yapıyoruz. Dinlemiyorsunuz. Sürekli konuşuyorsunuz" dedi. Gürel’in "Ben sizi dinliyorum" yanıtı üzerine Derviş, "Çok konuşuyorsunuz, benim sunuşum bu kadar, teşekkür ederim" diyerek, konuşmasını bitirdi. 
     
     Ben de imzalamam’ 
     İkinci gerginlik ise Maliye Bakanı Oral’ın memur maaş zammı ve görev tazminatlarına ilişkin sunuşu sırasında oldu. İçişleri Bakanı Rüşdü Kazım Yücelen, "Polisler için de düzenleme sözünü vermiştiniz" dedi. Oral, "Polislere ayrı uygulama popülizm olur" deyince Yücelen de "Ben de tazminat kararnamesini imzalamam" dedi. ANAP lideri Mesut Yılmaz devreye girdi ve emniyet mensupları konusunun 1 Eylül’de çıkarılacak görev tazminatı kararnamesine konulmasında uzlaşıldı. 
     
     Tüzükte yok’ 
     Üçüncü tartışma, Çalışma Bakanı Yaşar Okuyan’ın Futbol Federasyonu’na Üstün Hizmet Madalyası’ verilmesi önerisi üzerine çıktı. Federasyon Başkanı Haluk Ulusoy’la arası açık olduğu belirtilen spordan sorumlu Devlet Bakanı Fikret Ünlü, "Tüzüğümüzde böyle bir uygulama yok" diyerek öneriye karşı çıktı. Ancak ANAP’lı bakanların desteği üzerine Ünlü geri adım attı. Toplantıda bakanlar borç yükündeki artışa dikkat çektiler. 
     
     Derviş Ufak bir şeydi 
     Derviş, Bakanlar Kurulu sonrasında Dışişleri Bakanı İsmail Cem ile görüşmesinin ardından gazetecilerin "Bu tartışma bir istifayı gerektirir mi " sorusu üzerine ise "Ufak bir şeydi, hiç önemli değil" dedi. Derviş, IMF heyetinin Türkiye’de bulunduğu hatırlatılarak, "Bir dahaki gelişlerinde de sizi görecekler mi sorusuna da "Her zaman görecekler" yanıtını verdi. 
     
Makam koltuğuna oturmadı      En son 29 Nisan’da Bakanlar Kurulu’na başkanlık eden ve 4 Mayıs’tan beri Başbakanlık Merkez Bina’ya gelmeyen Ecevit, dün şikayet ettiği merdivenleri 2,5 ay sonra ilk kez çıktı. Başbakanlık’a şeref kapısından giriş yapan Ecevit, 10 basamak çıktı. Ecevit, makamına değil direkt Bakanlar Kurulu alt salonuna girdi. 
     Salonda tüm kabine üyeleriyle el sıkışan Ecevit, yeni bakanlara da hayırlı olsun dileğinde bulundu. Salonda Ecevit’in her zaman oturduğu makam koltuğu yerine, basın mensuplarına ayrılan koltuklardan birine oturduğu gözlendi. Ecevit’in omurundaki rahatsızlık nedeniyle bu sandalyeyi tercih ettiği öğrenildi. 
     Devlet Bakanları Melda Bayer ve Mehmet Kocabatmaz ile Milli Eğitim Bakanı Necdet Tekin de, atamalarına ilişkin kararname onaylanmak üzere Çankaya Köşkü’ne gönderildiği sırada toplantıya katıldı. 
     Ecevit, toplantıya son kez katılan Başbakanlık Müsteşarı Ahmet Şağar’a çalışmalarından dolayı teşekkür etti. 
     
Enflasyon hedeflemesi en geç yıl sonunda      Derviş, Bakanlar Kurulu’na, altı sayfadan oluşan ve yıl sonuna kaar yapılması gerekenleri içeren Ekonomik Program Takvimi’ raporu sundu. Raporda yer alan konular şöyle 

</TEXT>
</DOC>
