<DOC>
<DOCNO> 59721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/30/son/sondun08.html </URL>
<DATE> 2001/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de gazeteciler uçağa bıçak sokmayı başardı 
</HEADLINE>
<TEXT>

     İngiltere'de yayımlanan People Sunday adlı bulvar gazetesinin muhabirleri, sıradan yolcular gibi davranarak, iki ayrı iç hat uçağına öldürücü silahlar sayılabilecek kesici aletler sokmayı başardıklarını açıkladı. 
     Gazetenin haberine üzerine adı geçen havaalanlarında soruşturma başlatan polisin, olayda ihmali bulunan görevlileri saptamaya çalıştığı bildirildi. 
     Sunday People gazetesi, iki muhabirinin Heathrow ve Manchester havaalanlarından kalkan iki uçağa silah olarak üretilmiş iki dövüş bıçağı ve bir adet berberlerin kullandığı cinsten jilet keskinliğinde alet sokmayı başardıklarını duyurdu. 
     Bu aletlerin fotoğraflarına da yer veren gazete, bunları taşıyan kişilerin X-Ray cihazlarından rahatça geçebildiklerini yazdı. 
     Manchester uçağında bu aletleri taşıyan gazetecilerin kendilerini taşıyan Boeing 737 tipi uçağın kokpitine sadece üç sıra uzaklıkta oturduklarını belirten gazete, geri dönüşte ise muhabirlerinin 30 dakika beklemenin dışında hiçbir güçlükle karşılaşmadıklarını kaydetti. 
     Gazete, sözü edilen aletlerin ABD'den ithal edildiklerini ve Lancashire merkezli Spytech adlı firma tarafından serbestçe satıldıklarını yazdı. 
     Haber üzerine polisin yanı sıra British Airways firması da soruşturma başlattı. 
     






</TEXT>
</DOC>
