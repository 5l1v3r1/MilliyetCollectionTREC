<DOC>
<DOCNO> 91852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/dunya/dun02.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat yine kuşatıldı 
</HEADLINE>
<TEXT>

     DIŞ HABERLER SERVİSİ 

     İsrail’e yönelik intihar saldırılarının önü alınamayınca İsrail tankları Filistin Özerk Yönetimi lideri Yaser Arafat’ın Ramallah’taki karargahını bir kez daha kuşattı. 
     Helikopterlerin desteğinde Ramallah’a giren 130 tanktan 70’i Arafat ve yardımcılarının bulunduğu binayı her yönden kuşatarak, Filistin liderini bir kez daha köşeye sıkıştırdı. İsrail askerlerinin Arafat’ın bürosuna ateş açmazken, Ramallah’ta sokağa çıkma yasağı ilan edildi. Bu kuşatma İsrail’in son bir ay içinde Arafat’ın karargahına yönelik gerçekleştirdiği üçüncü kuşatma olarak kayıtlara geçti. 
     
     Helikopterli suikast 6 ölü 
     Dün sabah saatlerinde İsrail helikopterleri Refah’ta hareket halindeki iki taksiye hava saldırısı düzenledi. Saldırıda taksilerdeki altı Filistinli ölürken, eylemin bir suikast operasyonu olduğu bildirildi. Saldırıda 2’si Hamas’ın üst düzey militanları Yaser Rizik ve Amr Kuffa olmak üzere 6 kişi hayatını kaybetti. 
     



 DÜNYA 












</TEXT>
</DOC>
