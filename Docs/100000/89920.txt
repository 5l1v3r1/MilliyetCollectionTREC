<DOC>
<DOCNO> 89920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/15/ekonomi/aeko.html </URL>
<DATE> 2002/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İsviçre’de 65 milyar dolar var 
</HEADLINE>
<TEXT>

BDDK Başkanı Engin Akçakoca, Türklerin İsviçre’de 55 ile 65 milyar dolar arası mevduatı bulunduğunu belirtirken, Türkiye’nin bu oranla Brezilya’nın ardından ikinci olduğunu söyledi 
     NEDİM ŞENER 

     Şirketlere sermaye olarak konulmak şartıyla yurtdışından getirilen paraya vergi incelemesi yapılmayacağına dair kanunun çıktığı bir ortamda Bankacılık Düzenleme ve Denetleme Kurulu BDDK Başkanı Engin Akçakoca, Türklerin İsviçre’deki bankalarda 65 milyar dolara yakın parası bulunduğunu söyledi. 
     Türkiye Genç İşadamları Derneği’nin TÜGİAD yayın organı Panorama dergisinde, görüşleri yayınlanan BDDK Başkanı Akçakoca, Türkiye’nin öz sermayesinin yurtdışında olduğunu belirtirken şunları söyledi 
     "Vatandaş artık mevduatını ya çok kısa vadeli hesaplarda ya da yastık altında tutuyor. Türkiye’nin İsviçre’de 55 ile 65 milyar dolar mevduatı bulunuyor. Türkiye bu oranla Brezilya’dan sonra ikinci durumda. Bir 10 - 15 milyar dolar da Türkiye’de yastık altında. Bankaların yurtdışındaki şube ve temsilcilikleri ilk kez geçen yıl yerinde denetlendi." 
     Akçakoca, bankaların topladıkları mevduatı iştiraklerine kullanmalarının bankacılık sistemini sağlıksız bir yapıya ittiğini de belirtti. 
     
Gizlilik Anayasa’ya giriyor      Avrupa Birliği’nin bankacılıktaki gizlilik yasalarını değiştirmesini istediği İsviçre bu isteklere direnirken, hükümeti oluşturan dört partiden birisi olan Muhafazak r İsviçre Halk Partisi SVP gizlilik yasalarının, anayasa hükmü haline getirilmesi için harekete geçti. İsviçre’de bankacılıkta gizlilik yasalarının geçmişi İkinci Dünya Savaşı öncesine dayanıyor. İlk "bankacılık sırrı" yasaları 1934’te bankacılık yasalarına dahil edildi. O zamandan beri de bu yasaları zayıflatacak girişimlerin hiçbirisi başarılı olamadı. 
     
Brezilya’nın umudu da IMF...      İsviçre’de mevduatı en yüksek olan ülke Brezilya da IMF’ye muhtaç durumda. Maliye Bakanı Pedro Malan ile Merkez Bankası Başkanı Arminio Fraga, yaptıkları açıklamayla, Brezilya’nın mali durumu güçlendirmek üzere, Uluslararası Para Fonu’nun IMF ülkeye açmış olduğu kredi paketinden 10 milyar dolar çekeceğini bildirdiler. Brezilya’da Uluslararası finans çevrelerinin ekim ayındaki seçimlerde iktidara gelebilecek olması sol bir hükümete kredi vermeyebileceği ve 274 milyar dolara ulaşan kamu borçlarının çevrilemez’ hale gelebileceği korkusu yaşanıyor. 
     
     Gizlilik her şey 
     Türkiye'nin İsviçre'de 65 milyar dolara yakın mevduatı bulunmasına rağmen, yurtiçindeki toplam döviz mevduatı 42 milyar dolarda kalıyor. 
     İsviçre'deki 55 ile 65 milyar dolar arasındaki mevduat 2001 sonunda 148 milyar dolar olan Türkiye'nin mlli gelirinin yüzde 40'ına karşılık geliyor. 
     Türklerin İsviçre bankalaranıdaki 60 milyar doları, Türkiye'nin IMF ve Dünya Bankası'ndan bugünü kadar aldığı toplam kredinin üç katını aşıyor. 
     İsviçre hem dünyanın en büyük bankalarının hem de uzman bankacılarının olduğu ve gizliliğin en üst seviyede olduğu ülke. 
     AB üyesi olmayan İsviçre, AB vergi politikalarına da bağlı değil. Ülkedeki hiç bir banka özellikle yabancı vergi kurumlarına müşterileri ile bilgi vermiyor. 
     



 EKONOMİ 



















</TEXT>
</DOC>
