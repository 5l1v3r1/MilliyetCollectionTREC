<DOC>
<DOCNO> 99150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/son/soneko39.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine, 8 katrilyon liralık iç borç servisi yerine getirecek... 
</HEADLINE>
<TEXT>

     Hazine, Ağustos ayında toplam 8 katrilyon 13.3 trilyon lira iç borç servisi yerine getirecek. 
     Hazine Müsteşarlığı'ndan yapılan açıklamada, Ağustos ayı iç borç strateji konusunda bilgi verildi. 
     Açıklamaya göre, Hazine Ağustos ayında yapacağı 8 katrilyon 13.3 trilyon liranın 6 katrilyon 238.2 trilyon lirası Türk Lirası, 1 katrilyon 33.9 trilyon lirası döviz, 741.2 trilyon lirası da dövize endeksli konumda bulunuyor. 
     Hazine'nin Ağustos ayında gerçekleştireceği 8 katrilyon lira tutarındaki ödemenin 6 katrilyon 921.3 trilyon lirası piyasaya yapılacak iç borç servisinden oluşuyor. 
     Hazine, gelecek ayın, en büyük iç borç servisini 3 katrilyon 311.5 trilyon lira ile 28 Ağustos tarihinde, ikinci büyük ödemeyi 2 katrilyon 573.1 trilyon lira ile 14 Ağustos tarihinde yerine getirecek. 
     
     BORÇLANMA PROGRAMI 
     Hazine, Ağustos ayında piyasaya yapılacak 6.9 katrilyon lira ödemeye karşılık piyasalardan 5.1 katrilyon lira borçlanma öngörüyor. 
     Ayrıca Ağustos döneminde de borçlanma imkanları ölçüsünde Merkez Bankası, kamu bankaları ve Tasarruf Mevduatı Sigorta Fonu TMSF kapsamındaki bankalara daha önceki dönemlerde ihraç edilen Devlet İç Borçlanma Senetlerinden kaynaklanan borçların erken itfası yoluyla azaltılmasına devam edilecek. 
     İç borçlanma ihaleleri genel olarak Salı günleri düzenlenecek. Ancak, Hazine piyasaların uygun olduğu diğer günlerde de ihale düzenleyebilecek. Düzenlenecek olan ihalelerin detayları ihale gününden en az bir gün önce kamuoyuna duyurulacak. 
     
     HAZİNE İHALELERİ 
     Hazine, Ağustos ayının ilk ihalesini 2 Ağustos Cuma günü bir gün süreyle aynı gün ihraç tarihli olmak üzere ABD Doları cinsinden 383 gün vadeli tahvil için düzenleyecek. 
     İhraç fiyatı 9,135 dolar olan tahvilin dönem faizi yüzde 9.47, yıllık basit yüzde 9, yıllık bileşik faizi yüzde 8.98 olacak. 
     Hazine, 2 Ağustos Cuma günü, 980.3 trilyon lira döviz cinsinden piyasaya iç borç servisi yerine getirecek. 
     Bu arada değişken faiz ödemeli senetlerin kupon faizlerinin belirlenmesi amacıyla ihraç tarihi 14 Ağustos ve geri ödemesi 13 Kasım 2002 olarak belirlenen 3 aylık referans bono ihalesi düzenleyecek. 
     Söz konusu ihalede net 1 katrilyon 61 trilyon lira ihraç edilecek olup bu miktar Ağustos ayında piyasaya yapılacak ödemeler ve ortalama satışların geri ödeme tutarları toplamının yüzde 15'ini oluşturuyor. Bu ihalede ortalama ve opsiyon satışı yapılmayacak. 
     Ağustos ayında halka arz, TAP yöntemi Merkez Bankası yoluyla satış , geri alım ihalesi yapılabilecek olup söz konusu yöntemlerin kullanılması kararlaştırıldığında bununla ilgili bilgiler kamuoyuna ayrıca duyurulacak. 
     
     TEMMUZ AYI BORÇLANMALARI 
     Bu arada Hazine, Temmuz ayında, ihale yöntemi ile satışlarla TL cinsinden toplam net 7 katrilyon 101 trilyon lira, döviz cinsinden ihalelerle de toplam net 1 milyar 117.2 milyon dolar karşılığı 1 katrilyon 859.8 trilyon lira tutarında satış gerçekleştirdi. 
     Böylece Temmuz ayında ihale yöntemiyle toplam net 8 katrilyon 961 trilyon liralık satış yapıldı. 
     Öte yandan Hazine, Temmuz'da, doğrudan satış yöntemi ile de kamuya 235 trilyon lira tutarında tahvil ihracı gerçekleştirdi. 
     
     ERKEN İTFALAR 
     Hazine Müsteşarlığı, Temmuz ayında, Çalışanların Tasarruflarını Teşvik Hesabına toplam 10 trilyon lira tutarında erken itfa gerçekleştirdi. 
     Ayrıca Tasarruf Mevduatı Sigorta Fonu'na 4 Haziran 2003 itfa tarihli senetlerden toplam 100 milyon 504 bin dolarlık, 19 Ağustos 2002 itfa tarihli senetlerden toplam 2.8 trilyon lira ve çeşitli vadeli senetlerden ise toplam 146 milyon 621 bin 35 dolarlık erken itfa yapıldı. 
     Temmuz ayında toplam 8.8 katrilyon lira tutarında ödeme planlayan Hazine 9.3 trilyon lira tutarında ödeme gerçekleştirdi. 
     





</TEXT>
</DOC>
