<DOC>
<DOCNO> 73632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/son/sonspo03.html </URL>
<DATE> 2002/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bülent Korkmaz "Barcelona'nın golünde kesin ofsayt vardı" 
</HEADLINE>
<TEXT>

     Avrupa Şampiyonlar Ligi'ne, kendi sahasında İspanya'nın FC Barcelona takımına 1-0 yenilerek veda eden Galatasaray'da büyük üzüntü yaşanıyor. 
     Sarı-kırmızılı takımın kaptanı Bülent Korkmaz, maçı kaybettikleri için üzgün olduklarını kaydetti ancak FC Barcelona'nın golünün de ofsayt olduğunu iddia etti. 
     Bülent, takım arkadaşlarını kutlayarak, ''Türkiye'de çok konuşulup az iş yapılıyor. Başka da yorum yapmayacağım'' dedi. 
     Sarı-kırmızılı takımın orta saha oyuncusu Ergün ise ellerinden geleni yaptıklarını ama Barcelona'yı yenemediklerini kaydetti. 
     Rakiplerinden şanssız bir gol yediklerini ifade eden Ergün, ''Taraftarlarımıza güzel bir gece yaşatamadık. Şampiyonlar Ligi bizim için bitti. Geleceğe bakıyoruz. Artık lige ağırlık vereceğiz'' diye konuştu. 
     Orta sahanın bir başka oyuncusu Ayhan, maça iyi başladıklarını ve çok sayıda pozisyon yakaladıklarını ancak gole çeviremediklerini söyledi. 
     FC Barcelona'nın golcü futbolcusu Kluivert, Galatasaray'ın kendilerine oranla üstün oynadığını ancak maçı kazanan takımın kendileri olduğunu söyledi. 
     Kluivert, ''Önemli olan kazanmaktı. Golden sonra pozisyonlar yakaladık. Farkı daha da açabilirdik'' dedi. 
     Overmars da kendileri için zor geçen bir maçı kazandıklarını, çeyrek finale çıktıkları için mutlu olduklarını ifade etti. 
     






</TEXT>
</DOC>
