<DOC>
<DOCNO> 62209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/son/soneko10.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine, yarın 112 gün vadeli bono ihalesi düzenleyecek 
</HEADLINE>
<TEXT>

     Hazine yarın, 112 gün vadeli bono ihalesi düzenleyecek. 
     İhraç tarihi 16 Ocak Çarşamba olarak belirlenen bonoların geri ödemesi ise 8 Mayıs 2002'de yapılacak. 
     Söz konusu senet, 12 Aralık 2001 tarihinde ihracı gerçekleştirilen 147 gün vadeli senedin yeniden ihracı şeklinde olacak. 
     Hazine en son 8 Ocak tarihinde biri 238 gün diğeri de 140 gün olmak üzere iki bono ihalesi düzenlemişti. 
     238 gün vadeli bono ihalesine toplam 3 katrilyon 420.2 trilyon 
     liralık teklif gelirken, ihalede nominal 2 katrilyon 695.8 trilyon liralık satış gerçekleşmişti. İhaledeki net satış miktarı da 1 katrilyon 895.8 trilyon lira olmuştu. Aynı ihalede bu sistemde gerçekleşen bileşik faiz yüzde 71.34, basit faiz ise yüzde 64.54 olarak belirlenmişti. Hazine'nin 140 gün vadeli bono ihalesine ise toplam 1 katrilyon 606.5 trilyon liralık teklif gelirken, nominal 1 katrilyon 501.8 trilyon liralık satış gerçekleşmişti. İhaledeki net satış miktarı 1 katrilyon 221.9 trilyon lira olmuştu. Aynı ihalede bileşik faiz yüzde 70.99, basit faiz ise yüzde 59.58 olarak belirlenmişti. 
     






</TEXT>
</DOC>
