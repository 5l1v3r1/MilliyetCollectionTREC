<DOC>
<DOCNO> 99488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/ekonomi/eko01.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracata euro dopingi 
</HEADLINE>
<TEXT>

Siyasi belirsizlikler kurları yukarı çekti, euro dolara karşı değerlendi, ihracatçı gayret etti ve temmuz ayında Türkiye’nin ihracatı yüzde 29.3 gibi rekor bir artış gerçekleştirdi 
     EKONOMİ SERVİSİ 

     İhracat temmuzda da rekor kırdı. Türkiye’nin en büyük ihracat pazarı Avrupa Birliği AB ülkelerinin ortak birimi euro’nun dolar karşısında hızla değer kazanması, Türkiye ihracatına doping etkisi yaptı. Türkiye’nin temmuz ayı ihracatı, bir önceki yılın aynı ayına göre yüzde 29.3 artışla 3 milyar 155 milyon 382 bin dolara ulaştı. Sanayi ürünlerinin ihracatı da yüzde 35.9 arttı. 
     Türkiye İhracatçılar Meclisi TİM temmuz ayı ihracat rakamlarını açıkladı. İhracatçı birliklerinin kayıt rakamlarına göre temmuz ayı ihracatı 2001 yılı temmuz ayına göre yüzde 29.3, 2002 Ocak - Temmuz ihracatı da bir önceki yılın aynı dönemine göre yüzde 9.1 arttı. Böylece ilk yedi aylık ihracat 19 milyar 287 milyon 740 bin dolar olarak gerçekleşti. Temmuz ayı sonu itibariyle 1 yıllık ihracat tutarı da yüzde 11.7 artışla 32 milyar 659 milyon 906 bin dolara ulaştı. 
     
     Elektronikte artış yüzde 55.6 
     Sanayi ürünleri ihracatı temmuzda, geçen yılın aynı ayına oranla yüzde 35.9 arttı. Temmuz ayları itibariyle, sanayi ürünleri ihracatı 2 milyar 43 milyon 800 bin dolardan, 2 milyar 776 bin 511 dolara yükseldi. Artış tekstil ve hammaddelerinde yüzde 17.4, deri ve deri mamüllerinde yüzde 30.6, halıda yüzde 21.6 olurken, kimyevi maddeler ve mamüllerindeki artış yüzde 47.6 olarak belirlendi.İhracatın lokomotifi olan hazırgiyim ve konfeksiyon ihracatı yüzde 41.9 artışla 895 milyon 155 bin dolar olurken, taşıt araçları ve yan sanayii ihracatı yüzde 32.6 artışla 429 bin 198 dolara yükseldi. Elektrik, elektronik ve makina ihracatı yüzde 55.6, demir ve demirdışı metaller yüzde 26.0, çimento ve toprak ürünleri yüzde 11.7 arttı. 
     
     Madencilik ve tarım geriledi 
     Maden ve metaller ihracatı yüzde 19.8 yükseliş kaydederken, tarım ürünleri ihracatı ortalama yüzde 8.2 geriledi. 
     Bitkisel ürünler ihracatı içinde hububat, bakliyat, yağlı tohumlar ve mamülleri yüzde 21.0, kuru meyve ve mamülleri yüzde 7.9, fındık ve mamülleri yüzde 16.0, zeytin ve zeytinyağı ise yüzde 92.6, tütün yüzde 48.6 kayba uğradı. Ancak, kesme çiçek ihracatı yüzde 30.9, yaş meyve ve sebze yüzde 24.9, meyve sebze ürünleri ise yüzde 10.0 arttı. 
     
EN BÜYÜK ARTIŞ ELEKTRONİKTE SEKTÖRLER TEMMUZ 2001 TEMMUZ 2002 TEMMUZ Değişim OCAK-TEMMUZ 2001 OCAK-TEMMUZ 2002 OCAK-TEMMUZ Değişim TARIM 340.165 312.135 -8,2 2.513.752 2.242.423 -10,8 -BİTKİSEL ÜRN. 275.735 224.006 -18,8 2.109.576 1.722.029 -18,4 -HAYVANSAL ÜRN. 17.198 21.954 27,7 110.557 116.783 5,6 -AĞAÇ VE ORMAN ÜRN. 47.232 66.175 40,1 293.620 403.612 37,5 SANAYİ 2.043.800 2.776.511 35,9 14.831.031 16.665.182 12,4 -TARIMA DAYALI iŞ. ÜRN. 278.067 334.876 20,4 2.131.679 2.179.263 2,2 Tekstil ve Hammaddeleri 201.464 236.541 17,4 1.669.525 1.692.858 1,4 Deri ve Deri Mamul. 57.970 75.685 30,6 321.541 336.202 4,6 Halı 18.633 22.649 21,6 140.613 150.204 6,8 -İŞLENMİŞ PETROL ÜRÜNLERİ 167.478 247.162 47,6 1.266.018 1.444.594 14,1 -SANAYİ MAMULLERİ 1.598.255 2.194.473 37,3 11.433.336 13.041.325 14,1 Hazırgiyim ve Konfeksiyon 630.834 895.155 41,9 4.387.349 5.178.920 18,0 Taşıt Araçları ve Yan Sanayi 323.613 429.198 32,6 2.316.264 2.577.854 11,3 Elektrik - Elektronik ve Makina 239.899 373.281 55,6 1.770.174 2.188.624 23,6 Demir ve Demir Dışı Metaller 304.859 383.991 26,0 2.344.361 2.391.109 2,0 Çimento ve Toprak Ürn. 93.529 104.431 11,7 578.614 659.513 14,0 Diğer Sanayi Ürn. 5.521 8.415 52,4 36.568 45.305 23,9 -MADENCİLİK 55.692 66.737 19,8 332.463 380.132 14,3 TOPLAM 2.439.657 3.155.384 29,3 17.677.246 19.287.737 9,1      
     
İhracat hedefi 34 milyar dolara çıkar      Devlet Bakanı Tunca Toskay, ihracatçı birlikleri kayıtlarına göre temmuzdaki ihracat artışınının şimdiye kadar ulaşılan en yüksek aylık ihracat rakamı olduğunu bildirdi. 
     Toskay, ihracatçılar ile kamu kurum ve kuruluşlarının koordineli ve başarılı çalışmalarının sürmesi halinde, bu yıl itibariyle 32 milyar dolar öngörülen ihracat hedefinin aşılarak, 34 milyar dolara ulaşılabileceğinin tahmin edildiğini de kaydetti. 
     Bakan Toskay, yaptığı yazılı açıklamada, kayıt rakamlarına göre, bu yılın ocak - temmuz döneminde ihracatın, önceki yılın aynı dönemine oranla yüzde 9 artarak, 19 milyar 287 milyon dolara ulaştığını da kaydetti. 
     
     Yüksek oranda artış var’ 
     Söz konusu 7 aylık dönemde, ihracatın yüzde 86’sını oluşturan sanayi ürünleri ihracatının yüzde 12.2 artarak 16 milyar 665 milyon dolara ulaştığını belirten Bakan Toskay, bitkisel ürünler hariç hemen tüm sektörlerde yüksek oranlı artışlar yaşandığını açıkladı. 
     
Oğuz Satıcı İhracat Türkiye’nin ışığı olduTİM Başkanı Satıcı, KDV iadelerinde geciktirme, programın umudu ihracat başarısını gölgeler’ dedi 
     Türkiye İhracatçılar Meclisi TİM Başkanı Oğuz Satıcı, "İhracat, içine düştüğümüz iç borç ve dış borç sarmalından çıkmak için planlar yapan ülkemiz için adeta bir ışık yaktı" dedi. Satıcı, ocak - temmuz dönemi dikkate alındığında geçen yılın aynı dönemine göre ABD Doları cinsinden yüzde 9,1’lik artışı sanayi ve madenciliğin ateşlediğini söyledi. 
     Euro’nun dolara karşı hızla değer kazanması ve lira cinsinden kurların hızlı seyrinin nominal anlamdaki ihracat artışını yaratan en önemli dışsal etkiler olduğunu belirten Satıcı, temmuz rakamlarının, hem büyüme hızı hem de döviz girdileri konusunda IMF ile yürütülen programın en sağlam dayanağının ihracat olduğunu gösterdiğini söyledi. Satıcı, açıklamasında şu görüşlere yer verdi 
     
     Başarımız gölgelenmesin’ 
     "Buna rağmen KDV iadelerinin yavaşlatılacağının basın ve yayın organlarında yer alması, TİM yönetimi ve üyeleri olarak programın uygulanış şekliyle ilgili müdahaleler yapmamız gerekliliğini ortaya koymuştur. Konuyu IMF ve Hükümet ile yapacağımız temaslarda gündeme getireceğiz. İhracat ve ihracata dönük üretim, hiçbir şekilde IMF ve hükümetin yanlış öngörüleri ile ya da erken seçim söylemine girilmiş bir ortamda yaratılabilecek bir belirsizlikle gölgelendirilmemelidir" dedi. 
     
     Irak tedirginliği artırıyor 
     Irak senaryolarının elle tutulur adımlara dönüşmesinin hem iç yatırımlar hem de bölge ülkeleri ile yapılan ticaretin beklemeye alınmasına yol açtığına da dikkat çeken Satıcı, "Sonbaharda bir operasyon beklentisi tedirginliği artırıyor. Bölgede uzun vadeli bir istikrarsızlık ortaya çıkabilir" dedi. 
     



 EKONOMİ 
























</TEXT>
</DOC>
