<DOC>
<DOCNO> 91442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/son/sonspo13.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeli taraftarlar Ortega'yı bekliyor 
</HEADLINE>
<TEXT>

     Fenerbahçe'nin yarın İstanbul'a getireceği Arjantinli futbolcu Ariel Ortega'ya, sarı-lacivertli taraftarlar coşkulu bir karşılama yapacak. 
     Transferde Ortega ile anlaşıldığının açıklanmasının ardından büyük bir sevinç yaşayan ve bu oyuncunun İstanbul'a gelmesini beklemeye başlayan taraftarların, Atatürk Havalimanı'nda, Arjantinli futbolcuya unutamayacağı bir karşılama hazırlığı içinde olduğu bildirildi. 
     İstanbul'da 2 gün kalacak olan Ariel Ortega'nın, 24 Haziran Pazartesi günü sarı-lacivertli kulüple resmi sözleşme imzalayacağı öğrenildi. Arjantinli futbolcu ayrıca, İstanbul'da yöneticilerin kendisi için bulduğu evi de gezecek. 
     Arjantinli ünlü futbolcunun transferinde Fenerbahçe Kulübü'ne yardımcı olan ve Milano'da bulunan işadamı Celalettin Bilgiç, Ortega ile 2 menajerinin bugün Paris'ten Milano'ya geçeceğini ve yarın birlikte İstanbul'a geleceklerini söyledi. 
     Sarı-lacivertli kulübün, Fenerbahçe 382 ükrü Saracoğlu Stadı'nda hazırlayacağı bir organizasyonla, Ortega'yı taraftarlara tanıtması da bekleniyor. 
     





</TEXT>
</DOC>
