<DOC>
<DOCNO> 62985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/son/sonspo12.html </URL>
<DATE> 2002/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe eski yöneticisi Refioğlu'ndan ''adaylık'' sinyali.. 
</HEADLINE>
<TEXT>

     Fenerbahçe Kulübü eski yöneticisi Gürbüz Refioğlu, Fenerbahçe Kulübü Başkanlığı'na adaylığıyla ilgili henüz kararını vermediğini açıkladı. 
     Refioğlu, yaptığı yazılı açıklamada, son günlerde başkan adaylığı için basında isminin geçmesiyle ilgili olarak şunları kaydetti 
     ''Öncelikle şunu belirtmeliyim ki, camiadan aday olmam için birtakım baskıların geldiği doğrudur. Ancak, futbol takımının oynayacağı kritik maçlar öncesi aday olacak, olmayacak diye çıkan polemikler kulübümüze yarar değil, zarar getirecektir. Zamanı geldiğinde kararımı verip, adaylığımla ilgili olarak camiamıza gerekli açıklamayı yapacağım. 
     Fenerbahçe Spor Kulübü'ne başkan olmak çok kutsal bir görevdir ve sık sık da söylediğim gibi, Fenerbahçe'de ihtiyaç duyulduğu zaman yönetime talip olanlar her zaman çıkmıştır ve çıkacaktır.'' 
     






</TEXT>
</DOC>
