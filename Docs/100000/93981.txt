<DOC>
<DOCNO> 93981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/son/sontur24.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit soruları yazılı aldı, yazılı yanıtladı... 
</HEADLINE>
<TEXT>

     Başbakan Bülent Ecevit, ''Dünkü ekonomi doruğu toplantısı sırasında çekilmem söz konusu olmadı'' dedi. 
     Ecevit, gazetecilerin yazılı sorularını Basın Müşaviri Cem Avcı aracılığıyla yanıtladı. 
     Ecevit'e yöneltilen sorular ve yanıtları şöyle 
     Soru Devlet Bakanı Kemal Derviş'in dün yapılan ekonomi zirvesinde, size ''çekilin'' dediği doğru mu Devlet Bakanı ve Başbakan Yardımcısı Mesut Yılmaz, zirvede, sizin sağlık raporunuzu kamuoyuna açıklamanızı ya da bir süre vekalet vererek dinlenmenizi önerdi mi 
     Ecevit Dünkü ekonomi doruğu toplantısı sırasında çekilmem söz konusu olmadı. 
     Soru Dünkü zirvede Derviş ve ekonomi bürokratları size nasıl bir tablo çizdiler 
     Ecevit Dünkü doruk toplantısında sayın Kemal Derviş ekonomi bakımından biraz kaygılı idi. Fakat görüşmeler sonunda ortaya çıkan tablo sayın Kemal Derviş'in de kaygılarını giderdi. Çünkü bütün göstergeler, ekonomide hızlı bir iyileşme gösteriyor. Enflasyon yani yaşam pahalılığı hızla düşüyor. İmalat sanayi, dış satım, turizm hızla gelişiyor. 
     Ayrıca ekonomimizin çok büyük bir potansiyeli var. Bu potansiyel hızla gelişecektir. Hükümetimiz bunun için gerekli en sağlıklı önlemleri alıyor. Önemli olan ekonomi çevrelerinin küçük dalgalanmalardan paniğe kapılmamasıdır. 
     Soru 'Çekilmemi istiyorlarsa 'düşürsünler' dediniz. Bu çağrının adresi ortaklarınız mı Muhalefetin sayısı sizi düşürmeye yetmiyor. Bu açıklamanıza gelen tepkileri nasıl değerlendiriyorsunuz '' Ecevit Muhalefetin veya kimi çevrelerin beni düşürmeye güçlerinin yetmemesi benim sorunum değildir. 
     Soru Ekonomiyi olumsuz yönde etkileyen siyasi belirsizliği nasıl aşmayı düşünüyorsunuz 
     Ecevit Ortada siyasal belirsizlik diye gerçek bir sorun yoktur. 
     Meclis'te yeterli çoğunluğu olan ve uyum içinde çalışan 3 partili bir hükümet vardır. Üstelik bu hükümet iş başına geldiğinden beri yapısal reform niteliğinde sayısız yasa çıkarmış ve çıkarmaya devam etmektedir. Bu durumda, siyasi belirsizlikten söz etmek kuruntudan ibarettir. 
     Soru Başbakanlığı sürdürmeye kararlı mısınız Vekalet mekanizmasını işletmeyi düşünüyor musunuz 
     Ecevit Başbakan olarak görevimin başındayım. Vekalet mekanizmasını işletmenin gereği yoktur. 
     





</TEXT>
</DOC>
