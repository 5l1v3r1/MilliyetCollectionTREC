<DOC>
<DOCNO> 71013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/06/ekonomi/eko09.html </URL>
<DATE> 2002/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
JCR, Türkiye’nin notunu yükseltti 
</HEADLINE>
<TEXT>

     Japon kredi derecelendirme kuruluşu JCR, Türkiye’nin ekonomik görünümünü negatiften, durağana yükseltirken, B olan Japon Yeni cinsinden Japonya piyasalarına ihraç edilen uzun vadeli yen cinsinden tahvil kredi notunu aynen teyit etti. 
     JCR yetkilileri, Türkiye ekonomisi değerlendirmesinde, kredi notu ve görünümün, Türkiye’nin, IMF destekli ekonomik programının uygulanmasındaki ilerleme ve Türkiye’nin jeopolitik önemini yansıttığını vurguladı. IMF’nin 16.2 milyar dolarlık ek mali yardımının, Türkiye’nin borçlanmasını sürdürebilme riskini azalttığı belirtilirken, hükümetin, bu yıl yurtdışından yapacağı 2.5 milyar dolarlık tahvil ihracını yapması durumunda, vadesi gelen borçlarını ödemede oldukça rahatlayacağı kaydedildi. 
     Programın önündeki en önemli riski, siyasi istikrarın bozulma riski olarak açıklayan JCR, böyle bir durumda, TL’nin yeniden çok fazla değer kaybedebileceği, faizlerin ve enflasyonun yükselişe geçebileceği, borç geri ödemesinde sorunlar yaşanabileceği, bunun sonucunda, Türkiye’nin yeniden bir kriz sarmalına girebileceği ifade edildi. 
     



 EKONOMİ 






















</TEXT>
</DOC>
