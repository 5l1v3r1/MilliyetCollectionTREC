<DOC>
<DOCNO> 50586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/04/son/sonspo05.html </URL>
<DATE> 2001/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor "Bahane aranmasın. Galatasaray'ı hakkımızla yendik" 
</HEADLINE>
<TEXT>

     Bursaspor'da, 5-0'lık Galatassaray galibiyetinin yankıları sürerken, kulüp teknik asbaşkanı Nihat Şengezer, ''Kimse bahane aramasın, Galatasaray'ı bileğimizin hakkıyla yendik'' dedi. 
     Nihat Şengezer, Galatasaray karşısında çok iyi mücadele ettiklerini, rakibin oyun kurgusunu bozup, hücumda etkili oynayarak sahadan haklı galibiyetle ayrıldıklarını söyledi. 
     Galatasaray ile yaptıkları maçın ertelenmemesi konusunda yapılan spekülasyonları taraflı bulduklarını anlatan Şengezer, şunları söyledi 
     ''Eğer Galatasaray bizden sonra PSV Eindhoven ile karşılaşsaydı, maçın ertelenmesini kabul ederdik. Kaldı ki, sarı-kırmızılı kulüpten bu konuyla ilgili resmi bir öneri gelmedi. Kimse bahane aramasın. 
     Galatasaray'ı bileğimizin hakkıyla yendik. Galibiyet bekliyorduk, ama maçın böyle farklı bir skorla biteceğini düşünmemiştik doğrusu.'' 
     






</TEXT>
</DOC>
