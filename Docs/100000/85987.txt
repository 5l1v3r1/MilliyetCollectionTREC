<DOC>
<DOCNO> 85987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/ekonomi/eko08.html </URL>
<DATE> 2002/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Karapara dolaşımına İstanbul engeli 
</HEADLINE>
<TEXT>

IOSCO’nun 27. kongresinde, 11 Eylül saldırılarının ardından gündeme gelen terörizmin fınansmanı, onaylanan İstanbul Mutabakatı ile engellenmesi hedeflendi 
     EKONOMİ SERVİSİ 

     SPK’nın evsahipliğinde İstanbul’da düzenlenen Uluslararası Menkul Kıymetler Komisyonları Örgütü’nün IOSCO konferansı sona erdi. Konferansta çok taraflı İstanbul Mutabakatı onaylandı. 
     11 Eylül saldırılarının ardından dünya gündemine oturan terörizmin finansmanı, IOSCO’nun da İstanbul Mutabakatı’nda yer aldı. Bu mutabakatla sınır ötesi menkul kıymet hareketlerindeki çeşitli ihlallerin soruşturma ve kovuşturmasının kolaylaştırılması amaçlandı. Ayrıca, kara para aklama, terörizmin finansmanı ve diğer mali suçları belirleme ve önleme girişimlerinde işbirliğinde bulunulması konusundaki kararlılık dile getirildi. 
     SPK Başkanı Doğan Cansızlar, İstanbul Mutabakatı’nun zorlayıcı bir yönü bulunmadığını kaydederek, "Bunu imzalamayan ülkeler kara listeye alınacak diye bir şey söz konusu değil, bu sadece bir tavsiye mahiyetinde" dedi. IOSCO Yürütme Komitesi Başkanı Fernando Teixeira dos Santos da Paylaşılan bilgilerin bir kısmı gerçekten çok hassas ve gizliliği büyük önem taşımaktadır" dedi. 
     IOSCO Teknik Komite Başkanı David Knott da, 11 Eylül olaylarından 3 hafta sonra sözkonusu planı ortaya attıklarını söyledi. 
     



 EKONOMİ 


















</TEXT>
</DOC>
