<DOC>
<DOCNO> 67114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/son/sontur04.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski milletvekiline vergi kaçakçılığından dava açıldı 
</HEADLINE>
<TEXT>

     Ankara Cumhuriyet Başsavcılığı, eski İçel Milletvekili Fevzi Arıcı'nın da aralarında bulunduğu 3 kişi hakkında vergi kaçakçılığı suçlamasıyla 5'er yıla kadar ağır hapis cezası istemiyle dava açtı. 
     Ankara 8. Ağır Ceza Mahkemesi'ne açılan davanın iddianamesinde, Arıcı ile birlikte Hüseyin Avni Hanağası ve Ahmet Yıldızhan'ın Gölbaşı'ndaki Umut Park Yapı Kooperatifi'nin yöneticileri oldukları ve Çankaya Vergi Dairesi'nde bu kooperatif adına vergi mükellefi oldukları belirtildi. 
     Arıcı, Hanağası ve Yıldızhan'ın 1996 yılında Kumsal ile Pover, 1997'de Şahsan ve 1998'de Özarda limited şirketlerinden alışveriş 
     yapmış gibi fatura aldıkları ve bu belgeleri defter kayıtlarına işledikleri ifade edilen iddianamede, sanıkların, bu yolla vergi kaybına neden olduklarını kaydedildi. İddianamede, kooperatif yöneticileri eski milletvekili Arıcı, Hanağası ve Yıldızhan'ın, 213 Sayılı Vergi Usulü Kanunu'nun 359 2. maddesi uyarınca 3'er yıldan 5'er yıla kadar ağır hapisleri istendi. Bu arada, Arıcı ve Hanağası, Ankara 3. Ağır Ceza Mahkemesi'nde kooperatif yöneticiliği sırasında zimmet suçunu işledikleri iddiasıyla yargılandıkları, 25 Ekim 2001'de sonuçlanan davada, 17.5 yıl ağır hapis cezasına mahkum edilmişlerdi. Mahkeme, kooperatifin zararının 654 milyar 402 milyon lira olarak Arıcı ve Hanağası'ndan tahsil edilmesine karar vermişti. Yıldızhan ise aynı davada beraat etmişti. 
     






</TEXT>
</DOC>
