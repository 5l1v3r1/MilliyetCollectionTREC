<DOC>
<DOCNO> 73418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/son/sondun17.html </URL>
<DATE> 2002/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Arap liderler kapalı kapılar ardında ABD'ye cesaret mi verdi 
</HEADLINE>
<TEXT>

     ABD Başbakan Yardımcısı Dick Cheney'in Orta Doğu gezisine ilişkin olarak kamuoyuna aktarılanların gerçek durumu yansıtmadığı, Arap liderlerin kapalı kapıların ardından Cheney'e Irak harekatına karşı çıkmayacakları izlenimi verdikleri öne sürüldü. 
     USA Today Gazetesi, "Cheney, Resmi ve Özel Diplomasiyi Dengeliyor" başlıklı haber yorumunda Cheney'e ev sahipliği yapan Arap liderlerinin kamuoyuna yaptıkları açıklamaların, Cheney'in Saddam'ı devirme harekatına destek sağlamayı amaçlayan gezisinin başarılı sayılamayacağı izlenimi verdiğine dikkat çekti. 
     Cheney'in görüştüğü dokuz Arap liderinin hiçbirinin kamuoyuna yönelik açıklamalarında Irak harekatına destek vermediğini, bazılarının da daha ileriye giderek açık bir biçimde itiraz ettiklerini kaydeden gazete, Cheney'in danışmalarının, Cheney'in kapalı kapıların ardından ilerleme sağladığını söylediklerini kaydederek "Başkan Yardımcısının yaptığı görüşmelerin sonunda Saddam'ın gitmesi gerektiği yolunda bir bölgesel konsensüse ulaşılacağından emin olduğunu söylediler" dedi. 
     ABD Başkan Yardımcısının 1991 yılında Körfez Savaşı sırasında ABD'nin yanında yer alan müttefiklerin yine Washington'u destekleyeceğini söylediğine dikkat çeken USA Today, "Başkan Yardımcısının danışmanları, onun siyasi kaygıların bazan liderleri kamuoyu önünde özel konuşmalarda söylediklerine ters düşen açıklamaları yapmaya mecbur kıldığını bildiğini söylüyorlar" değerlendirmesini yaptı. 
     Arap liderlerinin Irak'ın lehinde açıklama yapma zorunluğu hissettiği öne sürülen haber-yorumda, "Ancak özel sohbetlerde bazı hükümet başkanları ABD yetkililerine Saddam'ı devirmeye yönelik ABD'nin liderliğindeki bir harekatı hızlı ve başarılı olduğu sürece destekleyeceklerini söylediler" denildi USA Today, Cheney'in gezisi sırasında destek oluşturmaya başladığı yolunda işaretlerin bulunduğunu belirtirken bu işaretleri söyle sıraladı 
     "-ABD yetkilileri, Ürdün Kralı Abdullah'ın, İsrail- Filistin sorunu çözümlenirse ABD'nin Irak planlarına karşı çıkmayacağını belirttiğini söyledi. 
     -Bahreyin ve Kuveyt liderleri, üslerinin ABD tarafından kullanılmasına ilişkin taahhütlerine bağlı kalacaklarını bildirdi. 
     -Mısır Cumhurbaşkanı Hüsnü Mübarek ve Suudi Veliaht Prensi Abdullah, Saddam'ın silah denetçilerine izin vermesini beklediklerini söyledi. Bush Yönetimi yetkilileri, bu açıklamaların cesaret verici olduğunu söylüyor çünkü eğer denetçilere izin verilmezse ABD'nin harekatını desteklemek için mantıklı bir gerekçeleri olacak. 
     -Prens Abdullah, Cheney ile görüşmeden önce Saddam'a saldırılmasına karşı olduğunu söyledi ancak toplantıdan sonra tutumunu yumuşattı ve ülkesinin Irak halkının liderliğinde olduğu sürece ABD'nin desteğindeki bir harekatı destekleyeceklerini söyledi." 
     






</TEXT>
</DOC>
