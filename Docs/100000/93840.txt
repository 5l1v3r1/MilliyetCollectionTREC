<DOC>
<DOCNO> 93840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/yazar/altan.html </URL>
<DATE> 2002/07/05/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Yetmez mi, ananın içtiği pekmez mi 
</HEADLINE>
<TEXT>

     Hasan Pulur’un dünkü yazısını okurken, derinden şöyle bir içimi çektiğimi fark ettim. 
     Hasan, bendenizden 5 - 6 yaş daha gençtir. 
     50 yıllık bir kalem, yarım yüzyıllık bir yazı yaşamının sonunda, dünkü yazısına şöyle başlıyordu 
     "Türkiye’nin umutsuz vak’aları’ vardır. Mesela enflasyon, mesela başıboş trafik, mesela yollarda, caddelerde açılan ve işaretsiz bırakılan çukurlar, mesela her futbol maçı öncesi toplanan döner bıçakları... 
     Bunları çoğaltabilirsiniz, hepsi umutsuz vak’adır’. 
     Umutsuz vak’a nedir 
     Hani doktor bakmış, hasta gidiyor yakınları hala Ne verelim, ne yedirelim, ne içirelim’ diye soruyorlar doktor gayet sakin Ne isterse verin, ne isterse yesin, ne içerse içsin ’ demiş... 
     İşte umutsuz vak’a’ budur." 
     Derinden şöyle bir içimi çektiğimi fark ettim yazının burasında. 
     
     Sami Kohen’in "ABD’-ye ne oluyor " başlıklı dünkü yazısı ise, bir akşam önce Ahmet Altan’la konuştuğumuz konulardaydı ve o da, şöyle başlıyordu 
     "Dünyanın tek süper gücü ABD’nin bugünlerde başı dertte. Hem de üstünlüğünü sergilediği dış politikadan güvenliğe, ekonomiden uluslararası etkinliğe kadar, çeşitli alanlarda... 
     Gerçekten son zamanlarda bir dizi olay, ABD’nin tartışılmaz’ kudretini tartışılır’ hale getirdi. ABD’de ve dünyanın çeşitli yerlerinde, şimdi ABD’ye ne oluyor Acaba eski gücünü mü yitiriyor İnişe mi geçiyor’ gibi soruların yanıtı aranıyor." 
     Yazı şöyle devam ediyordu 
     "Bush yönetimi, uluslararası ilişkilerde bir tek taraflılık’ unilateralism doktrini geliştirmiş gibi... Washington kendine uygun olanını - başkalarına, hatta müttefiklerine ters düşme pahasına - yapmaktan çekinmiyor. Kendi görüşünü ve iradesini hakim kılmakta tereddüt etmiyor." 
     Sami Kohen yazısını şöyle bitiriyordu 
     "Washington’da aklı başında çevreler bu gidişten kaygılı. Aktif bir küresel role soyunmuş bir süper devletin, en yakın dostlarını kendisinden uzaklaştıracak davranışlarla gücünü ve etkinliğini uzun süre devam ettirmesi mümkün mü .." 
     
     Başkan Bush, ABD’nin içinde derinden başlayan bir sarsıntıyı, bizdeki mahut yöntemle, yani "hamasetöle perdelemeye çalışıyor ve yeryüzünün süper kovboyu havalarında Amerikalıları, düşmana karşı tek bir vücut olmaya çağırıyor. Düşman da, önceleri "terörizm" diye nitelenen soyut ve global bir düşmanın uzantısında, gitgide somutlaşan bir düşman Irak’ın Başkanı Saddam Hüseyin... 
     
     Türkiye’nin pozisyonuna gelince... 
     Enver Paşa’nın, - II. Wilhelm’in, megalomanyak, hırslı mı hırslı ve kör cahil bir kuklası olarak -, bir gecede ahmakça girdiği ve 2 milyon insanın boşu boşuna ölmesinden sonra, ahmakça kaybettiği I. Dünya Savaşı sonucunda ABD’nin önemli başkanlarından, Başkan Wilson yenik Osmanlı Devleti’nin, galip "İtilaf Devletleri" arasında nasıl paylaşılacağını saptayan bir barış planının ana hatlarını hazırlamış ve bu plan, Fransa’nın Sevres kentinde, Osmanlı yönetimi tarafından da imzalanmıştı. 
     Gazi’nin liderliğindeki Milli Mücadele direnişi, Sevres Antlaşması’na karşı çıktı ve Sevres Antlaşması’nın Lozan Antlaşması’yla değiştirilmesini sağladı. 
     
     Her iki antlaşmanın metinlerini, inceden inceye karşılaştırmış ve bu konuda rahat konuşan bir insan olarak, sadece Oramiral Güven Erkaya’yı tanıdım... 
     Lozan’la da, üstünde 24 devletin birden kurulduğu 4 milyon 200 bin kilometrekarelik bir etkinlik alanı yitiriliyor ve özellikle güneydeki petrol bölgeleri, yeni sınırların dışında bırakılıyordu. 
     Em. Koramiral Atilla Kıyat’ın, Can Paker’le yaptığı bir TV konuşmasında da azıcık değindiği gibi, Sevres - Lozan siyasal edebiyatında, Lozan zaferi öylesine hep ön plana çıkarıldı ki, I. Dünya Savaşı sonuçlarının saydam ve objektif bir analizi bir türlü yapılamadı. 
     
     2. Dünya Savaşı’ndan sonra ise bir ABD hayranlığı aldı yürüdü. Türk Silahlı Kuvvetleri’nin yüzde 95’i, ABD komutasındaki NATO’ya bağlandı. Türkiye’deki NATO askeri üsleriyle sözlü ikili antlaşmalar sonucu Pentagon’a verilmiş askeri üsler konusu, bir türlü gündeme getirilmek istenmedi. 
     Bu tür konuların berraklaştırılmasını isteyenler içeri tıkıldı ve işkencelerden geçirildi. 12 Mart’ın militer politikacısı Cevdet Paşa da, ABD uyduluğundaki aşırılığı eleştirenlere öfkeleniyor 
     - Donumuza kadar her şeyimizi Amerika veriyor, diyordu. 
     Nihat Erim ise yeni bir hedef saptamıştı 
     - Yakında küçük Amerika olacağız... 
     
     Bugün ise Başkan Bush’un, soyut bir "terör"e ve Saddam’a karşı süper kovboyluk inadı, sonunda ABD’ye de pahalıya mal olacağa benziyor. 
     Bizim içinse asıl sorun şu 
     - Acaba Türkiye’ye neye mal olacak 
     Yine birtakım yeni ve sürprizli senaryolar hazırlanıyormuş gibi... 
     Ha, sahi bir de İstanbul depremi var... 
     Ondan sonra Allah kerim... Şimdilik sürdürün gitsin hava atmayı nasıl olsa futbolde dünya 3’üncüsü olduk. Yetmez mi, ananın içtiği pekmez mi 
     
     







Yetmez mi, ananın içtiği pekmez mi 


Durmuş Vakfı 2 


Odalar Birliği’nin önerileri 


Hükümetle DSP’de geçiş dönemi ve seçim 


DMG yaklaşımı 


Yurtdışı eğitim ille de gerekli mi 


Kim haklı 


AB niyeti lafta, reformlar rafta 


Gazetenin doğum sancısı 


Bankalar Fon’a, holdingler Yaklaşım’a 


Basın ve kamuoyu... 


AB, Kıbrıs, Alman deneyimi 


Para karşılığı haber dediğin böyle olur 


Tarih uçar, insan kalır 


Muhasebe hilesi Ayşe Hanım Teyzemi de etkiliyor 


</TEXT>
</DOC>
