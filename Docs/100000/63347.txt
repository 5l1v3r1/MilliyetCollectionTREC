<DOC>
<DOCNO> 63347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/21/siyaset/asiy.html </URL>
<DATE> 2002/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Derya Sazak, yazar Orhan Pamuk’la son romanı Kar’ı konuştu 
</HEADLINE>
<TEXT>
SOHBET ODASI 
Korkuyu anlattımOrhan Pamuk, "Kar, radikalizme ılımlı bakışın, İslamcılarla, Batılılaşmacılar arasındaki çatışmaların, kadınların acıları üzerinden erkeklerin siyaset yapmasının, insan acılarının romanıdır" diyor 
     Derya SAZAK 

Yeni kitabınız Kar okurla buluştu romandaki olaylar hayli güncel, 28 Şubat sürecini çağrıştıran bir kurgusu var, bize Kar’ı anlatır mısınız Neden politik roman 
     Kar, güncel siyasi roman ama bir yandan da şiirle ilgili, dünyayı görmekle ilgili bir roman. Bizim yokluklarımız, sıkıntılarımız, mutsuzluklarımız, öfkelerimiz, acılarımızla ilgili bir roman ve bütün bunların üstüne siyasetin nasıl eklemlendiğini, bunun da bizim siyasi çığlıklarımızı öfkelerimizi ve isteklerimizi nasıl belirlediğini göstermeye çalışan bir roman. Bunu günümüz üzerinden yapıyor. 
     
Romanda anlattıklarınız 28 Şubat’ı çağrıştırmıyor mu 
     Özel olarak 28 Şubat’a odaklamak istemezdim ama geleneksel kültüre dayanarak siyaset yapan İslamcılarlarla, jakoben mi, askeri darbe mi deriz. Bürokrasinin askeri gücüne dayanmak isteyen Batılılaşmacılar arasındaki çatışmalar üzerine kuvvetle odaklanmış, daha çok kadınların acısı yüzünden erkeklerin siyaset yapması üzerine kurgulanmış bir roman. 
     
Ka kadın intiharlarını araştırmak üzere Kars’a gidiyor. Teslime türban baskısı yüzünden intihar ediyor, oysa Kuran - ı Kerim kendinizi öldürmeyin diyor, gençler arasında ateizm ve dini inançları konu eden uzun diyaloglara yer vermişsiniz. İmam hatipliler kendi çelişkilerini sorguluyor... 
     Romanda imam hatip öğrencisi genç İslamcılar da bir zamanlar Marksist olmuş, kendini ateist olarak görmüş eski solcularda herkes bir arayış içerisinde. Diyelim ki eski solcu bir şeyh arayışı içerisinde genç imam hatip öğrencisi de içindeki ateizm, inançsızlık korkusundan korkuyor. 
     Burada benim altını çizmek istediğim şey insanlarda belki de saflardan dolayı öyle yüksek manevi ve bir mutlak arayışı var ki bunun tam tersi olabilecek bir şey de içlerinde hayalet gibi geziniyor. Hiçbir zaman a, a değil. A aynı zamanda b. Ateaistim diyenin aslında ateizminde manevi neredeyse dini bir boyut var. 
     
Nasıl 
     Çünkü ateizmini bir din gibi savunuyor, buna fanatikçe bağlı, bence gerçek bir ateist Tanrı’nın varlığına ya da yokluğuna aldırmayan biri olmalı. Kitapta kuvvetli bir manevi mutlak anlayışı kutuplar içerisinde birbirlerine ters yönde etkiler tarzda var. Bu bakımdan kitap teolojiyle ilgili olmaktan çok 16 - 18 yaş arasındaki metafizik duygularımıza hitap eden bir mutlak arayışının derin radikalizmine koşut mutlak bir aşk öyküsüdür. 
     
Kitaptaki aşk dokusunu nasıl tanımlarsınız 
     Benim kahramanlarım Türkiye’de bundan önceki siyasal romanlarda olduğu gibi cinselliklerini utanç içerisinde yaşayan, cinselliklerini siyasi hayatlarıyla bağdaştırma hakkının ahlaki dertleriyle uğraşan, ay solcuyum şuna aşık oldum, olur mu’ gibi dertlenen insanlar değil, bilakis siyasal insanlar ama hayatlarında mutlu olmak onlar için çok önemli bir şey. Siyasal sürgün, modern Avrupa’yı tanımış Ka’nın isteği Kars’taki güzel kadını alayım, bütün bu siyasi dertlerden kaçayım. Bir zamanlar solcu olmasına rağmen şimdi hayatta mutlu olmaktan başka hiçbir şeye inanmıyor. 
     
Kitabın siyasal özüne dönersek... 
     Siyasal İslamcıların türban konusunda en haklı gözüken düşünceleri mümkün olduğunca açık, dürüstçe irdelenmeye çalışılıyor ve isyan ettirici olan şu görüş anlatılıyor "Kızlar Allah’a inanıyorlar, başlarını da örtmek istiyorlar, niçin üniversitede bunu yapamıyorlar " İşte onun karşısına da öteki jakoben cumhuriyetçi laik görüş ortaya konuyor. Romancının işi bütün inandırıcı argümanları dürüstçe ortaya koyup savları çakıştırmaktır. Onları buluşturmak ülkenin yapısını zaten verecektir. 
     
28 Şubat dönemi... yaşanmış olaylar. 
     Yaşanmaya devam ediyor, daha bitmedi devam edecek. Romancının görevi işte şu kabahatli şu kabahatsiz demek değil. İnsan acılarının nelerin üzerine oturduğunu, hayatımızın dokusunun bu malzemeden oluştuğunu, bunların çatıştığını söylemek. Bunları bir ders kitabı gibi yapmak değil, ince ince işleyen insani duyguları kurmak. Siyasal İslamcı olmanın çıkmazlarını yansıtmak ya da Batılılaşmacı laikliğin insanı en sonunda askeri darbeye yönelteceğini göstermek. 
     
Romandaki tiyatrocu ihtilali’ne geldik. 
     O tabii ki roman içinde hayali bir olay ama belki hepimizin laik modernleşmecilerin içinde yatan ikilem söz konusu. En sonunda Batılılaşmayı halkla birlikte yapmak zorundasınız aksi halde hayali olayda gösterildiği gibi en sonunda halka silah çekmeye zorlanırsınız. Bence bu Türkiye’deki modernleşme çabasının yumuşak karnı. Kitabım bütün bunları, siyasal İslamcılığın yumuşak karnını ya da gerçekçi olmayan hayalperest modernleşmeciliğin ya da askeri siyasete çekmenin yumuşak karnını göstermeye çalışıyor. 
     
Hayal olduğu belli gerçek darbeler Ankara’da yapılır. Kars hayli uzak düşüyor. 
     Romanda Ankara yok, devlet yok onun yerini doldurmaya çalışan birileri var. 
     
Eh burada da 28 Şubat’la bir benzeşme yakalamak mümkün o zaman da askerin baskısı "post modern" biçimde gerçekleşmişti ve darbe yapılmadan Refahyol iktidardan uzaklaştırılmıştı. 
     Evet burada sonunda darbe olan bir 28 Şubat diyebiliriz ama hayali bir şey. 28 Şubat’tan önce yaşanan eyvah İslamcılar geliyor’ korkusuydu. Romanım bu korkuyu irdeliyor. Bütün bu paranoyanın, bizi İran’daki gibi kıtır kıtır kesecekler’ korkularının ya da İslam bunu emrediyor niçin yapmıyorsunuz kafirler’ taleplerinin bütün kültürü nasıl kendi içinde konuşamaz hale getirdiğini anlatıyor. 
     Kimlik taleplerimiz de o kadar ısrarcı olmayalım o zaman daha mutlu oluruz. Daha demokrat liberal bir toplumun bu kimlik taleplerini biraz arka plana itmekle gerçekleşeceğini kitabım söylüyor. 
     
Amaç kendimizi kurtarmakAşka yaklaşımdaki kusura nasıl dikkat çektiniz 
     Aşkı hayattaki eksiklerimizi kurtaracak bir şey olarak görme özelliği erkeklerde de kadınlarda da var. Bu anlayış aşkı bir kadına ya da karşı cinsten bir insana onu anlama onunla bir şey paylaşma olmaktan çok kendimizi düştüğümüz çukurdan çıkarma ihtiyacına çeviriyor. Romandaki Ka ne yazık ki aslında aşık olduğunu sandığı kızı değil aşkla kendi hayatını, ruhunu kurtarmayı istiyor. Aşkın tıpkı siyaset gibi bu kadar büyük mutlak olmasında da hastalıklı bir yan olduğunu ihmal ediyor. Şunu demek istiyorum Ezikliklerimizi, yokluklarımızı, garibanlıklarımızı büyük siyasi sloganlar ve çıkışlarla ya da kitapta olduğu gibi büyük aşklarla kurtarmak istiyoruz. Siyasete ya da aşka büyük anlamlar yüklüyoruz ve romantikleştiriyoruz ama sonuçta onun altındaki küçük uzlaşmaları ihmal ediyoruz. 
     Kar, radikalizme ılımlı bakışın romanıdır. 
     
Çaresiz aşkı yazdımAşkla siyaset arasındaki bağı nasıl kurdunuz 
     Ka’nın aşık olunca sevgilisini elde etmek için gösterdiği telaş birazcık kitaptaki siyasi takımların iktidarı elde etmek için gösterdiği telaşa benziyor. Romandaki laikler ya da Batılılaşmış cumhuriyetçiler aman siyasal İslam geliyor, ülke elden gidiyor’ diyerek telaşa kapılıp kendi içlerinde bulundukları demokrasiyi deviriyorlar. Siyasal İslamcılar Allah’ın, dinin emrettiklerini sonuna kadar yapmalıyız telaşıyla şiddet uygulamaya başlıyorlar. Ka da kendine güvensizliğinden insani ölçülerle yapmaması gereken şeyleri yapıyor sonunda. 
     
Romanın geçtiği yer gerçek değilse de kahramanları tanır gibiyiz. 
     Şunu yapıyorum 28 Şubat’tan önce siyasal İslamla cumhuriyetçi modernleşmeci laik kesimler kamusal alanda gözüktüler. Ben bir de onların pijamalarıyla, diş fırçalarıyla hatta bunlarda olmadan buluştukları bir yatak odası demezdim, ruhsal dünyalarıyla cinsel dünyalarıyla buluştuğu bir başka şey olduğunu göstermeye çalıştım. 
     Çünkü televizyonda haber olarak göründükleri çok fazla kamusal bir alandı sanki onların insani bir yanı yokmuş gibiydi. Bu insanlar akla kara gibi çok ayrı yerlerde gözükmesine rağmen insani doku olarak isteklerinin derinliği ve ruhlarının kırılganlığı olarak sen benim dinime, Atatürk’e Peygamber’e küfrettin’ diye her an öfkelenmeleriyle birbirlerine de çok benziyorlar. Eleştiri kabul etmez yanlarıyla her şeyin doğrusunu ben bilirim, benim düşündüğümün gerçekleşmesine mani olan da haindir demeleriyle, Türkiye’deki radikal İslamcılarla askeri darbe peşinde koşan laiklerin bir elmanın iki yarısı gibi ne yazık ki birbirine çok benzeyen yanları var. 
     
Romanda aydın cinayetlerine de yer veriyorsunuz, Uğur Mumcu, Çetin Emeç, Turan Dursun gibi. 
     Aydın cinayetleri değil laik aydınların siyasal İslam tarafından öldürülmesi... Cesaretle mücadele edenlerin öldürüldüğünü gördükçe - Uğur Mumcu gibi - siyasal İslama karşı yazı yazmanın da ne kadar çetin bir iş olduğunu kavrarsınız. Kitabımda bu korkulara da yer verdim. 
     
Romanda Ka da hedef oluyor. 
     Türkiye’de birileri her an çıkar sizi vatan haini ilan eder, siz de telefonunuzu fişten çekersiniz kendi korkularım da var bunun arkasında. 
     
Romanı okuyanlarla paylaşmak istediğiniz temel mesaj nedir 
     Kitabımın baş kahramanı şair ve ona dışarıdan bir yerden şiirler geliyor ve kitabının adı Kar. Gelen şiirlerin metafizik bir yapısı olduğunu dışarıdan geldiğini düşünüyoruz. 
     
Romanın hep politik yönünü konuştuk aşkla noktalayalım. 
     Türk erkeğinin telaşlı ve çaresiz aşkını yazdım Ka aşık olduğu İpek’in inceliklerinden çok, aşkı kendi hayatını kurtarmak için yaşıyor. Kitabımın bir aşk hikayesi yanı da var, nasıl siyasi taleplerimizin çığlıkların umarsız çığlıkların aman ne olur imdaaat’ haline gelmesinin de bize zarar verdiğini gösteriyorsam işte onun birazcık da kendimde dahil olmak üzere biz Türk erkeklerinin aşka yaklaşımındaki bir kusura belki dikkat çekmeye çalışıyor. 
     



 SİYASET 








</TEXT>
</DOC>
