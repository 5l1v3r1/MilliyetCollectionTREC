<DOC>
<DOCNO> 97633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/spor/bbas.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Hido’dan güvence 
</HEADLINE>
<TEXT>

NBA’deki gururumuz Hidayet Türkoğlu, Dünya Basketbol Şampiyonası’nda büyük hedeflerinin olduğunu dile getirdi. Yıldız oyuncu, "Hedefimiz ikincilik veya üçüncülük" diye konuştu 
     GÖKHAN GERMAN 

     Sıra bize geldi’ 
     BASKETBOL Milli Takımımız’ın en büyük silahlarından Hidayet Türkoğlu, Dünya Basketbol Şampiyonası’nda üst sıraları hedeflediklerini açıkladı. Hido, "Futbolda büyük bir başarıya imza atıldı. Başarı zincirini geçen yıl Avrupa Şampiyonası’nda ikinci olarak biz başlatmıştık. Sonra A Milli Futbol Takımı, Dünya Şampiyonası’nda sürdürdü. Şimdi yine bize sıra geldi" dedi. 
     
     Gözleri zirvede 
     HİDAYET, şampiyonada ikincilik veya üçüncülük kürsüsüne çıkmak istediklerini açıklayarak, "İlk dördü garantiledikten sonra gerisi gelir. Bu hedefe ulaşacak kadroya sahibiz" dedi. Mehmet Okur’un NBA transfer olmasını da değerlendiren başarılı basketbolcu, "Bence 12 Dev Adam’ın 12’si de NBA’de oynayacak düzeyde. Ben Türk oyuncuların hepsinin gelmesini isterim" yorumunu yaptı. 
     
Hazırlıklar start alıyor      İTALYA dönüşü dünü dinlenerek geçiren A Milli Basketbol Takımımız, bugünden itibaren günde iki çalışmayla yeniden işbaşı yapacak. Ay - Yıldızlı ekibimiz, ilk hazırlık maçını da yarın Abdi İpekçi Spor Salonu’nda İsveç ile oynayacak. Milli Takımımız, Efes Pilsen İstanbul World Cup Turnuvası’nın ardından 8 Ağustos’ta özel maçlar için Belgrad’a uçacak., 
     
Brezilya’nın şansı hiç yok’      BASKETBOL Milli Takımımız’ın başarılı isimlerinden Ömer Onan, grubun ilk maçında Brezilya’yı mutlaka yeneceklerini iddia etti. Onan, "O çok güzel maç. Herkes bizim orada Brezilya’yı perişan etmemizi bekliyor. İnsallah olacak. Biz de çok istiyoruz. Çünkü Türkiye’yi iki kere futbolda yendiler. Biz de Brezilya’yı yenip insanlarımıza hediye vermek istiyoruz" dedi. 
     



 SPOR 
























</TEXT>
</DOC>
