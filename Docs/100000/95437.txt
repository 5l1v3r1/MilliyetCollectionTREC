<DOC>
<DOCNO> 95437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/siyaset/siy06.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni oluşumu destekliyorum’ 
</HEADLINE>
<TEXT>

İstifasını geri alan Derviş, "Hükümette olmam yeni oluşumu desteklemediğim anlamına gelmez" dedi 
     ANKARA Milliyet 

     Kabinedeki görevinden istifasını Cumhurbaşkanı Ahmet Necdet Sezer ve Başbakan Bülent Ecevit’in ricası üzerine geri alan Kemal Derviş, "Hükümette olmam yeni oluşumu desteklemediğim anlamına gelmez" dedi. 
     Derviş, yakın çevresine yaptığı değerlendirmede istifasıyla ilgili şöyle konuştu 
     "Sayın Cumhurbaşkanı rica etti, Başbakan da kalmam gerektiğini söyledi. O yüzden görevimde kaldım. Bir yandan hükümette kabine üyesi olarak kalırken, bir yandan da yeni oluşuma destek vermem uzun süre mümkün değil. Ancak, kabinede kalmam yeni oluşumu desteklemediğim anlamına gelmez. Bu oluşumu destekliyorum. Siyasi süreç ve oluşum birkaç gün içinde şekillenir. İlelebet hükümette kalacak değilim." 
     



 SİYASET 

























</TEXT>
</DOC>
