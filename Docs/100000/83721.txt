<DOC>
<DOCNO> 83721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/son/sondun39.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush Filistin Devleti'nin kurulması için ısrarlı 
</HEADLINE>
<TEXT>

     Beyaz Saray, ABD Başkanı George Bush'un Filistin devletinin kurulması konusunda ısrarlı olduğunu bildirdi. 
     Beyaz Saray sözcüsü Ari Fleischer, Bush, Chicago'ya hareket ederken gazetecilere yaptığı açıklamada, İsrail'in Likud Partisi'nin Filistin devletinin kurulmasının asla kabul edilmeyeceği kararıyla ilgili olarak, ''Başkan, barış için en iyi yolun Filistin devletinin kurulması ve İsrail ile yan yana güvenlik içinde olması inancını sürdürüyor'' dedi. 
     ''Bu Başkanın isteği. Bunun olması için de ısrarlı'' diyen sözcü, İsrail'in iç politikasıyla ilgili yorum yapmak istemediğini, her ülkenin kendi iç politikasını belirleyebileceğini kaydetti. 
     İsrail Başbakanı Ariel Şaron'un lideri olduğu Likud Partisi, dün geceki toplantısında Filistin devletinin kurulmasını hiçbir zaman kabul etmeyeceği kararını almıştı. 
     





</TEXT>
</DOC>
