<DOC>
<DOCNO> 86395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/son/sonspo10.html </URL>
<DATE> 2002/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilyalı futbolcular Türkiye ile ilgili neler söyledi 
</HEADLINE>
<TEXT>

     Dünya Kupası finallerinde Türkiye'nin en güçlü rakibi Brezilya, milli takımı kasetlerden ezberliyor. 
     Brezilya Milli Takımı Teknik Direktörü Antonio Lopez, Brezilya'nın kamp yaptığı 14 gün boyunca, daha önce kaydettikleri kasetlerden Türk Milli Takımı'nı izlediğini belirterek, ''Türkiye'nin yaptığı hazırlık maçlarını kaydetmiştik. Her birini günde 2 kez kasetlerden izliyorum. Özellikle Hakan Şükür başımızı çok ağrıtacak. Onu, Edmilson'la durdurmaya çalışacağız'' dedi. 
     Lopez, Türkiye'nin fizik olarak çok güçlü bir takım olduğunu kaydederek, ''Grubumuzun en önemli maçı. Türkiye'ye karşı kesinlikle kaybetmemeliyiz. İlk maç olduğu için psikolojik açıdan da çok önemli bir karşılaşma olacak. Ben futbol konusunda Türkiye ve Brezilya'yı eşit tutuyorum. Tek farkımız futbol kültürleri'' diye konuştu. 
     Antonio Lopez, Türk Milli Takımı'nın topa sahip olduğu zamanlarda orta sahayı çok adamla kapattığını ifade ederek, ''Bizim kanatlardan çalışmamız gerekiyor. Roberto Carlos bu oyunculardan birisi'' dedi. 
     
     FUTBOLCULARIN GÖRÜŞLERİ 
     Brezilya Milli Takımı'nın bazı oyuncuları da Türkiye maçı öncesi görüşlerini şöyle açıkladı 
     Lucio Türk futbolcuların hepsini tanıyorum. Türkiye'yi kasetlerden izledik. Özellikle Hakan'ı çok beğeniyorum. İkimiz de güçlü ve hava toplarına hakim oyuncularız. Bu maçla ilgili eski takım arkadaşım Yıldıray'la iddiaya bile girdik. 
     Denilson Ronaldo ile oynama şansı bulursam çok sevinirim. Malezya ve Barcelona kampları çok olumlu geçti. Brezilya'nın 2. tura geçmesinde bir problem görmüyorum. Zaten olmamalı. 
     Cafu Buraya kazanmak için geldik. Brezilya'nın süper bir takım olduğunu ispat etmemiz lazım. Takım içinde her şeyin yüzde 100 olduğunu söyleyemem. Şampiyonanın başında olduğumuz için rakiplerimiz kadar endişeliyiz. 
     Rivaldo Takım içindeki hava çok iyi. Burada çok sayıda Koreli taraftarımız var. Kendimizi ispat etmek zorundayız. İlk hazırlık dönemi zor geçti ama şu an her şey yolunda. 
     Ronaldo 4 haftalık ameliyat döneminden sonra burada olmaktan çok büyük mutluluk duyuyorum. Sadece Dünya Kupası'nı düşünüyorum. Hakan Şükür hakkında herhangi bir yorum yapmak istemiyorum. 
     Roberto Carlos Kendimi çok iyi hissediyorum. Benim en sevdiğim takdik 3-5-2. Çünkü bu oyun tarzıyla takımımız daha iyi korunuyor. 4-4-2 oynasakta olur, ama defansa daha çok yardım etmek zorunda kalırız. Herkes taktik konuşuyor ama önemli olan tüm maçları kazanmak. Türkiye'ye karşı kesinlikle kaybetmemeliyiz. 
     





</TEXT>
</DOC>
