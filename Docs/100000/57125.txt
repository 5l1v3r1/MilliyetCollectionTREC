<DOC>
<DOCNO> 57125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/spor/spo03.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Nereden nereye 
</HEADLINE>
<TEXT>

Ve Hakan PAF’ta 
     GALATASARAY yönetiminin, "Ya sözleşme imzala, ya da PAF takımına git" restini gören yıldız futbolcu dün PAF idmanına çıktı. Sarı - Kırmızılılar’ın çarşamba akşamına kadar verdikleri süre içinde imza atmayan Hakan Ünsal’ın dünkü antrenmanda oldukça üzgün olduğu gözlendi. Galatasaray ile UEFA Kupası’nı kaldıran, sayısız başarıda imzası bulunan tecrübeli futbolcunun önümüzdeki günlerde, kendisini isteyen kulüplerin teklifini yönetime götüreceği öğrenildi. Bu arada Kocaeli maçında Hakan Ünsal’ın formasını Victoria giyecek. 
     
Divan’dan eleştiri      CİM - Bom’un dün yapılan aylık olağan Divan Kurulu’nda Fatih Terim ve Lucescu tartışıldı. Divan üyesi Mükerrem Taşçıoğlu yaptığı açıklamada ilginç bir saptamada bulundu ve "Yarın Terim gelirse, Lucescu’da bulduğunuz kabahatleri onda bulamazsınız. Çünkü bu arkadaş imparatorluğa iyi alıştı. Önleminizi şimdiden alınödedi. 
     EŞFAK Aykaç olayların, Lucescu’ya ders olması gerektiğini belirtti, "Lucescu şımardı, haddini aştı. Bu takım acil olarak ıslah edilmeli. Ama yönetim, bu işleri Terim’i karıştırmadan çözsün. Beceremezlerse, becerecek birini buluruz" diye konuştu. Özdemir Kalpakçıoğlu ise "Bu takımı, giden oyuncular geçen sene sattı" ifadesini kullandı. 
     



 SPOR 





















</TEXT>
</DOC>
