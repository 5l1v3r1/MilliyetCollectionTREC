<DOC>
<DOCNO> 91437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/son/sonspo08.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülkerspor, Harun'u Bırakmak istemiyor 
</HEADLINE>
<TEXT>

     Erkekler Basketbol Birinci Ligi takımlarından Ülkerspor, kaptan Harun Erdenay'ı bırakmayı düşünmüyor. 
     Ülkerspor Kulübü Menajeri Lütfi Arıboğan, Harun Erdenay'ı bırakmayı düşünmediklerini belirterek, ''ABD'ye tatile gitmeden önce Harun ile konuştuk ve kendisiyle prensip anlaşmasına vardık'' dedi. 
     Arıboğan, A.A muhabirine yaptığı açıklamada, Harun'un iyi bir oyuncu olarak başka takımlardan öneri almasının normal olduğunu vurgulayarak, ''Harun bizim kaptanımızdır ve 9 yıldır da Ülkerspor'da oynuyor. Biz, kendisini bırakmayı düşünmüyoruz. Harun da takımdan ayrılmak istemediğini bize söyledi. Kendisiyle gelecek sezon da beraber olacağız'' diye konuştu. 
     Arıboğan, basketbolda transfer döneminin de 1 Temmuz tarihinde başladığını, transfer çalışmalarını da buna göre yaptıklarını sözlerine ekledi. 
     





</TEXT>
</DOC>
