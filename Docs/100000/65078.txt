<DOC>
<DOCNO> 65078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/ekonomi/eko08a.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Aktaş ve İhlas Ev’in tahtası açılıyor 
</HEADLINE>
<TEXT>

     Aktaş Elektrik ve İhlas Ev Aletleri hisselerinin 5 Şubat’tan itibaren serbest marjla yeniden işlem görmeye başlıyor. İMKB Yönetim Kurulu’nun önceki günkü toplantısında, bağımsız denetim firmasınca denetlenip SPK tarafından durumunun değerlendirilmesi amacıyla İMKB Başkanlığı’na gönderilen Aktaş Elektrik ve İhlas Ev Aletleri’nin Aydınlatma Bilgi Formları incelendi. 
     
     İşlemler 5 Şubat’ta 
     Yapılan değerlendirme sonucunda, 5 Şubat tarihinden itibaren İhlas Ev Aletleri hisselerinin işlem sırasının serbest fiyat marjı ile Ulusal Pazar’da işleme açılması kararlaştırıldı. Aktaş Elektrik hisselerinin de aynı gün Gözaltı Pazarı’nda işlem görmesi kararı alındı. İhlas Ev Aletleri ve Aktaş Elektrik’in hisselerinin işlem sıralarının açılması 16 bin 349 yatırımcıyı sevindirecek. 
     İMKB Yönetim Kurulu ayrıca, Emek Sigorta’yı yeni sigorta ve reasürans sözleşmesi yapma yetkisinin kaldırılması ve sermayesinin 2 3’ünü kaybetmesi nedeniyle İMKB kotundan çıkardı. 
     



 EKONOMİ 



















</TEXT>
</DOC>
