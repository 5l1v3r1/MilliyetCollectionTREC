<DOC>
<DOCNO> 54681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/yazar/okur.html </URL>
<DATE> 2001/11/29/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Herkes haklı, ama ortalık karışık 
</HEADLINE>
<TEXT>

     Davacı İbrahim Özlen. Davalı Sermaye Piyasası Kurulu... Ankara Nöbetçi İdare Mahkemesine, "Mürataa ve Yürütmeyi Durdurma" istemi gidiyor. 
     Davaya gerek olan konu 15 Ekim 1997 ile 4 Aralık 1997 yılları arasında Kent Gıda hisselerinde manipülasyon yapay piyasa yapıldığı gerekçesi. 
     
Sonuç belli...      Konu bildik, manipülasyon suçlaması. SPK, 4487 sayılı yasanın 46 i ve 47 A - 2 fıkralarını gerekçe göstererek konuyu Cumhuriyet Savcılığı’na götürmüş. 4487 sayılı yasanın 46’ncı maddesi "Kanunun 47’nci madde 2 - A bendi hükmünde sayılan fiillerle doğrudan ya da dolaylı olarak iştirak ettikleri kurulca tespit edilen geçici veya sürekli olarak işlem yapmalarının önlenmesinin teminen gerekli tedbirleri almak..." 
     47’nci madde A - 2 fıkrası ise "Yapay olarak sermaye piyasalarının arz ve talep dengesini bozanlara verilecek cezai müeyyideleri" içeriyor. 
     
Neye bakacağız      Şimdi bunda ne var ki, diyeceksiniz. Amma velakin, bu işte bir terslik var. Nasıl mı Manipülasyon yaptığı iddiasıyla hakkında dava açılan kişinin işlediği suç ile ilişkilendirildiği maddeler Aralık 1999’da yürürlüğe giren 4487 sayılı kanunda yer alıyor. Bundan önceki dönemde geçerli olan 2499 sayılı yasada 46 i fıkrası yürürlükte değil. 
     O halde ne olacak 
     İşte olayın kilit noktası da burası. Çünkü 46 i yapay piyasa oluşturma tespiti yapıldığı takdirde devre giriyor. 
     Ancak burada bir hatırlatma yapalım. Anayasa’nın 38’inci maddesi diyor ki "Suç, hangi tarihte işlenmişse o tarihte geçerli olan madde uygulanır." 
     Suç, 1997’de işlenmiş. O tarihte 2499 sayılı yasada 46 i yok. SPK, yapay piyasa oluşturma konusunda çok sıkı bir çalışma yürütürken, geçmişe dönük olarak bugünkü mevzuatını baz alarak suç duyurusunda bulunuyor. 
     Tabloya bakın. SPK haklı, davacı haklı Peki, kim haksız Çözüm ne 
     Görünen o ki, bu işin çok kafa ağrıtacağı kesin. Bu örneği vermemizin nedeni de çok açık 
     
Tartışılsın      Çünkü hafta sonu Abant’ta SPK, iki gün boyunca "arama" konferansı yapacak, bu tip sorunların çözümü ve yaklaşımı konusunun da tartışılması gerektiğini düşünüyoruz. Biliyoruz ki, böyle davaları çok sık okumak ve duymak zorunda kalacağız. Bunun bir an önce çözüme kavuşması gerekiyor. 
     Aksi takdirde ortalık karışacak... 
     Borsalarda spekülatöre değil, manipülatöre karşıyız. Suç işlediği tespit edilen her kişinin de cezalandırılması şart. Ancak bizde spekülasyon ile manipülasyon arasındaki çizgi net bir biçimde belirtilmemiş. İşte kafaları karıştıran bir başka konu. 
     
Adres değişti      Artık sermaye piyasalarında işlenen suçlarla ilgili olarak İstanbul, Ankara ve İzmir’de bulunan cumhuriyet savcıları el koyacak. İhtisas mahkemeleri kapsamında olayları onlar değerlendirecek. Biliyorsunuz, eksiden İstinye’deki bir dava konusu doğrudan doğruya Sarıyer’e giderdi. 
     Şimdi İstanbul Cumhuriyet Savcılığı bakıyor. Derdimiz, sektörün en can alıcı sorununa parmak basmak. 
     
     
     







HADEP .. 


Devlet sattı . 


Irak kaşıması 


Kıbrıs'ta çözümsüzlük ve kriz enayiliktir bu devirde 


Bir Acul Sadi Bey vardı .. 


VETO ve HUKUK MR'ı 


İkizler sürpriz sever 


AKP’nin krizden çıkış yolu Bir parça popülizm 


Irak politikası değişiyor mu 


Aşkale’de Nazi kampı yoktu ama.. 


Herkes haklı, ama ortalık karışık 


"Kapkaççılara, yağmacılara verilen cezayı uygulayın..." 


Talkını verir salkımı yutar... 


İnönü, yeni oluşum CHP 


Yatırım Ofisi ağzıyla kuş tutsa nafile 


Hayat Standardı Vergisi 


Erbakan naylon ödüle mi sığınıyor 


</TEXT>
</DOC>
