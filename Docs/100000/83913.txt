<DOC>
<DOCNO> 83913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/son/sondun33.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika Dışişleri Bakanı NATO aile fotoğrafı çekimi öncesi bayıldı 
</HEADLINE>
<TEXT>

     Belçika Dışişleri Bakanı Louis Michel, İzlanda'nın başkenti Reykjavik'te yapılan NATO Dışişleri Bakanları toplantısında aile fotoğrafı çekiminden önce bayıldı. 
     Aile fotoğrafının Michel'siz çekildiği belirtilirken, Bakan ambulansla hastaneye kaldırıldı. 
     
     "Dramatize edilmesin" 

     Belçika Dışişleri Bakanlığı kaynakları, olayın ''dramatize edilmemesi gerektiğini'' belirttiler. 
     NATO Konseyi toplantılarında, geleneksel aile fotoğrafı çekileceği sırada baygınlık geçiren Michel'in, daha önce mide bulantısından şikayetçi olduğu, Güney Afrika ve Ruanda'ya yaptığı son yolculuklar nedeniyle yorgun gözüktüğü, Reykjavik'e de ''tereddütlü ve rahatsız gittiği'' ifade ediliyor. 
     Reykjavik'teki Belçikalı gazeteciler, Michel'in fotoğraf hazırlıkları sırasında önce tökezlediğini ve toparlandığını, daha sonra düştüğünü bildirdiler. 
     Brüksel koalisyon hükümetinin Liberal Parti kanadından olan 55 yaşındaki Michel'in, hastaneye kaldırıldığı ve kontrol altına alındığı duyuruldu. 
     





</TEXT>
</DOC>
