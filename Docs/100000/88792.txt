<DOC>
<DOCNO> 88792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/09/spor/spo02.html </URL>
<DATE> 2002/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
ORTEGA'DA MUTLU SON 
</HEADLINE>
<TEXT>

Fenerbahçe, Arjantinli futbolcunun transferine noktayı koydu. Yönetici Ali Yıldırım, Monte Carlo’da yıldız oyuncunun menajeri Antinoya Caliendo ile bir araya geldi ve dört yıllık sözleşme imzaladı 
     YALÇIN TÜRK 

     İşlem tamam 
     SARI - Lacivertli kulüp, Arjantinli yıldız Ortega’nın transferini bitirdi. Dünya Kupası başlamadan önce İtalya’da Parma, ardından Arjantin’de River Plate ile masaya oturup, Ortega’nın bonservisini alan yönetici Ali Yıldırım, dün ünlü futbolcunun menajeri Antinoya Caliendo ile Monte Carlo’da bir araya geldi. Görüşmeler sonrası anlaşma sağlandı ve dört yıllık sözleşme imzalandı. Parma ve River Plate’den alacaklarını geç tahsil etmesi nedeniyle Ortega’nın imza atmasının bugüne kadar sürüncemede kaldığı öğrenildi. 
     
     Sıra Almeyda’da 
     YILLIK iki milyon dolar alacak olan Ortega’nın, haziran sonunda İstanbul’a gelip, sözleşme imzalayacağı açıklandı. Sarı - Lacivertliler’in Almeyda’nın transferinde de son aşamaya geldiği ifade edildi. Bu arada yeni sezonda Şampiyonlar Ligi’nde üst sıraları hedefleyen yönetim, ilk etapta kadroda yedi yabancı bulundurma kararı aldı. Ancak Fenerbahçe, Şampiyonlar Ligi’nde üst tura çıkılması halinde bu sayıyı eylül ayında süper bir star alıp, sekize çıkarma hesaplarını yapıyor. 
     
"Baskıdan kurtuldum"      Hakan’ın iddiası 
     SEZON başında Fenerbahçe’ye gelebilmek için Polonya’nın Pagon takımına transfer olan Hakan Bayraktar, "Koca bir sezonun büyük bölümünü transfer sancısıyla geçirdim. Ancak yeni sezona temiz bir sayfa açarak başlıyorum" dedi. Tecrübeli futbolcu, takıma alışma sürecinin ancak sezon sonunda gerçekleştiğini dile getirip, artık sadece futbola konsantre olacağını ve formayı kimseye kaptırmayacağını iddia etti. 
     
Rapajc sevinci      FENERBAHÇE’NİN elden çıkarmayı düşündüğü Rapajc’in, İtalya karşısında sergilediği futbol ve attığı gol yönetimi sevindirdi. Yıldız futbolcu için 7 milyon dolar bonservis bedeli belirleyen Sarı - Lacivertliler, Hırvat yıldızın finallerdeki performansıyla satışını kolaylaştıracağı görüşündü. Öte yandan Ogün de Rapajc’e övgüler yağdırdı. Tecrübeli futbolcu, "Rapacjli Hırvatistan bir üst tura çıkar" dedi. 
     
Maratona VİP Salonu      ŞÜKRÜ Saracoğlu Stadı’nı adeta baştan yaratan Fenerbahçe Yönetimi, yeniliklerini sürdürüyor. Sarı - Lacivertliler, şimdi de maraton tribününe beş yıldızlı otel konforunda, VİP salonu yaptırıyor. Seyircilerin, hem yemek hem de sohbet amacıyla kullanabileceği salon, yeni sezona yetiştirilecek. Altyapı Derneği tarafından satılan kombine biletlere de büyük ilginin olduğu açıklandı. 
     



 SPOR 

































</TEXT>
</DOC>
