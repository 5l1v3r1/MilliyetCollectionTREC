<DOC>
<DOCNO> 89022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/son/soneko20.html </URL>
<DATE> 2002/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Serdengeçti "Enflasyon beklentileri hızla hedefe yaklaşıyor" 
</HEADLINE>
<TEXT>

     Merkez Bankası Başkanı Süreyya Serdengeçti, 2002 yılındaki sermaye girişlerinin 7.2 milyar dolar olmasının beklendiğini söyledi. 
     Serdengeçti, Bakanlar Kurulu'na bugün yaptığı ''2002 Yılı Para Politikası Sunumu'nda'', Merkez Bankası'nın para politikası hakkında bilgi verdi. 
     Serdengeçti'nin sunumuna göre, 2000 yılı sonunda 12.9 milyar dolar tutarındaki net sermaye girişleri, Şubat 2001 krizi ile birlikte 3.9 milyar dolar net çıkışa döndü. 
     2002 yılındaki sermaye girişlerinin 7.2 milyar dolar olmasının beklendiğini ifade eden Serdengeçti, cari açığın 2002 yılında 2.2 milyar dolar dolayında gerçekleşeceğinin tahmin edildiğini belirtti 
     
     ENFLASYON 
     Bu arada enflasyon bekleyişlerinde hızla hedefe yaklaşıldığını söyleyen Serdengeçti, kamu kesimi, sağlık ve eğitim sektöründe geçmişe endeksleme fiyatlama davranışları ile petrol fiyatlarının gelecekteki fiyat gelişmelerinin önünde riskler olduğunu bildirdi. 
     Serdengeçti, ''sağlık ve eğitim sektörlerinde daha önceki yıllarda gözlenen geçmişe yönelik fiyatlama davranışları tekrarlama olasılıkları, enflasyonu düşürme sürecini zorlaştırabilir'' dedi. 
     





</TEXT>
</DOC>
