<DOC>
<DOCNO> 66908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/yazar/guclu.html </URL>
<DATE> 2002/02/10/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Hocalar hala zam alamadı 48 
</HEADLINE>
<TEXT>

     Atalarımız bir şeyi kırk defa söylerseniz olur demişler. Ama biz bırakan söylemeyi 48'inci kez yazıyoruz ama hala hocalara verilen söz yerine getirilebilmiş değil .. 
     Oysa herşey hazır. Para da var, ödeme emri de. Ama nedense işin içinden bir türlü çıkılamıyor. 
     En kötü karar kararsızlıktan iyi derler. Çok doğru. Maliye Bakanlığı da artık bir karar vermeli. Birilerine verirsek diğerleri küser mantığını bir kenara bırakıp, bugün şu kesime, 6 ay sonra şunlara, bir yıl sonra da diğerlerine diye bir takvim ortaya konulabilseydi inanın bugünkü kaos ortamından çok daha iyi olurdu. 
     Uzman kadrolar içerisinde en mağdur kesim üniversite hocaları. Başbakan da bunu çok iyi bildiği için önce onlara söz verdi. Ama arkası gelmiyor. Güya 15 Ocak'ta zamlı maaş alınacaktı. Olmadı. Şimdi de ocak farkıyla birlikte 15 şubat'ta zamlı ödeme yapılacak deniliyor. Ama inanan yok gibi. Umarız bu kez sözlerinde dururlar. Yoksa yalan rüzgarı diye yeni yazı dizisine başlamak zorunda kalacağız... 
     
     Benzinde vergi soygunu 
     Geçen hafta, dolar ve dünyadaki benzin fiyatları hızla düşerken bizde neden zam üzerine zam yapıldığını sormuştum. Üç maymunu oynayan hükümet, yine görmedi, duymadı, konuşmuyor. Ama nasıl soyulduğumuzu TÜPRAŞ çok güzel açıkladı. Anlaşılan o ki benzin zammından onlar da bizim kadar muzdarip... 
     Şu orana bir bakın böyle soygun olur mu 
     Benzin için ödediğimiz paranın sadece yüzde 15.3'ü akaryakıt parasıymış. Diğerleri ise vergi ve fonlar. Bu bir soygun değil de ne .. 
     Aslına bakarsanız, vergi ödeyenler içerisinde en büyük grubu akaryakıt tükentenler oluşturuyor. Yani daha önce değişik vergilerle tüyü yolunmuş tavuğa dönen özellikle maaşlı kesim, bir kazık da böyle yiyiyor. Hem de en katmerlisinden. 
     Vatandaşı soymada böylesine maharet sergileyen iktidar hocalara zamma gelince nedense eli ayağı dalanıyor. Sadece doların düşmesiyle elde edilen kar hocalara zam fonuna aktarılmış olsaydı, bu sorun kırk kere çözülmüştü. Ama nerdeeeeee.... 
     
     Fen liseleri boşalıyor 
     MEB ve YÖK'e göre üniversiteye girişte uygulamaya konulan yeni sınav sistemi fen liselerinin boşalmasını önleyeckti. Ama bir bir boşalıyorlar. İkinci yarıyıl kaçış daha da artacak. 
     Öğrenciler haksız da sayılmazlar. 5 üzerinden 4 ortalama tutturmalarına rağmen OÖBP'ları 50'nin altında. Oysa başka okullarda bu ortalamaylla 70, 80 almaları işten bile değil. 
     ÖSS ortalamaları da dikkate alındığında giden yine karlı çıkıyor ki, kaçış devam ediyor.YÖK ve bakanlık hala seyrede dursun .. 
     
     Öğretmen atamaları 
     Onbinlerce öğretmen adayının gözü kulağı Ankara'da. Aylardır kulaktan kulağa dolaşan yarıyıl tatilinde atama yapılacak söylentisi doğru mu, değil mi Bir an önce bunu öğrenmek istiyorlar. Olumlu ya da olumsuz bir açıklama yapılsa en azından rahatlayacaklar... 
     Özetin özeti Hemen her konuda moraller yeterince bozuldu. Artık biraz da düzeltilse iyi olmaz mı .. 
     
     







Sevgililer gülü 


Saddam'ın mesajı 


Deliliğin gürültülü ırmağı New York'sa 


Etek ve söylem 


Nazım'ın son fotoğrafı 


Hocalar hala zam alamadı 48 


Kapıldım gidiyorum, bahtımın rüzg rına 


Akal Atilla, bu müjdeleri duyamadı 


Ne yanlış gitti 


Koç ve Sabancı, kapasite kiralayıp cep'e girecek 


Savaş kumpanyası komiklerini sunar 


Arsa değeri böyle bulunur 


Ağabeylik taslamanın sonu 


Bu ekonomi büyümeye nasıl geçecek 


"Çılgın Haftasonu" 


</TEXT>
</DOC>
