<DOC>
<DOCNO> 72298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/yasam/yas04.html </URL>
<DATE> 2002/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Göz göre göre zehir içirdiler 
</HEADLINE>
<TEXT>

Amerikalı araştırmacılar, Philip Morris’in 40 yıl boyunca, bilinçli olarak filtresi defolu sigara’ sattığını ortaya çıkardı 
     DIŞ HABERLER SERVİSİ 

     Amerikalı tütün üreticisi Philip Morris firmasının 40 yıl boyunca, bile bile filtreleri defolu sigara sattığı’ ileri sürüldü. İngiliz Tıp Derneği’nin yayımladığı Tobacco Control dergisindeki habere göre, New York’taki Roswell Park Cancer Enstitüsü araştırmacıları, firmanın sigaralarındaki filtrelerde fabrikasyon hatası meydana geldiğini ortaya çıkardı. 
     Profesör John Pauly’nin başkanlık ettiği araştırma heyetinin çalışmalarına göre sigara içenler, filtreden kopan küçük lifleri içine çekiyor. Philip Morris firmasıyla ilgili binlerce belgeyi inceleyen araştırmacılar, firma yönetiminin, filtreleri oluşturan selüloz asetattan yapılan liflerin sağlığa zararının farkında olduğu halde bir önlem almadığını savundu. 
     
     Sigarayla birlikte lif çektiler’... 
     Profesör Pauly, bu filtrelerin tehlikeleri konusundaki testlerin, Almanya’daki gizli laboratuvarlarda yapıldığını ekledi. Hayvanlarda yapılan deneylerde, liflerin dolaylı yoldan kansere neden olduğu tespit edildi. 
     Philip Morris ise "Filtrelerimizin sağlık açısından risk oluşturmadığını düşünüyorduk" açıklamasını yaptı. 
     



 YAŞAM 





















</TEXT>
</DOC>
