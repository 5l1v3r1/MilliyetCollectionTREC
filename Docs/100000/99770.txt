<DOC>
<DOCNO> 99770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/03/spor/spo04.html </URL>
<DATE> 2002/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon fırtınası 
</HEADLINE>
<TEXT>

Bordo-Mavililer, İstanbulspor’un eski kalecisi Zdravkov ve Brezilyalı santrfor Julio Cesar ile anlaşmaya vardı 
     TRANSFER çalışmalarını sürdüren Trabzonspor, Petkoviç’in performansının yetersiz kalması üzerine İstanbulspor’un eski kalecisi Zdravkov’a yöneldi. Anlaşma sağlanırken, bonservisi elinde bulunan Bulgar kalecinin bugün İstanbul’a geleceği bildirildi. Julio Cesar ile de 150 bin dolar karşılığında el sıkışıldı. Brezilyalı forvetin de hafta başında Trabzon’a gelip, sözleşme imzalayacağı öğrenildi. 
     
Dinamo Batum sınavı      KARADENİZ ekibi, Fenerbahçe maçı öncesinde son ciddi provasını bu akşam Avni Aker’de 20.00’de Gürcistan 1.Lig’inden Dinamo Batum karşısında verecek. Elazığ Başkanı Hayrettin Karamazı, Özkan Sümer’in isteği üzerine Da Silva’yı özür dilemesi için Trabzon’a götüreceğini açıkladı. Öte yandan 35. kuruluş yıldönümünü dün akşam sade bir törenle tesislerdeki bir kokteylle kutlandı. 
     
Agustine nihayet      Karadeniz ekibi, hazırlıklarını dünkü çalışmayla sürdürdü. İdmana hafif sakatlıkları bulunan Mehmet Yılmaz ve Ali Şen katılmadı. Ülkesinden geç dönen Nijeryalı Agustine de takımla çalışmalara başladı. 
     



 SPOR 



























</TEXT>
</DOC>
