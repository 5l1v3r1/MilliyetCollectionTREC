<DOC>
<DOCNO> 54458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/siyaset/siy02.html </URL>
<DATE> 2001/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Salkım Hanımın taneleri’ patladı 
</HEADLINE>
<TEXT>

MHP Milletvekili Çakar Bu filmi yayınlatan TRT Genel Müdürü vatana ihanet etti. Devlet Bakanı Karakoyunlu Filmi hem anlamamış, hem kendini tatmin etmek istiyor 
     GÜNSELİ ÖNAL Ankara 

     MHP’li TBMM İdare Amiri Ahmet Çakar, Devlet Bakanı Yılmaz Karakoyunlu’nun romanından uyarlanan "Salkım Hanımın Taneleri" adlı filmin, soykırım iddiasındaki Ermenileri haklı gösterecek belge niteliği taşıdığını savundu. 
     Çakar, basın toplantısında, filmi özel onayla TRT’de yayınlatan Genel Müdür Yücel Yener’i "vatan haini" olmakla suçlarken, sorumlular hakkında savcılığa suç duyurusunda bulundu. Çakar, RTÜK yetkililerine de "Kimsenin etkisinde kalmadan görevinizi yapın" diye seslendi. Filmin TRT’de yayınlanmasını "skandal" diye nitelendiren Çakar, şunları söyledi "Filmde, devletin Ermeni asıllı vatandaşlarımıza zulmettiği, onları sürdüğü gösteriliyor. Sürgün sahneleri Nazi Almanyası’ndaki vahşeti andırıyor. Biz yıllardır Ermeni mezalimini dünyaya anlatmaya çalışırken, Ermeniler Türklerin kendilerini soykırıma tabi tuttuğunu ileri sürerken, böyle bir filmin yayınlanmasına kim, hangi gerekçelerle izin vermiştir TRT Yayın Denetim Kurulu, 2 kez Bu film yayınlanamaz’ diye rapor yazdığı halde, Yener’in özel onayıyla bu film gösterime nasıl sokulmuştur Buna vatana ihanet desek yeridir." 
     
     Karakoyunlu Kendini tatmin etmiş 
     Karakoyunlu ise Çakar’ın eleştirilerine, "Vatanperverlik diyorsa önce vatan tarifini yapsın da kimin perveri olduğunu biz beraber tayin edelim" diye yanıt verdi. Karakoyunlu, Çakar’ın kitabı okumadığını, okuduysa anlamadığını belirterek, şöyle konuştu 
     "Belli ki, eline bir şey yazıp vermişler, onu da doğru düzgün yazamamış. Türkçesi fevkalade bozuk olduğu için, anlaşılması da fevkalade zor. Söylediğinin filmle, gerçekle uzaktan yakından alakası yok. Ne zaman hakkında, ne mek n hakkında bir fikri var. Yaşını bilmiyorum ama Çakar bunların cereyan ettiği tarihte henüz doğmamıştı. Ben bu olayların içinde yaşadım ve gözlemlerimi anlattım. Bu film TRT için yapıldığı zaman bakan bile değildim. Asıl önemli olan, Çakar’ın işini gücünü bırakıp bu işle ilgili konuşması. Okuduğunu anlamadığı için, ne söylediği de belli olmadığı için, ortaya fevkalade gerçeklerden uzak, sadece şahsi olarak kendini tatmin etmek isteyen, biraz da hava atmaya yönelik bir beyanat olmuş." 
     



 SİYASET 













</TEXT>
</DOC>
