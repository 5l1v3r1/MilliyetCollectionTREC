<DOC>
<DOCNO> 90697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/son/sondun05.html </URL>
<DATE> 2002/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de bir hostes sigara şirketlerinden 5.5 milyon dolar kazandı 
</HEADLINE>
<TEXT>

     ABD'de bir uçuş hostesi, sigara dumanı yüzünden sinüzite yakalandığı gerekçesiyle dört büyük sigara şirketine açtığı 5.5 milyon dolarlık davayı kazandı. 
     Mahkeme jürisi, TWA havayolları hostesi Lynn French'in açtığı davada Philip Morris, R.J. Reynolds, Brown Williamson ve Lorillard adlı dev sigara üreticilerini suçlu buldu. 
     İç hat seferlerinde sigara içmenin yasaklandığı 1990 yılından önce 14 yıl boyunca hosteslik yapan 56 yaşındaki French, kararın 
     açıklanmasının ardından yaptığı açıklamada, ''rahatladığını hissettiğini ve adaletin yerine geldiğini düşündüğünü'' söyledi. French'in avukatı Adam Trop da, davanın, halen duruşmaları süren binlerce hostese yardımcı olmasını umduğunu belirtti. Yaklaşık 3 bin 125 hostes, sigara dumanından kaynaklanan hastalıklardan ötürü tazminat talep ediyor, ancak bunlardan hiçbiri daha önce bir dava kazanmamıştı. 
     





</TEXT>
</DOC>
