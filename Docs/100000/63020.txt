<DOC>
<DOCNO> 63020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/19/dunya/adun.html </URL>
<DATE> 2002/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Proleter Prenses 
</HEADLINE>
<TEXT>

Norveç Prensesi Maertha Louise, İşimi yapmak ve özgür olmak istiyorum’ diyerek çalışmasına engel olan Majesteleri’ unvanından vazgeçti 
     İRFAN KURTULMUŞ Kopenhag 

     Norveç Prensesi Maertha Louise, hayatını bir işte çalışarak kazanmak için sahip olduğu bazı ayrıcalıklardan ve "Her Royal Highness" majesteleri unvanından vazgeçti. Prenses, babası Kral Harald’dan kopardığı izinle, 1 Şubat’tan itibaren istediği bir işte çalışabilecek. Kral Harald büyük kızı Prenses Maertha’nın 30 çalışmasına izin veren kararnameyi dün imzaladı. Maertha’nın çalışmasına annesi Kraliçe Sonja’nın da onay verdiği belirtildi. 
     
     Mayıs’ta evleniyor 
     Aftenposten gazetesinin haberine göre, prenses unvanını koruyacak olan Maertha, 1 Şubat’ta şimdiki temsil görevlerinden kurtulacak. Buna karşılık yararlandığı bütün kraliyet ayrıcalıklarını ve saraydan aldığı geliri yitirecek. 
     Maertha Louise, gazeteye verdiği demeçte, "İşimi yapabilmek, benim kurtuluşum, özgürlüğüm. Kendi paramı kendim kazanacağım. Ülkemin üretici gücü arasına katılacağım. Bu, herkes için en iyisi" dedi. Geçen ay yazar Ari Behn ile nişanlanan Prenses Maertha önümüzdeki 24 Mayıs’ta Trondheim Kilisesi’nde yapılacak bir törenle evlenecek. Müstakbel damat yazar Ari Behn ise kamoyunda sık sık sevgili değiştiren bir playboy olarak tanınıyor. Prenses’le olan ilişkisinin ortaya çıkması Behn’e olan medya ilgisini daha da artırdı. 
     
     TV’de masal anlatacak 
     Ayrıcalıklarından vazgeçen prensesin ilk işi, devlet televizyonu NRK’de çocuklara masal anlatmak olacak. Fizyoterapi ve binicilikle özel olarak ilgilenen prenses, daha sonra şirket kurmayı düşünüyor. 
     



 DÜNYA 













</TEXT>
</DOC>
