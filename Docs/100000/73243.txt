<DOC>
<DOCNO> 73243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/18/son/sondun26.html </URL>
<DATE> 2002/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'den İsrail'e "Tanklarımızı Filistin'de kullanmayın" 
</HEADLINE>
<TEXT>

     İsrail'in Filistin topraklarında giriştiği sert operasyonlar sırasında İngiltere'den 40 yıl önce satın aldığı tankları kullanması, iki ülke arasında kriz yarattı. 
     Maariv gazetesinin haberine göre, İngiliz Centurion tanklarının İsrail tarafından Filistinlilere karşı kullanılmasına büyük tepki göstererek, ''Tanklarımı kullanmaya derhal son ver'' ültimatomunu verdi. 
     İsrail ise tankların zırhlarının ve namlularının değiştirildiğini ve bu nedenle artık İngiliz tankı sayılamayacakları savunmasını yaptı. Londra bu açıklamayı kabul etmedi. 
     İsrail ve İngiliz yetkililerin tank krizini çözmek için çaba harcadıkları belirtildi. 
     İsrail, modernize ettiği Centurion tanklarını, tanklarla operasyon yapılamayan yerlerde zırhlı taşıma aracı olarak kullanıyor. Bu araçların dünyanın en korunaklı zırhlı araçları olduğu belirtiliyor. 
     
     İsrail'e tepki artıyor 
     İsrail'in Filistin topraklarında giriştiği sert operasyonlarda silahlarını kullanması sadece İngilizlerin değil, İtalya ve ABD'nin de tepkisini çekti. 
     İtalya bir süre önce İsrail'e artık silah satmayacağını açıkladı. 
     İtalyan hükümeti, gerekçe olarak AB'nin bu yönde karar aldığını bildirdi. 
     ABD de İsrail'in özellikle sivil yerleşim bölgelerinde F-16 gibi Amerikan savaş uçaklarını kullanmasını eleştirdi. 
     İsrail'in son Ramallah operasyonu gibi sert askeri operasyonlara devam etmesi halinde, benzer tepkilerin artması bekleniyor. 
     






</TEXT>
</DOC>
