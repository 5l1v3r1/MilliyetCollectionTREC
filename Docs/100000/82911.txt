<DOC>
<DOCNO> 82911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/ekonomi/eko09a.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yurtdışı müteahhitlik hizmetlerine destek 
</HEADLINE>
<TEXT>

     ANKARA Milliyet 

     Devlet Bakanı Şükrü Sina Gürel, uluslararası müteahhitlik hizmetleri ile sorunların çözülmesi amacıyla Eximbank’ın devreye girmesi, diğer bankaların sendikasyon desteği ve müteahhitlik sektörünün öz denetiminin yasal çerçeveye oturtulması konularında ilke kararı aldıklarını açıkladı. 
     Dün Gürel başkanlığında Devlet Bakanı Kemal Derviş, Maliye Bakanı Sümer Oral, Bayındırlık Bakanı Abdülkadir Akcan ve üst düzey bürokratların katıldığı bir toplantı yapıldı. Toplantı sonrasında açıklama yapan Gürel, Başbakanlık Müsteşar Yardımcısı Selçuk Polat başkanlığında Maliye, Hazine, BDDK, Eximbank, Bankalar Birliği ve Müteahhitler Birliği temsilcilerinden oluşacak komisyonun 20 Mayıs’a kadar ayrıntılı bir rapor hazırlayacağını söyledi. 
     
     Kamu desteği gerekli’ 
     Teminat mektubu ve Hazine garantilerine ilişkin bir soru üzerine Gürel, "Türk bankalarının uluslararası saygınlıklarını yeniden kazanmaları gerekiyor ki, teminat mektubu geçerli olsun. Türkiye açısından önemli konularda elbette kamu desteğinin özel teşebbüsün arkasında olması yadırganamaz" dedi. 
     



 EKONOMİ 





















</TEXT>
</DOC>
