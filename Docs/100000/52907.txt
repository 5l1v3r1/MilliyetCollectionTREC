<DOC>
<DOCNO> 52907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/18/yazar/tamer.html </URL>
<DATE> 2001/11/18/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Piyasalar dediğiniz yalan - dolan 
</HEADLINE>
<TEXT>

     Türkiye etik açıdan dipten döndü, ama ekonomik olarak henüz dibe vurmadık 
     Dolar düşüyor. Faiz düşüyor. Borsa coşmuş durumda. Devlet Bakanı Kemal Derviş, dünkü gazetelerde "Yabancı yatırımcıların 10 güne kadar Türkiye'ye geleceklerini" müjdeliyor 
     Okurlar da bana ısrarla soruyor 
     Krizde nihayet dipten dönüldü mü 
     Konunun uzmanı olmadığım aşikar. Vereceğim yanıtlar, ekonomi gazeteciliği çerçevesiyle sınırlıdır. Ve 20 yıldır hem iş dünyası, hem de tüketicinin nabzını tutmaya çalışırken, aynı zamanda Ankara'dakileri de gözden kaçırmamaya çalışan bir gazeteci olarak kimse kusura bakmasın ama cevabım olumsuz 
     "Türkiye etik açıdan dipten döndü. Ama ekonomik olarak henüz dibe vurmadık." 
     Bu cümleyi söyler söylemez, karşımdakinin gözlerinde derhal soru işaretleri beliriyor. Hem ekonomik olarak dipten dönüldüğünü duymak istedikleri için, hem de etik açıdan dipten dönüldüğüne zinhar inanmadıklarından dolayı... 
     Ama onlara şu soruyu sorduğumda hemen ikna oluyorlar 
     "Şu anda herhangi bir kamu bankasının kıyak çektiği, siyasi torpille milyonlarca dolar kredi açmaya cüret ettiği bir işadamı var mı " Yanıtları "Hayır" oluyor. 
     "Geçen yıl bugünlerde koalisyon ortaklarının her birine bağlı 3 kamu bankasından ellerini çekeceklerini hayal edebilir miydiniz " diye ikinci sorumu sorduğumda da cevapları yine "Hayır" oluyor ve Türkiye'nin etik açıdan dipten döndüğü konusunda bana hak veriyorlar. Ekonomik açıdan ise haksız çıkmamı can - ı gönülden temenni ediyorlar. 
     Ben ise IMF'nin Türkiye'ye ilk kez böylesine bonkör davranmasına, üstelik de verdiği paranın nereye harcandığını sıkı kontrol etmekte kararlı olmasına rağmen, piyasalara pompalanan iyimserliğin ancak bir süre için geçerli olacağını düşünüyorum. Bu süre aylar olabilir, hatta belki bir yıla bile varabilir. Ama korkarım ki bir sabah uyandığımızda yine ekonmimizi tıkanmış olarak karşımızda buluruz. 
     Çünkü Ankara'daki siyasilerimizin devleti küçülteceklerine, kendi oyun alanlarını sınırlama cesaretini gösterebileceklerine inanmıyorum. Mutlaka bir yolunu bulup itişirler yine. Ve ekonomi sağlam temellere kavuştuğu için değil de, iyimserlik pompalandığı için coşan piyasa balonu ise bir bakarsınız tıııs diye sönüvermiş. Geçmişte benzerleri yaşanmadı mı 
     Kaldı ki şirketler peşpeşe havlu atmak üzereyken, reel sektör yerlerde sürünürken, milyonları aşan işsizler ordusuna her geçen gün yenileri katılırken, satın alma gücüne sahip tüketici kitlesi erirken, ekonomi nasıl kalıcı olarak canlı kalacak Allah aşkına Uzaydan birileri mi gelip ekonomimizi ayakta tutacak 
     Uzaydan değil ama, belki aramızdan çıkabilecek beklenmedik birileri siyasete adımını atarak, bizi yönetenlere paradigma değiştirtebilir. Bana göre ancak o zaman ve bir de yurtdışında kalıcı doğrudan yabancı sermaye gelmeye başlarsa, Derviş'in sözünü ettiği 10 günde borsaya dönecek yabancı sermayeyi kasdetmiyorum krizde sahiden dipten döndüğümüze ikna olabilirim. 
     Gerisi bana göre yalan - dolan. Piyasalar dediğimiz derinliği olmayan sığ sular. Yatırımcı dediğimiz, kedinin fareyle oynadığı gibi her fırsat bulduğunda piyasalarla oynayan 8 - 10 spekülatör. Şurası kesin ki, bu aralar çok da iyi para kazandılar. 
     Ankara'dakiler paradigma değiştirmezse, Türkiye'yi tek bir seçim de paklamaz. Daha çekeceğimiz çok çile var demektir. 
     
İstanbullulara bedava sinema      İstanbullular, haydi biraz kıpırdayın. 
     Dün başlayan ve cuma akşamına kadar sürecek olan 4. Uluslararası Sinema ve Tarih Buluşması, sizleri bir otobüs biletine dünyanın öbür ucuna götürebilir ve krizin solukları kestiği bir ortamda ilaç gibi gelebilir. 
     Bu yılki festivalin teması "Hoşgörüsüzlük ve İnsan Hakları". 
     Güney Kore'den Polonya'ya, Kosova'dan Ermenistan ve Hollanda'ya hangi toplum ya da toplumlar ilginizi çekiyorsa, bu tema bağlamında seçilmiş filmleri izleyebilirsiniz. 
     
     
     







Siyah beyaz 


Mumcu'yu hiç ciddiye almıyorum 


Tarihin iliklerine işlediği bir yerde beyaz gece 


Öteki ada 2 


Bulgaristan sosyalizme dönecek mi 


Hayatımızın değişmeyenleri ve İş Bankası 


Kadın kaprisi hayatımızın rengidir 


"Çavuş Cemilöden Türkan Şoray’a 


2002'ye girerken güvenoyu 


Piyasalar dediğiniz yalan - dolan 


Deprasyon’ kılavuzu 


Sadece futbolcularımız gol atıyorlar 


Şenol Güneş ve Derviş bir yol ayrımında 


Ordu insanın aklını karıştırıyor 


Kamusal çıkar hologramlanıyor 


</TEXT>
</DOC>
