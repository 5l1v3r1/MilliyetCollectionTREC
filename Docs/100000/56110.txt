<DOC>
<DOCNO> 56110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/guncel/gun03.html </URL>
<DATE> 2001/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Son virajda iki aday 
</HEADLINE>
<TEXT>

İstanbul Üniversitesi’nde rektör seçimlerine iki gün kala, Kemal Alemdaroğlu ve Mesut Parlak’tan başka adaylığını açıklayan olmadı... 
     SİBEL KAHRAMAN İstanbul 

     Türkiye'nin en eski üniversitesi unvanını taşıyan İstanbul Üniversitesi'nde büyük bir yarış yaşanıyor. Rektör Prof. Dr. Kemal Alemdaroğlu'nun görev süresinin dolması nedeniyle üniversitede 10 Aralık'ta rektörlük seçimleri yapılacak. 
     Üniversitede rektörlük için yalnızca Prof. Dr. Kemal Alemdaroğlu ve Prof. Dr. Mesut Parlak adaylıklarını açıkladılar. Alemdaroğlu, bunun nedenini "Arkadaşlarım benden memnun" şeklinde açıklarken, Parlak, "Herkes aday olmaya korkuyor" diyor. 
     Rektörlük seçimlerinde üniversiteler seçimle 6 aday belirliyor. Bu adaylar YÖK'e gönderiliyor ve YÖK tarafından aday sayısı 3'e indirilerek Cumhurbaşkanına sunuluyor. Cumhurbaşkanı ise üç aday arasından birisini rektör olarak atıyor. 
     Adaylar hedeflerinin yer aldığı seçim broşürlerinin yanı sıra internette açtıkları sitelerle de kendilerini tanıtıyor. Prof. Mesut Parlak, "Nasıl bir üniversite " adını taşıyan broşüründe hedeflerini, "İstanbul Üniversitesi'nde yeniden demokrasi" başlığı altında açıklarken, şimdiki rektör Prof. Kemal Alemdaroğlu ise adaylığını, "Yaptıklarım yapacaklarımın göstergesidir" sözleriyle duyurdu. 
     
     Herkesin sorunuyla ilgilendik’ 
     Rektörlüğün kapılarının herkese açık olduğunu söyleyen Prof. Dr. Alemdaroğlu, "Ayrım gözetmeksizin herkesin sorunuyla yakından ilgilenildi" dedi. 
     
     ALEMDAROĞLU 
Herkese ve her kuruma eşit yakınlık      Prof. Dr. Kemal Alemdaroğlu’nun hedefleri şöyle 

</TEXT>
</DOC>
