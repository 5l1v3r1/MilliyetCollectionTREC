<DOC>
<DOCNO> 70369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/yazar/cemal.html </URL>
<DATE> 2002/03/02/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Ağzımızla kuş tutsak edebiyatı yerine... 
</HEADLINE>
<TEXT>

     Ara sıra kulağınıza çalınır 
     "Ağzımızla kuş tutsak bizi Avrupa Birliği'ne almazlar." 
     O zaman ne yapalım 
     İdam cezası kalkmasın 
     Kıbrıs çözülmesin 
     Kürtçe radyo - TV'yi boşverin 
     Anadilde öğrenimi düşünmeyin 
     Öyle mi 
     Kimileri böyle düşünüyor. 
     Başbakan Yardımcısı Devlet Bahçeli, son Milli Güvenlik Kurulu toplantısında şöyle demiş 
     "Biz Avrupa Birliği tarafından istenen bütün düzenlemeleri yerine getirsek, idam cezasını kaldırsak, Kürtçe eğitimi serbest bıraksak, acaba bizi tam üyeliğe alacaklar mı Doğrusu bundan da kuşkuluyum." Bilal Çetin'in dün Sabah'ta çıkan yazısından 
     Benzer bakış açısına Kıbrıs'la ilgili olarak da rastlanır. Çünkü bazı çevreler Kıbrıs'ta çözüme Kıbrıs'ın satışı diye bakar. Bu yüzden öteden beri çözüme sıcak değildirler. 
     Akla geliyor 
     Acaba şu sıralar KKTC Cumhurbaşkanı Rauf Denktaş'la yakın kurmaylarında da böylesi kuşkular yer etmiş olabilir mi "Sanki Kıbrıs'ı çözsek, Türkiye'yi içeri buyur edecekler mi ki " diye tarif edilebilecek kuşkular... 
     İdamda da durum farklı değil. 
     Başkent kulisinde, ölüm cezasını kaldıracak bir yasanın çıkarılması, ama altına şöyle bir not düşülmesi gibi ilginç formüller dolaşıyor 
     "Bu yasa, Türkiye'nin AB'ye tam üyeliğiyle birlikte yürürlüğe girer." 
     Kimileri samimi. 
     Türkiye ne yapsa AB'ye giremez diye düşünüyor. 
     Kimileri, içten pazarlıklı. 
     Avrupa konusunda ipe un sermek için kuşkuları dillendiriyor. Demokrasi ve insan haklarının gereğini yapmak içinden gelmediği için ya da Kıbrıs'ta çözümü arzulamadığı için böyle düşünüyor. 
     Kimi de AB'ye karşı. 
     Ama bunu açıkça söyleyemiyor. Kamuoyunun yüzde 75 - 80 çoğunluğu Türkiye'yi Avrupa'da görmek istediği için kalkıp "Arkadaş, ben Avrupa'ya karşıyım " diye erkekçe sesini yükseltemiyor. 
     Bu nedenle kırk bin dereden su getiriyor. 
     Politika yapıyor 
     Ölüm cezasını kaldırmak... 
     İlle de AB için mi 
     Kıbrıs'ta çözüm... 
     İlle de AB için mi 
     Anadille yayın... 
     İlle de AB için mi 
     Anadilde öğrenim... 
     İlle de AB için mi 
     Kimlik sorunlarının çözümü... 
     İlle de AB için mi 
     Kesinlikle değil. 
     Kıbrıs'ta kalıcı çözüm, Güneydoğu'da huzur, demokratikleşme... Bütün bunlar, AB için değil en başta kendimiz için gerekiyor. Zira Türkiye'nin istikrar ve barışı yıllardır bu sorunların çengeline takılmış durumda. 
     Öyle değil mi 
     Güneydoğu sorunu kanatmadı mı Türkiye'yi Demokrasi ve insan haklarıyla ilgili eksikler, Türkiye'nin istikrar ve imajını olumsuz yönde etkilemedi Kıbrıs, Türkiye'nin birçok alandaki enerjisini tüketmedi mi Dış politikada manevra alanını daraltmadı mı Adada çözümsüzlük, Kıbrıs Türkünü de bunaltmaya devam etmiyor mu 
     "Ağzımızla kuşku tutsak" edebiyatının bu ülkeye, bu ülkenin insanına bir yararı yok. 
     
     







Haçlı Avrupa 


Memet nöbete 


Diğer idam cezaları 


Kadınlar ne ister 


Ağzımızla kuş tutsak edebiyatı yerine... 


3 "S"... 3 "Ç". 


Peki sonra ne oldu Ali Kemal'e .. 


Zirvedekilerden gelecek için öneriler 


Her yerde Amerika 


Kimse kusura bakmasın, kendimi eleştiriyorum 


Borsa kültürü 


"Komünist " serbest, parti yasak... 


Demirel ve Çiller'in seçim takvimi 


IMF rüzgarı sürerken, AB trenine binmek 


Papaza kızıp oruç bozmak 


Resneli Niyazi, Cemgil, Gezmiş ve Küçük 


</TEXT>
</DOC>
