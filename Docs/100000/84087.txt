<DOC>
<DOCNO> 84087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/yazar/temelkuran.html </URL>
<DATE> 2002/05/15/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Kalanlara ve gidenlere... 
</HEADLINE>
<TEXT>

     Sen vatan haini değilsindir, ama bu vatan sana adam akıllı, şöyle etraflıca ihanet etmiştir mesela. 
     Her gün boşuna olduğuna düşünüyorsundur yaptığın her şeyin, her ne yapmışsan daha donanımlı bir insan olmak için. Hayatında Cin Ali serisinden sonra pek kitap okumamış olanlar küçük derebeylikleri kurmaktadırlar yanında yörende. Yeteneklerin ve zekan hiçbir zaman cezasız kalmamıştır Ortalamanın uysal bir üyesi olmadığın için kaba zımparasıyla üzerine gelmiştir kalabalıklar. Sen büsbütün herhangi biri olana dek yakanı bırakmayacaklarını açıkça ifade etmişlerdir utanmadan, yüzüne karşı. Senden yüz kat daha bilgisiz, fikirsiz insanlar senden habersiz, senin adına, seni yönetmektedirler. Bayağılaşmanın, erdemsizleşmenin uçurumundan düşüşün canlı yayınını izlemektesindir televizyonlarda. Haberleri izlerken edilen mankafa laflar karşısında kahroluş gülmesine bu gülüş şekli, memleketimize has bir stildir tutulmuşken yanındakiler artık şaşırmıyordur olan bitene. Acayiplikler normalleşmiştir çünkü. Komşu teyzelerden biri televizyondaki canlı yayında çiftetelli oynamakta, öbür komşu teyze açlık grevinde unutulmuş oğlunun insan olduğunu bağırmaktadır sokaklarda. İsyan, üçüncü sayfa haberidir artık Sen, işsiz günlerinde masanın üzerinde bozuk para sayarken, "devlet büyükleri", "Krizin maliyetini hesaplayamıyoruz" demektedirler. Açık açık, yüzüne karşı, utanmadan kriz senin hayatına mal olmuşken. 
     Ama bütün bunlar bir yana... 
     
Neyse ki bekçimiz var      CNN Türk’te 5N 1K programında haberi vardı. Afyon’da müzik öğretmeni Hüseyin Başkadem iki yıldır tek başına -TEK BAŞINA - Caz Festivali düzenliyor. Kim bilir kimler tarafından hırpalanmasına rağmen inat etmiş, yapmış. Ama tabii "hain emellerinin" hemen farkına varılmış ve MHP il Başkanı Aziz Aslan hemen bir açıklama yapmış Milli değerlerimiz, gizli emeller, "bize gelmezöler, şudur budur... Bütün o yavan milliyetçi klişeler işte. Aman hayatımız renklenmesin, aman aklımıza yeni fikirler, kalbimize yeni sesler girmesin, aman sakın değişik bir şey yapmayalım Hep birlikte böyle ele ele yapışıp, taşlaşarak, mıh gibi duralım 
     Parasızlık, işsizlik bir yana, bu ülkeden işte en çok bu yüzden gidiliyor. Birileri zaten parasızlıkla daralmış hayatınızı daha da daraltmak için tetikte beklediği için... 
     
Ruhlarımızın yarısı      Açık Radyo’da haberi vardı. İnsan Kaynakları Yönetimi Derneği 300 beyaz yakalı üzerinde bir araştırma yapmış. Sonuçlar şöyle 
     Nitelikli personelden yurtdışına gidenler 7 
     Bir fırsat bulursa yurtdışına gitmek isteyenler 30 
     Yurtdışına gitme çabası içinde olanlar 12 
     Toplam ne ediyor 49 Yani bu memlekette okumuş yazmış insanların yarısının ruhu burada değil. Kim bilir içi acıyıp da söylemeyenleri de katarsanız yüzde ne olur. Yüzdesi hesaplanamayacak kahroluşlar da var elbette 
     Sadece işsizlik, parasızlık değil hayatları daraltıldığı için gidiyorlar en çok. Zaten canınız burnunuzdayken bir de kalkıp "Caz müziği de dinleyemezsin ", "Şu kitapları da okuyamazsın", "Böyle şeyler de düşünemezsin", "Şu cümleleri de kuramazsın" dinleyenler yüzünden. Ve gidenlerden ve bu şahane ülkeden geriye, el ele yapışıp, taşlaşmış insanlar kalıyor. En kahredici olan da bu işte. İnsanın içi bulanıyor... 
     
     
     







İran örneği 


Doktorlar, "doktorcuk"lar ve İÜ Kardiyoloji Enstitüsü 


Otyam sergisi 


Naylon fatura... 


AB, Türkiye ve yeni nesiller 


Futbol günleri, futbolda yapısal değişim 


Apo’ya çelik kutu 


Hacettepe Üniversitesi kabuk değiştiriyor 2 


Gerginlikler artıyor... ama bu geçici 


Tunceli’de 3 ayaklı bir kedi 


Annan başaracak mı 


Yalıçapkını yeni fırsatları müjdeliyor 


Kim, kimi gözetliyor’ 


Komplo depremi 


Kan, serum, viski, kefen, mezar KDV 18 


Avrupa'dan Asya'ya taşındım 


Kalanlara ve gidenlere... 


Kapkaç gasptır 


TSKB ile SYB birleşti 


</TEXT>
</DOC>
