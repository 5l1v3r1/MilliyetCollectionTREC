<DOC>
<DOCNO> 82971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/yasam/yas03.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
FBI kovaladı bombacı kaçamadı 
</HEADLINE>
<TEXT>

Posta bombacısı cep’ten çıktı 
Posta kutularına bomba koyup ABD’yi birbirine katan 21 yaşındaki üniversite öğrencisi, cep’ telefonuyla yaptığı konuşmalar sayesinde yakayı ele verdi 
     SEMA EMİROĞLU New York 

     ABD’de 5 günden beri Iowa, Illionis, Nebraska ve Colorado eyaletlerinin kırsal bölgelerindeki posta kutularına bomba yerleştirirek büyük panik yaratan esrarengiz saldırgan, dün müthiş bir kovalamaca sonucu yakalandı.. 
     Günlerdir ülkeyi 11 Eylül’ün ardından tekrar karıştıran olayı araştıran Federal Araştırma Bürosu FBI ajanları, bombacının 21 yaşındaki üniversite öğrencisi Luke John Helder olduğunu belirledi. Wisconsin Üniversitesi sanat ve endüstri tasarımı öğrencisi Helder’i cep telefonu ile yaptığı görüşmeler sayesinde belirleyip peşine düşen FBI ajanları, ardından da genç bombacının plaka numarasını tespit etti. 
     
     Nirvana’ hayranı 
     Ve sonunda Helder, dün bir otoyolda aracıyla giderken polisçe görüldü. 
     Peşine düşen polis araçlarıyla hızlı bir kovalamacaya girişen genç bombacı, zaman zaman saatte 160 kilometreyi bulan hızla kaçmaya çalışsa da, uzun süreli bir takibin ardından Nevada’da yakalandı. Sıkıştırılan Helder silahını arabasından dışarı bırakarak teslim oldu, otomobilin içinde bir silah daha bulundu. Pine Island Lisesi mezunu Helder’in eski sınıf arkadaşları, bombacının rock grubu Nirvana’nın hayranı olduğunu ve grubun intihar eden solisti Kurt Cobain’i kendine örnek aldığını bildirdiler. Helder’in kimya ve biyoloji derslerinde başarılı olduğu ve "sorun yaratmayan sessiz bir öğrenci" olarak tanındığı belirtildi. 
     
     



 YAŞAM 


















</TEXT>
</DOC>
