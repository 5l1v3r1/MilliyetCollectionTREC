<DOC>
<DOCNO> 54859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/yazar/civaoglu.html </URL>
<DATE> 2001/11/30/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Densiz... Ve gerçek 
</HEADLINE>
<TEXT>

     27 kasım tarihli söyleşi Reuters ajansından O'Reilly ile ABD Savunma Bakanı yardımcılarından Korb arasında. 
     Özetle yansıtıyorum 
     S "Clinton'ın 8 yıllık başkanlık döneminde Irak'a neden hiçbir şey yapılamadı Kitle imha silahlarını BM adına denetlemekle görevli ASCOM'u Irak'tan gönderen ve bir daha almayan Saddam'dan niçin hesap sorulamadı " 
     C "Irak birkaç kez bombalandı. Ama bu sorunuzu siz asıl Bay Clinton'a sormalısınız." 
     S "Siz ne yapacaksınız " 
     C "Gündeme getiriyoruz. Irak'taki bu durum hem bölgeye hem ABD'ye tehlikedir." 
     S "Arap ülkelerinden hangisi ABD'ye destek verir " 
     C "Kuveyt." 
     S "Ya Türkiye ... Destek verecekler mi " 
     C "Verecekler. Vermeliler. Bize ihtiyaçları var." They will. They have to. They need us. 
     
Ekonomi prangası      Diliyoruz ve umuyoruz ki şu son söylem bu Savunma Bakan Yardımcısı'nın "densizliği" olsun. 
     Ama öyle bile olsa ABD'nin Afganistan ve Irak... AB'nin Kıbrıs ve Avrupa Güvenlik ve Savunma Politikası için tavırları arkasında Türkiye ekonomisinin düşürüldüğü şu durum sezilmekte. 
     Ekonomik kriz, Türkiye dış politikası üzerinde ipotek gibi görülmekte. 
     Ekonomik krizin mimarları, halka verdikleri acıların ötesinde çocukların, gençlerin geleceklerine dış dayatmaların da sorumlusu. 
     
Powell'ın çantası      ABD Dışişleri Bakanı Colin Powell'ın Ankara'ya ziyaret programında "olası Irak harekatı bağlamında, Türkiye'deki hava üslerinin kullanılması için nabız da tutmak olduğu" tahmin edilmekte. 
     Zaten yukarıda özetini yansıttığım görüşmede ABD Savunma Bakan Yardımcısı "Türkiye'deki üslerin kullanılmasından" söz ediyordu. 
     ABD, Saddam'ı vurmak için önce 11 Eylül ile Irak arasında bağlantı kanıtları aramıştı. 
     Bulamadığı anlaşılıyor. 
     Şimdi ise harekat için gerekçesi "kimyasal ve biyolojik silah üretimi" olabilir. 
     Bunun için BM adına ASCOM'un denetim yapmasını isteyecek. Saddam direnirse vuracağı anlaşılıyor. 
     Elbette bugünden yarına olacak şey değil. Üç - beş ay alabilir. 
     Üslerin kullanılması vs. gibi Türkiye'nin desteği karşılığı vaatler, ABD medyasında görülmeye başlandı. 
     Örneğin... 
     "- Irak'ın toprak bütünlüğünü sürdürmesi. 
     - Kuzeyde oluşacak özerk yönetim veya federe devlet topraklarında güvencenin Türkiye'ye bırakılması. 
     - Savaşlar nedeniyle Türkiye'nin zararlarını karşılaması için kuzey petrolünden pay." 
     Ama... 
     Savunma Bakan Yardımcısı Korb daha kestirmeden gitmiş. "Türkiye mecbur. Bize ihtiyacı var" diyor. 
     
Bu kaçıncı      Türkiye ne talihsiz bir süreçte... 
     Önce Apo bunalımı... 
     Apo, Türkiye'ye getirildiğinden itibaren sosyal patlamalar yaşanacağı söyletileri yayılmıştı. 
     Çok kötü bir turizm yılı yaşanmıştı. 
     Ardından üstüste iki kez deprem vurdu. Hem turizm, hem bütünüyle ekonomi yere kapaklandı. 
     Sonra... 
     Geçen kasım ve 2001 şubat krizleri... 
     Hala süren bunalım. 
     Ortak hükümetin uçurumun kenarındaki yürüyüşü... İstikrar kuşkuları... 
     Ve şimdi de ufukta bir Irak savaşı daha. 
     Turizm üzerine bu olasılık kabus gibi çökmekte. 
     Sadece turizm mi 
     Savaşın ne içinde ne dışında ama kıyısındaki ülkeden ihracat talepleri de dip yapmaz mı Reel sektör büsbütün kan kaybetmez mi 
     Ve Türkiye'nin politikaları üzerindeki ekonomi prangası daha da ağırlaşmış olmaz mı 
     Not Dünkü yazımda Sabih Kanadoğlu'nun görevi Yargıtay Cumhuriyet Başsavcısı yerine Yargıtay Başkanı olarak çıkmıştır. 
     Ayrıca DGM'lerin kapsamı ile ilgili uyarı 1992 yılında yapılmıştı. 
     Düzeltiyorum. G.C 
     
     







HADEP'i tanımak 


Dikkat buyrun 


Powell'a dört mesaj 


Başında kim var kardeşim sorusu 


Densiz... Ve gerçek 


Çankaya muhalefeti seviyor 


Niyet mektubunda kılıfa uydurma var mı 


Tartışma zamanı... 


Beş parmağın beşi de bir değil 


Rekabet’ savaşı 


Belediyenin en büyük sırrı Tayyip'in, kod numarası verdiği 85 gizli ad 


Yüksekova'da bilgi yarışması 


Tehlikeli ihale Kuzey Irak 


TV'de köy yarışması 


Amelie Şehre bir film gelir... 


Bu niyet "kötü niyet" 


</TEXT>
</DOC>
