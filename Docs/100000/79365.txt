<DOC>
<DOCNO> 79365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/guncel/gun03.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
O, katili biliyor ama... 
</HEADLINE>
<TEXT>

İki yaşındaki Muhammet, evde annesinin kanlarıyla oynarken bulundu. O, cinayetin tek tanığı fakat hiçbir şey anlatamayacak 
     BURSA DHA 

     Bursa’nın Küçükbalıklı semtinde oturan Meryem Bayır dün evinde öldürüldü. Ağabeyi ile birlikte oturan Kemal Bayır eve geldiğinde yengesini kanlar içinde ve 2 yaşındaki yeğeni Muhammet’i de cesedin başında annesinin kanıyla oynarken buldu. 
     Meryem Bayır 27 , iki gün önce doğum gününü kutladıkları Muhammet’i dün sabah Küçübalıklı Sağlık Ocağı’na götürerek aşısını yaptırdı. Komşuları, genç kadını saat 10.00 sıralarında evine girerken son kez gördü. 
     Ağabeyi Ömer Bayır 35 ile bir döküm atölyesinde çalışan ve onlarla birlikte kalan Kemal Bayır 20 , saat 16.00 sıralarında eve geldiğinde korkunç manzarayla karşılaştı. Yengesini mutfakta kanlar içinde ve cesedin başında da kanlarla oynayan Muhammet’i gören Bayır, çılgına döndü. 
     Polis ilk incelemesinde başına sert cisimle vurulan, vücudunda 10 kadar bıçak darbesi belirlenen Bayır’ın, iç çamaşırının da çıkarılmış olduğunu saptadı. Cinayeti genç kadına tecavüz eden ya da tecavüz girişiminde bulunan bir kişinin işlediği ihtimali üzerinde durulurken, Ömer Bayır, eşinin bileziklerinin de alındığını söyledi. 
     



 GÜNCEL 






















</TEXT>
</DOC>
