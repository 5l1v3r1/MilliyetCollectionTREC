<DOC>
<DOCNO> 88638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/08/spor/spo10.html </URL>
<DATE> 2002/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Kupası'ndan Notlar 
</HEADLINE>
<TEXT>

Maradona’ya izin      UYUŞTURUCU kullandığı gerekçesiyle ülkelere girmekte güçlük çeken Arjantin’in dünyaca ünlü eski yıldızı Maradona’ya, Japonya Adalet Bakanlığı’ndan resmi giriş izni çıktı. Maradona, bundan sonraki Arjantin maçlarını izleyebilecek. 
     
Almanya duacı      PANZERLER’İN oynadığı ilk iki maçta 4 gole imza atan Miroslav Klose’un dizindeki ağrılar nedeniyle üç gündür idmanlara çıkamaması, Almanya’da endişeli bekleyişe neden oldu. 23 yaşındaki forvet, salı günkü maça yetişmek istediğini söyledi. 
     
Maldini yüzde 50      İTALYANLAR’IN kaptanı Paolo Maldini’nin dünkü idmanda ayak bileği döndü. Takım Doktoru Andrea Ferretti, "Çok ciddi bir şey gibi görünmese de beklemek ve görmek için önümüzde 12 saatimiz var. Oynama şansı yüzde 50" dedi. 
     
Petit şikayetçi      FRANSIZ Emmanuel Petit, 0-0’lık Uruguay maçının, Ekvadorlu hakemi Felipe Ramos Rizo’yu adil olmamakla suçladı. İlk iki maçta gördüğü iki sarı kartla Danimarka karşılaşmasında cezalı duruma düşen Petit, "Eminim maç gecesi Rizo yatağında rahat uyumamıştır" dedi. 
     
Maça can feda      İNGİLTERE - Arjantin karşılaşması öncesi 4 İngiliz, bir Arjantinli taraftar stada girebilmek için işledikleri suçlar sonucu tutuklandılar. 4 İngiliz taraftar, para bulabilmek için spor gereçleri satan dükkandan ayakkabı çalarken yakalandı. Arjantinli ise karaborsacının elinden bilet kapmaya çalıştı. 
     



 SPOR 





































</TEXT>
</DOC>
