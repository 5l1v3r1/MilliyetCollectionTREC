<DOC>
<DOCNO> 96650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/son/sontur35.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Emet'te 7 noktada çıkan orman yangınından 5'i söndürüldü 
</HEADLINE>
<TEXT>

     Kütahya'nın Emet İlçesi'nde, aynı anda çıkan 7 orman yangınından 5'i söndürüldü. Yangın sonucu 20 hektarlık çam ormanının tahrip olduğu bildirildi. 
     Kütahya Orman Bölge Müdürü Hürdoğan Çelik, Alanbaşı ve Kavak mevkilerinde, aynı anda 7 ayrı noktada çıkan yangınlara, Emet, Kütahya ve Tavşanlı'dan gelen itfaiye ekiplerince müdahale edildiğini kaydetti. Jandarma ve vatandaşların da katıldığı söndürme çalışmaları sonucu 5 noktadaki yangının kontrol altına alındığını bildiren Çelik, 12 hektarlık bir alanı kapsayan 2 noktadaki yangının ise halen sürdüğünü belirtti. Çelik, rüzgarın hızını azaltmasının mücadeleyi kolaylaştırdığını, kontrol altına alınan bölgelerde 8 hektarlık çam ormanının tamamen yandığını kaydetti. 
     Yangının devam ettiği bölgelerde, iş makineleri tarafından yol açma çalışması yapıldığını anlatan Çelik, bu çalışmanın tamamlanmasının ardından buradaki yangının da 1-2 saat içinde kontrol altına alınabileceğini bildirdi. 
     Çelik, yangınların çıkış nedeninin henüz belirlenemediğini, ancak olayın birbirine 4-5 kilometre mesafe ile 7 ayrı noktada meydana gelmesinin sabotaj ihtimalini güçlendirdiğini söyledi. 
     





</TEXT>
</DOC>
