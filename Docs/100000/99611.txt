<DOC>
<DOCNO> 99611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/son/sondun31.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da seçimlere 24 parti katılacak 
</HEADLINE>
<TEXT>

     Almanya'da 22 Eylül'de yapılacak genel seçimlere toplam 24 partinin katılacağı bildirildi. 
     Federal Seçim Kurulu Başkanı Johann Hahlen, Sosyal Demokrat Parti SPD , Birlik 90 Yeşiller Partisi, Hür Demokrat Parti FDP ve eski Doğu Alman Komünist Partisi'nin devamı niteliğindeki Demokratik Sosyalizm Partisi PDS ile yasaklanması gündemde olan aşırı sağcı Almanya'nın Milliyetçi Demokratik Partisi'nin NPD 16 eyaletten de genel seçimlere katılacağını söyledi. 
     Hıristiyan Demokrat Birlik Partisi CDU , Bavyera eyaletinde kardeş parti konumundaki Hıristiyan Sosyal Birlik Partisi CSU lehine bu eyaletten seçimlere katılmayacak. 
     Aşırı sağcı görüşleriyle tanınan Ronald Schill başkanlığındaki Schill Partisi'nin de 15 eyaletten seçimlere katılacağı belirtildi. Genel seçimlere katılmaya hak kazanan diğer partiler de şunlar 
     Almanya Aile Partisi, İnsan, Çevre ve Hayvanları Koruma Partisi, Gri Panterler, İnsani Parti HP , Almanya Komünist Partisi KPD , Tanrının hükümlerine göre bir Almanya için Merkezi Hıristiyan Partisi, İncile bağlı Hıristiyanlar Partisi PBC , Bavyera Partisi BP , Alman Merkez Partisi, Ekolojik Demokrasi Partisi ÖDP , Vatandaşlık Hakları ile Dayanışma Partisi BüSo , Yeni Çağda Alternatif Ruhani Politika Partisi, Feminist Parti, Cumhuriyetçiler REP , Emeklilere Adalet ve Aile Partisi PRG , Vatandaşlık Hakları, Özgürlük ve Sağlık Hareketi. 
     





</TEXT>
</DOC>
