<DOC>
<DOCNO> 79957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/23/son/sondun17.html </URL>
<DATE> 2002/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ramallah'ta okulların bir çoğu açıldı 
</HEADLINE>
<TEXT>

     Batı Şeria'nın Ramallah kentinde 25 gündür kapalı olan okulların bir bölümünün dün açıldığı bildirildi. 
     Birleşmiş Milletler Çocuklara Yardım Fonu UNİCEF , çatışmalarla birlikte 65 bin çocuğun eğitimine ara verildiğini, mevcut olanaklarla dün Ramallah'ta bazı kurumlarda yeniden eğitim verilmeye başlandığını belirtti. 
     UNİCEF sözcüsü Wivina Belmonte, Cenin kampındaki çocukların okula gidemediklerini, bunun da büyük sorun olduğunu söyledi. 
     Kampta çok sayıda patlamamış mayın olduğunu belirten sözcü, çocukların ve diğer insanların patlayıcılardan uzak durmaları için camilerden anonslar yapılmaya başlandığını ve gezici hoparlörle ölümcül tehlikeye halkın dikkatinin çekilmeye çalışıldığını belirtti. 
     Sözcü, Filistin Kızılayı'nın da çocukları yıkıntılardan uzak tutmak için gruplar halinde güvenle oyun oynayabilecekleri yerlere götürmeye başladığını bildirdi. 
     





</TEXT>
</DOC>
