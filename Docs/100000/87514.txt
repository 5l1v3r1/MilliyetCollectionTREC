<DOC>
<DOCNO> 87514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/02/son/sondun01.html </URL>
<DATE> 2002/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail, Ramallah'ta Hıristiyanlara ait kutsal bir bölgeyi vurdu 
</HEADLINE>
<TEXT>

     İsrail birliklerinin, Batı Şeria'nın Ramallah kentinde Hıristiyanlara ait kutsal bir bölgeyi havaya uçurdukları bildirildi. 
     Filistinli Ortodoks Papaz Aziz Halaveh, Reuters'a yaptığı açıklamada, ''İsrail ordusu, dün gece Abbud köyü yakınlarında Saint Barbara Kilisesi çevresindeki kutsal bir bölgeyi havaya uçurdu. Bölgeyi tamamen yıkılmış halde buldum'' dedi. 
     Halaveh, Hıristiyan hacıların bu bölgede dua ettiklerini söyledi. Abbud köyündeki yetkililer de İsrail ordusunu kiliseyi hava uçurmakla suçladı. 
     İsrail ordusundan yapılan açıklamadaysa, havaya uçurulan mağaranın kutsal bir yer olduğunun bilinmediği, bubi tuzağı bulunabileceği şüphesiyle içerisi boşken mağaranın bir kısmının havaya uçurulduğu bildirildi. 
     Açıklamada, militanların mağarada eylem planı yaptığından şüphelenildiği belirtilerek, ''Ordu, tüm kutsal bölgelere saygı duyar ve bu tür yerlere zarar vermez'' denildi. 
     





</TEXT>
</DOC>
