<DOC>
<DOCNO> 57626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/17/son/sonspo01.html </URL>
<DATE> 2001/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Stad müdürüne göre Galatasaray maçı bu akşam oynanır 
</HEADLINE>
<TEXT>

     Birinci Süper Futbol Ligi'nde olumsuz hava ve saha şartları nedeniyle hakem Metin Tokat tarafından bugüne ertelenen 16. haftaya dahil Galatasaray-Kocaelispor maçının, İstanbul'daki hava şartlarında bir değişiklik olmaması durumunda bu akşam oynanacağı açıklandı. 
     Karşılaşmanın yapılacağı Ali Sami Yen Stadı'nın müdürü Hamit Kaşeli, yaptığı açıklamada, İstanbul'da sabah saatlerinden itibaren yağan yağmurun, saha zeminindeki karı oldukça incelttiğini vurguladı. 
     Kaşeli, öğle saatlerinden itibaren zemin temizleme çalışmalarına başlayacaklarını belirterek, ''Hava şartları böyle giderse, maç yüzde 100 oynanır. Gerekli bütün çalışmalar yapılacak. Hava şartlarında son 
     anda çok büyük bir değişiklik yaşanmazsa, bir sorun olacağını sanmıyorum'' dedi. 
     






</TEXT>
</DOC>
