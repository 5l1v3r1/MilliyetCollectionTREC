<DOC>
<DOCNO> 54442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/guncel/gun02.html </URL>
<DATE> 2001/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İGDAŞ’ta 3 tutuklama 
</HEADLINE>
<TEXT>

Basılmayan broşürler için kestikleri naylon faturalarla 5 trilyon liralık vurgun yapan üç kişi cezaevini boyladı 
     SEMRA PELEK İstanbul 

     Paravan şirketinden kesilen naylon faturalarla İGDAŞ'tan aldığı 4 trilyon 5 milyar lirayı, yine İGDAŞ'ın üst düzey yöneticilerine aktardığı iddia edilen Mahmut Taşdemir'in de aralarında bulunduğu üç kişi tutuklandı. 
     İstanbul Büyükşehir Belediyesi'ne yönelik soruşturma kapsamında Mali Şube Müdürlüğü'nce gözaltına alınan Taşdemir ile bir dönem Büyükşehir Belediye Başkanı Ali Müfit Gürtuna'nın danışmanlığını yapan Lonca A.Ş. Genel Müdürü Bahattin Özer ve yardımcısı Cihan Gökten, dün İstanbul DGM'ye sevk edildi. Soruşturmayı yürüten DGM Cumhuriyet Savcısı Abdülaziz Özatlan tarafından yaklaşık iki saat sorgulanan zanlılar, "çete" suçundan tutuklanma talebiyle nöbetçi mahkemeye sevk edildi. Taşdemir, Özer ve Gökten, mahkemedeki sorgularının ardından tutuklanarak cezaevine gönderildi. 
     
     Aracılığa 5 milyar 
     Taşdelen, k ğıt üzerinde kurduğu Eren Reklam ve Matbaacılık'tan kestiği 4 trilyon 5 milyar liralık faturayı, Naci Erdemir ve Metin Şahin'e aktardığını iddia etmişti. Şirketinin 1999'da İstanbul Büyükşehir Belediyesi ve İGDAŞ'ın tanıtımı amacıyla broşür basma işini aldığını anlatan Taşdemir, hiç broşür basılmadığını, aracılık ettiği trilyonlarca lira karşılığında kendisine de 5 milyar lira verildiğini öne sürmüştü. 
     



 GÜNCEL 
















</TEXT>
</DOC>
