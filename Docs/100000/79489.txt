<DOC>
<DOCNO> 79489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/son/sontur02.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit'in şiiri Gelibolu'da anıtlaştı 
</HEADLINE>
<TEXT>

     Orman Bakanlığı, Başbakan Bülent Ecevit'in Çanakkale Destanı'nı anlatan şiirini, Kabatepe Müzesi'nin girişindeki granit panolara asarak, ölümsüzleştirdi. 
     Ecevit'in, "Bir Savaş Ardı Destanı" adlı şiirinin Kabatepe Müzesi'nin girişine yerleştirilmesi nedeniyle yarın bir tören düzenlenecek. 
     Milli Parklar ve Av Yaban Hayatı Genel Müdürlüğü tarafından 33 milli parkın tanıtımı için hazırlanan CD'de de Başbakan Ecevit'in şiiri kendi sesinden verildi. Bu CD'de ayrıca Ruhi Su'nun kendi sesinden Çanakkale Destanı'nı anlatan "Çanakkale içinde aynalı çarşı" adlı anonime de yer verildi. 
     Bu arada Genel Müdürlük sadece Gelibolu Tarihi Milli Parkı'nın tanıtımının yapıldığı bir CD'yi her yıl 25 Nisan'da Anzak Çıkartması'nın yıldönümü nedeniyle bölgeye gelen yabancı turistler için satışa sunacak. 
     





</TEXT>
</DOC>
