<DOC>
<DOCNO> 96510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/yazar/dundar.html </URL>
<DATE> 2002/07/18/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Derviş’in çilesi dolmadı 
</HEADLINE>
<TEXT>

     Konya’ya gidenler görmüştür Mevl n müzesinde, eskiden Mevlevi tarikatına derviş yetiştiren bir tekke vardır. 
     "Can" denilen Mevlevi adayları, dergaha geldiğinde 1001 günlük "çile dönemi" başlar. 
     Bu, "dervişin kendini yetiştirme dönemi"dir. 
     1001 gün boyunca derviş, tarikat nizamını öğrenirken, bir yandan da 18 tür hizmet görür 
     Ayak işlerinden kandil yakılmasına, çevre temizliğinden şerbet dağıtılmasına, hela yıkanmasından yatak toplanmasına kadar her iş "çilekeş derviş"e verilir. 
     Çilesi dolana kadar az yiyip içer, bir bastona dayanıp ayakta uyur. 
     1001 günün sonunda, bu hizmetleri hakkıyla yaptı ise törenle tekkeye kabul edilir. 
     Yapamadıysa, dergahın girişinde bıraktığı ayakkabısı kapıya çevrilir. Bu, "Beceremedin git" demektir. 
     Arkasından Mevl n ’nın şu sözü fısıldanır 
     "Ya olduğun gibi görün, ya göründüğün gibi ol..." 
     
     Kemal Derviş için kabine, bir süredir asri bir çilehaneyi andırıyor. Orada hem hizmet görüyor, hem siyaset tarikatının kurallarını öğreniyor. 
     Tarikat, ayrılan müritlerle çatırdayıp, kendisinin gözünün de başka tekkede olduğu anlaşılınca çelebilerin gazabına uğradı gerçi... "Göründüğü gibi olmadığı", "hizmeti artık fayda sağlamadığı" için pabucu kapıya çevrildi. 
     Ama öyle iyi iş görüyordu ki el aldığı Pir, çilesini yarıda kesmesine izin vermedi. 
     "Çilekeşim giderse ben de derg hı kapatırım" dedi. 
     Pabuçlar düzeltildi. 
     
     Peki siyaset tekkesinin en güçlü "çile çiçeği" şimdi ne yapacak 
     Kendi niyeti, "Kim olursan ol yine gel" çağrısı yapan dergaha mürit yazılmak... 
     Mevl n nasıl Şems’ine kavuştuysa, Derviş de Özkan’ın Cem’in t biriyle "asıl büyük başkan"ın yeni tarikatına katılmak istiyor. 
     İyi de şu anda çile çektiği tekkenin işleri ne olacak 
     Malum Mevl n , Şems’le halvet olduktan sonra işleri, müritleri, medreseyi boşlamıştı. 
     Dedeler ona Şems’in "Ne idüğü belirsiz biri" olduğunu söylese de o, Şems’i için gazeller yazmayı sürdürmüştü. 
     Şu satırlar ihtimal ki onadır 
     "Türksün ve güzelsin - 
     gülüşün neşe bana 
     Hayran yaşarım 
     darmadağın saçına 
     Aldın da azat belgeni 
     benden 
     Tuttun Kuldur’ diye yazdın 
     beni, bak, mazbatana" 
     Türkçesi Talat Sait Halman 
     h h h 
     Görünen o ki, kendi derg hında 1001 günlük çilesi dolmamış Derviş’i, yeni çilehanesinde de yine çileler bekliyor. 
     750 yıl sonraki Mevl n - Şems buluşmasında bundan sonra olabilecekleri Mesnevi’den okuyalım 
     "Küstahlar edepten çıktılar 
     Küfür ve kıskançlık 
     tohumu attılar". 
     Ve sonunda onu Şems’ten ayırdılar. 
     Düne kadar ömür boyu beraberlik sözü veren Mevl n , kaybolan Şems’i özvarlığında buldu gazellerde kendi adını bile "Şems" koyar oldu. Ve dedi ki 
     "Bir yerde konaklayıp da 
     yola koyulmak ne güzel 
     Hiç donmadan, bulanmadan böyle durulmak ne güzel 
     Dün geçmiş ola onunla gitti 
     gider dünkü sözün 
     Her yepyeni gün için bir 
     taze söz bulmak ne güzel". 
     
     







Acele bir seçim... 


Sıcak... Sıcak... Sıcak... 


Çağdaş siyaset..’ 


Baykal’dan Derviş’e "Hükümette kal" 


Baykal’la Derviş görüşmesi neydi .. 


Troyka, demokratlarınbeyaz ihtilali gibi mi 


Besa mı 


Derviş’in çilesi dolmadı 


Sol yenileniyor mu, parçalanıyor mu 


Türkiye ABD’den farklı düşünüyor 


Ekonomik suça, ekonomik ceza mı dediniz 


Bağımsızlık masalı ve uykusu kaçanlar... 


Derviş’in CHP ziyareti 


İhracatçıya euro piyangosu 


Irak’ta ABD tetikçisi olmak’ bizi batırır 


Yeni Oluşum’a sosyal politikayı bırak, üretime bak’ mesajı 


</TEXT>
</DOC>
