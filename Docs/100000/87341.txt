<DOC>
<DOCNO> 87341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/yasam/yas06.html </URL>
<DATE> 2002/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yardıma gitti, çakıldı 
</HEADLINE>
<TEXT>

Bir yarığa düşen dağcıları kurtarmaya giden helikopterin dağa çakılışını bir televizyon kanalı kare kare görüntüledi 
     DIŞ HABERLER 

     ABD’nin Oregon eyaletindeki Hood Dağı’nda bir yarığa düşen 9 dağcıyı kurtarmak için olay yerine giden askeri helikopter buzlara çarparak düştü. Trajedinin görüntüleri olay yerinde bulunan bir televizyon ekibi tarafından saniye saniye görüntülendi. Dehşet saniyeleriyle şoka giren muhabir ise, gördüklerini ancak kekeleyerek anlatabildi. 
     Yardım için gittiği dağda burnu buzlara çarpan helikopter birkaç defa takla attıktan sonra aşağı doğru süreklendi. Bir süre kayıp duran helikopterin dört mürettebatı ufak tefek yaralarla kurtulsa da, ikisi ciddi şekilde yaralandı. 
     Dağcılar ile helikopterdeki mürettebatı kurtarmak ise, karadan getirilen bir paletli kar aracına düştü. Ne var ki, buzullar arasındaki derin bir yarığa düşen dağcılardan dördü hafif, ikisi ağır yaralı kurtarılabildi. Diğer üç dağcı ise, bulunduklarında cansızdı... 
     



 YAŞAM 


















</TEXT>
</DOC>
