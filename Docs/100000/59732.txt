<DOC>
<DOCNO> 59732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/30/son/soneko06.html </URL>
<DATE> 2001/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Gelir vergisinde ilk dilim 3.8 milyar lira oldu 
</HEADLINE>
<TEXT>

     Gelir vergisine tabi ilk dilim 2 milyar 800 milyon liradan 3 milyar 800 milyon liraya yükseltildi. 
     Resmi Gazete'nin bugünkü sayısında yayımlanan ve 1 Ocak 2002'de yürürlüğe girecek olan düzenleme ile vergi dilimleri yeniden belirlenirken, ücretlilerin özel indirim tutarları da aylık 21 milyon 900 bin liradan 30 milyon liraya çıkarıldı. 
     Bu şekilde 2002 yılı içinde uygulanacak özel indirim tutarları günlük 1 milyon lira, aylık 30 milyon lira, yıllık da 360 milyon lira oldu. 
     Kararname ile Adıyaman, Batman, Bingöl, Bitlis, Diyarbakır, Elazığ, Hakkari, Mardin, Muş, Siirt, Şırnak, Tunceli ve Van illerinde de özel indirim tutarı 30 milyon 600 bin liradan 42 milyon liraya çıktı. Böylece özel indirim bu illerde günlük 1 milyon 400 bin lira, yıllık da 504 milyon lira olarak uygulanacak. 
     İşverenlerce işyeri veya işleri dışında kalan yerlerde hizmet erbabına yemek verilmek suretiyle sağlanan menfaatlere ilişkin istisna tutarı da günlük 2 milyon 350 bin liradan 4.5 milyon liraya yükseltildi. 
     
     Yatırım indirimi 
     Söz konusu düzenleme ile yatırım indiriminden yararlanmak için 2002'de sınai ve ticari yatırımlarda gerekli en az yatırım tutarı, 120 
     milyar lira yerine 180 milyar lira, zirai yatırımlarda 24 milyar lira yerine 36 milyar lira olacak. Bakanlar Kurulu Kararı ile basit usule tabi olmanın koşulları da yeniden düzenlendi. Buna göre, yıllık kira bedeli toplamı 1 Ocak 2002 tarihinden itibaren, büyükşehir belediye sınırları içinde 1.5 milyar lira, diğer yerlerde 1 milyar 100 milyon lira olarak tespit edildi. 
     
     Vergi dilimleri 
     Tebliğ ile gelir vergisine tabi dilimler şöyle belirlendi 
     149   3 milyar 800 milyon liraya kadar yüzde 15, 
     149   9 milyar 500 milyon liranın 3 milyar 800 milyon lirası için 570 
     milyon lira, fazlası için yüzde 20, 
     149   19 milyar liranın 9.5 milyar lirası için 1 milyar 710 milyon 
     lira, fazlası için yüzde 25, 
     149   47 milyar 500 milyon liranın 19 milyar lirası için 4 milyar 85 
     milyon lira, fazlası için yüzde 30, 
     149   95 milyar liranın 47 milyar 500 milyon lirası için 12 milyar 635 
     milyon lira, fazlası için yüzde 35, 
     149   95 milyar liradan fazlasının 95 milyar lirası için 29 milyar 260 
     milyon lira, daha fazlası için yüzde 40, Vergi oranları, ücretliler dışındaki kesimlere 5'er puan zamlı olarak uygulanıyor. 
     






</TEXT>
</DOC>
