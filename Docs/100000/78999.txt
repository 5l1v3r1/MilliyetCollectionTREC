<DOC>
<DOCNO> 78999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/siyaset/asiy.html </URL>
<DATE> 2002/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kasetlerle önümü kesmeye çalışıyorlar 
</HEADLINE>
<TEXT>

Partisinin orduyla karşı karşıya getirilmeye çalışıldığını söyleyen Erdoğan, "Hedefleri önümü kesmek, onun için bu kasetlerden daha çok çıkar" diye konuştu... 
     ANKARA Milliyet 

     AKP Genel Başkanı Recep Tayyip Erdoğan, 1992’de Rize’de yaptığı konuşmasına yöneltilen eleştirileri yanıtlarken, rejim, Meclis, ordu ve laiklik karşıtı sözleri "o günün koşullarında söylediğini" açıkladı. Erdoğan, kasetlerle önünün kesilmeye çalışıldığını savunarak, "Böyle kasetler daha çok çıkar" tahminini dile getirdi. 
     Partisinin TBMM Grubu toplantısında savcılık incelemesine ilişkin soruları yanıtlamayan Erdoğan, "O günkü konuşmalarımızda belki kelime itibariyle dozu yüksek ifadeler olabilir. Bugün biz çok farklı bir yelpaze açmış durumdayız" dedi. 
     
     10 senedir neredesiniz ’ 
     10 yıl önce yaptığı konuşmanın yayınının "siyasi etik ve toplumsal ahlak noktasında farklı bir şekilde takdim etme gayretindeki anlayış" olduğunu savunan Erdoğan, "O mitingde ilgililer ve basın da vardı, gizli değildi" diye konuştu. 
     "Müflis tüccar eski defterleri karıştırırmış. Yahu 10 senedir siz nerelerdesiniz Allah aşkına Kasetlerle benim önümü kesmeye çalışıyorlar" diyen Erdoğan, yayını yapan Show TV’nin aylardır kendisini ekrana çıkarma talebine olumlu yanıt vermediklerini vurguladı. Erdoğan şöyle devam etti 
     "Biz nasıl köşeye sıkıştırırız da bizimle programa çıkar, dediler. Bu ahlaklı olmayan, tamamen şantaja dönük bir anlayıştır. Mal bulmuş mağribi gibi. Ve söylemediğimiz şeyleri de veriyorlar. 1992’de Afganistan’da Taliban mı vardı Aynı durumu, Güneydoğu ile ilgili de yapıyorlar. Araziyi tanıyan PKK’ya karşılık, bölgeyi bilmeyen 3 - 5 aylık askerimiz vardı. Bunlara üzülüyorduk. Tüm siyasi liderler bunun yanlış bir politika olduğunu söylüyordu. Biz de o günün şartları içinde bunu ifade ettik. Özel timin ve profesyonel orduya geçişin talebiydi bunlar. Şimdi güya bizi askerle, 
     ordumuzla karşı karşıya getirmek istiyorlar. Bu ahlaki değil. Huzurlarınızda kınıyorum. Böyle kasetler daha çok çıkar. Bazı vatandaşlarımız telaşa kapılmış. Buna hiç gerek yok." 
     
     ERDOĞAN, ECEVİT’E DE SERT ÇIKTI 
Ecevit ne laiktir ne cumhuriyetçi      Erdoğan, Başbakan Ecevit’i de "gerici" olarak niteleyerek, "Ecevit ve onun gibiler, çağdaş normlara göre ne laiklikten yanadırlar, ne de cumhuriyeti hazmetmişlerdir" dedi. Ecevit’i "kışkırtıcılık ve provokasyon" yapmakla da suçlayan Erdoğan, şunları söyledi "Halkı ayrımcılığa ve bölücülüğe tabi tutuyor. Kendi ayıplarını örtmek için sıkıştıkları her yerde insanları ideolojik ayrışmaya sokup kendilerini birtakım çevrelere meşru tutmaya çalışıyorlar. Ecevit, Bu ülkeye komünizm gelecekse onu da biz getiririz’ diyen Ankara Valisi konumundadır. Her köşeye sıkıştığınızda laik cumhuriyeti istismar ediyorsunuz. Buna müsaade etmeyeceğiz. Üstünüzdeki laik şalını çekerek, sizi dünyaya ve milletimize teşhir ediyorum. Biz cumhuriyeti kuran cumhurun ta kendisiyiz." 
     
     İnceleme isteyen Genelkurmay, 1992’de niye soruşturulmadı ’ diye sordu... 
Erdoğan’a üç koldan takip...      Genelkurmay Adli Müşavirliği, AKP Genel Başkanı Recep Tayyip Erdoğan’ın 1992’de Rize’de gerçekleştirdiği konuşmada, Türk Silahlı Kuvvetleri’ne yaptığı eleştiriler üzerine inceleme başlatılması amacıyla, bugün Adalet Bakanlığı’na başvuruyor. 
     Genelkurmay Adli Müşavirliği, konuşmasında TSK’ya ağır eleştirilerde bulunan Erdoğan ile ilgili inceleme başlatılması amacıyla dün hazırlıklarını tamamladı. Başvuruda, "1992’de Rize’deki adli makamlar bu konuşmayla ilgili neden işlem yapmadı " sorusunun yer alması da dikkati çekti. 
     Adalet Bakanlığı, konuşmanın yapıldığı yerin Rize olması nedeniyle Genelkurmay’ın başvurusunu bu ilin cumhuriyet başsavcılığına iletecek. Başvurunun, Rize Başsavcılığı’na ulaşmasının ardından bu konuda kendiliğinden de inceleme başlatan başsavcılık, Genelkurmay’ın başvurusuyla birlikte işlemlerini sürdürebilecek. Rize Başsavcılığı, suçun zamanaşımına uğramadığı sonucuna varırsa, Erdoğan hakkında dava açabilecek. 
     Bu arada Ankara DGM’den sonra Erzurum DGM de, Erdoğan’ın Rize’de yaptığı konuşma için inceleme başlattı. Erzurum DGM Başsavcısı Kemal Demirdön, "Erdoğan’ın televizyonda yayınlanan haberi üzerine soruşturma açtık. Kasedinde suç unsuru olup olmadığını araştıracağız" dedi. 
     
     TV’de yayınlanan kasette Erdoğan, orduya çok sert çıkıyor 
ORDU İNTİHAR CELLATI’      Erdoğan’ın, önceki akşam Show TV’de yayınlanan ve 1992 yılında Rize’de yaptığı konuşmada özetle şu ifadeler yer aldı 
     
     MÜSLÜMANCA YAŞAYAMIYORUZ 
     2000’li yıllar dünyada dine dayalı sistemlerin iktidar olduğu yıllar olacaktır. Biz bu ülkede "elhamdülillah Müslümanız" demekten başka bir şey diyebiliyor muyuz 
     
     ÇOCUKLARI ÖLÜME GÖNDERİYORLAR 
     Terör, PKK, Güneydoğu sorunu yüzlerce evladını kaybeden bu millet acaba nedenini araştırdı mı 20 yaşındaki yavru Güneydoğu’ya gönderiliyor. Daha silah tutmasını bile bilmiyor. Ve bu yavrumuz her gün yüzlerce mermi atanların karşısına dikiliyor. Bunun adı bu ülkeyi korumak değildir. Bunun adı, ana kucağından alınan mazlum yavruları teröristin kucağına atmak suretiyle intihar cellatlığından başka bir şey değildir. 
     
     SAVULUN KALPLERE İSLAM GELİYOR 
     Babamın oğlu dahi olsa benimle aynı davayı paylaşmıyorsa, ben böyle bir kardeş tanımıyorum. Ne demiş şair, "Mihraptan ilahi kelam geliyor Yere düşmüş gökten selam geliyor Ne para ne pul, ne makam, ne mevki Savulun kalplere islam geliyor." 
     
     ERMENİLER ANKARA’NIN GÖBEĞİNDE 
     Kendi içimizde bile büyük bir iman birliğini, bir milli heyecanı yeniden yaşamak istiyorsak, nasıl Kıbrıs’ta yaşadık, yeniden Karabağ’da, Nahçıvan’da yaşamalıyız. Ermenistan biliniz ki şu anda Rize’de, Ankara’nın göbeğinde yerleşmiş vaziyette. 
     
     HER EVE KERHANE KURDULAR 
     Türkiye’nin televizyonları zehir kusuyor, pislik kusuyor. TV ekranlarından mankenlerin vücutlarını teşhir etmek suretiyle adeta devlet her eve bir kerhane kurmuş durumda. 
     
     BUNLAR İNEK KULU 
     Afganistan’da inekler kaldırıldı... Bitmedi, Tacikistan da ayakta. Allah’ın izniyle onlar da zafere koşacak. Cezayir de zafere koşacak. Her doğum sancıyla olur. Bunların hepsinin zihniyetinde çıkara kulluk var, Batı’ya kulluk var, ineklere kulluk var. 
     



 SİYASET 















</TEXT>
</DOC>
