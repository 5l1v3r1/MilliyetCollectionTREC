<DOC>
<DOCNO> 70396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/son/sondun15.html </URL>
<DATE> 2002/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalı ilk eğitim grubu Gürcistan'a mart ortasında gidecek 
</HEADLINE>
<TEXT>

     Gürcistan Savunma Bakan Yardımcısı Gela Bezuaşvili, Amerikalı ilk askeri eğitim grubunun Mart ayının ortalarında ülkeye geleceğini söyledi. 
     Bezuaşvili, bugün gazetecilere yaptığı açıklamada, ABD'nin, Gürcistan-ABD Savunma İşbirliği Programı çerçevesinde ordudaki 4 tabur ve Savunma Bakanlığı'daki bir birimin eğitimine yardımcı olacağını belirtti. 
     Ülkeye gelecek Amerikan askeri eğitimcilerin sayısının henüz kesinleşmediğini ifade eden Bezuaşvili, programda eğitim süresince gerekli değişikliklerin yapılabileceğini, ancak bu konularda bir şey söylemek için henüz erken olduğunu kaydetti. 
     Eğitim sonucu Savunma Bakanlığı bünyesindeki birim ile 4 taburun, özel operasyonlar ve özellikle acil müdahale yapabilecek düzeye geleceğine işaret eden Bezuaşvili, ''Bu faaliyetler, profesyonel ordu kuruluşunun ilk adımlarıdır'' dedi. 
     






</TEXT>
</DOC>
