<DOC>
<DOCNO> 97221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/siyaset/siy00.html </URL>
<DATE> 2002/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İktidar için 3K’ 
</HEADLINE>
<TEXT>

     ÖNDER YILMAZ Konya 

     Konya Beyşehir 8. Anadolu Kurultayı’na katılan Devlet Bahçeli, MHP’yi AB karşıtı olmakla eleştirenlerin "vicdan ve insaf melekelerini yitirmiş, ideolojik körlükle gözleri perdelenmiş insanlar" olduğunu öne sürdü. 
     AB’nin, Türkiye’ye dayattığı konuların başında idam, anadilde eğitim ve yayının geldiğini anımsatan Bahçeli, "Türkçe’de batı dillerine çevrilmesi zor bir atasözü vardır. Ateş düştüğü yeri yakar. Yaşadığımız acılı günlerin kelimelerle tarifi çok zor. Bizim Avrupalı muhataplarımızdan beklediğimiz, bu acının boyutunu anlayabilmeleridir" dedi. Bahçeli, İsmail Cem, Hüsamettin Özkan ve Kemal Derviş öncülüğünde yürütülen yeni oluşumla, isim vermeden ANAP’ı eleştirerek şunları söyledi 
     
     Yılmaz’a lobi suçlaması 
     "MHP, kapalı kapılar ardından gizli mahfillerde yürütülen pazarlıklara değil, Türk milletine güvenmektedir. Gücünü de lobi aritmetiklerinden değil, Anadolu insanın dualarından almaktadır. Milletin iradesine saygısı olmayan birtakım oluşumların karşı duruşlarına rağmen seçimler 3 Kasım’da yapılacak ve son sözü millet söyleyecektir. " 
     
     



 SİYASET 















</TEXT>
</DOC>
