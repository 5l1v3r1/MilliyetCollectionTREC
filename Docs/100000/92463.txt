<DOC>
<DOCNO> 92463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/son/sonspo09.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da kampa katılmayan sambacılara noter tespiti... 
</HEADLINE>
<TEXT>

     Trabzonspor'un Gerede kampı yoğun bir tempoyla sürerken, kampa katılmayan Brezilyalı Da Silva ve Jarro'nun da bugün kampa katılması bekleniyor. 
     Gerede Green Park Resort Otel'de kamp yapan bordo-mavili futbolcular, kampın dün akşamki bölümünde, yarım alanda maç yaparken, bugün yine düz koşu ve topla çalışma gerçekleştirdiler. 
     Trabzonspor'un Gerede kampına katılmayan futbolcuların ceza alacaklarını belirten teknik direktör Samet Aybaba, ''Kampa mazaretsiz katılmayanlar cezaları neyse görecekler'' dedi. 
     Brezilyalı futbolcular Da Silva ve Jarro'nun, bugün Gerede kampına menajerleri Miranda ile birlikte gelmesi bekleniyor. 
     Trabzonspor Kulübü yöneticileri, haklarında noter tespiti yaptırılan Da Silva ve Jarro'nun bugün Türkiye'ye dönmesini beklediklerini kaydettiler. Bordo-mavilililerin, bu oyuncuların gelmesi konsunda menajer Miranda'dan yardım istedikleri öğrenildi. 
     Gerede kampına hırslı ve istekli bir tempoda başlayan Trabzonspor'un maç programı da belli oldu. 
     Bordo-mavilililer, Gerede'den sonra gidecekleri Almanya kampında ilk hazırlık maçlarını, 10 Temmuz Çarşamba günü saat 19.30'da SV Werder Bremen ile yapacak. Trabzonspor'un diğer karşılaşmalarının tarihleri ise şöyle 
     13 Temmuz Cumartesi 19.00 Allemania Aachen 
     14 Temmuz Pazar 17.00 FC Saint Pauli 
     19 Temmuz Cuma 19.00 Rheine 
     21 Temmuz Pazar 17.00 MSV Duisburg 
     Öte yandan, A Milli Takım'ın Brezilya karşısında aldığı yenilginin Trabzonspor kafilesinde üzüntüye neden olduğu gözlendi. 
     





</TEXT>
</DOC>
