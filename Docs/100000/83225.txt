<DOC>
<DOCNO> 83225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/son/sondun17.html </URL>
<DATE> 2002/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sürgüne gönderilen Filistinlilerin listesi 
</HEADLINE>
<TEXT>

     İsrail operasyonu sırasında Beytüllahim'deki Milad Kilisesi'ne sığınan ve görüşmeler sonucunda Güney Kıbrıs Rum Kesimi'ne, buradan da farklı ülkelere sürgün edilmelerine karar verilen 13 Filistinli'nin isimleri ve üyesi oldukları örgütler açıklandı. 
     Cihad Jaara 1971 doğumlu Jaara, El Aksa Şehitleri Tugayı üyesi. 
     İsrail, Filistin'deki güvenlik birimlerinin bir kolu olan Filistin Koruyucu Güvenlik servisi adına da hizmet eden Jaara'nın, Gilo dahil olak üzere İsrail yerleşim birimlerinde düzenlenen birçok silahlı saldırıya katıldığını iddia ediyor. 
     Abdullah Davud 1961 doğumlu Davud, Filistin Beytüllahim istihbaratının şefi. İsrail, Davud'u, İsrailliler'i hedef alan saldırıları organize etmek, patlayıcı yapmak, silah kaçırmak ve terör eylemcilerine yataklık yapmakla suçluyor ve birçok saldırıdan Davud'u sorumlu tutuyor. 
     İbrahim Musa Selim Abayat 1973 doğumlu Abayat, El Aksa Şehitleri'nin Beytüllahim lideri olarak biliniyor. Abayat, İsrailli bir subay ile bir sivilin ve bir ABD vatandaşının ölümünden sorumlu tutuluyor. 
     İbrahim Mahmud Selim Abayat Musa Selim Abayat'ın akrabası olan 1961 doğumlu Mahmud Selim Abayat, Hamas örgütü üyesi. Abayat, İsrail 
     tarafından, Beytüllahim bölgesindeki İsraillileri hedef alan saldırıların operatörü olmakla suçlanıyor. Aziz Abayat 1971 doğumlu Aziz Abayat'ın, Hamas üyesi olduğu ve patlayıcı imal ettiği, bu yıl başlarında iki kişiye, Kudüs'te intihar saldırısı düzenlettiği iddia ediliyor. Muhammed Said El Aksa üyesi olduğu belirtilen 1979 doğumlu Said'in, Kudüs'te ve yakınlarındaki iki intihar saldırısını organize ettiği iddia ediliyor. Saldırılarda 11 İsrailli ölmüştü. El Aksa Şehitleri Tugayı üyesi oldukları belirtilen Ahmed Hamamreh, Rami el Kamil, Halil Abdullah, Anan Hamis, Memduh Navavreh, Muhammed el Hanna ve Halid Ebu Nijmeh hakkında ise ayrıntılı bilgi verilmedi. 
     





</TEXT>
</DOC>
