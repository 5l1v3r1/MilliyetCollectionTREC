<DOC>
<DOCNO> 76517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/guncel/gun17.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Berna Yılmaz Vakıfta resmi bir görevim yok 
</HEADLINE>
<TEXT>

     İSTANBUL Milliyet 

     Sağlık Bakanlığı’nın, lösemili çocukları kullanarak topladıkları paraları başka kaynaklara aktardıkları iddiasıyla soruşturma açtığı vakıflardan Bizim Lösemili Çocuklar Vakfı’nın onursal başkanı olduğu öne sürülen Berna Yılmaz, vakıfta resmi bir görevi olmadığını açıkladı. 
     Yılmaz, dün yaptığı yazılı açıklamada şöyle dedi 
     "Bilindiği üzere uzun yıllardır, eğitim ve sağlık alanında faaliyet gösteren çok çeşitli sivil toplum kuruluşlarının çalışmalarına gönüllü olarak katılıp maddi - manevi her türlü desteği veriyorum. Bizim Lösemili Çocuklar Vakfı ile de geçtiğimiz yıllarda bir projede birlikte çalıştık. Ancak şunu özellikle belirtmek isterim ki gönüllü çalışmalarımı belli bir sivil toplum kuruluşunda resmi bir sıfat ve görev almadan, çeşitli alanlarda faaliyet gösteren kuruluşların tümüne eşit mesafede durarak sürdürmeye özen gösteriyorum. Bu vesileyle Bizim Lösemili Çocuklar Vakfı’nda ya da herhangi bir sivil toplum kuruluşunda resmi bir görevimin ve sıfatımın olmadığını bir kez daha ifade ederim." 
     



 GÜNCEL 


























</TEXT>
</DOC>
