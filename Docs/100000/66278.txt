<DOC>
<DOCNO> 66278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/astro/index.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Başarılı bir gün 
</HEADLINE>
<TEXT>

Olumlu açılar altında, yaratıcı olabileceğimiz bir gündeyiz. Yay burcundaki Ay güne heyecan ve hareket katıyor. Bu iyimser enerji altında çok şey yapılabilir. Bugün şimdiye kadar tembellik edip yapmadığınız şeyler üzerine eğilebilirsiniz. Koç’lar bu enerjiyi güçlü biçimde duymaktalar. Duygusal konularda coşkun davranabilirler. Hareket, yolculuk ve eğitim onlara iyimserlik getiriyor. Boğa’lar ikili ilişkilerde, ortaklaşa işlerde olumlu bir atmosferdeler. Duygularını yapıcı yönde paylaşabilecekler. İkizler biraz huzursuz olmakla birlikte ilişkilerden yeni şeyler öğrenmeye hazır. Alacakları teklifleri dikkatli değerlendirmeliler. Bu arada verilen sözlere uymaya çalışmalılar. Yengeç’lerin iş yükü fazla ama yine de şikayetçi olmayabilirler. Kendilerini odaklayabildikleri ölçüde verimli çalışabilecekler. Aslan’lar da güzel bir gündeler, keyifleri yerinde. Sevgi ilişkilerinde rahat enerjiler var. Hayattan daha çok zevk alacaklar. Başak’ların biraz daha çalışması, süregelen eksikliklerini tamamlaması gerekiyor. Belki de evle ilgili uğraşlar öne çıkabilir. Bugün öğleden sonra mutlaka değerlendirmeliyiz. Sosyal ilişkiler ve grup çalışmaları açısından hareketli ve yapıcı enerjiler söz konusu. Terazi’ler günlük işlerini rahatça düzenleyebilirler. Bugün sözleri ile ilgi uyandırabilir ya da eğitim konusunda olumlu adımlar atabilirler. Akrep’lerin parasal konularda şansı var. Kaynaklarını daha iyi değerlendirmenin yolunu aramalılar. İyi alışverişler yapabilirler. Yay’lar Ay’ın etkisiyle yeni başlangıçlar yapacaklar. Attıkları adımların destek görmesi onları sevindirecek. Oğlak’lar çok rahat olmamakla birlikte şimdiye kadar yapmış oldukları işlerin karşılıklarını alabilecekler. Kendilerini kötümserliğe kaptırmamalılar. Kova’lar bugün dikkat çekiyorlar. Çevrelerinde olup bitenle yakından ilgililer ve arkadaşlıklardan zevk alacaklar. Balık’lar ise koşturmaca içinde olabilirler. Günü iyi planladıkları sürece başarı onlarla olacak. Öne çıkma şansları var. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
