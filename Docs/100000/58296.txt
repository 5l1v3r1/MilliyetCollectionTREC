<DOC>
<DOCNO> 58296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/21/son/soneko08.html </URL>
<DATE> 2001/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya da kemerleri sıkıyor... 
</HEADLINE>
<TEXT>

     Japonya'da Maliye Bakanı Masajuro Shiokawa tarafından açıklanan 2002 yılı bütçe tasarısı, harcamaların her alanda azaltılmasını öngörüyor. 
     Maliye Bakanı Masajuro Shiokawa'nın dün açıkladığı 2002 yılı bütçe tasarısına bugün geniş yer veren Japon basınındaki haberlere göre, 2002 bütçesi, 82.65 trilyon yenlik 2001 bütçesine göre yüzde 1.7 oranında kısılarak 81.23 trilyon yen olarak öngörüldü. 
     Haberlerde, ulusun mali yapısının yeniden inşasını amaçlayan Maliye Bakanlığı'nın açıkladığı 2002 yılı bütçe tasarısında, genel giderlerde çok büyük bir kısıntı ve halkın taşıdığı yükün biraz daha artırılmasının öngörüldüğü belirtildi. 
     Buna göre, 2002 yılı bütçesinde genel giderler, bir önceki yılın bütçesine göre 1.11 trilyon yen azaltılarak, 47.547 trilyon yen olarak hesaplandı. 
     Hükümetin, Pazartesi günü bütçe tasarısı üzerinde son kararını vermesi bekleniyor. 
     






</TEXT>
</DOC>
