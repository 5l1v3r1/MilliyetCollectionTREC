<DOC>
<DOCNO> 72841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/son/sontur21.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutan "Bu sene olmazsa gelecek sene seçim var" 
</HEADLINE>
<TEXT>

     Saadet Partisi Genel Başkanı Recai Kutan, Türkiye'de erken seçimin bütün şartlarının hazır olduğunu savunarak, ''Ne kadar direnirlerse dirensinler, bu sene olmazsa gelecek sene mutlaka seçim olacak'' dedi. 
     Kutan, Kemalpaşa İlçesi Armutlu Beldesi'ndeki parti binasının açılış töreninde ve Örnekköy'de bir kahvehane önünde vatandaşlara seslenirken, seçim konusuna değindi. Ülkenin meselelerinin çözümsüz olmadığını dile getiren Kutan, şöyle konuştu 
     ''Artık çare sizin gibi düşünen kadroların işbaşına gelmesidir. 
     Onun için biz SP olarak bu işe hazırız. SP iktidarında herkesin işi, aşı olacak. Çözüm bu iktidarı en kısa zamanda sırtımızdan atmaktır. Şu ana kadar hükümetin millete bir iyiliği olmadı. Bundan sonra da milletin karşısına geçip Biz bu işi beceremiyoruz. İstifa ediyoruz 
     demeleri gerekir. Derhal bu aziz milletin sırtından inin. 
     Yapabileceğiniz başka bir şey kalmadı. Alternatif bu aziz millettir. 
     Millet mutlaka en iyi çözümü bulacaktır. Ama iktidar koltuklarına yapışmışlar. Türkiye'de erken seçimin bütün şartları hazırdır. Ne kadar direnirlerse dirensinler, bu sene olmazsa gelecek sene mutlaka seçim olacak.'' Türkiye'nin adeta bir yangın yerine döndüğünü, memurun, işçinin emeklinin, çiftçinin perişan durumda olduğunu kaydeden Kutan, ekonomik ve sosyal çöküntü yaşandığını, intihar, kapkaç ve soygun olaylarının arttığını ileri sürdü. Ekonominin, IMF ve Dünya Bankası'na ihale edildiğini savunan Kutan, asgari ücretle yaşayan insanlara ''165 milyon lira ile nasıl geçinilebilinir '' diye sordu. 
     
     Dış politika 
     Türkiye'nin etrafında tehlikeli gelişmeler olduğunu kaydeden Kutan, Afganistan'da Türk birliklerinin görevlendirilmesi konusunda ''Bizim askerimizin Afganistan'da ne işi var Bizim hangi milli menfaatimizi koruyacaklar'' dedi. 
     Afganistan'daki komutanın Türkiye'ye verilmek istendiğini dile getiren Kutan, ''Burada az sayıda da olsa ABD'li asker öldü. Onların yaklaşımı şu Biz buradan kaçalım. Türklere teslim edelim. 
     Müslümanları Müslümanlara kırdıralım '' diye konuştu. 
     Irak operasyonunun da gündeme getirilmek istendiğini kaydeden Kutan, bu operasyonun haliyle Türkiye üzerinden yapılacağına söyledi. 
     Kutan, ''Bana ne Bizi niye ilgilendiriyor Türkiye'nin komşu ülkelerle iyi ilişkiler geliştirmesi önemlidir. Irak'ı İsrail'in menfaati için paramparça etmek istiyorlar'' dedi. 
     Filistinli Müslümanların da soykırıma maruz kaldığını ileri süren Kutan, SP Grup Başkanvekili Yasin Hatipoğlu ve 12 milletvekilinin Filistin Büyükelçiliği'ne giderek kan verdiğini söyledi. 
     Ülkenin birlik ve beraberliğe ihtiyacı olduğu bir noktada sıkıntıların arttığını savunan Kutan, ''İstanbul'da İmam-Hatip okullarının önünde yaşanan olaylara bakınız. 12-13 yaşındaki evlatlarımıza kelepçe takıyorlar. 2 gün önce de copladılar'' diye konuştu. 
     






</TEXT>
</DOC>
