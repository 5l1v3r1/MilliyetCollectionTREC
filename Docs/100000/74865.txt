<DOC>
<DOCNO> 74865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/yazar/tamer.html </URL>
<DATE> 2002/03/27/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Biz 80’lik liderlere müstahakız 
</HEADLINE>
<TEXT>

     Bugüne kadar Erkan Mumcu hakkında toplasanız ya 4 ya da 5 yazı yazmışımdır. Her seferinde de hemen ertesi gün, sevgili dostum Yalçın Bayer’in köşesinde Mumcu ile ilgili olumsuz bir yazı mutlaka yer almıştır. Bu kez de aynen öyle oldu. 
     Cumhuriyet’te 18 yıl birlikte çalıştığımız Yalçın, önceki seferler beni telefonla da arardı. Bu kez aramadı. Herhalde Mumcu hakkındaki düşüncelerimi değiştirmeyeceğime kanaat getirmiş olmalı. 
     "Mumcu ile Kemal Derviş birlikte siyaset yapsalar" başlıklı son yazım üzerine Kanada’da yaşayan Bartu Soral, kısacık bir e - posta göndermiş "Ne o Meral Hanım, yoksa sen de mi tarikatçı oldun " 
     DYP’liler ise bana yalaka sıfatını yakıştırmışlar, Mumcu’nun kullandığı "Ben sivri değilim, çoğunluk yusyuvarlak" cümlesindeki yusyuvarlak kelimesine ise eşcinsellik anlamını yükleyivermişler. 
     Ne kadar kolayca karalayabiliyoruz insanları Siyaset yapmak isteyen her kimse, hemen yerin dibine batırmak için birbirimizle nasıl da yarışıyoruz. 
     Hatırlıyor musunuz, Zülfü Livaneli İstanbul Belediye Başkanlığı seçimlerine aday olduğunda, medyamız tarafından nasıl yerin dibine batırılmıştı Zülfü bir daha girer mi politikaya Ondan sonra da bizler, nüfusun yüzde 70’inin 30 yaşın altında olduğu ülkemizde, 80’ine merdiven dayamış politikacıların h l umut veren alternatifler olarak ortalarda dolaşmasına anlam veremeyiz 
     Yarın öbür gün Kemal Derviş siyasete girmeye kalksa, seyredin siz gümbürtüyü... Adamın kirli çamaşırı olmasa bile icat edip siyaseti düşündüğüne düşüneceğine pişman ederler. 
     Konumuza dönecek olursak... Mumcu’nun tarikatçı olup olmadığı hakkında hiçbir fikrim yok. Zaten beni pek de ilgilendirmiyor. Bu yaştan sonra tarikatçı olacak halim de yok herhalde. Hayatımda bir kez karşılaştığım Erkan Mumcu’ya yalakalık yapmam için de herhangi bir neden göremiyorum. Kaldı ki Erkan Mumcu parti başkanı olarak seçimlere girecek olsa muhtemelen oy da vermem. Bugüne kadar ANAP’a da, DYP’ye de hiç oy vermediğim gibi. 
     Beni Mumcu’nun söyledikleri ilgilendiriyor, hatta heyecan veriyor. Siyasetin neresinde duracak ve hangi seçmen kitlesine hitap edecek olursa olsun, kafası bu şekilde çalışan birinin Türk siyasetine kalite getireceğine inanıyorum. 
     
Hatada bile samimi olmak diye bir şey var’      Erkan Mumcu’yla Alem dergisinde yapılan röportajdan birkaç cümleyi, önyargısız okurlarımla paylaşmak istiyorum 

</TEXT>
</DOC>
