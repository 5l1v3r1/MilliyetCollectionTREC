<DOC>
<DOCNO> 82095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/son/sonspo09.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Siirt'te olaylar nedeniyle maç yarım kaldı 
</HEADLINE>
<TEXT>

     Siirt Jet-Pa Spor ile Kombasan Konyaspor arasında Siirt'te oynanan ve Kombassan Konyaspor'un 1-0 üstünlüğüyle süren maç, 82. dakikada çıkan olaylar nedeniyle tamamlanamadı. 
     İkinci Futbol Ligi A Kategorisi'nde Siirt Jet-Pa Spor ile Kombassan Konyaspor arasında Siirt'te yapılan maçın 81. dakikasında, Kombassan Konyaspor'un attığı golün hemen ardından Siirt Jet-Pa Sporlu Serdal'ın 82. dakikada attığı beraberlik gölünü orta hakem Kuddusi Müftüoğlu'nun ofsayt gerekçesiyle saymaması üzerine olaylar çıktı. 
     82. dakikada golün iptal edilmesinin ardından sahaya giren yedek 
     oyuncu ve taraftarlar, hakemin üzerine yürümek istedi. Güvenlik güçleri, olaya müdahale ederek hakemleri çembere aldı ve korumaya çalıştı. Ancak hakemler, olayların büyümesi üzerine saha içine getirilen polis panzerine bindirilerek sahadan çıkarılabildi. Hakemlerin daha sonra il dışına götürüldükleri öğrenildi. Her iki takımın oyuncuları bir süre sahada hakemi beklediler. Hakemin gelmeyeceğinin öğrenilmesi üzerine futbolcular soyunma odalarına geçti. Tribün koltuklarını kırarak sahaya atan ve tribünlerde büyük zarara yol açan taraftarlar da daha sonra güvenlik güçlerinin denetiminde stattan çıkarıldı. 
     





</TEXT>
</DOC>
