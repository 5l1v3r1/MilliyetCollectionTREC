<DOC>
<DOCNO> 89443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/son/soneko17.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
EBSO Başkanı ''Derviş, belirsizlikten endişe ediyor'' 
</HEADLINE>
<TEXT>

     Ege Bölgesi Sanayi Odası EBSO 
     Başkanı Salih Esen, Bakan Derviş'in, son günlerde yaşanan siyasal gelişmelerin ''bir durgunluğa, belirsizliğe yol açtığını, eğer bu belirsizlik uzun sürerse, o zaman Türkiye'nin dengelerinde ciddi bir rahatsızlık olabileceğini'' ifade ettiğini de bildirdi. 
     Devlet Bakanı Kemal Derviş, Esen ve beraberindeki EBSO heyetini Hazine'deki makamında kabul ederek bir süre görüştü. 
     Esen, kabulün ardından yaptığı açıklamada, ziyaretlerinin nedenlerinden birinin, yakında kurulacak nitelikli sanayi bölgelerine ilişkin, Ege Bölgesi'nin, bir bölgenin kurulmasına katkıda bulunması konusu olduğunu belirtti. 
     Ayrıca, son zamanlarda siyasal çalkantı nedeniyle ekonominin yeniden geriye düştüğü kanatinin kendilerinden uyandığına işaret eden Esen, ''kendi kendimize, acaba tam dengeler kurulurken bir takım bunalımlı günlere mi gidiyoruz diye düşündük. Dövizin tekrar kontrol dışına çıkmış gibi görünmesinin, bizileri endişelendirdiğini Bakan Derviş'e ifade ettik. Acaba kabus dolu günler geri mi geliyor Bu konudaki açıklamalarıyla bize yön vereceğini söyledik'' dedi. 
     Ancak bakan Derviş'in, kısa vadede bu belirsizliğin giderilebileceğini, gelinen noktada ihracat ve turizm gelirlerinin uygun konumda olması ve borçların çevrilebiliyor olmasının, çok fazla kısa vadede endişeye sevk edecek bir husus olmadığını kendilerine söylediğine işaret eden Esen, ''ancak Sayın Derviş, uzun vadede bu belirsizliği karamsarlıkla karşıladığını ve daha kötü bir takım oluşumlara yol açabileceği ifadesinde bulundular'' şeklinde konuştu. 
     Esen, bugünkü kabulde görüşülen diğer konulara ilişkin ise şunları söyledi 
     ''Derviş, eşgüdümün Parlamento'dan çıkan kanunların esas olarak uygulanmasının gerekliliğini, bu konuda mutlaka siyasi irade ve Bakanlıkların üzerine düşeni yapmalarının gereklilğini ifade etti. Bu konuda ciddi olarak rahatsızlığı olduğunun altını çizdi. Burada eşgüdüm olmayışı ve bu eşgüdüm sorunun yaşamalarının, hükümetin daha etkin rol oynamasının önüne geçtiğini bizlere söyledi. 
     Başbakan'ın yokluğunun bu belirsizliğe yol açtığını, AB konusunda reel adımların atılamadığını, belirsizliğin hakim olması nedeniyle dış yatırmcılar tarafından bunun garipsendiğini ve bunun eksikliğinin görüldüğünü söyledi. Derviş, Keşke AB için Haziran ayı içinde gerçek adımlar olsa ve siyasi oluşum için de tartışmalar olmamasının iyi olacağını, bunun dış yatırımcılar tarafından gerçekten kötü algılandığını bizlere söyledi.'' -UZUN VADEDE EBSO Başkanı Salih Esen, Bakan Derviş'in, ''uzun vadede bir belirsizliğin, dövizin gelişiminin, Türkiye'ye ve programa zarar verebileceğini, ancak kısa vadede dengeleri değiştirmeyeceğinin'' altını çizdiğini de vurguladı. 
     





</TEXT>
</DOC>
