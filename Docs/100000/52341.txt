<DOC>
<DOCNO> 52341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/ekonomi/eko03.html </URL>
<DATE> 2001/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrolde savaş kokusu 
</HEADLINE>
<TEXT>

OPEC günlük üretimi 1 milyon varil azaltma kararı aldı ABD ise stratejik rezervlerini 200 milyon varil artırdı 
     EKONOMİ SERVİSİ 

     Petrol İhraç Eden Ülkeler Örgütü OPEC , Viyana’da yapılan Petrol ve Enerji Bakanları toplantısında, günlük üretimi 1 milyon varil azaltma kararı aldı. OPEC Başkanı ve Cezayir Petrol Bakanı Chakib Khelil, yaptığı açıklamada, ’günlük üretimi 1 milyon varil azaltma konusunda konsensüs sağlandığını’’ söyledi. 
     Khelil, azaltılması sdüşünülen günlük üretimin miktarının ise henüz belirlenmediğini kaydetti. İran Petrol Bakanı Bijan Sanganeh ise günlük üretim kısıtlamasının ne zaman uygulanacağının, OPEC üyesi olmayan petrol üreticisi ülkelerle yapılacak görüşmelere bağlı olduğunu bildirdi. OPEC Petrol Bakanları Viyana’daki toplantı sırasında, OPEC üyesi olmayan Rusya ve Norveç’e ’petrol fiyatındaki düşüşü önlemek için işbirliği yapma çağrısını da yinelediler. 
     
     Bush tedbirini aldı 
     Bu arada Başkan Bush da, ABD’nin stratejik petrol rezervlerinin 700 milyon varile çıkarılması için talimat verdi. ABD, OPEC’teki toplantıdan üretimi azaltma kararı çıkması ve fiyatların ani yükselişi üzerine stratejik rezervini 500 milyon varilden 700 milyon varile çıkarıyor. 
     



 EKONOMİ 















</TEXT>
</DOC>
