<DOC>
<DOCNO> 92621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/son/sondun15.html </URL>
<DATE> 2002/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kraliçe bahçe partilerine 2001'de 1.1 trilyon lira harcadı 
</HEADLINE>
<TEXT>

     İngiltere Kraliçesi İkinci Elizabeth'in 2001 yılı harcamaları açıklandı. 
     Alman Rheinische Post gazetesinde yayınlanan habere göre, geçen yıl, önceki yıla göre vergi geliri 2,1 milyon sterlin 5,2 trilyon lira artan kraliçe, 2001 yılında bahçe partileri için 442 bin sterlin 1,1 trilyon lira harcarken, içkiye de 45 bin sterlin 112,5 milyar lira verdi. 
     Mali rapora göre, kraliçenin harcamalarında geçen yıla göre artan kalemlerden iki tanesi bahçe partileri ile telefon ve yakıt harcamaları. 
     Kraliçenin toplam harcamaları, 2001 yılında önceki yıla göre sadece yüzde 1 artarak 35,3 milyon sterline 88,2 trilyon lira çıktı. 
     İngiltere Kraliçesi, geçen yıl 2200 davete katıldı ve yaklaşık 70 bin kişiyi verdiği davetlerde ağırladı. Raporda, kraliçenin 21 bin tebrik kartı gönderdiği de kaydedildi. 
     Raporda, genel olarak harcamalarda kısıntı yapıldığı belirtildi. 
     Buna göre, şarap ve içki harcamalarında 62 bin sterlin 155 milyar lira , avukat masraflarında 44 bin sterlin 110 milyar lira , gıda harcamalarında 6 bin sterlin 15 milyar lira , otomobiller için yapılan harcamalarda da 4 bin sterlin 10 milyar lira tasarruf yapıldı. 
     





</TEXT>
</DOC>
