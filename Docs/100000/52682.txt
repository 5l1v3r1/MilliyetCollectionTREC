<DOC>
<DOCNO> 52682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/son/sontur18.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit "Dişimizi sıkacağız, düzlüğe çıkacağız" 
</HEADLINE>
<TEXT>

     Başbakan Bülent Ecevit, ''Dişimizi sıkacağız, ondan sonra da Türkiye'yi ekonomik bakımdan düzlüğe çıkaracağız'' dedi. 
     Ecevit, TBMM'deki çalışma odasına gelişinde, bir gazetecinin, açıklanan tasarruf tedbirleriyle ilgili soru yöneltmesi üzerine şöyle konuştu 
     ''Dişimizi sıkacağız, ondan sonra da Türkiye'yi ekonomik bakımdan düzlüğe çıkaracağız. Buna inanıyorum... 
     Tabii, uzun yılların açtığı yaralar var ekonomimizde. Bunu bir hamlede giderebilmek mümkün değildi. Fakat Hükümet olarak canla başla çalışıyoruz. Ve ben inanıyorum ki, bir kaç ay içinde ekonomiyi düzlüğe çıkarabileceğiz. 
     Eğer bu konudaki kararlılığımız görülmeseydi, yani dünyaca da algılanmasaydı, bize son günlerde haberleri verilen yardımlar da sözkonusu olmazdı. Dediğim gibi, bir süre sıkıntı çekeceğiz, kısa bir süre... Ondan sonra inşallah, esenliğe çıkacağız. Yeter ki, beklenmedik bir takım olaylar yine olmasın...'' 
     






</TEXT>
</DOC>
