<DOC>
<DOCNO> 71777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/10/yasam/yas09.html </URL>
<DATE> 2002/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
12 ölü 
</HEADLINE>
<TEXT>
Kudüs’te yine intihar saldırısı 
     58 Filistinli’nin yaşamına mal olan ve "kara cuma" olarak adlandırılan önceki günkü çatışmaların ardından Ortadoğu’da dün de kan aktı. İsrail, dün Filistin hedeflerini bombalarken, Filistinliler de, Yahudilerin kutsal şabbat tatilinin bitiminde biri Kudüs’te, diğeri de Netanya’da iki saldırı düzenledi. Batı Kudüs’te Başbakan Ariel Şaron’un resmi konutuna 50 metre kadar uzaklıktaki "Moment Cafe"ye dalan bir intihar komandosu üzerindeki patlayıcıları infilak ettirdi. Cafe’yi cehenneme çeviren eylemci kendisiyle birlikte 12 kişinin ölümüne, 6’sı ağır 54 kişinin de yaralanmasına neden oldu. Bu saldırıdan iki saat önce Netanya’da akşam gezintisine çıkan İsraillilere ateş açan 2 Filistinli, bir çocuk, bir kadın ve bir Arabı öldürdü, 23’ü ağır 100’den fazla kişiyi de yaraladı. Saldırganlar öldürüldü. Saldırıları HAMAS, İslami Cihad ve El Aksa Tugayları üstlendi. 
     



 YAŞAM 






















</TEXT>
</DOC>
