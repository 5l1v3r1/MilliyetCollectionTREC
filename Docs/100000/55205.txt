<DOC>
<DOCNO> 55205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/02/son/soneko08.html </URL>
<DATE> 2001/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Bankacılık Sistemi Eylül Raporu... 
</HEADLINE>
<TEXT>

     Türk bankacılık sisteminde toplam aktifler Eylül 2001 itibariyle bir önceki yılın aynı dönemine göre yüzde 77, 2000 yılı sonuna göre yüzde 63 oranında artarak 169 katrilyon 796 trilyon liraya ulaştı. 
     Dolar bazında, toplam aktifler bir önceki yılın aynı dönemine göre yüzde 22 oranında, yıl sonuna göre yüzde 28 oranında azalarak 111,8 milyar dolar oldu. 
     Türkiye Bankalar Birliği TBB ''Türk Bankacılık Sistemi-Eylül'' raporunu yayımladı. 
     Eylül 2000'de yüzde 85 olan toplam aktiflerin milli gelire oranı, Eylül 2001 itibariyle yüzde 105 olarak gerçekleşti. 
     Ticaret bankaları grubunda, kamusal sermayeli bankalar yüzde 44, özel sermayeli bankalar yüzde 66, yabancı bankalar yüzde 93, kalkınma ve yatırım bankaları yüzde 95 oranında büyüdü. 
     
     Sektör payları 
     2000 yılının aynı dönemine göre toplam aktifler içinde ticaret 
     bankalarının payı 1 puan düşerek yüzde 95 olarak gerçekleşti. 
     Bu grupta yer alan kamusal sermayeli bankaların payı 6 puan azalarak yüzde 27'ye, özel sermayeli bankaların payı ise 4 puan azalarak yüzde 50'ye geriledi. 
     Fona devredilen bankaların payı 9 puan artarak yüzde 12'ye, yabancı bankalar ile kalkınma ve yatırım bankalarının payları ise 1'er puan artarak sırasıyla yüzde 6 ve yüzde 5'e yükseldi. 
     
     Mevduat dağılımı 
     Toplam mevduatın dağılımında, kamusal sermayeli bankaların payı 8 puan azalarak yüzde 30'a geriledi. 
     Özel sermayeli bankaların payı 5 puan artarak yüzde 54'e, fondaki bankaların payı 3 puan artarak 13'e, yabancı bankaların payı ise 1 puan artarak yüzde 4'e yükseldi. 
     Toplam krediler içinde, kamusal sermayeli ticaret bankalarının payı 8 puan düşerek yüzde 18'e indi. 
     Özel sermayeli ticaret bankalarının ve fondaki bankaların payları 2'şer puan artarak sırasıyla yüzde 63 ve yüzde 4'e, yabancı bankaların 
     payı bir puan artarak yüzde 4'e, kalkınma ve yatırım bankalarının payı ise 3 puan artarak yüzde 12'ye çıktı. 
     
     Yoğunlaşma 
     Sektördeki ilk beş bankanın sektör aktif payı yüzde 48, mevduat payı yüzde 51, kredi payı ise yüzde 43 oldu. İlk on bankanın ise sektör aktif payı yüzde 68, mevduat payı yüzde 72, kredi payı yüzde 68 olarak gerçekleşti. 
     İlk beş bankanın aktif payları hemen hemen aynı kalırken, mevduat ve kredi paylarında artış görüldü. 
     Eylül 2001 itibariyle bir önceki yılın aynı dönemine göre TL aktifler yüzde 77, yabancı para aktifler ise yüzde 133 oranında büyüdü. 
     Buna karşılık TL pasifler yüzde 47, yabancı para pasifler ise yüzde 106 oranında arttı. Yine aynı dönem itibariyle bilanço içinde TL aktiflerin payı yüzde 64'ten yüzde 52'ye, TL pasiflerin payı ise yüzde 49'dan yüzde 41'e geriledi. 
     
     Takipteki alacaklarda artış... 
     Ekonomide oluşan durgunluğun ödemelere üzerindeki olumsuz etkisi nedeniyle takipteki alacaklar geçen yılın aynı dönemine kıyasla yükseldi. Eylül 2000'de karşılıklar öncesi takipteki kredilerin toplam kredilere olan oranı yüzde 9,3 iken, Eylül 2001'de yüzde 18,6'ya yükselmiştir. 
     
     Özkaynaklar Bankacılık sektörü özkaynakları geçmiş yıl karları ve dönem karı 
     hariç cari fiyatlarla yüzde 178 oranında, dolar bazında ise yüzde 22 oranında arttı. Toplam kar hariç özkaynakların toplam aktiflere oranı 3 puan artarak yüzde 8'e, toplam kar dahil özkaynakların toplam aktiflere oranı ise yine 2 puan artarak yüzde 9'a yükseldi. Özkaynaklardaki bu gelişmede ödenmiş sermaye ve rezervlerdeki büyüme etkili oldu. Ödenmiş sermaye 5,2 katrilyon TL'den 10,5 katrilyon TL'ye, rezervler ise 4,4 katrilyon TL'den 14,8 katrilyon TL'ye yükseldi Rezervlerdeki büyüme Fona alınan bankaların sermayelerinin yeniden yapılandırılmalarından kaynaklandı. Toplam kar dahil edildiğinde özkaynaklar 130 oranında artarak 15,6 katrilyon TL'ye ulaştı. 
     
     Karlar ve zararlar 
     Eylül 2000 sonunda 1 katrilyon 757 trilyon TL olan 2 milyar 638 milyon dolar dönem zararı Eylül 2001 sonunda 6,9 katrilyon TL'ye 4 milyar 591 milyon dolar , geçmiş yıl zararlarını da içeren toplam zararlar ise 4,8 katrilyon TL'den 7 milyar 187 milyon dolar 11,6 katrilyon TL'ye 7 milyar 638 milyon dolar yükseldi. 
     Eylül 2000'e göre sadece kar eden bankaların dönem karı ise cari fiyatlarla yüzde 3 oranında artarken, dolar bazında ise yüzde 55 oranında azaldı. 
     Özel sermayeli ticaret bankaları ve yabancı bankalar Eylül 2001 sonu itibariyle sırasıyla 506 milyon dolar ve 217 milyon dolar net karda iken, net dönem zararının büyük bölümü fondaki bankalardan kaynaklandı. 
     Eylül 2001 itibariyle banka net dönem karı zararlar düşüldükten sonra cari fiyatlarla 9 kat dolar bazında ise 4 kat azalarak -5 katrilyon 103 trilyon TL -3 milyar 360 milyon dolar oldu. 
     Bu gelişmelere bağlı olarak karlılık hızla düşerken ortalama özkaynak ve ortalama aktif karlılığı rasyoları geriledi. 
     Cari fiyatlarla, faiz gelirleri yüzde 170 oranında, faiz giderleri ise yüzde 151 oranında arttı. 
     Şok devalüasyon nedeniyle kambiyo zararlarındaki artışa bağlı olarak faiz dışı gelirlerin kara etkisi negatife dönerken, faiz dışı giderler ise cari fiyatlarla yüzde 52 oranında arttı. 
     
     Personel sayısı 
     Bankacılık sisteminde çalışan sayısı azalmaya devam etti. 1999 yılı sonuna göre 2000 yılında yüzde 2 gerileyen çalışan sayısı, 2001 yılının ilk dokuz aylık döneminde de yaklaşık yüzde 16 oranında 23 bin 200 kişi azalarak 147 bin 201'e indi. 
     Eylül 2001 itibariyle çalışanların yüzde 96'sı ticaret bankalarında, yüzde 4'ü kalkınma ve yatırım bankalarında görevli bulunuyor. 
     Kamu bankaları personeli, bankacılık sektöründe çalışanların yüzde 39'unu, özel sermayeli bankalarda çalışanlar yüzde 46'sını, Fon'daki bankalarda çalışanlar yüzde 10'unu, yabancı bankalarda çalışanlar ise yüzde 2'sini oluşturuyor. 
     2001 Ocak-Eylül döneminde bankacılık sektöründe faaliyet gösteren 
     banka sayısı 79'dan 68'e düşerken, sektördeki toplam şube sayısı ise 503 azalarak 7 bin 335'e geriledi. 
     






</TEXT>
</DOC>
