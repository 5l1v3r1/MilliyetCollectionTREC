<DOC>
<DOCNO> 53254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/20/son/sonspo12.html </URL>
<DATE> 2001/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Batista "Galatasaray'da oynamak isterim" 
</HEADLINE>
<TEXT>

     Galatasaray'a transferi gündemde olan Gaziantepsporlu Batista, ''Galatasaray'da oynamak isterim'' dedi. 
     Batista, iki kulübün görüşme halinde olduğunu, kendisine Galatarasay'dan gelen bir teklif olmadığını söyledi. 
     İki kulübün anlaşmasının ardından, kendisinin Galatasaray ile görüşeceğini belirten Batista, ''Gaziantepspor ve Galatasaray başkanları transferimi görüşüyor. Kulüplerin anlaşması ile en önemli süreç tamamlanmış olacak'' diye konuştu. 
     Gaziantepspor'un sözleşmeli oyuncusu olduğunu ve kendisinin öne çıkıp birşey söylemesinin yanlış anlaşılabileceğini ifade eden Batista, konuşmasını şöyle sürdürdü 
     ''Profesyonel bir futbolcuyum ama benimle birlikte kulübün çıkarları da önemli. Gaziantepspor ile sözleşmem var ve Gaziantepspor'un başarısı için çaba gösteriyorum. Anlaşma sağlanır da Galatasaray'a gidersem, Galatasaray için mücadele ederim. 
     Avrupa'da birçok başarıya imza atan ve her futbolcuya formasını giyme kısmeti olmayan Galatasaray'da elbette ki oynamak isterim. 
     Ancak, kulüpler anlaşana kadar Gaziantepsporlu olduğumu unutamam. Bu aşamada başka bir söz söylemeyi doğru bulmuyorum. '' 
     






</TEXT>
</DOC>
