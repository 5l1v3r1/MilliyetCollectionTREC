<DOC>
<DOCNO> 95958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/spor/spo05.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Federasyon silbaştan 
</HEADLINE>
<TEXT>

Haluk Ulusoy’un olağanüstü genel kurula gitme kararı aldığı, başta yönetim olmak üzere diğer kurullar ile Milli Takım teknik heyetinde değişikliğe gideceği belirtildi 
     CEMAL ERSEN 

     Ünlü vazgeçmişti 
     DÜNYA Kupası sonrası Federasyon Genel Kurulu’nu olağanüstü toplantıya çağıracağını açıklayan Spordan Sorumlu Devlet Bakanı Fikret Ünlü, bu kararından vazgeçerken, Federasyon Başkanı Haluk Ulusoy’un çok önemli revizyonlar gerçekleştirmek amacıyla genel kurula gideceği öğrenildi. Ulusoy’un başta yönetim olmak üzere diğer kurullar ve milli takım teknik heyetinde radikal değişiklikler yapacağı belirtildi. 
     
     Artık dönüş yok’ 
     ULUSOY’UN yakın çevresine, "Türk futbolu tarihi bir dönemece girdi. Bu noktadan dönüş yok. Ve biz bu önemli fırsatı değerlendirmek zorundayız. Yolumuza çok daha profesyonel insanlarla devam etmemiz gerek" şeklinde konuştuğu kaydedildi. Haluk Ulusoy’un genel kurulda çalışmak istemediği yönetim kurulu üyeleri Ata Aksu, Şeref Has, Haşim Saitoğlu, Hikmet Çinçin, Bayram Yağcı’yı devre dışı bırakacağı ileri sürüldü. 
     
     Görüş aldı 
     MİLLİ Takım teknik heyetinde de değişiklik yapmayı düşündüğü öğrenilen Ulusoy’un, Şenol Güneş’in de görüşünü alarak kadronun yeniden belirlenmesini isteyeceği vurgulandı. Ulusoy’un ilk olarak gündemine sözleşmesi biten Ünal Karaman’ı aldığı iddia edildi. Bu arada başta MHK olmak üzere diğer kurullarda da daha aktif kadrolarla çalışmak isteyen Ulusoy’un girişimlere başladığı kaydedildi. 
     



 SPOR 

























</TEXT>
</DOC>
