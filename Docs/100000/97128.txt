<DOC>
<DOCNO> 97128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/21/son/sondun06.html </URL>
<DATE> 2002/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanyollar adacığı terketti... 
</HEADLINE>
<TEXT>

     İspanya ile Fas arasındaki tartışmalı Perejil Leyla adacığı konusunda anlaşmaya varılmasının ardından, İspanyol askerlerinin adacıkta çekili bulunan 2 İspanyol bayrağıyla birlikte adacığı terkettiği açıklandı. 
     Fas Dışişleri Bakanlığı sözcüsü, ''ABD ile Fas Kralı Muhammed'in başarılı girişimleri sayesinde İspanyol hükümetinin askerlerini Leyla Perejil adacığından çektiğini'' belirtti. 
     Sözcü, Fas Dışişleri Bakanı Muhammed Benaissa ve İspanya Dışişleri Bakanı Ana Palacio'nun yarın Rabat'ta biraraya geleceğini doğruladı. 
     Görgü tanıkları, adacıktan bayrakların indirilmesi sırasında foto muhabirleri ve kameramanların görüntü almalarının engellenmesi amacıyla, duman makinesi kullanıldığını, ikinci bayrağın son helikopter adadan ayrılırken indirildiğini söylediler. 
     Bu arada, AB'den yapılan açıklamada, adacık krizinde anlaşmaya varılmasından dolayı duyulan memnuniyet dile getirildi. 
     





</TEXT>
</DOC>
