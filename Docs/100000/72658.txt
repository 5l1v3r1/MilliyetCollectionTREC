<DOC>
<DOCNO> 72658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/guncel/gun03a.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Doktorların yüz karaları 
</HEADLINE>
<TEXT>

Adana’da doğum için gittiği hastaneden iki kez evine gönderilince can veren Yasemin Usta’ya, iki nöbetçi doktorun da bakmadığı anlaşıldı... 
     TUNCAY DAĞLI Adana DHA 

     Adana’da sancıları başlayınca gittiği Doğumevi Hastanesi’nden iki kez Zamanı var’ denilerek geri çevrilen ve evde yaptığı doğumun ardından aynı hastanede ölen Yasemin Usta’nın 23 , doktor ihmaline kurban gittiği ortaya çıktı. 
     Korkunç olay basına yansıdıktan sonra ilk soruşturmayı yapan Hastane Başhekimi Dr. Mustafa Kemal Üte, o gün nöbetçi olan doktorlar Doğan Türe ve Hakim Arısoy’un ifadesini almış, bu iki doktor da Usta’yı kendilerinin muayene ettiklerini belirtmişlerdi. Ancak Sağlık Bakanlığı’nın hastaneye gönderdiği müfettişin sorgusunda iki doktor da, Usta’yı muayene etmediklerini, ebe hemşirelerce kontrol edilen hastanın eve gönderildiğini itiraf etti. 
     
     Dinamit’ mi koydular 
     Bu durum üzerine Başhekim Üte de, iki doktorun hatalarının affedilemez olduğunu belirterek, "Hem görevlerini ihmal, hem de yalan söyleyerek iyi niyetimi suiistimal ettiler. Onları burada nöbetçi bırakmamızın nedeni, gelen hastaları muayene edip, doğumlarını yaptırmaktır. Gereken her türlü yasal işlem yapılacaktır" diye konuştu. 
     Başhekim Üte, Usta’ya ebe hemşirelerce sancı artırıcı iğne yapılmış olması ihtimalini de araştırdıklarını belirtip "Bu iğne dinamit koymak kadar tehlikeli. Çünkü doğum kısa sürede gerçekleşecek demektir" dedi. 
     



 GÜNCEL 























</TEXT>
</DOC>
