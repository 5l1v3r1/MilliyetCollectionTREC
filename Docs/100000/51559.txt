<DOC>
<DOCNO> 51559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/10/yasam/ayas.html </URL>
<DATE> 2001/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yavuz Çetin’in kara kutusu 
</HEADLINE>
<TEXT>

Köprüden atlayarak yaşamına son veren Türkiye’nin ilk blues gitaristi Çetin’in kendini ortaya koyduğu albümü Satılık’, pazartesi çıkıyor... 
     NURDAN AKINER 

     O ülkemizin yetiştirdiği en iyi müzisyenlerden biri, Türkiye’nin ilk blues gitaristiydi... Ancak 15 Ağustos’ta Boğaz Köprüsü’nden atlayarak yaşamına son verdi. Pek çok kişinin intiharıyla tanıdığı Yavuz Çetin’in ölümünden önce tamamladığı albümü Satılık’, pazartesi günü piyasaya çıkıyor. 
     Albüm, 31 yaşında ölüme koşan genç adamın bir nevi kara kutusu. Satılık’ın kapağı Çetin’in isteği üzerine siyah-beyaz ve kapağında sanatçının mikrofonuyla çekilmiş, yaşadığı hayatın verdiği ıstırabı yansıtan bir fotoğrafı var... 
     
     Sevgilisiyle hazırladı 
     Çetin, sözü, bestesi ve düzenlemesi kendine ait olan 10 şarkının yer aldığı bu ikinci albümünün Kasım 2000’de çıkmasını istiyordu. Ancak ekonomik kriz albümün, önce kasım, ardından da mart ayında çıkmasına izin vermedi. Gitaristin ses teknisyeni sevgilisi Mine Erkaya ile birlikte hazırladığı albüm, dostlarının ifadesiyle kendini anlatıyor ve sisteme kızgınlığını dile getiriyor. 
     
     Fotoğraflarla klip 
     Bu arada TMC Film Müzik, sanatçının ailesi ve yakın dostlarından elde ettiği görsel malzemeyi bir araya getirerek montaj yaptı ve Yavuz Çetin’in 3 şarkısına klip de çekildi.w 
     
     YAŞAMAK İSTEMEM 
     Bana öğretilen her şey 
     Bana önerilen her şey 
     Bana dayatılan yaşantı 
     İşe yaramaz bir çöplük 
     Yarattığınız sistemler 
     Kullandığımız yöntemler 
     Yaşamak istemem 
     aranızda 
     Belki de terslik bende 
     Yapamadım bu düzende 
     Kaçacak delik arar oldum 
     Sürüngenler şehrinde 
     Eğitilmiş köpekler 
     Doymak bilmez 
     maymunlar 
     Yaşamak istemem artık 
     aranızda 
     Benden bir ruhsuz 
     yaratmayı 
     Nasıl başardınız 
     Benden bir hissiz yaratmayı 
     Nasıl başardınız 
     Benden bir uyumsuz 
     yaratmayı 
     Nasıl başardınız 
     Benden sizden biri 
     yaratmayı 
     Nasıl başardınız 
     Yaşamak istemem artık 
     aranızda 
     Söz - Müzik Yavuz Çetin 
     



 YAŞAM 















</TEXT>
</DOC>
