<DOC>
<DOCNO> 80259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/siyaset/siy05.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu komitenin derdi işkence mi, Apo mu 
</HEADLINE>
<TEXT>

     GÜVEN ÖZALP Brüksel 

     Avrupa Konseyi bünyesinde çalışan İşkenceyi Önleme Komitesi CPT geçtiğimiz yıl, 2 - 14 Eylül günleri arasında, Türkiye’de yaptığı temaslara ilişkin raporunu yayımladı. İmralı’da da incelemelerde bulunan Komite, Abdullah Öcalan’ın tutukluluk şartlarını överken, Ankara’ya "olağanüstü tecrit koşullarından vazgeçin" mesajı verdi. Öcalan’ın fiziksel açıdan hiçbir kötü muamele görmediğini belirten Komite, raporunda tutukluluk koşullarının çok iyi olduğuna vurgu yapıyor. Bu övgüye karşın Komite’nin Öcalan’ın durumuna ilişkin birkaç isteği rapora yansımış durumda. 
     Raporda olağanüstü tecritin sonsuza dek sürmeyeceği belirtilerek, Türkiye’den, Öcalan’ın başka tutuklularla bir araya gelebileceği bir ortam yaratması isteniyor. 
     CPT, Öcalan’ı "yalnızlıktan bir nebze olsun kurtarabilecek" birtakım isteklerde de bulunuyor. Türkiye tarafından reddedilen bu istekler, Öcalan’a televizyon ve çok dalgalı radyo sağlanması, avukatları ve yakınlarıyla telefon görüşmesi yapmasına izin verilmesi şeklinde belirginleşiyor. Telefon istemiyle ilgili olarak ise statüsüne bakılmaksızın her tutuklunun haftada bir kez telefonla konuşma hakkının bulunduğu hatırlatılıyor. 
     



 SİYASET 


















</TEXT>
</DOC>
