<DOC>
<DOCNO> 54864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/yazar/okur.html </URL>
<DATE> 2001/11/30/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Rekabet’ savaşı 
</HEADLINE>
<TEXT>

     Biri Rekabet Kurumu, diğeri Türk Telekom. İki kurum arasında kara kedi dolaşıyor. Rekabet Kurumu, internet servis sağlayıcı şirketlerin başvurusu üzerine sektörde haksız rekabete konu olabilecek bir uygulama gördüğü için Türk Telekom hakkında ihtiyati tedbir kararı aldırdı. Türk Telekom’a her gün 949 milyon 104 bin lira para ödeme cezası kesti. Türk Telekom’da "ne oluyor" diyerek ihtiyati tedbir kararına itiraz edip Rekabet Kurumu’nu mahkemeye verdi. 
     Rekabet Kurumu, 20 Temmuz’dan bu yana yani 5 aydır ödenmeyen bu para için Türk Telekom’dan 120 milyar lira istiyor. Türk Telekom da "doğruyu yapıyorum" diyerek mahkeme sonucunu bekliyor. Peki, bu parayı kim ödeyecek Türk Telekom, kurum olarak mı ceza aldı Veya Türk Telekom yöneticileri, bu karara uymadıkları için kendi ceplerinden mi bu parayı ödeyecekler 
     Buyurun size bir başka gelişme... 
     Konu internet servis sağlayıcıları. Toplam 84 servis sağlayıcı şirket, Türk Telekom’un haksız rekabete yol açtığı gerekçesiyle Rekabet Kurumu’na başvurdular. 
     Rekabet Kurumu konuyla ilgili bir soruşturma başlattı. Soruşturmaya neden olan haksız rekabet konusuna gelirsek 
     İnternet servis sağlayıcısı şirketler, altyapı hizmeti aldıkları Türk Telekom’un tekel durumunu kendi lehine kullandığını, Türk Telekom’un internet şirketi Türk Telekom Net’i "çapraz sübvansiyonla" kolladığını iddia ettiler. İddia, Türk Telekom’un kendi internet şirketi TTN’de düşük fiyatla servis hizmeti verirken, diğer internet servis sağlayıcıları için istediği ücretin yüksek olmasıydı. Rekabet Kurumu da bu noktada servis ücretlerini yükseltmesini, her şirkete aynı ücretle hizmet verilmesini istedi. Ayrımcılık iddiasına karşı 2003 yılı sonunda rekabete açılacak bu pazarda piyasa şartlarının düzgün oluşturulmasını talep etti. 
     Dert çoktu ama Türk Telekom, internet servis sağlayıcılarından aboneleriyle ilgili bilgileri istiyordu. Bu da önemli bir konuydu. 
     
Haydi koş      Rekabet Kurumu, ihtiyati tedbir kararı aldırınca Türk Telekom da soluğu mahkemede aldı. Ancak Rekabet Kurumu, 21 Haziran’da alınan ihtiyati tedbir kararına uyulmadığı gerekçesiyle 4 Temmuz 2001’den itibaren ihaleye konu olan durum değişinceye kadar Türk Telekom’a para cezası kestiğini açıkladı. Aradan 5 ay geçti. Soluğu mahkemede alan Türk Telekom, biriken 120 milyar lirayı ödememekte direniyor. Rekabet Kurumu da haksız rekabete konu olan durumun kendisine ait olduğu görüşüyle parayı almaya çalışıyor. 
     
     







HADEP'i tanımak 


Dikkat buyrun 


Powell'a dört mesaj 


Başında kim var kardeşim sorusu 


Densiz... Ve gerçek 


Çankaya muhalefeti seviyor 


Niyet mektubunda kılıfa uydurma var mı 


Tartışma zamanı... 


Beş parmağın beşi de bir değil 


Rekabet’ savaşı 


Belediyenin en büyük sırrı Tayyip'in, kod numarası verdiği 85 gizli ad 


Yüksekova'da bilgi yarışması 


Tehlikeli ihale Kuzey Irak 


TV'de köy yarışması 


Amelie Şehre bir film gelir... 


Bu niyet "kötü niyet" 


</TEXT>
</DOC>
