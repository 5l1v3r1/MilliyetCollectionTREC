<DOC>
<DOCNO> 63198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/20/guncel/gun15.html </URL>
<DATE> 2002/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Hoparlörle ezana geçici çığ’ yasağı 
     Karadeniz’in önemli turizm merkezlerinden Çaykara’ya bağlı Uzungöl beldesinde, çığ tehlikesine karşı hoparlörle ezan okunması geçici olarak durduruldu. Çaykara Kaymakamı Mehmet Öz, "Jandarma ekiplerinin denetimleri sırasında, vatandaşların camilerden hoparlörle ezan okunmaması yönünde talepleri olmuş. Biz de müftülüğün de olurunu aldıktan sonra bu uygulamaya başladık" dedi. 
     
     PKK bombacısı yakalandı 
     Diyarbakır’da yakalanan PKK üyesi Bayram Korkmaz’ın 29 , eylem için İzmir’e gönderildiği, fakat eylemi gerçekleştiremeyince bombaları toprağa gömdüğü ortaya çıktı. Yakalanmasının ardından İzmir’e getirilen Korkmaz, Çiğli’deki yerleşim dışı bir arazide, bombaları gömdüğü yeri gösterdi. Bombalar toprak altından çıkarılırken, Korkmaz, Diyarbakır Emniyet Müdürlüğü’ne geri gönderildi. 
     
     Kürtçe dilekçeye uzaklaştırma cezası 
     Afyon Kocatepe Üniversitesi’nde, Kürtçe’nin seçmeli dersler kapsamına alınması için dilekçe veren 49 öğrenciye çeşitli sürelerle okuldan uzaklaştırma cezası verildi. Rektör Prof. Dr. Şan Özalp, dilekçelerin ardından açılan soruşturma neticesinde 4 öğrenciye 1 ay, 7 öğrenciye 1 yarıyıl, 38 öğrenciye de 2 yarıyıl uzaklaştırma cezası verildiğini söyledi. 
     
     Aile tedavisi dayakla olur 
     Dicle Üniversitesi Tıp Fakültesi Psikiyatri Ana Bilim dalı öğretim üyesi Doç.Dr. Aytekin Sır, Doğu ve Güneydoğu’da psikiyatri hastalarının, "İyileşir" düşüncesiyle dövüldüğünü söyledi. Sır, "Bazı aileler, rahatsızlıkları bulunanları tedavi etmek için hacı ve hocalara götürüyor. Bazıları hastaları dövüyor. Bu tür vakalara çok rastlıyoruz. Bu gibi durumlar hastayı daha kötü yapar ve intihara sürükler" dedi. 
     
     Cennetteki hocası İnönü’yü güldürdü 
     Prof. Dr. Erdal İnönü, ünlü matematikçi Ord. Prof. Dr. Cahit Arf anısına Bilfen Koleji’nde düzenlenen Matematik Günü’nde, hocası Arf’le kendisini oynayan öğrencileri izledi. Oyunun sonunda Arf’in vefatı ve cennete gidişi, orada matematikçilerle bir problemi çözmeye çalışması anlatılırken, İnönü kahkahalarını tutamadı. İnönü daha sonra öğrencileri tebrik etti. 
     
     Kıraçlar’a Beyaz Ödül’ 
     Bornova Anadolu Lisesi BAL Eğitim Vakfı tarafından düzenlenen "Beyaz Ödüller"in beşincisi sahiplerine verildi. BAL mezunlarının oylarıyla verilen "Beyaz Ödülleröde Beyaz Yaşam ödülü Suna İnan Kıraç çiftine, Beyaz Düşünce Akademi Ödülü Ege Üniversitesi Ziraat Fakültesi Tarım Makineleri Bölüm Başkanı Prof. Dr. M. Ediz Ulusoy’a verildi. İnan Kıraç, ödülü, vakıf Başkanı Behzat Balay’dan aldı. 
     
     Velilere başarının yolları anlatıldı 
     Özel Bahçelievler Sembol İlköğretim Okulu’nda bir seminer veren Doç. Dr. Turgay Biçer, veli olarak yapılması gereken tek şeyin öğrenciye kendisinde varolan kaynaklarını kullanmayı öğretebilmek olduğunu söyledi. Anne, baba ve öğretmen olarak çocuğa gölge edilmemesi gerektiğini anlatan Biçer, başarılı olabilmesi için çocuğa özgüven kazandırılmasının önemini vurguladı. 
     



 GÜNCEL 

























</TEXT>
</DOC>
