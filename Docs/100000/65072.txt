<DOC>
<DOCNO> 65072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/ekonomi/eko05.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Taylor Enflasyon hedeflemesine geçin 
</HEADLINE>
<TEXT>

Ankara’ya, enflasyon hedeflemesine geçin’ mesajını veren ABD Hazine Müsteşarı, bankacılık yasası ve programa destek konusunda nabız yokladı 
     ANKARA Milliyet 

     İki günlük İstanbul programının ardından dün Ankara’da temaslara başlayan ABD Hazine Müsteşarı John Taylor, enflasyon hedeflemesine geçilmesini beklediği’ mesajını verdi. Görüşme trafiğinin yoğunluğu ile dikkat çeken Taylor, temaslarına Dünya Bankası Türkiye Direktörü Ajay Chhibber ve IMF Türkiye Temsilcisi Odd Per Brek’le kahvaltı ederek başladı. Devlet Bakanı Yılmaz Karakoyunlu, Hazine Müsteşarı Faik Öztrak, Başbakan Yardımcıları Hüsamettin Özkan, Mesut Yılmaz ve Devlet Bahçeli ile görüşen Taylor, öğle yemeğini Meclis’te grubu bulunan partilerin milletvekilleri yedi. 
     Nesrin Nas, Birkan Erdal, Ertuğrul Kumcuoğlu, Vecdi Gönül ve Ufuk Söylemez’in katıldığı yemekte Taylor, enflasyon hedeflemesine bir an önce geçilmesini beklediği mesajını verdi ve ekonomik programa parlamentodan destek verilip verilmediği sordu. Taylor, ayrıca Cumuhurbaşkanı Sezer’in üç maddesini veto ettiği Finansal Yeniden Yapılandırma Yasası’yla ilgili sorular da yöneletti. 
     
     Terörizm konuşuldu 
     Taylor’un Hazine’de Müsteşar Öztrak’la yaptığı görüşmede ise iç ve dış borçlanma stratejisinin yanı sıra uluslararası terörün finans kaynaklarının kesilmesi için alınacak tedbirler konuşuldu. 
     Devlet Bakanı Karakoyunlu, yaptığı görüşmede Taylor’un TL’nin değer artışı nedeniyle yaşanılan kaygıları paylaştığını söyledi. Taylor’a bunun ihracat için ileride sorun çıkartabileceğini söyleyen Karakoyunlu, "Kendisi bu endişeleri paylaştığını söyledi. İstanbul’da finans ve iş çevreleriyle yaptığı görüşmelerde aynı konunun gündeme geldiğini belirtti" dedi. Karakoyunlu, Taylor’a pazartesi günü Bakanlar Kurulu’nda görüşülecek Özelleştirme Yasa Tasarı ile ilgili bilgi de verdi. 
     
Dünya Bankası kredisinde görüşmeler son aşamada      ABD Hazine Bakanlığı Müsteşarı John Taylor ile dün sabah kahvaltı eden Dünya Bankası Türkiye Direktörü Ajay Chhibber, Kamu Sektörü ve Mali Sektör Uyum Kredisi PSFSAL 2 görüşmelerinin tamamlanmasının son aşamada olduğunu belirtti. Görüşmeden önce gazetecilerin sorularını cevaplayan Chhibber, hafta sonuna kadar konuyla ilgili bir açıklamanın yapılacağını kaydetti. 
     



 EKONOMİ 



















</TEXT>
</DOC>
