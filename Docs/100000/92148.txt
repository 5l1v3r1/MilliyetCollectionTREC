<DOC>
<DOCNO> 92148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/yasam/yas02.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yemek ya da yememek... Bütün mesele bu 
</HEADLINE>
<TEXT>

Zararlı alışkanlıklardan vazgeçebilmek amacıyla geliştirilen NLP teknikleri, kilo vermek isteyenlerin de imdadına yetişiyor 
     AYŞEGÜL AYDOĞAN İstanbul 

     Kötü bir alışkanlık 
     NLP, Nöro Linguistik Programming. zararlı alışkanlıklardan vazgeçilmek amacıyla geliştirilmiş teknikler bütünü... Kişinin kendisiyle ilgili gerçeklerin farkına vardırmayı sağlıyor. NLP uzmanı Banu Gökçül’e göre şişmanlama kişinin korunma ihtiyacı duymasının bir sonucu olarak ortaya çıkıyor ve şişmanlık da kötü alışkanlıklarımızdan biri. 
     
     Güçlü hissetme korkusu 
     ŞİŞMANLAMANIN, rahatsız edici, bizi tutsaklaştıran negatif düşünce kalıplarımızın sonucu olduğunu belirten Banu Gökçül, "Herkesin bilinçaltında kendini beğenmeme, güçlü olamama gibi korkuları vardır. Daha güçlü olmak isteriz. Kendimizi güçlü ve güvende hissetmemizin yollarından biri de yemek yemek. Yola çıkarken yanımıza sandviç almamızın nedeni bu" diye konuştu. 
     
Tekrar kilo alma sorunu kalmıyor      Gökçül, zayıflama amaçlı kullanılan NLP’yi şöyle anlattı "İnsanlarda yeme isteğini teşvik eden ve fazla kiloları vermeye engel olan zihinsel bağlantılar NLP ile keşfettirilir. Kötü alışkanlıklar ortadan kalkar ve kişi kendisine zarar vermek istemediği için yeme alışkanlığını sağlıklı beslenmek üzere değiştirir. Kişi kendisine zarar verici tutumlardan uzak durmayı öğrendiği için kilo alma ve verme kısırdöngüsünü kırar ve hatta sağlığa zararlı diğer alışkanlıklarından da kurtulur. Tekrar kilo almaz." 
     



 YAŞAM 
















</TEXT>
</DOC>
