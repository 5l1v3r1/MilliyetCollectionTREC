<DOC>
<DOCNO> 99287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/spor/spo04.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon şahlandı 
</HEADLINE>
<TEXT>

Bordo-Mavililer, TSYD Kupası’nda Samsunspor’u rahat yenerken, oynadığı futbolla taraftarına umut verdi. Goller Mehmet Yılmaz ve Gökdeniz’den geldi 
     TRABZONSPOR, Fenerbahçe Teknik Direktörü Lorant’ın da izlediği maçta Samsunspor’u 2-0 yenerek TSYD Kupası’nı müzesine götürdü. Avni Aker Stadı’nda yeni sezon öncesi ilk kez ayak basan Bordo - Mavili takım, rakibini kolay geçti, olumlu sinyaller verdi. Oyuna hızlı başlayan Trabzonspor 6. dakikada Mehmet Yılmaz ile öne geçti. 67. dakikada Gökdeniz maçın skorunu belirledi. 
     
     Yeni gelir kapısı 
     TRABZONSPOR - Koçbank işbirliğiyle, "Trabzonspor Kredi Kartı" çıkarıldı. Bordo-Mavili yönetici, teknik kadro ve futbolcularla birlikte Koçbank yetkililerinin hazır bulunduğu tanıtım toplantısı tesislerde yapıldı. Başkan Özkan Sümer, "Bu karta büyük önem veriyoruz. Bu kart ile yapılacak her alışveriş, Trabzonspor’a azımsanmayacak gelir getirecek" diye konuştu. 
     



 SPOR 






















</TEXT>
</DOC>
