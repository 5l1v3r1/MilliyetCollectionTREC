<DOC>
<DOCNO> 71699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/09/son/sontur16.html </URL>
<DATE> 2002/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İşçiler Abant toplantısı protesto etti 
</HEADLINE>
<TEXT>

     Türkiye İşveren Sendikaları Konfederasyo'nun TİSK Abant'taki toplantıya işçi temsilcilerinin çağırılmaması protesto gösterilerine neden oldu. DİSK, Hak- İş ve KESK'e bağlı 500 işçi toplantının yapıldığı otel önünde gösteri yaptı. 
     TİSK'in Abant'da Çalışma Hayatında Çağa Uyum semineri bölgeye otobüslerle gelen işçiler tarafından protesto edildi. Yaklaşık 500 işçi seminerin yapıldığı Abant Palace Oteli'nin önünde eylem yaparken, işçileri temsilen TİSK Başkanı Refik Baydur'la KESK Bolu Dönem Sözcüsü Ahmet Kurt görüştü. Kurt, Baydur'a, böyle bir toplantıya işçilerin çağırılmaması nedeniyle protestoda bulunduklarını belirtirken, iş güvencesinin Meclis'ten bir an önce çıkarılmasını istediklerini söyledi. Kurt'un Çalışma Bakanı Okuyan'ın da bu yönde isteğinin olduğunu hatırlatması üzereni, TİSK Başkanı Baydur, "Sayın Bakan böyle istiyor diye kural yok. Bakanın isteğiyle dokuz bilim adamından oluşan bir kurul oluşturuldu. Onların iş kanunlarıyla ilgili çalışmalarını bitirmesini bekliyoruz" diye konuştu. Baydur, "Ben hiç bir kuvvetin kolun, kişinin talimatıyla iş yapmam. 
     Benim konfederasyonum ve görevim neyi gerektiriyorsa onu yapıyorum" derken, işçi konfederasyonlarını başkanlarıyla görüştüğünü, görüşeceğini ve bundan sonra da onlarla kolkola yürüyeceğini söyledi. 
     






</TEXT>
</DOC>
