<DOC>
<DOCNO> 57672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/18/astro/index.html </URL>
<DATE> 2001/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İlginçliklerle dolu bir gün 
</HEADLINE>
<TEXT>

Kova burcunda ilerleyen Ay alışılmışın dışındaki konulara yönelebilir. Sabah Neptün'le birleşen Ay hayalgücümüzün bizi aldatabileceğini de gösteriyor. Koç'lar duygusal konuları bir kenara atarak kendilerini geleceğe yönelik amaçlarına verebilir. Gün yenilikler yapmak için güzel şartlar getirmekte. Boğa'lariçin bugün sorumluluklar ağır basmakta. Bu arada duygusal inatçılık ilişkilerinizi zora sokabilir. İkizler için güzel bir gündeyiz. Gün boyunca düşüncelerini net biçimde aktarmak, yenilikler yapmak söz konusu. Dağınıklıktan kaçınmalılar. Yengeç'ler ise parasal konularda bazı endişeler taşıyor olabilir. Borç alacak konularında gerçekçi olmaya bakmalılar. Aslan'lar pek fazla ilgi çekemediklerinden ötürü somurtabilirler. Halbuki yeni görüşlere ve başkalarının düşüncelerine karşı duyarlı olmak onlara çok şey kazandırabilir. Başak'lar verimli bir gündeler. İnce detaylar ya da el mahareti gerektiren konularla uğraşabilirler. Sağlıklarına daha fazla önem vermelerinde fayda var. 
Öğleden sonra Ay Satürn'le rahat açı yaparken net ve açık bir şekilde düşünmek, duygularımızı toparlamak, gerçekçi olmak çok daha kolay olacak. Terazi'ler bugün rahat etkiler altındalar. Enerjilerini yaratıcı konulara yöneltmeleri verimli sonuçlar getirecek. Akrep'ler ise duygu ve düşünce çatışması yaşayabilirler. Ailevi konular öne çıkmakta ama bazı tartışmalar da yaşayabilirler. Yay'lar kendilerini özgür hissediyorlar ve kısa yolculuklar yaparak bunu daha fazla gösterebilirler. Duygularını aktarmak için olumlu bir gündeler. Oğlak'lar para harcamamanın yollarını arıyor olabilir ya da parasal konularda çekinceli davranabilirler. Endişeye gerek yok. Kova'lar Ay sayesinde ilgiyi üzerilerini çekebilecekler. Pek çok konuda kendilerini hazır ve duygusal açıdan hareketli bulabilirler. Balık'lar biraz hayalci biraz da yaratıcılıklarını kullanabilecekleri bir günde. Duygusal konular onları daha enerjik kılıyor. 

            Faks 287 74 37 
      







</TEXT>
</DOC>
