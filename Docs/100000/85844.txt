<DOC>
<DOCNO> 85844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/yazar/guclu.html </URL>
<DATE> 2002/05/24/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
İnönü Üniversitesi kabuk değiştiriyor 
</HEADLINE>
<TEXT>

     Üniversitelerden pek çoğu kayıp yılların acısını çıkartırcasına hummalı bir faaliyet içerisinde. Malatya İnönü Üniversitesi de bunlardan birisi. Kuruluş yılı bir hayli eski 1975. Ama h l bir şantiye görünümünde. Malatya İnönü’nün, Özal’ın, Recai Kutan’ın memleketi. Üniversite her ne kadar İnönü’nün adına kurulsa da esas ivmeyi Özal zamanında kazanmış. Uzunca yıllar cemaatlerin elinde oyuncak olmuş. 
     Turgut Özal Tıp Merkezi 150 milyon dolarlık bir proje. Henüz tamamlanmamış. Günde 5 bin hastaya hizmet veriyor. Son bir ay içerisinde iki karaciğer nakli gerçekleşmiş. 
     Birkaç aylık ömrü kalmışken yeniden hayata dönen 13 yaşındaki Eda’nın yüzündeki mutluluğu görmeliydiniz. Eceliyle vefat eden 67 yaşındaki Hanife Nine’nin karaciğeri takılmış. Ameliyatı gerçekleştiren Doçent Dr. Sezai Yılmaz ve Doç. Dr. Vedat Kırımlıoğlu, güç bir ameliyat olduğunu ama zor dönemin atlatıldığını söylediler. Rektör Fatih Hilmioğlu ise, yakında pankreas ve böbrek ameliyatlarının da gerçekleştirileceğine dikkati çekerek, "Kısa sürede Türkiye’nin en önemli tıp merkezlerinden biri haline geleceğiz. Rahmetli Özal’ın da hayali buydu" dedi. 
     İnönü Üniversitesi’nde 18 bin öğrenci var. Tarikat kıskacından kurtulup sosyal aktiviteleri artınca Türkiye’nin dört bir yanından öğrenci gelmeye başlamış. Yeniden yapılanma sürecinde sadece fiziki ortam değil kafalar da değişiyor. Her ne kadar h l katı tavır gösterenler olsa da .. 
     Önceki rektörler kampüse Türkiye’nin en büyük camiinin temelini atmış. Yeni rektör ise, Türkiye’nin en büyük internet merkezini kurmuş. 500’er kişilik salonlarda boş bilgisayar bulmak adeta imk nsız. Hafta sonları da dahil akşam geç saatlere kadar açık. Dünyaya açılmanın 1 saatlik bedeli ise, sadece 100 bin lira. Zengin bir çeşitliliğe sahip kitap satış merkezinde ise yeni yayınlar piyasadan 30 - 40 daha ucuza satılıyor. Son iki yılda açılan kulüplerin sayısıysa 3’e - 5’e katlanmış. 
     Rektör Hilmioğlu, her ne kadar seçimlerde ikinci gelip koltuğa otursa da göreve hızlı başlamış 
     7 bin dönümlük kampüse 75 bin metrekare beton asfalt, 64 kilometre de yol yapmış. "3 trilyonluk işi 200 milyara çıkarttık. Bu konuda en büyük yardımı askerlerden, İkinci Ordu’dan gördük. Hem makine hem işgücü desteğinde bulundular" diyor. 
     İki yıllık sürede lojman sayısı yüzde 70 oranında artırılırken, 27 yıllık üniversitede öğrencilere ilk kez burs verilmeye de başlanmış. Ayrıca bu yıl içinde üç yeni fakülte daha açılmış. Eczacılık, diş hekimliği ve güzel sanatlar. 
     Rektörün ufku geniş. Senfoni orkestrası kurmaya hazırlanıyor. Gelecek yıl verecekleri ilk konsere şimdiden davet edildik. Malatya’da senfoni orkestrası. Gerçekten ilginç olacak... 
     Yeniliklerden birisi de İnönü Müzesi. Rektörlüğün hemen girişinde görülmeye değer. 
     Bahar şenliği nedeniyle üniversite cıvıl cıvıl. Konserler, söyleşiler, sergiler, yarışmalar, şiir dinletileri. Ne ararsanız var... 
     Öğrencilerle çok keyifli bir söyleşi yaptık. Hemen her konuda her şeyin çok daha fazlasını hak ettiklerine inanıyorum. Düzeyli, dışa dönük, gelişmeye açık, kendilerine güven duyan bir havada gördüm onları... 
     İnönü, Cumhurbaşkanı Sezer’in ender gittiği üniversitelerden birisi. Sıcak ilgisi herkese moral vermiş. Keşke bunu tüm üniversiteleri kapsayacak şekilde daha sık yapsa. 
     Özetin özeti H l geçmişin karanlıklarında kalıp değişime direnenler olsa da son birkaç yıldır üniversitelerde müthiş bir gelişme var. Yanlışlarını sık sık eleştirsek de bu konuda Cumhurbaşkanı Sezer’i, Gürüz’ü ve YÖK’ü de kutlamak gerekir. Bugün uzunca bir indi bindiden sonra Eskişehir Anadolu Üniversitesi’nde olacağız. 
     
     







Çağdaşlaşma 


"Annene sor bakalım, ateşimi geçirecek bir ev ilacı biliyor mu " 


Çadır yaşamı... 


AB düğümü 


Manisa denenmemişi deneyecek mi 


Çankaya - AB hattı 


İnönü Üniversitesi kabuk değiştiriyor 


Japonlar bankacılıkta küme düştü 


Liderler arasında uyum yeter mi 


Cannes ellerinde sazım çalınır 


Komplo skandalında neler oluyor 


"Ararat" filmi ve şehit tıbbiyeliler 


Sezer’den AB zirvesi 


Bir koltukta 50 yıl 


Sizde "vatan haini" bir hal var 


İstikrarsızlık risk primi’ni yükseltir 


</TEXT>
</DOC>
