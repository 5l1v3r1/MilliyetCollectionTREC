<DOC>
<DOCNO> 76623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/son/sondun43.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kournikova başarıyı sevgilisi Iglesias sayesinde yakalayacak 
</HEADLINE>
<TEXT>

     Rus asıllı ünlü tenisçi Anna Kurnikova'nın, yılda 4 milyon dolarlık kontratla bağlı olduğu ''Adidas'' firmasından ''artık birkaç turnuva kazanmalısın'' yolunda bir ültimatom aldığı ve sözleşmesinin iptal edilmesini önlemek için Miami'de sıkı şekilde çalışmaya başladığı bildirildi. 
     Reklam ve internet dünyasında popüler olan Kurnikova, şöhret olmasına rağmen turnuva kazanmak için şimdiye kadar yaptığı 100 girişimde de başarılı olamadı. 
     Kurnikova'nın menajeri, ''tenisçinin geçmişte kalan fırtınalı aşk hayatının, dikkatini tenis üzerinde yoğunlaştırmasını engellediğini, ancak şimdi gerçek aşkı bulduğu için kısa sürede ilk 10'a girebileceğini'' söyledi. 
     Kurnikova, uzun süre Rus milli hokey takımı oyuncularıyla aşklar yaşamış ve sonunda bir klip çekimi sırasında tanıştığı Enrique İglesias'a aşık olarak, onun Miami'deki evine yerleşmişti. 
     İglesias'ın, sevgilisinin çalışabilmesi için, evinin arka bahçesine muhteşem bir tenis kortu yaptırdığı bildiriliyor. Kortta hem toprak, hem de çim saha bulunuyor. Kurnikova, burada yapacağı antrenmanlar sayesinde kısa sürede başarılı olmayı umuyor. 
     






</TEXT>
</DOC>
