<DOC>
<DOCNO> 69096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/23/spor/spo02.html </URL>
<DATE> 2002/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener’de prim şoku 
</HEADLINE>
<TEXT>

Yönetimin, Galatasaray galibiyetine 5 bin dolar prim vermesi, takımda hayal kırıklığı yarattı, Futbolcular, "Bu maçın değeri bu kadar mı olmalıydı" dediler 
     Ödeme bayram sonrası 
     İKİNCİ yarının başlamasıyla birlikte sadece şampiyonluk halinde ekstra ödeme yapılacağını açıklayan Fenerbahçe Yönetimi’nin, Galatasaray galibiyetine verdiği beş bin dolarlık primi futbolcular beğenmedi. Maçtan önce primi gündeme getirmeyen yöneticiler, transfer taksitlerinin ödenmesinin ardından dün, "Derbi primleri bayramdan sonra verilecek" açıklamasını yaptı. 
     
     Yönetimden taviz yok 
     DAHA yüksek bir rakam bekleyen Sarı - Lacivertli futbolcular umduklarını bulamadılar. Oyuncular, ilk yarıda 2-0 kaybettikleri Galatasaray maçından sonra Sarı - Kırmızılı futbolcuların 12’şer bin dolar prim aldıklarını belirterek, "Bu galibiyetin değeri bu kadar mı olmalıydı " yorumunu yaptılar. Yöneticiler ise hiç bir ödemeleri aksamayan oyuncuların itirazlarını yersiz buldu. 
     
Lazetic gözden düştü      TEKNİK Direktör Lorant, Denizlispor maçının kadrosuna Lazetic, Ali Güneş, Oğuz ve Serkan’ı almadı. Andersson’un cezalı olmasına rağmen altıncı yabancı hakkını kullanmayan Alman hocanın, Lazetic’e artık sıcak bakmadığı belirtildi. Yusuf yeniden kadroda yer buldu. Bu arada Fenerbahçe’nin olağan genel kurulu çoğunluk sağlanamadığı için önümüzdeki haftaya kaldı. Genç Fenerbahçeliler Derneği’nin Denizli’ye altı otobüs kaldıracağı, birçok taraftarın da maça uçakla gideceği belirtildi. 
     
Fenerbahçeli futbolcular dün Samandıra Tesisleri’nde kendi aralarında bayramlaştı. Birbirlerine çikolata ikram eden Sarı - Lacivertli futbolcuların takımın en yaşlısı olarak gördükleri Simao’nun elini öpmeleri kahkahalara yol açtı. 

Fenerium para basıyor      GALATASARAY derbisi öncesi Şükrü Saracoğlu Stadı’nda açılan Fenerium mağazasının maç günü 100 milyar lira ciro yaptığı belirtildi. Akmerkez’de de şubesi bulunan ve orada da günlük 20 milyar lira ciro elde eden Fenerium mağazalarının kulübe büyük gelir getirmesi üzerine yönetim harekete geçti. Önümüzdeki günlerde mağaza sayısını daha da artıracak olan Fenerbahçe, yurt dışında da bu zinciri devam ettirecek. 
     
Fedak r Simao      GALATASARAY maçı öncesi sakatlanan ve derbide forma giyemeyen Simao, Denizlispor karşısında oynamak istediğini söyledi. Fenerbahçe’nin dün yaptığı çalışmaya çıkan ve uzun süre sonra taktik çalışmada yer alan Simao, Teknik Direktör Lorant ile yaptığı görüşmede, "Kendimi iyi hissediyorum. Fazla ağrım yok" diye konuştu. Alman çalıştırıcı Brezilyalı oyuncu hakkındaki kararını bugün verecek. 
     
     



 SPOR 






















</TEXT>
</DOC>
