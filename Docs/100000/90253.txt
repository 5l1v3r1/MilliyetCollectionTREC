<DOC>
<DOCNO> 90253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/spor/spo01.html </URL>
<DATE> 2002/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İSPANYA HAREK TI 
</HEADLINE>
<TEXT>

Beşiktaş dış transfer için düğmeye bastı, dört koldan İspanya’ya dağılıp, yıldızlar için pazarlıklara başladı 
     ORHAN YILDIRIM 

     İlk hedef Savio 
     BEŞİKTAŞ Yönetimi, dış transferdeki gözdelerinin transferini bitirmek için İspanya’ya gitti. Hüsnü Güreli, Yıldırım Demirönen, Sinan Engin ve Erbil Arpacı’dan oluşan Transfer Komitesi’nin ilk hedefi Savio olacak. Siyah - Beyazlılar, yıldız futbolcunun yanı sıra Conceçaio’nun da işini bitirebilmek için, bugün Real Madrid Kulübü Başkanı ile sıkı bir pazarlığa girişecek. 
     
     Ardından Djalminha 
     REAL Madrid ile yapılacak görüşmelerin ardından, Siyah - Beyazlılar, bu kez Deportivo La Coruna Kulübü Başkanı ile bir araya gelecekler. Djalminha’nın transferi için Deportivo’dan randevu alan Siyah - Beyazlılar, Brezilyalı yıldız için 6 milyon 300 bin euroyu gözden çıkardılar. Teknik Direktör Lucescu’nun da Djalminha için yapılacak pazarlığa katılması bekleniyor. 
     
     Son bomba Tayfun 
     BEŞİKTAŞ’IN İspanya seferindeki bir diğer gözdesi ise Real Sociedad’ta forma giyen Tayfun. A Milli Takım kadrosundan çıkarıldığı için moralsiz olan Tayfun’un Siyah - Beyazlılar’a sıcak baktığı öğrenildi. Ancak tek sorun Tayfun’un kulübü. Real Sociedad, kadrodaki en istikrarlı isimlerinden olan tecrübeli futbolcuyu elden çıkarmayı düşünmüyor. 
     
Nouma için son gün      SAĞLIK raporlarını aylardır Beşiktaş’a yollamayan Pascal Nouma’nın kaderi bugün belli oluyor. Fransız futbolcuya bugün saat 17.00’ye kadar süre tanıyan Siyah - Beyazlılar, raporları bekliyor. Beşiktaş, golcü futbolcunun sağlık durumuyla ilgili detaylı bir açıklama bugün de gelmezse, transferden kesin olarak vazgeçecek. Nouma’nın bu rest karşısında nasıl bir tavır sergileyeceği camiada merak ediliyor. 
     
Cordoba’nın işi bitiyor      BEŞİKTAŞ, günlerdir beklediği Kolombiyalı kaleci Cordoba’nın işini resmi olarak bitiriyor. Henüz imza atmak için İstanbul’a gelmeyen tecrübeli futbolcunun bonservisi bugün kulübünden alınacak. Boca Juniors Başkanı’nın Brezilya dışında olması nedeniyle geciken işlemlerin, bugün tamamen bitirileceği öğrenildi. Öte yandan prensipte anlaşılan Rumen golcü Radu’nun yılda 50 bin dolar alacağı bildirildi. 
     



 SPOR 
































</TEXT>
</DOC>
