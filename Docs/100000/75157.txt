<DOC>
<DOCNO> 75157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/28/son/sontur09.html </URL>
<DATE> 2002/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli, Danıştay'ın idam cezası ile ilgili kararını değerlendirdi 
</HEADLINE>
<TEXT>

     MHP Genel Başkanı, Devlet Bakanı ve Başbakan Yardımcısı Devlet Bahçeli, Danıştay 1. Dairesi'nin, Anayasa'da değişiklik yapılmadan ölüm cezasının kaldırılabileceği yolundaki görüşünü, ''Danıştay'ın kararına saygı duyuyoruz, yargı olduğu için. Bizim kanaatimiz bir Anayasa değişikliğine ihtiyaç olduğudur'' diye değerlendirdi. 
     Bahçeli, Büyük Anadolu Oteli'nde düzenlenen ''Uluslararası Türkoloji ve Türk Tarihi Araştırmaları Sempozyumu''na katıldı. 
     Bahçeli, çıkışta gazetecilerin, Danıştay 1. Dairesi'nin Anayasa'da değişiklik yapılmadan Türk Ceza Kanunu ve ilgili diğer kanunlarda yapılacak değişiklikler ile ölüm cezasının mevzuattan çıkarılabileceği yönünde Başbakanlığa görüş bildirmesiyle ilgili olarak değerlendirmesini sormaları üzerine, ''Danıştay'ın kararına saygı duyuyoruz, yargı olduğu için. Bizim kanaatimiz bir Anayasa değişikliğine ihtiyaç olduğudur'' dedi. 
     






</TEXT>
</DOC>
