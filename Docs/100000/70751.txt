<DOC>
<DOCNO> 70751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/04/son/sonspo11.html </URL>
<DATE> 2002/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin Dünya Kupası biletlerine son başvuru tarihi uzatıldı 
</HEADLINE>
<TEXT>

     Futbol Federasyonu'nun Dünya Kupası biletlerinin son başvuru tarihi için yaptığı talebi değerlendiren FIFA, talep süresinin bir hafta uzatılmasına karar verdi. 
     Futbol Federasyonu'ndan yapılan yazılı açıklamada, FIFA'nın, Dünya Kupası biletleri için son başvuru tarihini tüm ülkelere 28 Şubat Perşembe günü olarak bildirdiği anımsatılarak, şöyle denildi 
     ''Türkiye Futbol Federasyonu'nun bayram nedeniyle yaptığı başvuruyu değerlendiren FIFA, ülkemiz için kesin talep süresinin bir hafta uzatılmasına karar vermiş ve bu durum bilet için başvuran tüm sporseverlere iletilmiştir. 
     Buna göre, Dünya Kupası maç biletleri için son başvuru tarihi 6 Mart Çarşamba günüdür. 
     Kalan sürenini kısalığı dikkate alınarak, bilet talebinde bulunacak futbolseverlerin acilen Türkiye Futbol Federasyonu Dış İlişkiler Müdürlüğü'ne başvurmaları, gerekli formaları doldurarak bilet ücretlerini formda belirtilen hesap numarasına yatırmaları gerekmektedir.'' 
     






</TEXT>
</DOC>
