<DOC>
<DOCNO> 77282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/yasam/yas05.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Anarşist’ tanımı hapisten kurtardı 
</HEADLINE>
<TEXT>

Anarşist örgüt kurmaktan tutuklanan beş genç, polisin liderleri’ dediği Tayfun Gönül’ün Anarşizmde lider olmaz’ sözü üzerine serbest bırakıldı 
     ALİ ÖZKAYA İzmir DHA 

     16 yıl önce Hacettepe Üniversitesi Tıp Fakültesi’ni bitiren ancak mecburi hizmete karşı çakarak doktorluğu bırakan Tayfun Gönül, İzmir DGM’de Uşaklı beş gencin tutuklu yargılandığı davaya gönderilen anarşistlerin lideri’ olduğu yönündeki yazı üzerine mahkemede tanıklık yaptı. 
     Emniyet Genel Müdürlüğü’nün İzmir DGM’ye gönderdiği bilgi notunda anarşistlerin lideri’ olduğu öne sürülen İzmir Savaş Karşıtları Derneği’nin kurucularından olan Gönül, kendisinin lider olarak gösterilmesinin komik olduğunu belirterek şunları söyledi 
     "Anarşizmin ne olduğunu bilen, anarşistlerin liderinin olamayacağını da bilir. Biz zaten otoriteye karşı çıkıyoruz. Ben Türkiye’nin ilk vicdani retçisiyim. Askere gitmeyi reddettim. Üç ay hapis cezası aldım. O da paraya çevrildi. Ama kimse beni zorla askere de almadı." 
     Anarşizmin terör ve şiddetle bir ilgisi olmadığını vurgulayan Gönül sözlerini şöyle tamamladı "Biz savaş karşıtıyız. Askerlik sanatının öğretilmesini ve öğrenilmesini reddediyoruz. Devleti yatak odamıza sokmayız’ diyerek evliliği reddediyoruz. Çocuklarımızı okula göndermeyeceğiz’ diyoruz. Şu anda 3 yaşında olan çocuğumu da okula göndermeyi düşünmüyorum." 
     Bugüne kadar anarşizm konusunda çok sayıda gazete ve dergide yazısı yayımlanan Gönül’ün ifadesi üzerine beş genç tutuksuz yargılanmak üzere serbest bırakıldı. 
     



 YAŞAM 
























</TEXT>
</DOC>
