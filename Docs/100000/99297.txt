<DOC>
<DOCNO> 99297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/yasam/yas02.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Çok rüya görenin hafızası güçleniyor 
</HEADLINE>
<TEXT>

Araştırmalar, uykunun en derin evresinde rahatsız edilen deneklerin zor öğrendiklerini gösteriyor. Uzmanlar da "rüyada hafıza yenileniyor, öğrendiklerimiz depolanıp önceki bilgilerimizle pekiştiriliyor" diyor 
     Rüyaların dili - 3 
Semra Kardeşoğlu 

     Uykunun bir evresi olarak görülen rüya dönemi, nörologların da ilgi alanına giriyor. Nörologların ülkemizde çalışma yaptığı merkezlerden biri de Cerrahpaşa Tıp Fakültesi Nöroloji Anabilim Dalı Uyku Bozuklukları birimi... Bu birimin sorumlusu Prof. Dr. Hakan Kaynak, bir gece boyunca 5 - 7 rüya gördüğümüzü belirterek en uzun rüyaların sabaha karşı yaşandığını açıkladı. Kaynak sorularımızı da şöyle yanıtladı 
     
     Rüya uykunun hangi evresinde görülür 
     Uyku, pasif ve monoton bir süreç değildir kendi içinde bir düzeni vardır. Bir gece uykusu boyunca değişik aralıklar ve sürelerde, art arda evreler yaşanır. Bu evreler Sakin uyanıklık, NonREM uykusu yavaş uyku ve REM uykusu yani paradoksal uykudur. REM uykusu, uykunun hiçbir evresinde görülmeyen hızlı göz küresi hareketlerinin oluştuğu ve rüyaların yüzde 80 ila 90’ının görüldüğü evredir. 
     
     Bir gecede kaç rüya görürüz 
     Uykunun tüm evrelerinin tamamlandığı her bir bölüm 90 dakika sürer. Bu dönemin gece boyunca 5-7 kez yaşandığı düşünülerek 5-7 rüya görüldüğünü söyleyebiliriz. 
     
Bebekler daha çok rüya görüyor      Rüyaların süresi ne kadar 
     Gecenin ilk rüyası 5 ila 10 dakika sürerken, sabaha karşı olanlar 15-20 dakikaya çıkar. Birçok kişi gece boyunca rüya gördüğünü söylese de yaklaşık 2 saat rüyada geçer. 
     
     Rüyalarımızın tamamını neden hatırlamayız 
     Rüya bittiğinde uykunun başka bir evresine geçilir. Hatırlanması için uykudan uyanılması gerekir. Bu nedenle sıklıkla sabah rüyalarını anımsarız. 
     
     Çok sayıda rüya hatırlamak sağlık belirtisi mi 
     Bu durum, REM döneminde sık uyanmanın dolayısıyla da kötü kalitede bir uykunun belirtisi. 
     
     Bebekler de rüya görebilir mi 
     Çocuk uykusunun en önemli özelliği, uykunun büyük bölümünün REM uykusundan oluşması. Yeni doğan bir bebeğin uykusunun yarısı REM döneminden oluşurken, bu oran okul çağında yüzde 20-25’e düşer. Yani bebekler daha çok rüya görür. 
     
3-6 yaş K bus dönemi      Rüya görmenin nasıl bir işlevi var 
     Bir deneyde REM yani rüya görme evresine girmesi engellenen farenin bir süre sonra öğrenmiş olduğu davranış biçimini unuttuğu görüldü. Rüya dönemi hafızanın yenilendiği, öğrenmenin gerçekleştiği, gün içinde öğrendiklerimizin depolandığı, daha önce öğrendiklerimizle ilişkilendirildiği dönemdir. 
     
     K busların daha sık görüldüğü dönemler var mı 
     K buslar genellikle 3 ile 6 yaş arasında yoğun yaşanır. Gecenin ikinci yarısında daha çok ortaya çıkar. Canlı, ayrıntılı, içeriği korkunçtur. K bus gören çocuk mutlaka uyandırılmalı ve korkusu geçene kadar teselli edilmeli. Gerekiyorsa beraber yatılmalı, korku ve çatışma doğuran nedenler bulunup giderilmeli. K buslar ilerlemiş yaşlarda da devam ediyorsa bir psikiyatriste başvurmalı. 
     
Bir rüya gördü hayatı değişti      Film kostümü tasarlayan Jeeda Barford, Türk eşi Sadık Güven ile Dalyan’da tanışmış... Ancak bu hik ye bir rüya ile başlamış... Barford anlatıyor "Atalarım, yaklaşık 500 yıl önce İspanya’dan Türkiye’ye göç etmiş... Dedem İzmir’de, anneannem ise Rodos’ta büyümüş. Annemle babam da uzun yıllar Zimbabwe’de yaşamışlar. Ben de bir süre orada yaşadım, sonra Londra’ya göçettik. Küçükken anneannemin Türkiye anılarını dinlerdim. 8 yıl önce anneannemi kaybettim. Birkaç ay sonra gördüğüm rüya tüm hayatımı değiştirdi. Rüyamda anneannem bana Jeeda beni dinle ve Türkiye’ye git, orada biriyle tanışacaksın ve mutluluğu bulacaksın’ diyordu. Pek umursamadım. Birkaç ay sonra tatil için Türkiye’yi seçtim. Gözlerimi kapatıp haritanın üzerinde parmağımın durduğu noktaya gitmeye karar verdim. Dalyan çıktı. Birkaç gün sonra Sadık’la tanıştık ve 1 yıl önce de evlendik. Rüyam gerçek oldu." 
     
Rüyaları yazmak k busu azaltıyor      New Mexico Uyku ve İnsan Sağlığı Enstitüsü’nde, cinsel tacize uğramış 168 kadının gece korkuları, rüya terapisiyle yokedildi. Araştırmacılar, geceleri sık k bus gören hastalara, önce rüyalarını anlattırdı. Bir hafta sonunda hastalardan en kötü rüyalarını yazması ve sonunu değiştirmesi istendi. K buslarını yepyeni bir rüya olarak kağıda döken hastalara yazdıkları, tiyatro oyunu gibi okutuldu. Bu yöntemle hastaların 3-6 ay içinde terapiye yanıt verdiği ve uyku kalitelerinin düzeldiği gözlendi. 
     
Kitabına göre      Yapılan bir araştırma rüyalarla okunan kitaplar arasında bir ilişki olduğunu ortaya koydu. Wales Üniversitesi’nde, düzenli olarak kitap okuyan 10 bin kişiyle yapılan araştırmaya göre, roman okuyanlar daha garip ama hatırlaması kolay rüyalar görüyor. Fantezi ve bilimkurgu okuyanlar daha çok k bus, romantik kitapları tercih edenlerse duygusal rüyalar görüyor. 
     

</TEXT>
</DOC>
