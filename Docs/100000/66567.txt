<DOC>
<DOCNO> 66567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/yazar/ozkan.html </URL>
<DATE> 2002/02/08/ </DATE>
<TIME>  </TIME>
<AUTHOR> Tuncay ÖZKAN  </AUTHOR>
<HEADLINE>
Uzan kavgasının nedeni 
</HEADLINE>
<TEXT>

     Uzan grubuyla ilgili her ulusal veya uluslararası soruşturma dosyası gündeme geldiğinde, kim haber yaparsa ona karşı başlıyor bir küfür kıyamet. Uzanlar ellerindeki medyayı kullanarak, her türlü saldırıyı gerçekleştiriyorlar. Olaya bir "medya savaşı" görüntüsü veriliyor böylece. Kötü propaganda yer yer etkili de oluyor. Bazı çevreler sözlerine "Bu medya savaşı yakışmıyor" diye başlıyorlar. Uzanlar’ın istediği de bu zaten. Olay bir medya savaşı olarak algılansın... Böyle olunca iyiyle kötü birbirine karışıyor. Onlar haklarındaki davaların üstünü, bütün Türk medyasını sarmaya çalıştıkları kara bir örtüyle kapatmış oluyorlar. Olan Türk medyasına oluyor. Hepimiz aynı örtünün altında, kimin ne olduğu belirsiz... Oysa gerçek öyle mi 
     Bunun iyiyle kötü arasındaki bir özgürlük mücadelesi olduğunu, artık herkesin anlaması lazım. Elinde medya olan grupların davaları hakkında haber yapılmamaya başlanırsa sonu ne olur bilmeyen var mı 
     
En çok emekçisi etkileniyor      Medyada çalışan emekçiler bundan en çok yara alanlar. Oysa bugün şu soruyu sormanın zamanı geldi Türkiye’de gazeteciler mi bozuldu, yoksa medyanın sermayesi mi Sorun medyanın sermayesinde. Bu soruya doğru yanıt verebilmek için medya patronluğunun ne olduğuna bakmakta yarar var. 
     Medya patronu "halkın bilgilenme ve gerçekleri öğrenme hakkı" olduğuna inanacak. Bu uğurda gerekirse servetini yitirmeyi, canından olmayı göze alacak. Ayrıca demokrasiyi, evrensel insan hakları ilkelerini, bunların gelişimini destekleyecek. Baskılara direnecek. Kazancını meşru yollardan sağlayacak. Şeffaf olacak. Halk adına elinde tuttuğu soru sorma ve kamuoyu oluşturma olanağını ticaretini, siyasetini, gücünü artırmak için kullanmayacak. Hukukun üstünlüğüne, halkın sağduyusuna inanacak. Grupların, güç sahiplerinin çıkarlarının sesi olmayacak. Doğruların, çoğulculuğun sesi olacak. Kısacası Mehmet Yılmaz’ın iki gündür çok doğru tanımladığı gibi "işi medya olacak". Ekmeğini bu sektörden kazanacak ki, özgürlük ve bağımsızlığın ne demek olduğunu bilsin. Bunu yaşatmak için çaba göstersin. Türkiye’de medya patronluğu bozulduğu için bugünkü sıkıntılar yaşanıyor. 
     
Medyadan para kazanmak      Bugün 1980 öncesinde olduğu gibi ekmeğini yaptığı işten kazanan üç beş medya patronu daha olsa, her şey farklı olacak. 
     Hatırlayın Güneş gazetesini. Yani bol paralı adamlar medyaya girdiğinde amaçlarını iyi görmek, onları iyi kontrol etmek gerekiyor. 
     "Kötü medya iyi medyayı kovuyor" diyor Mehmet Yılmaz, doğru... çünkü kötü medya elindeki kara para olanağını öylesine kullanıyor ki, iyinin yaşam hakkı gasp ediliyor. 
     Özgürlüğü savunanları tehdit et, hukuku çiğne, korkut, ürküt, şantaj yap, satın al, parayı her değerin önüne koy, insanı değersizleştir. Siyasetçiyi tehditle, bürokratı şantajla, işadamını korkuyla, hukuku parayla sindir. Özgür, bağımsız, vicdan sahibi gazetecileri çamurla susturmaya çalış. Bugün medya savaşı diye bazılarının kara örtülerle örtmeye çalıştıkları sorunun altında bu gerçekler var. Bunları da görmezden mi gelelim. Kötü medya iyisini kovsun mu Kötüye iyi yapıyorsun, devam et mi diyelim. Uzan grubunun haberlere gösterdiği tepki, bugüne kadar yaptıklarının halka duyurulmasına duydukları kinden başka bir şey değil. Türk medyasının sermayesi temiz olmalı. Dünyanın neresinde hakkında 100 adet kamu davası açılmış veya suç duyurusunda bulunulmuş bir şirket var Televizyonunu, gazetesini ve dergilerini bu kadar özel amaç için kullanan başka bir sermaye grubu var mı Bu kadar çok gerçeği Uzanlar’ın çamurla kapatması mümkün mü Olanaksız. Türkiye’de sorun medyadan para kazanmayan sahiplik müessesesinde. Bu sorunun çözümü için korkusuz bir Ankara’ya ihtiyaç var. 
     
KENDiNiZE GELiN GASTECi BAYLAR      Medyada sadece bu sıkıntılar mı var. Hayır. örnek mi Alın size Sedat Peker vakası. Sedat PEKER... Servetini çek senet tahsilatı ve bildiğimiz bütün mafyavari yollarla edinmiş yeraltı dünyasının üyelerinden birisi. Şimdi bakıyorum da bazı magazin basını ile kol kola girmiş yardakçı, sözde haberciler elbirliği ile şuan Türkiye’nin en ünlü "organize suç lideri"ni aklama, paklama yarışındalar. En hafif değimiyle ayıptır beyler ayıp. Ne zamandan beri adam öldürtenler, çek senet tahsilatı yaptırtanlar, haklarında onlarca dava olanlar, suç dosyalarının hacmi boyunu aşanlar, "işadamı" sayılıyorlar. Alaattin Çakıcı’nın basın müşaviri olarak çalışan magazin gazetecileri vardı. Varlar. Onlar şimdi Sedat Peker’e yağ yakıyorlar. Onları anlıyorum beslendikleri kaba pis diyeyecek değiller ya Ama onların dümen suyuna yeni girenleri anlamakta zorlanıyorum "işadamı" , "genç" diyerek yer altı dünyasının Sedat Peker’ini aklayamazsınız beyler. 
     Hiç kimseden utanmıyorsanız adının önüne eklemeye çalıştığınız "işadamı" sıfatını taşıyan müteşebbislerden utanın. Ayaklar baş, başlar ayak oldu da, Türkiye’nin hukuku daha ölmedi. 4422 sayılı organize suç örgütleri ile mücadele yasası yürürlükte. Aklınızı başınıza alın. Mafyayı övmek suç hala. Sorun bakalım o "genç işadamı" Sedat Peker’e, o paraları hangi işleri ile kazanmış. Sorun bakalım bu güne kadar kaç para vergi vermiş. Sorun bakalım mali suçları araştırma kurulundaki kara para incelemesinden nasıl aklanmış. 
     Bu işler genç kızları soymaya benzemez. Aklınızı başınıza toplayın. Yuvarladığınız genç işadamı taşının altında kalırsınız. Türkiye’de daha Susurluk yargılaması yeni bitmişken çetelerin ve onların liderlerinin ne olduğu gayet iyi bilinirken, bugün o liderlerden birine döktürdüğünüz methiyeleri, yarın boynunuzdaki suçluluk yaftası olarak taşırsınız. Sizi alın teriyle kazandıkları paralarla çalıştığınız kurumları ayakta tutmaya çabalayan "işadamları"ndan özür dileyip işinize dönmeye davet ediyorum. 
     
     







Bölükbaşı ve Özdağ 


Namus cezası 


Saddam’dan ters rüzg rlar 


TBMM çatısı altındaki uzlaşma ruhu 


Mayını imha 


Sosyetik okullar bitlendi 


Emlak Vergisi fazla mı 


Bakalım, uygulama nasıl olacak 


Televizyon haberlerinin gösterdiği gerçek 


Uzan kavgasının nedeni 


Değişim dolmasını yutanlara sunulur 


Uyum fırtınası ardından 


Oğul Bush'tan Arjantin'e Enron için baskı 


Kaygan akıl, kaçak gönül 


Faiz de, enflasyon da kendiliğinden düşmez 


</TEXT>
</DOC>
