<DOC>
<DOCNO> 64663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/dunya/dun03.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush, Karzai’yi baş tacı etti 
</HEADLINE>
<TEXT>

     Afganistan’ın geçici hükümetinin Başbakanı Hamid Karzai, ABD’ye gerçekleştirdiği tarihi ziyaret çerçevesinde dün Başkan George W. Bush’la görüştü. Görüşme sonunda iki lider Beyaz Saray bahçesinde ortak bir basın toplantısı düzenledi. Bush, Hamid Karzai’yi Beyaz Saray’da görmekten memnuniyet duyduğunu belirtirken, Afganistan ile kalıcı ortaklık taahhüdünde bulundu. 
     Bush, savaşlar yüzünden büyük yıkıma uğrayan Afganistan’ın özel yatırımları ile ordu ve polis gücünün oluşturulması için 50 milyon dolar yardım yapacağını açıklarken, şöyle dedi "Bugün burada size bir kez daha tekrarlıyorum. ABD, Afgan halkının dostu olmaya devam edecektir." Karzai ise Taliban yönetimine son verilmesine yardımlarından dolayı Amerika’ya bir kez daha teşekkür ederek, "Afganistan çok iyi bir ortaktır. İyi bir ortak olarak da kalacaktır" dedi. 
     



 DÜNYA 












</TEXT>
</DOC>
