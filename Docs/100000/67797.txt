<DOC>
<DOCNO> 67797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/15/son/sondun09.html </URL>
<DATE> 2002/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Az uyuyan çok yaşıyor... 
</HEADLINE>
<TEXT>

     ABD'de yapılan bir araştırmada, az uykunun ömrü uzattığı belirlendi. 
     Kanseri önleme çalışmaları çerçevesinde California Üniversitesi tarafından yapılan araştırmaya göre, gece 8 saat uyuyan kişilerin ömrü, 7 saat uyuyan kişilere göre 6 yıl içinde yüzde 12 oranında azalıyor. 
     Yaşları 30 ila 102 arasında değişen kişiler üzerinde yapılan araştırmayı yürüten psikiyatri profesörü Dr. Daniel Kripke, ''5, 6 ya da 7 saat uyuyan kişilerin endişenelecek bir şeyleri yok. Bu insanların 8 saat uykuya ihtiyaçları bulunmuyor'' dedi. 
     Dr. Kripke, araştırma sonucuna göre, uzun uykunun kanser ve kalp rahatsızlığı riskini artırdığını, ancak alkol ve sigara gibi sağlığa zararlı alışkanlıklara iyi gelip gelip gelmediğinin araştırılması gerektiğini söyledi. 
     Kripke, ''8 saat uykunun, 6 ya da 7 saat uykudan daha iyi olduğunu gösteren bir kanıt bulunmuyor. Uzun uyuyanların daha zengin veya hayattan daha keyif aldığına dair bir kanıt da yok. Çok yemenin sağlığa zararlı olduğunu herkes bilir. İstediğinizden daha az yerseniz, daha uzun yaşarsınız'' dedi. 
     Daniel Kripke, uyku hapı alanların, almayanlara göre ölüm risklerinin daha fazla olduğunu kaydetti. 
     Diğer araştırmacılar ise ''Birçok araştırma gösteriyor ki iyi uyumayan kişiler bütün gün boyunca uykulu oluyor ve işlerini yerine getiremiyorlar. Uykulu hal, kaza riskini yükseltiyor ve insanlar huysuz oluyor'' şeklinde karşıt görüş bildirdiler. 
     






</TEXT>
</DOC>
