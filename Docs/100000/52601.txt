<DOC>
<DOCNO> 52601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/son/sondun05.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kabil'de Taliban avı 
</HEADLINE>
<TEXT>

     Afganistan'da, başkent Kabil, Celalabad ve Nimroz kentlerinin kontrolünü eline geçiren Kuzey İttifakı, bu bölgelerde halkın arasına sızan Taliban güçlerini temizliyor. 
     Kuzey İttifakı'nın Türkmenistan'ın başkenti Aşkabat'taki sözcüsü Nadir Zahiri, kontrolü ele geçirilen bölgelerde, halk içine sızmış Taliban üyelerinin bulunduğunu belirtti. 
     Arap, Pakistanlı ve diğer milletlerden olan Taliban üyelerinin büyük bir titizlikle halk arasından temizlenmeye çalışıldığını söyleyen sözcü, başkent Kabil'de henüz asayişin tam olarak sağlanması ve temizleme işlemlerinin tamamlanmadığını bildirdi. 
     Bu yüzden Afganistan'ın devrik Devlet Başkanı Burhaneddin Rabbani'nin planlandığı şekilde geçen günlerde Kabil'e gelmesinin ertelendiğini belirten sözcü, Rabbani'nin bugün veya yarın başkente gelebileceğini söyledi. 
     Sözcü ayrıca, Kandahar ve kuzeydeki Kunduz kentinde çatışmaların devam ettiğini bildirdi. 
     






</TEXT>
</DOC>
