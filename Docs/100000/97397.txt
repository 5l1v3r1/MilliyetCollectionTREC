<DOC>
<DOCNO> 97397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/23/guncel/agun.html </URL>
<DATE> 2002/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk ordusuna AİHM desteği 
</HEADLINE>
<TEXT>

Avrupa İnsan Hakları Mahkemesi AİHM , tarikat üyesi oldukları gerekçesiyle ordudan atılan çeşitli rütbelerdeki 13 subayın başvurularını incelemeye değer bulmadı... 
     GÜVEN ÖZALP Brüksel 

     Şeriat uygulamalarıyla demokrasinin bağdaşmayacağı yönündeki görüşünü RP davasında somut bir şekilde k ğıda döken Avrupa İnsan Hakları Mahkemesi AİHM , Türkiye’deki tarikatlara da geçit vermedi. Tarikat üyesi olmaları gerekçesiyle ordudan atılan çeşitli rütbelerdeki 13 subayın başvuruları incelenmeye değer bulunmadı. 
     AİHM, geçen üç ay içinde Yüksek Askeri Ş ra YAŞ kararlarıyla köktendinci faaliyetleri nedeniyle 1995 - 1997’de "erken emekliliğe" ayrılan 13 subay ve astsubayın başvurularını ele aldı. Ancak yapılan inceleme sonucunda Türkiye’nin bu kişileri ordudan atarak Avrupa İnsan Hakları Sözleşmesi’ni AİHS ihlal ettiği yönündeki iddialar kabul edilmedi. 
     
     Subaylar ibadet edebilir 
     AİHM tutanaklarına göre şik yetçilerin 5’i Nakşibendi, 3’ü Fethullahçı, 1’i Işıkçı, 4’ü ise çeşitli köktendinci örgütlere mensup. Söz konusu 13 eski ordu mensubu arasında Kara Kuvvetleri ve Deniz Kuvvetleri’nden 2 albay, 2 binbaşı, 4 yüzbaşı, 1 teğmen ve 4 astsubay yer alıyor. 
     Şik yetçiler, başvurularında Türkiye’nin AİHS’nin inanç özgürlüğünü düzenleyen maddesini ihlal ettiğini öne sürdü. Mahkeme, Türkiye’den gelen bilgileri dikkate alarak şik yeti geri çevirirken, gerekçeli kararda da şöyle denildi 
     "Türkiye’de subay ve astsubaylar askeri görev ve yükümlülükleri çerçevesinde dini vecibelerini yerine getirebilirler. Her ülkede olduğu gibi, Türkiye’de de silahlı kuvvetler belli bir disiplin çerçevesinde faaliyet gösterir. Silahlı Kuvvetler’e giren herkes bu disipline uymakla yükümlüdür." 
     Şik yetçilerin bir başka iddiası da, "YAŞ kararlarının hukuk dışı olduğu"ydu. AİHM, iddiaya da oldukça net yanıt verdi. Mahkeme verilen cezaların TSK disiplin yönetmeliğine göre verildiğine dikkat çekerek, "Bu kararlar sadece belli bir gruba üye TSK kişileri ilgilendirir. Dolayısıyla YAŞ kararları ceza kanunu çerçevesinde incelenemez ve AİHS’nin adil yargıyla ilgili maddesine aykırı değildir" ifadelerini kullandı. 
     Mahkeme, ordudan atılan şik yetçilerin AİHS’nin cezaların yasallığıyla ilgili 7. maddesinin ve etkili başvuruya ilişkin 13. maddesinin Ankara tarafından ihlal edildiği iddialarını da geçersiz buldu. 
     
Başvuruları reddedilen subaylar      Başvuruları reddedilenlerin listesi şöyle 

</TEXT>
</DOC>
