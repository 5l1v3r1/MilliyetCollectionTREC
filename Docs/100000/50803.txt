<DOC>
<DOCNO> 50803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/ekonomi/eko08.html </URL>
<DATE> 2001/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hedefler gözden geçiriliyor 
</HEADLINE>
<TEXT>

     HARUN GÜREK Ankara 

     IMF ile iki aydır ertelenen 10. gözden geçirme çalışmalarına dün resmen başlandı. IMF Türkiye Masası Şefi Juha Kahkonen başkanlığındaki heyet, dün Maliye, Hazine, Merkez Bankası ve DPT bürokratları ile buluştu. 
     Görüşmelerde enflasyondaki yükselmenin kur artışından kaynaklandığı, talep değil, maliyet enflasyonu olduğu konusunda görüş birliğine varıldı. Ekimde yüksek çıkan enflasyonun 2002 hedeflerinin değiştirilmesini gerektirip gerektirmeyeceği tartışıldı. Ancak G - 7’lerden gelişmiş yedi ülke beklenen kaynak miktarına bağlı olarak hedeflerin revize edilebileceği belirtiliyor. Heyet, resmi görüşmelerin ilk gününde sürpriz yaparak, Maliye Bakanı Sümer Oral ve Devlet Bakanı Yılmaz Karakoyunlu ile de görüştü. 
     
     Pakete Ecevit el koydu 
     Kahkonen ile 2001 bütçe uygulamaları, 2002 hedefleri ve mali politikaları konuştuklarını belirten Oral, devletin küçültülmesine yönelik önlemlerin de gündeme geldiğini bildirdi. Oral, önlemlerin bu hafta içinde açıklanabileceğini söyledi. 
     Başbakan Bülent Ecevit de dün Devlet Bakanı Kemal Derviş ve Hazine Müsteşarı Faik Öztrak’ı kabul etti. Ecevit’in Derviş ve Öztrak ile tasarruf önlemleri paketi üzerinde bizzat çalıştığı öğrenildi. 
     
     
     



 EKONOMİ 





















</TEXT>
</DOC>
