<DOC>
<DOCNO> 67314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/son/sontur20.html </URL>
<DATE> 2002/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakim serbest bıraktı, iki grup adliye önünde kapıştı 
</HEADLINE>
<TEXT>

     Şanlıurfa'da, aralarında alacak verecek yüzünden anlaşmazlık bulunan ve mahkemeye çıkarılan iki aileden 17 kişilik grup, adliye çıkışında taşlı, sopalı ve silahlı kavga ettiler. 
     Aralarında alacak verecek nedeniyle anlaşmazlık bulunan ''Akdağa'' ve ''Karakuş'' aileleri, önceki gün Şehitlik Mahallesi'nde kavga ettiler. 
     Güvenlik güçleri tarafından gözaltına alınan ve sorguları tamamlandıktan sonra bugün adliyeye çıkartılan 17 kişi, adliye çıkışında tartışmaya başladı. 
     Tekel Caddesi'ne kadar devam eden tartışma önce taşlı, sopalı, sonra da silahlı kavgaya dönüştü. Kavga sırasında aynı zamanda Şanlıurfaspor'da futbolcu Mehmet Altun açılan ateş sonucu elinden yaralandı. 
     Olay yerine gelen güvenlik güçleri, kavgayı önledikten sonra, 17 kişinin Devlet Hastanesi'nde tedavisini yaptırarak, ardından gözaltına aldı. 
     Kavgayla ilgili soruşturmaya başlanıldığı bildirildi. 
     






</TEXT>
</DOC>
