<DOC>
<DOCNO> 62464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/ekonomi/eko10.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’nin dev firmalarına 4 milyar dolar ceza geliyor 
</HEADLINE>
<TEXT>

     EKONOMİ SERVİSİ 

     ABD ve AB arasında yaşanan ticaret savaşına’ Dünya Ticaret Örgütü WTO müdahale etti. 
     ABD’li General Electritc, Boeing ve Microsoft gibi firmaların yasadışı yöntemlerle ihracat sübvansiyonu yaptıklarını’ açıklayan WTO bu ülkeye yaklaşık olarak 4 milyar dolar tutarında müeyyide uygulamayı düşünüyor. Son beş yılda dördüncü kez ABD’nin yasadışı yöntemlerle bazı şirketlerine ihracat sübvansiyonu uyguladığını bildiren WTO yetkilileri AB’nin, ABD’den ithal edeceği mallara vergi koymasının önünü de açtı. 
     ABD’nin ticaret yetkilisi Robert Zoellick ise Beyaz Saray’ın hayal kırıklığına uğradığını ve bu durumdan karşılıklı olarak zarar doğacağını düşündüğünü belirtti. 
     Zoellick, ABD Hükümeti’nin AB ile işbirliği yaparak sorunları birlikte çözmek istediğini kaydetti. WTO’nun gündeminde ise sorunları hakem yolu ile çözüme kavuşturmak bulunuyor. 
     



 EKONOMİ 




















</TEXT>
</DOC>
