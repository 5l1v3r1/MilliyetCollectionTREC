<DOC>
<DOCNO> 81697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/son/sonspo08.html </URL>
<DATE> 2002/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de play-off eşleşmelerinde 2-2'lik eşitlik var... 
</HEADLINE>
<TEXT>

     ABD Profesyonel Basketbol Ligi'nde NBA play-off 1. tur 4. maçlarında, kendi sahalarında Batı bölümünde Philadelphia 76'ers, Boston Celtics'i 83-81, Seattle Supersonics de San Antonio Spurs'ı 91-79 yenerek 5 
     maçlık seride 2-2'lik eşitliği yakaladılar. 
     Philadelphia'daki maçta, geçen sezonun finalisti ev sahibi ekibin sayı kralı yıldız oyuncusu Allen Iverson, takımının son 8 sayısına imza koyarak galibiyette yine başrolü oynarken, maçı 28 sayı, 5 ribaunt ve 4 asistle tamamladı. 76ers'de ayrıca, Derrick Coleman, 14 sayı ve 9 ribaunt, Dikembe Mutombo, 10 sayı ve 14 ribaunt, Aaron McKie de 11 sayı ve 6 ribauntla oynadı. 
     Boston Celtics'de ise Antoine Walker'ın 25 sayı ve 7 ribaunt, Paul Pierce'ın da 20 sayı ve 8 ribauntluk performansları, galibiyete yetmedi. 
     Seattle Supersonics'in, kendi sahasında ''ikiz kuleler'' olarak adlandırılan 2 ünlü oyuncusu Tim Duncan ve David Robinson'dan yoksun oynayan San Antonio Spurs'a üstünlük sağladığı maçta, Supersonics'in yıldız oyuncusu Gary Payton, kariyerinde 2. kez bir play-off maçında triple-double yaparak 26 sayı, 12 ribaunt ve 11 asistle oynadı. 
     Ev sahibi ekipte Yugoslav forvet Vladimir Radmanoviç, 23 sayı ve 4 ribaunt, Dasmond Mason da 17 sayı, 4 ribaunt ve 4 asistle galibiyete büyük katkı yaptı. 
     Konuk ekipte ise Malik Rose, 28 sayı ve 13 ribaunt, ''çaylak'' oyuncu Tony Parker, 14 sayı ve 5 ribaunt, Steve Smith de 11 sayı ve 8 ribauntla oynamalarına karşın yenilgiyi önleyemedi. 
     2 eşleşmede de 5. ve son maçlar, 4 Mayıs Cumartesi günü sabaha 
     karşı yapılacak ve play-off çeyrek finaline yükselecek 2 takım belli olacak. Ligde yarın da Doğu bölümünde New Jersey Nets-Indiana Pacers 2-2 ve Detroit Pistons-Toronto Raptors 2-2 eşleşmelerinde 1. turdaki 5. ve son maçlar yapılacak. 
     





</TEXT>
</DOC>
