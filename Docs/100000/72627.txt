<DOC>
<DOCNO> 72627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/son/sontur17.html </URL>
<DATE> 2002/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Doktorlar uyardı "Osman Durmuş sağlığa zararlıdır" 
</HEADLINE>
<TEXT>

     Sağlık çalışanları 14 Mart Tıp Bayramı'nı Sağlık Bakanı Osman Durmuş ve sağlık politikalarını protesto ederek kutladılar. Sağlık çalışanları Bakan Osman Durmuş'un sağlığa zararlı olduğu uyarısında buludular. 
     Ankara Tabip Odası ve Sağlık Emekçileri Sendikası SES 'na üye bir grup sağlık çalışanı önce Numune Hastanesi önünde biraraya gelerek, sloganlar eşliğinde Sıhhiye'de bulunan Abdi İpekçi Parkı'na kadar yürüdüler. Buradan Sağlık Bakanlığı önüne gelerek, açıklama yapmak isteyen sağlık çalışanlarına polis izin vermezken, sağlık çalışanları Abdi İpekçi Parkı'nda bir açıklama yaptılar. Sağlık çalışanları, "Osman Durmuş sağlığa zararlıdır, Kadrolaşma sürüyor, tohumlar büyüyor. IMF uşağı hükümet isitfa, Emeğimizin karşılığını istiyoruz" sloganları atarken, üzerinde, "Sağlıktan tasarruf ölüm, özgürlükten tasarruf zulümdür. 
     Doktorum geçinemiyorum. Durmuş istifa" yazılı pankartlar taşıdılar. Ankara Tabip Odası ve SES Ankara Şubesi'nin hazırladığı ortak basın metnini okuyan ATO Genel Sekreteri Tufan Kaan, 14 Mart'ı Bayram olarak kutlamayadıklarını ifade etti. Sağlık çalışanlarının yaşam koşullarının, yetmeyen ücretlerin, iyi beslenememenin, hastane kuyruklarının, altyapısı olmadan açılan tıp fakültelerinin, parasızlıktan alınamayan reçetelerin ve Mecburi Hizmet Yasası'nın 14 Mart'ı bayram havasında kutlamanının önündeki engeller olduğunu söyleyen Kaan, "Sağlık çalışanları emeğinin karşılığını aldığı zaman 14 Mart'ı bayram havasında kutlayacak" dedi. 
     






</TEXT>
</DOC>
