<DOC>
<DOCNO> 65312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/siyaset/siy02.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban rehberine dur 
</HEADLINE>
<TEXT>

Kütahya’da belediyenin evlilik rehberi için mahkeme "toplatma" kararı verdi 
     KÜTAHYA DHA 

     Kütahya Belediyesi’nce evlenen çiftlere dağıtılan "Evlilik Rehberi" adlı kitapla ilgili incelemeyi başlatan Cumhuriyet Savcılığı, soruşturma açılmasını kararlaştırdı. 
     Cumhuriyet Başsavcısı Gökhan Karaburun, kitabın dağıtılmasını sakıncalı görerek toplatılması için nöbetçi mahkemeye başvurdu. Mahkeme "Medeni Kanun’a aykırılığı" nedeniyle kitabın toplatılmasına hükmetti. Mahkeme kararı, kitabın polis marifetiyle toplatılması için Kütahya Emniyet Müdürlüğü’ne iletildi. 
     Başsavcı Karaburun, "Kitap, Emniyet yetkilileri tarafından toplatılacak. Ayrıca kitabı yayına hazırlayan sorumlular hakkında da soruşturma açtık" dedi. 
     Kitabı yazan ve basanlar hakkında Türk Ceza Yasası’nın 312. maddesine göre işlem yapılacağı belirtildi. 
     
Saadet, Kütahyalı Taliban’ı sevdi      ABDULLAH KARAKUŞ Ankara 

     SP yönetimi, "Eğer bir erkek kadına yanlışlıkla boşsun derse, bu bir boşanma nedenidir" ifadesinin de içinde yer aldığı Evlilik Rehberi’ni yeni evli çiftlere dağıtan "Kütahya’daki Taliban" SP’li Kütahya Belediye Başkanı Süleyman Canan’a sahip çıktı. 
     SP yönetimi, kitapla ilgili olarak Canan’ın görüşlerine başvurdu. Bilgi istenmesi üzerine Canan şunları söyledi "Diyanet’in 121 kaynağına istinaden yazılmış bir kitap. Üç yıldır dağıtıyoruz. En ufak bir şik yet gelmedi. Biz de bir kültür hizmeti olarak yaptık." 
     SP’liler Canan’ın bir kültür hizmeti yaptığını belirterek, "Başkan, dini sağlıklı öğretmek istemiş" dedi. SP’lilerin görüşleri şöyle 

</TEXT>
</DOC>
