<DOC>
<DOCNO> 52234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/son/sondun06.html </URL>
<DATE> 2001/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD uçağında tuvalete gitti diye tutuklandı... 
</HEADLINE>
<TEXT>

     ABD'de, uçağın inmesine yarım saat kala, koltuğunda kalması yönündeki uyarılara rağmen tuvalete gitmek için yerinden ayrılan yolcu tutuklandı. 
     ABD'de, 11 Eylül terör olayları sonrasında uçuş güvenliğini sağlamak için sıkı kurallar uygulanıyor. 11 Eylül'den sonra uçaklarda, inişe yarım saat kala yolcuların yerinden kalkmasına izin verilmiyor. 
     US Airways şirketinin Pittsburgh'dan kalkan ve Washington'a inmesine yarım saat kalan 969 sayılı uçağında, 33 yaşındaki yolcu Raho Ortiz'in, uyarılara rağmen yerinden kalktığı ve dolaşmaya başladığı belirtildi. 
     ABD Başkanı George W. Bush'un emriyle uçaklara yerleştirilen silahlı koruma görevlilerinin Ortiz'i yerine oturması için ikaz ettiği, söz dinlemeyen Ortiz'in bunun üzerine tutuklandığı açıklandı. 
     Ortiz ise niyetinin sadece tuvalete gitmek olduğunu söyledi. 
     Havaalanı yetkilileri, olay yüzünden 100'den fazla yolcunun, Federal Soruşturma Bürosu FBI ajanları tarafından sorgulandığını ve Dulles havalanına inmesi beklenen uçağın, yine Washington'daki Reagan havalanına indirildiğini belirttiler. 
     Ortiz ise güvenlik kurallarını hiçe saymaktan bugün mahkeme önüne çıkacak. 
     






</TEXT>
</DOC>
