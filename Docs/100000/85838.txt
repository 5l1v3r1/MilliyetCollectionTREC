<DOC>
<DOCNO> 85838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/yazar/akyol.html </URL>
<DATE> 2002/05/24/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Çağdaşlaşma 
</HEADLINE>
<TEXT>

     MPM Milli Prodüktivite Merkezi tarafından yeni yayımlanan "Verimlilik Raporu"ndan bir veri 
     l Bir Türk çalışanı yılda 20 bin dolarlık, bir Alman çalışanı ise 52 bin dolarlık "hasıla" üretiyor 
     Aynı Türk Almanya’da çalışınca bir Alman kadar üretim yapıyor 
     Demek ki, mesele damarlarımızdaki asil kanla da, kalbimizdeki yüce imanla da ilgili değil. 
     l Türkiye’nin 1992 üretimini endeks olarak 100 kabul edersek, 2000 yılına kadar tarımsal üretimimiz ancak birkaç puan artmış. Sanayide ise, 1992’de 100 birim üretim yapan Türkiye 2000 yılında 139 birim üretime ulaşmayı başarmış Hizmet sektöründeki üretim de 100’den 136’ya çıkmış Sf. 18 
     2001 yılında kriz sebebiyle üçü gerilemiş ama asıl gerçek değişmiyor Tarım daha az, sanayi ve hizmet sektörleri daha çok refah üretiyor 
     Ülkeler ne kadar köylü ise o kadar yoksuldur Çünkü köyün refah üretme kapasitesi çok sınırlıdır. 
     
     EN büyük devrim insanlığın, tarım toplumundan sanayi toplumuna, köylülükten kentliliğe, kol gücünden makine ve kafa gücüne geçişidir. 
     Biz bunu başaramadığımız, hatta medeniyeti buralarda değil de protokolde ve gardıropta aradığımız için, hala birçok bakımdan geri’ ülkeyiz sadece ekonomide değil, görgüde, bilgide, demokraside de... 
     Tarım ve köylü deyince, o da değişiyor. "Verimlilik Raporu"na göre, bizde tarım kesiminde çalışan bir kişinin yıllık "hasıla" üretimi 3 bin dolar civarında Bunu çalışmayan aile fertleri de paylaşıyor 
     Yunanistan’da ise tarımda çalışan bir kişi 12 bin, Danimarka’da 40 bin dolarlık "hasıla" üretiyor Sf. 21 
     Gelişmiş ülkeler zengin ama devlet herkesin cebine daha çok para koyduğu için değil 
     Şehirleşme, ulaşım ve iletişim, ticarileşme, sanayileşme, üretimde teknoloji kullanılması ve kitle eğitimi gibi faktörler daha gelişmiş olduğu için, oralarda çalışanlar daha çok üretiyorlar, onun için de daha zenginler 
     
     BİZ, kabaca iki yüz yıldır, "temeddün, asrileşme, muasırlaşma, muasır medeniyet, çağdaşlaşma" dediğimiz bir hedefin peşindeyiz. Mutlak doğru bir hedef... 
     Ama bu kavramlardan anladığımız, "şehirleşme, ulaşım ve iletişim, ticarileşme, sanayileşme, üretimde teknoloji kullanılması" gibi asli dinamikler miydi 
     Recaizade’nin "Araba Sevdası", Yakup Kadri’nin "Ankara" adlı romanları gösterir ki, biz medeniyet’ kavramıyla öncelikle çağdaş yaşam’ı anlamışız, çağdaş üretim’i değil. Japonlarla temel farkımız bu olmuş. 
     Çağımızda iktisat bilimi bile değişiyor. Bırakın daha eski yılları, 1960’larda bile bizim fakültelerde "üretim faktörleri" diye "toprak, emek, sermaye" anlatılır, bazı hocalar "teşebbüs"ü ilave ederlerdi. 
     MPM’nin "Verimlilik Raporu" gösteriyor ki, çağımızda birinci üretim faktörü "yönetim organizasyonu"dur ve başlı başına bir zihniyet meselesidir. Sf. 26 vd. 
     Artık çağdaşlaşmayı eski metinleri ezberleyerek değil, çağın verileriyle anlamanın zamanı gelmedi mi Kore bile bizi çoktan geçti 
     
     







Çağdaşlaşma 


"Annene sor bakalım, ateşimi geçirecek bir ev ilacı biliyor mu " 


Çadır yaşamı... 


AB düğümü 


Manisa denenmemişi deneyecek mi 


Çankaya - AB hattı 


İnönü Üniversitesi kabuk değiştiriyor 


Japonlar bankacılıkta küme düştü 


Liderler arasında uyum yeter mi 


Cannes ellerinde sazım çalınır 


Komplo skandalında neler oluyor 


"Ararat" filmi ve şehit tıbbiyeliler 


Sezer’den AB zirvesi 


Bir koltukta 50 yıl 


Sizde "vatan haini" bir hal var 


İstikrarsızlık risk primi’ni yükseltir 


</TEXT>
</DOC>
