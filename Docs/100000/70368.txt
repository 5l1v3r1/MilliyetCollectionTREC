<DOC>
<DOCNO> 70368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/yazar/cem.html </URL>
<DATE> 2002/03/02/ </DATE>
<TIME>  </TIME>
<AUTHOR> İpek CEM  </AUTHOR>
<HEADLINE>
Kadınlar ne ister 
</HEADLINE>
<TEXT>

     Başrolünde ünlü aktör Mel Gibson’ın oynadığı bu filmi görmüş olabilirsiniz. Kadınlar Ne ister’ filminde, kariyeri, bir kadının patronu olarak atanmasıyla sarsılan bir reklamcıyı oynuyordu Gibson. 
     Amerikan tüketici kültürünü yansıtan filmde, Gibson birdenbire kadınların düşüncelerini okumaya başlamıştı. Bu mucize sayesinde de kadınların ne istediğini anlayıp, onları etkileyecek reklam fikirleri üreterek, mesleğinde yeniden tutunmayı başarıyordu. Tabii kadın patronuna aşık olması da işin cabasıydı. Patronu ise, erkek gibi kadın’ diyeceğimiz cinsten, işkolik biri olarak sunulmuştu filmin başında. 
     Filmdeki başkadın ve başerkek tiplemesi alışılanın dışında tutulsa da, kadının yumuşaklığı ve erkeğin maçoluğu filmin sonuna doğru daha belirginleşmişti Kadın kadınlığını, erkek de erkekliğini tekrar keşfetmiş, bu modern çağ aşkı mutlu sonla noktalanmıştı. 
     
     Sessiz çoğunluk 
     Kadınların ne istediği, içinde bulundukları koşullara göre öyle değişken ki, bunu ortak paydaya indirgemek zor. Aslında gelişmiş toplumlar feminizmi bir yana bırakmış, erkekleri taklit etmek yerine, kadın olmanın farkını yaşayabilmek üzerine kafa yormakta. 
     Türkiye’de ise en büyük sessiz çoğunluk kadınlar değil mi Neden sessiz, neden tepkisiz Veya sesli ve tepkili olmak için ne eksiği var 
     Toplumsal yaşamda güç ve para dengelerinin büyük ölçüde dışında kalan kadınlar, sessizliğe bu yüzden mahkum oluyorlar. Daha az okuyabildiklerinden, daha ucuza çalıştıklarından, çoğu kez haklarını arama şansına sahip olmadıklarından sessizler. Oysa eşit fırsatlarda büyüyen çocuklarda, aynı koşullarda yarışan gençlerde ve belli bir refah düzeyindeki kadınlarda bu sıkılganlık mevcut değil. 
     Kadının ne istediğinden söz ederken, belki en alt müşterek, onun insanlık haklarına saygı gösterilmesi. Öncelikle kadını birey olarak geliştirebilecek ve özgürce karar vermesine destek olacak koşullardan söz ediyorum. Sağlık, eğitim, sosyal baskıların ortadan kalkması gibi konulardan. Bu alt müşterekler sağlandığında, sessizlik kendiliğinden ortadan kalkıyor. 
     
     Kendi seçimi önemli 
     Toplumda kadına eşit yarışabilme şansını vermek, hukuka olduğu kadar günlük yaşamdaki uygulamaya da bağlı. Hak verip kullandırmamak da kadını baltalıyor. Burada kadın için belli bir seçimden çok, kendi seçimi önemli. Tıpkı kariyerinin zirvesinde bir kadının anneliği veya maddi açıdan kocasına bağımlı bir kadının, kötü şartlara göğüs germe pahasına boşanmayı seçmesi gibi. Esas olan bu seçimlerin gölgelenmemesi. 
     Birtakım kadınlar, kendi güçlerini erkek öncelikleri üzerine kurarak, uyumlu dişi’ rolüne bürünür, mevcut oyununun sürmesini sağlar. Küçük bir azınlık, kadın olmayı kariyerlerinde erkeklere karşı avantaj haline getirir. İkisinin ortasında ise kadın milletinin’ çoğunluğu yer alır. 
     Aslında kadınların erkeklerden pek bir farkı da yoktur. Ama bazılarının son moda terimle kadını öteki’ olarak görmeye ihtiyacı vardır. 
     Kadının iffetini’ yakın zamana kadar bekaret kontrolüyle denetlemeye çalışan devletimiz bile böyle yapmıyor muydu 
     
     







Haçlı Avrupa 


Memet nöbete 


Diğer idam cezaları 


Kadınlar ne ister 


Ağzımızla kuş tutsak edebiyatı yerine... 


3 "S"... 3 "Ç". 


Peki sonra ne oldu Ali Kemal'e .. 


Zirvedekilerden gelecek için öneriler 


Her yerde Amerika 


Kimse kusura bakmasın, kendimi eleştiriyorum 


Borsa kültürü 


"Komünist " serbest, parti yasak... 


Demirel ve Çiller'in seçim takvimi 


IMF rüzgarı sürerken, AB trenine binmek 


Papaza kızıp oruç bozmak 


Resneli Niyazi, Cemgil, Gezmiş ve Küçük 


</TEXT>
</DOC>
