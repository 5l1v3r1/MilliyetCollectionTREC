<DOC>
<DOCNO> 53341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/spor/spo03.html </URL>
<DATE> 2001/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
SUÇLU ARANIYOR 
</HEADLINE>
<TEXT>

Galatasaray savunması, uzatmada yenilen beraberlik golü sonrası birbirini suçladı. Kaleci Mondragon Fleurquin’in, Capone ise Mondragon’un hatalı olduğunu iddia etti 
     "Defans hatasız" 
     SARI - Kırmızılı ekipte 90 dakika sonrası sinirler gerildi. Emerson’un uzatmada attığı golde savunma birbirini suçladı. Kaleci Mondragon, stadı sinirli bir şekilde terk ederken, "Golde benim de, Capone’un da hatası yoktu. Tamamen, Fleurquin hatalı" dedi. Capone ise "Defansın hatası yok. Mondragon o topu almalıydı" yorumunu yaptı. 
     
     Colombo’ya tepki 
     CİM - Bom Fransız hakem Colombo’ya da tepki gösterdi. Başkan Mehmet Cansun "Colombo yanlıydı. Yazıklar olsun" dedi. Abdurrahim Albayrak ise "Hakem maçın başında onları cesaretlendirdi. Totti’ye kırmızı kart göstermemekle, rakibe prim verdi" diye konuştu. Ayhan, "Maçı çeviren hakem oldu", Perez de "Hakemi bir türlü geçemedik" ifadesini kullandı. 
     
     Ceza gelecek 
     UEFA gözlemcisi, maç sonrası Galatasaraylı yöneticilerle yaptığı görüşmede Sarı - Kırmızılı kulübe ceza geleceğini söyledi. Gözlemci, numaralı tribünden atılan yanıcı cisimleri ve seyircinin taşkınlığını neden olarak gösterdi. Bu arada İtalyan Büyükelçisi’nin, Roma golü sonrası sevincini abartması Şeref Tribünü’nde büyük tepki gördü. 
     
Batista imzalıyor      GALATASARAY’IN, Gaziantepspor’dan transfer ettiği Brezilyalı oyuncu Batista’nın yarın sözleşme imzalaması bekleniyor. Kırmızı - Siyahlı kulübün Başkanı Celal Doğan ile her konuda anlaşan Sarı - Kırmızılılar’ın, Batista ile de dün yaptıkları görüşmeler sonucunda anlaşmaya vardığı ve bu oyuncunun yarın İstanbul’a gelerek sözleşme imzalayacağı belirtildi. Cim - Bom, yeni transferini Şampiyonlar Ligi’ndeki maçlarda oynatamayacak. 
     



 SPOR 
























</TEXT>
</DOC>
