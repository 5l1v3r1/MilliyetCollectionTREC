<DOC>
<DOCNO> 62637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/son/sontur21.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP, Osman Durmuş olayında çözüm arıyor... 
</HEADLINE>
<TEXT>

     Devlet Bakanı Şuayip Üşenmez, ''MHP'nin geleneğinde, genel başkanı ile bakanı arasında ikilem olmaz. 
     Kesinlikle olmaz. Uzlaşma vardır, uzlaşma olur. Uzlaşma olmadığı takdirde de gereken yapılır'' dedi. 
     Üşenmez, Özürlüler Yasa Tasarısı'yla ilgili olarak Özürlüler İdaresi Başkanı Mehmet Özer ile Başbakanlık 2 No'lu Toplantı Salonu'nda basın toplantısı düzenledi. Toplantıda, bir gazetecinin, ''Başbakan Yardımcısı Devlet Bahçeli ile Sağlık Bakanı Osman Durmuş arasında, eczacıların kepenk kapatmasıyla ilgili anlaşmazlık olduğu söyleniyor. Bu konuda MHP'nin tavrı nedir '' şeklindeki sorusuna, şu karşılığı verdi 
     ''Bu, bizim konumuzun dışında. Bu sorunun cevabı, muhataplarına aittir. Ancak, MHP'nin geleneğinde genel başkanı ile bakanı arasında ikilem olmaz. Kesinlikle olmaz. Uzlaşma vardır, uzlaşma olur. Uzlaşma olmadığı takdirde de gereken yapılır. Bu, geleneğimizde vardır. 
     Dolayısıyla, bu konuda da bir uzlaşmazlığın olduğu kanaatini taşımıyorum. Zannediyorum ve inanıyorum ki, en kısa zamanda eczacılarla Sağlık Bakanlığı arasındaki bu konu da çözülecektir. Sayın Genel Başkanımız da buna yardımcı olacaktır.'' 
     






</TEXT>
</DOC>
