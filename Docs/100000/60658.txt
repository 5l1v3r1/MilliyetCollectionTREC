<DOC>
<DOCNO> 60658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/magazin/yazdud.html </URL>
<DATE> 2002/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet Ali büyük konuştu 
</HEADLINE>
<TEXT>

     Yeni yılın ilk röportajını Mehmet Ali Erbil ile yaptım. Neden mi Vallahi bütün yılım, neşe, kahkaha ve mutluluk ile geçsin diye. Mehmet Ali en olumsuz gününde bile yüzü gülen, güldüren ve insanlar hakkında hep pozitif düşünen biri. Aslında onun böylesine güzel duygular taşımasında yıllardır yanından hiç ayırmadığı menajeri ve can arkadaşı Stelyo Pipis’in büyük rolü var. Röportajımızda eşi Sedef, menajeri Stelyo, yakın arkadaşları Varol Kaynar, Mami ve Hakan da vardı. 
     Bana göre hoş bir sohbetti. 
     Ve tadına doyum olmadı. Bakalım benim kadar sizler de lezzet alacak mısınız 
     
     ŞD-Türkiye’nin en iyi komedyeni kim Rakibin var mı 
     ME Aslında komedyenler ile stand-up yapanları ayırmak lazım. Bana göre her devrin en iyi ismi Levent Kırca. 
     Onun dışında herkesin tarzı başka. Birilerini rakip olarak görmek de yanlış. Okan Bayülgen, Cem Özer, Yılmaz Erdoğan tiyatro kökenli. Onlara alaylı demek gerekiyor. Ama bu başarısız oldukları anlamına gelmez. Son derece başarılılar. 
     
     ŞD-Peki bir sınıflandırma yapmak gerekirse 
     ME Stand-up işinde tabii ki Cem Yılmaz başarılı, ama ben ona ne aktör ne sanatçı ne de oyuncu diyebilirim. Yılmaz Erdoğan ise tiyatro sanatçısı. Şovmenliğinin yanısıra oyuncu. Beyaz’ın bir tiyatro geçmişi yok. Radyoculuk zamanından kalan bir takım bilgileri ve yetenekleri yansıtıyor. Okan Bayülgen tiyatro kökenli, ama televizyonda çok başarılı. Beyaz, Cem Özer, Okan gibi birçok tiyatrocunun yeteneklerini ortaya çıkarmalarında öncülük yaptım diyebilirim. 
     
     ŞD-Bana göre şov dünyasında pek çok ilke imza attın. Senin başarını neye bağlayabiliriz 
     ME Yukarıda da söz ettiğim gibi stand-up yaparak sahnede para kazanan pek çok insana ben yol gösterdim. Başarımın nedeni tiyatro geçmişim. 
     
     ŞD-Sözü rakipsiz olduğuna mı getirmek istiyorsun 
     ME Gülüyor Tabii ki herkes kendi dalında rakipsiz. Ama ben oyunculuk, stand-up, televizyon ve daha yaptığım bütün işlerde başarılıyım. Ayrıca illa öğrenmek istiyorsan... 
     Evet, rakibim yok. 
     
     ŞD-Geçtiğimiz günlerde bir gazetede senin için soytarı’ yakıştırması yapılmıştı. Sen de çileden çıkmıştın... 
     ME Şenay, sohbetimizde de belirttiğin gibi komedyenlik ile soytarılığı birbirine karıştıran cahiller var. Komedi oynamak dünyanın en zor işlerinden biridir. Dram oynayanların yüzde 80’i çok başarılı olabilir. Çünkü tiyatroda aldığımız eğitim hep dram üzerinedir. İnsanları güldürebilmek daha zordur. Bir kere sosyal ve kültürel yapıyı iyi bilmek şart. Ayrıca doğal ve spontan olmak gerekiyor. Ama maalesef, insanlar bunu basit bir iş sanıyorlar. Televizyona çıkıp güldürmeyi soytarılıkla karıştırıyorlar. 
     
     ŞD-Kaç yıldır bu işi yapıyorsun Bu işten daha ne kadar ekmek yiyeceksin 
     ME 1976’dan bu yana profesyonel olarak tiyatro sahnesindeyim. Televizyon maceram 1973-74’lerde başladı. Önümde büyük ağabeylerim var. Allah uzun ömür versin. Orhan Boran, Erkan Yolaç, Halit Kıvanç ustalarımız şu anda 45 yaşlarındalar. Burada bir kahkaha patlatıyor Ama işlerini başarıyla sürdürüyorlar. Demek ki, bizler de o yaşlara kadar bu işten ekmek yiyeceğiz. 
     
     ŞD Eskilerden örnek aldığın bir isim var mı 
     ME Orhan Boran. Orhan Abi, çok farklıdır. Benim kendime yakın gördüğüm bir ustadır. Ama ben daha genç olduğum için bazı şeyleri kolay yaptım. Boran yalnızca sunucu değildi. Aynı zamanda sahnede şov yapardı. Yeteneklerini ortaya koyardı. 
     
     ŞD-Yeni projelerin var mı 
     ME Kanal D’de yayınlanan Aşkım Aşkım’ adlı dizi müthiş iyi gidiyor. Sanırım anlaşmamız 2002 haziran ayına kadar sürecek. Bu arada yeni bir yarışma daha sözkonusu. Ayrıca Çarkıfelek devam edecek. 
     ŞD-Mehmet Ali herkesin merak ettiği bir konu daha var. Baban adına bir okul yaptırtmaya söz verdin. Ancak bir türlü bitiremedin. Oysaki paraya düşkün biri değilsin. Neden 
     ME Şenay, ekonomik kriz herkes gibi beni de etkiledi. Sonra yazıldığı gibi kumarda milyon dolarlar kaybetmiyorum. Ben çok stresli bir iş yapıyorum. Dolayısıyla sıkıntımı böyle atıyorum. Bana vaad edilen paraların beşte birini alabildim. Vergileri ödememek olmazdı. Böylece maddi sıkıntıya girdim. Bu durumda sözümü yerine getirmek için oturduğum evimi mi satayım. Benden 1 milyon dolar fazla sermayeli büyük holdingler bile battı. Bir kere bunun dışında 15 -20 tane çocuk okutuyorum. Ama rahata kavuştuğum an, inan bana okulu bitireceğim. En büyük arzum bu. 
     
     ŞD-Peki hakettiğin yerde olduğunu düşünüyor musun 
     ME Bugünkü konumumdan memnunum. Ama daha iyi işlere imza atmak isterdim doğrusu. En büyük hayalim, kendime ait bir tiyatromun olmasıdır. Bir de müzikal yapmak fikri beni heyecanlandırıyor. Bu işe hem zaman hem de büyük paralar ayırmak lazım. Biliyorsun, çok büyük bütçe gerekiyor ve getirisi az. 
     ŞD-Yaşam sürprizlerle dolu. Seni nasıl bir sürpriz uçurur 
     ME Çocuklarımla ilgili sürpizler beni sevindirir ve uçurur. Onlardan gelebilecek haberler beni de mutlu eder. 
     
     ŞD-Mesela Sezin’i istemeye gelseler ne yaparsın 
     ME Karakteri itibarıyla Sezin öyle ani kararlar verebilecek bir yapıya sahip değil. Ama belli mi olur Büyük konuşmamak lazım. Bilemiyorum. Yani birden kayınpeder olmayı nasıl kabullenirim Aslında dur ya Artık alışmam lazım. 
     
     ŞD-Seni 20 senedir tanıyorum. Sahnede ve özel yaşamında çok farklısın. Okuyucularımıza bu iki farklı Mehmet Ali’yi anlatır mısın 
     ME Bazı sanatçılar için sahnede nasılsa gerçek hayatta da aynıdır’ denilir. Ben de genelde böyleyim. Pozitif bir elektriğim olmasa işim zorlaşırdı. İnsanları severim. Kin tutamam. Tabii ki yoruluyorum, her şeyden önce insanım, sorunlarım oluyor, bazen zorlanıyorum. Ama bunları içime atıyorum. Çünkü insanlar beni sahnede ve televizyonda nasıl neşeliysem gerçek hayatta da öyle görmek istiyorlar. Aslında çok hassas bir ruha sahibim. Dışarıda üşüyen, titreyen bir gariban görsem hemen gözlerim dolar. Kimsesiz çocuklara elimden geldiğince yardım ederim. Ama özel hayatımı asla işime yansıtmam. 
     
     ŞD-Hiç ağladığın zamanlar oldu mu 
     ME Tabii ki. En az İbrahim Tatlıses kadar ağlarım. Burada da kahkahalarla gülüyor . Şaka şaka. Dediğim gibi aslında yufka yürekli bir insanım. En son özürlü çocuklara yaşama sevinci vermek ve ailelerinin onlardan utanmamaları için bir program yaptık. Hepsiyle yakın ilişki kurdum. Her programda anneler özürlü çocuklarıyla geldiler. Onlara özgüven kazandırmak gibi bir misyon edindik. Tabii bu arada çok duygusal zamanlar yaşadım, gözlerim doldu. 
     
     ŞD-Peki seni en çok kızdıran olay nedir 
     ME Ekibim içinde yapılan aptallıklara kızıyorum. Onlardan benim kadar hızlı düşünmelerini zaten beklemiyorum. Ama aptallık ya da hata yapmasınlar. En çok o beni kızdırıyor. Bir de hak etmediğim haberler. 
     
     ŞD-İş ya da özel hayatında hiç hayalkırıklığına uğradın mı 
     ME Mesela bir yerel televizyona yarışma programı yapmıştık. Tavuk kovalıyorduk. Sonra onu beş yıl boyunca kullandılar. Bundan pişmanlık duydum. Özel yaşamında öyle net bir şey yok. İsim veremem, ama mutlaka olmuştur. 
     
     ŞD-Sevgiye inanır mısın 
     ME Tabii ki inanıyorum. Sevgisiz bir yaşam düşünemiyorum. 
     
     ŞD-Sence sevgi nedir 
     ME Sevgi insanın kendi dışında herkese duyduğu sıcak duygulardır. Karşılıksız çıkarsız bir kavram. Kadına ya da erkeğe duyulan bir şey değil. Her şeye ve herkese olabilir. Hatta bir çiçeğe, hayvana, bir çocuğa ne bileyim... 
     
     ŞD-Duyduğun sevgileri sıraya koymak gerekse öncelik eşine mi çocuklarına mı ait 
     ME Öyle bir şeyi hiç düşünmedim. Ailem mi, ağabeyim mi, karım mı, çocuklarım mı diye Ben sevgimi çok paylaştırırım. Öyle bir yeteneğim var. İnsanlar yıllarca benden bunu beklediler. Ben de çıkar gözetmeksizin verdim o sevgimi. 
     
     ŞD-Hiperaktif bir yapıya sahipsin. Düzensiz bir yaşantın var. Seni ne dinlendiriyor Nasıl motive oluyorsun 
     ME Arkadaşlarımla birlikte olduğum zaman çok mutluyum. Ailemle, eşimle televizyon izlerken dinleniyorum. Sinemaya gitmekten, seyahat etmekten büyük keyif alıyorum. Kıbrıs’a gittiğimde oyun oynamayı seviyorum, ama bu öyle ölümüne değil. Bugüne kadar ne evimi satıp oynadım ne de bu iş için paramı bozdurdum. Zaten kumardan kazanan yoktur. Kıbrıs’a geldiğim zaman ister istemez casino sahipleri beni görmek istiyorlar. Ben de her şeyi ona göre formüle ettim. 
     Tabii insanlar benim iş yaparken kaybetmemi asla istemiyorlar. Bu nedenle dengeyi elimden geldiğince sağlamaya çalışıyorum. 
     
     ŞD-Mehmet Ali şu Tarkan meselesine gelelim. Ve bu konuyu noktalayalım istersen. Seni bu kadar kızdıran neydi 
     ME Şenay sen beni de Tarkan’ı da az çok tanırsın. Benim amacım asla Tarkan’la ilgili polemik yaratmak değildi. Yaptığı çirkinliğin sadece altını çizmek adına konuştum. Hiçbir magazin programına açıklama yapmadım. Sadece kendi programımda konuştum. İsteseydim çarşaf çarşaf röportajlar verir, dibine kadar da konuşurdum. Ben sadece Ramazan’a ait bir olayı gerçekleştirmeye ve devam ettirmeye çalıştım. İstedim ki, halkımızın çok sevdiği bir yarışmaya yine halkımızın sevdiği bir isim gelsin. Küçümseyip de o programa gelmezsen bence bu seni oraya getiren halka büyük bir hakarettir. Ben bunun altını çizmek istedim. İnsanların Tarkan’ın o yüzünü de görsünler istedim. Yoksa gelse de olur, gelmese de. Çarkıfelek zaten zirvede. 
     
     ŞD-Peki Tarkan’la birebir konuştun mu 
     ME Ne diyorsun Şenay Ben bire bir konuştum ve söz aldım. Kıbrıs’a gelecekti. Daha sonra "Ben oraya gelmeyeyim, ama bir başka programına gelirim" dedi. Haber yollattım zamanı geldi diyerek. "Hayır" demiş. Üstelik de halka malolmuş bir programı küçümsemiş. İşte benim bütün sinirimi bozan bu oldu. 
     
     ŞD-Hülya Avşar, "Sanat dünyasında dost yoktur" demişti. Sence gerçek mi 
     ME Valla ben mümkün mertebe, kavgalardan, sürtüşmelerden uzak durmaya çalışıyorum. Ama çok sevdiğim ve saygı duyduğum insanlar da yok değil. 
     
     ŞD-Sanat dünyasında gerçekten dostların var mı İsim verebilir misin 
     ME Seda Sayan iyi günümde kötü günümde hep yanımdadır. Gülben Ergen çok vefalıdır. Serdar Ortaç iyi dostumdur. 
     
     ŞD-Yine Tarkan sorununa döneceğim. Bu olaydan sonra arayan oldu mu 
     ME Sence medeni insanlar karşılıklı konuşarak anlaşmazlar mı Onlar ne yaptılar İnkar edip, bir de utanmadan "İmzalı bir anlaşmamız yok" dediler. Eğer para alacaksan imzalı sözleşme yapılır. Normalde program konuklarına para ödenmez ki... Çünkü hepimiz birbirimize muhtacız. Eğer söz verilmişse bu işin imzası olmaz. 
     
     Evet efendim, bu günlük de bu kadar. En kötü gününüz benimkinden iyi olsun. 
     Kalın sağlıcakla. Kısmetse yarın İstanbul dedikodularında buluşmak üzere. Hoş kalın, mutlu yaşayın... 
     
     



 MAGAZİN 














</TEXT>
</DOC>
