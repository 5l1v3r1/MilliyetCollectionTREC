<DOC>
<DOCNO> 81457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/01/son/sondun32.html </URL>
<DATE> 2002/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
K. İrlanda 80 yıl içinde fare istilası tehlikesi ile karşı karşıya 
</HEADLINE>
<TEXT>

     Kuzey İrlanda'nın önümüzdeki 80 yıl içinde iklim ısınması yüzünden fare istilası ve deniz kabarması tehlikesiyle karşı karşıya olduğu bildirildi. 
     Belfast'ta Queen's üniversitesinin iklim araştırmasını yapan ekipten profesör Ian Montgomery, ülkeyi kuru ve sıcak yazların beklediği uyarısında bulunarak, ''klık ortalamasının ise yaklaşık 3 derece yükselebileceğini, bunun sonucunda deniz seviyesinin yaklaşık 70 santimetre artabileceğini'' belirtti. 
     Montgomery, doğal felaketlere hazırlıksız olan ülkede, kışların ''çok ciddi fırtınaları'' beraberinde getireceği uyarısında bulundu. 
     Araştırmada, Kuzey İrlanda'da bu iklim değişikliğine en iyi uyumu sağlayacak memelinin, Rattus Norvegicus türü fareler olacağı öngörülerek, bilim adamlarının, içinde sıtmanın da bulunduğu çeşitli tropik hastalıklarda artış yaşanabileceği endişesini taşıdıkları vurgulandı. 
     Araştırmada, iklim değişikliği sonucunda ''ülkede yaşayan birçok biyolojik türün'' de yok olma tehlikesiyle karşı karşıya olduğu kaydedildi. 
     Bu arada, Kuzey İrlanda Çevre Bakanı Dermott Nesbitt, ülkede iklim değişikliğinin hayatın tüm alanlarına yapabileceği etkinin ülkede yeterince ciddiye alınmadığını düşündüğünü söyledi. 
     





</TEXT>
</DOC>
