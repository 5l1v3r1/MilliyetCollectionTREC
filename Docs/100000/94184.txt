<DOC>
<DOCNO> 94184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/07/ekonomi/eko08.html </URL>
<DATE> 2002/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlık 9, bilirkişi 90 milyon diyor 
</HEADLINE>
<TEXT>

Çalışma Bakanlığı, emekliye 9 milyon lira bir fark ödenmesini önerirken bilirkişi bu farkın 29 ay üzerinden en az 90 milyon lira olarak hesaplıyor 
     ATİLLA ÖZSEVER 

     Emekliye ödencek enflasyon farkı tartışma yarattı. Çalışma Bakanlığı, Ocak 2000 tarihindeki 19 - 21 günlük enflasyon farkının sadece bir ay üzerinden 9 milyon lira civarında olduğunu hesap etti. İşçi emeklilerinin kazandığı davalarda ise, bilirkişi tarafından hazırlanan ve Yargıtay’ın da onayladığı kararlara göre bir aylık değil uygulamanın yürürlükte olduğu süre kadar ödenmesine hükmedildi. Bu sürenin toplamı 29 ay. Miktarı da en az 90 milyon lirayı buluyor. Uygulama 23 Mayıs 2002’deki yasa değişikliğiyle yeni şekil aldığından Ocak 2000 ile Mayıs 2002 arasında 29 aylık bir fark söz konusu. 
     4447 yasaya göre, işçi emekli aylıklarına Ocak 2000’den itibaren enflasyon artışı TÜFE kadar zam öngörüldü. Emekli aylıkları her ayın 19 ile 21’i hatta 23’ü arasında ödendiğinden başlangıçta bu kadar günlük fark maaşlara yansıtılmadı. 
     İşçi emeklilire dava açıp bu farkların yansıtılması kararlarını aldılar. Bilirkişi her aya ilişkin enflasyon farkının ödenmesi gerektiği görüşünü savundu. Çalışma Bakanlığı ise, Ocak 2000’de sadece 19 - 21 günlük bir fark meydana geldiğini, daha sonraki her ayın 19 ile 21’i arasında maaş ödendiğinden yeni bir farkın doğmayacağı görüşünde. 
     Bakanlık, kişi başına 8 - 9 milyonluk bu farkın Ağustos’da ödenmesini öngörüyor. Bakanlık gecikme faiziyle bunun 9 ile 19 milyon lira arasında değiştiğini hesap ediyor. 
     Emekli dernekleri ise, bu farkın 29 ay üzerinden 90 ile 200 milyon lira arasında değiştiği görüşünü savunuyorlar. 
     



 EKONOMİ 

















</TEXT>
</DOC>
