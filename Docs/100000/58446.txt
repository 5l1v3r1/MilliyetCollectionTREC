<DOC>
<DOCNO> 58446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/yazar/theper.html </URL>
<DATE> 2001/12/22/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Sözleşmeyi iki nüsha yapın 
</HEADLINE>
<TEXT>

     Bir arkadaşımın alacağı kredi kartına 200.000.000 TL için kefil olmuştum. Aradan bayağı bir zaman geçti geçenlerde bu arkadaşın kredi kartı borcunun beş milyar TL'yi bulduğunu öğrendim. Bu arada banka beni de icraya vermiş. Bankayı aradım, şayet iki milyar beş yüz bin TL'yi ödersem faizde bana bir kolaylık yapabileceklerini söylediler. Oysa siz kefilin sorumluluğunun taahhüdünü geçemeyeceğini söylüyordunuz. Bu parayı benden alırlar mı 
     M. Ş. - İstanbul 
     Son günlerde kredi borçları vatandaşla bankalar arasında ciddiyetten uzak adeta bakkal hesabına dönüştü. Şu pazarlığa bakın, yarısını öderseniz diğer yarısı için size bir kolaylık yapacaklar. Böyle ciddiyetten uzak pazarlık olur mu Bir kimsenin yasal borcu ne ise bir banka bunu talep eder, yasal borcuna rağmen indirim yapmak kimin yetkisinde Şayet bu pazarlık yapılıyorsa demek ki, banka sizin borcunuzun bu meblağ olmadığının bilincinde, sizden ne koparırsam kardır zihniyetini güdüyor. 
     Evet daha önce yazdıklarımı tekrar ediyorum. Sözleşmede bir rakam varsa ki sizinkinde var 200.000.000 TL kefil ancak bu rakamla sorumludur, alacaklı banka kefilden bunun üzerinde bir rakam talep edemez. Kefilin aleyhine yapılan takipte kefilin itiraz olarak bunu ileri sürmesi gerekir veya aleyhine açılacak bir davada itiraz olarak bunu belirtmesi lazım. Anladığım kadarı ile sizin aleyhinize yapılan takibe itiraz etmediğiniz için aleyhinizdeki takip kesinleşmiş. Ancak tamamen savunmasız değilsiniz. Bir meslektaşımla işbirliği yapın ve menfi tespit davası dediğimiz davayı açın, bu kadar borcunuzun bulunmadığını tespit ettirin, sonunda kazanırsınız. 
     Önemli bir hatırlatma yapayım. Her tür sözleşmeden bir örnek de siz alın. Bankalar tek nüsha sözleşmeyi tercih ediyor, siz razı olmayın. 
     
     







İntihal vakası 


Çek Arjantin 


İlaçta yüzde 10 indirim 


UFO değil CEO'lar... 


Orman kanunu 


Ben herkesin rektörüyüm 


ABD'nin Irak hazırlığı 


Bill Bernbach dedi ki... 


Koç, TÜSİAD’a gitmedi, aile toplantısı yaptı 


Sıra insan haklarında 


Derin devlet görüntüleri 


Arjantin'in bifteği, Burdur'un sütü 


Yüzüklerin Efendisi Bakanlığı, Ankara’ya ilham verebilir 


Sözleşmeyi iki nüsha yapın 


"Erdalbeyin yetimleri" 


Arjantin’den yolsuzluk yiyicilik’ dersi 


Avrupa içeride Arjantin dışarıda kaldı 


</TEXT>
</DOC>
