<DOC>
<DOCNO> 85134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/son/sontur29.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesut Yılmaz'dan Mumcu yorumu "Gerekiyordu yapıldı, o kadar" 
</HEADLINE>
<TEXT>

     ANAP Genel Başkanı, Devlet Bakanı ve Başbakan Yardımcısı Mesut Yılmaz, Genel Başkan Yardımcısı Erkan Mumcu'nun görev değişikliğiyle ilgili soruları yanıtlarken, ''Gerekiyordu, yapıldı. O kadar'' dedi. 
     Yılmaz, eşi Berna Yılmaz ile birlikte, partisinin 19. kuruluş yıldönümü dolayısıyla Genel Merkez'de düzenlenen kokteyle katıldı. 
     ANAP Lideri Yılmaz, gazetecilerin Erkan Mumcu'nun Başkanlık Divanı'ndaki görevinin değiştirilmesiyle ilgili sorularına ''Gerekiyordu, yapıldı. O kadar'' karşılığını verdi. 
     Gazetecilerin, ''Görev değişikliği dün yaptığı eleştirilerle ilgili olabilir mi '' şeklindeki sorusunu da Yılmaz, şöyle yanıtladı 
     ''Hayır. Bizim partide farklı düşünme böyle bir şeye neden olmaz. 
     Herkes düşüncesini açıkça söyler. Ama Erkan Mumcu arkadaşımızın Başkanlık Divanı'nda üstlendiği bir sorumluluk vardı. O görevin gereği şekilde yerine getirilmediğini gördüm. Onun için böyle bir değişikliği yaptım. Hepsi bundan ibaret.'' 
     





</TEXT>
</DOC>
