<DOC>
<DOCNO> 56152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/yasam/yas04.html </URL>
<DATE> 2001/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kayıp kent Atlantis olmasın 
</HEADLINE>
<TEXT>

     Karayip Denizi’nin ada ülkelerinden Küba açıklarında, denizin yüzlerce metre altında, kayıp bir medeniyetin izlerine rastlandı. Yüksek teknoloji ürünü cihaz ve robotlar sayesinde bulunan binlerce yıl öncesinden kalma batık kente yukarıdan bakıldığında piramit, bina ve yolları andıran şekiller gözlenebiliyor. 
     Ülkenin batı ucundaki Guanahacabibes Yarımadası açıklarında, denizin 650 metre altındaki kayıp şehir için Kanada şirketi Advanced Digital Communications ADC ve Küba Bilim Akademisi uzmanları, minyatür bir robotu dibe indirdiler. 
     
Pramit mi var      6 bin yıl öncesinden kalma olduğu tahmin edilen kentte büyük, düzgün biçimli, graniti andıran dik ve dairesel oluşumların fotoğraflarını çeken robotun ilk bulgularına göre, 2 ila 5 metre yüksekliğindeki bu blokların bazıları piramitlere benziyor. Kayıp şehrin bir bölümünün ise tortular ve bölgeye özgü beyaz kumların altında gömülü kaldığı bildiriliyor. 
     
Nasıl battı      Araştırmayı yürüten mühendislerden Paulina Zelitsky, volkanik aktivitelere bakılarak, bu kentin, nasıl dibe battığının anlaşılabileceğini belirtiyor. Hangi uygarlığa ait olduğu bulunamayan kente ilişkin en ilginç spekülasyon ise, buranın kayıp ülke Atlantis olabileceği yönünde. Yeni bulgular ayrıca, Küba’nın bir zamanlar, Meksika’nın Yucatan Yarımadası üzerinden Latin Amerika anakarasına bağlı olduğu yönünde kanıtlar da ortaya koyuyor. 
     



 YAŞAM 
















</TEXT>
</DOC>
