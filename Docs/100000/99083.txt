<DOC>
<DOCNO> 99083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/son/sondun12.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Madeni paraların "Mona Lisa"sı altın dolar 13 trilyona satıldı 
</HEADLINE>
<TEXT>

     ABD'de madeni paraların ''Mona Lisa''sı olarak nitelenen, ''çift kartal' olarak bilinen altın 20 dolar, 7.6 milyon dolara yaklaşık 13 trilyon TL satıldı. 
     Sotheby's ve Stack's'in, Amerikan Darphanesi adına yürüttüğü açık artırmada, madeni para, müzayedeye telefonla katılan bir kişi tarafından alındı. 1933'te basılan para, tedavüle hiç konmamıştı. 
     Dönemin ABD Başkanı Franklin D. Roosevelt, ekonomik buhrandan sonra Amerikan ekonomisini altın standardından çıkarmak için 500 bin adet basılan altın 20 dolarlıkların toplatılarak, eritilmesi emrini vermişti. 10 tanesi bulunamayan paraların 1940 ve 1950'lerde 9'u gizli servisçe ele geçirilerek eritilirken, müzayedede satılan son para 90'lı yıllara kadar bulunamamıştı. 
     Mısır'ın devrik Kralı Faruk'a ait koleksiyonların satıldığı, 1954'te yapılan müzayedede su yüzüne çıkan para, 42 yıl daha ortadan yok olmuş, son olarak 1996'da bir İngiliz sikke taciri, parayı New York'ta koleksiyoncu kılığındaki gizli servis ajanlarına satarken ele geçirilmişti. 
     





</TEXT>
</DOC>
