<DOC>
<DOCNO> 51029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/spor/spo01.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Myhre Beşiktaş’ta 
</HEADLINE>
<TEXT>

Siyah - Beyazlı yöneticiler Everton kulübü ile yaptıkları uzun pazarlıklar sonrası Norveçli kalecinin bonservis sorununu çözdüler. Myhre cuma günü imzaya gelecek 
     İkna oldular 
     BEŞİKTAŞ, geçtiğimiz hafta İstanbul’a gelen ancak kulübü Everton’un bonservis konusunda pürüz çıkarması üzerine İngiltere’ye geri dönen kaleci Myhre’nin işini bitirdi. Aynı zamanda Norveç Milli Takımı’nın da kalesini koruyan Myhre’nin transferi için Everton ile iki gündür kıran kırana pazarlık yapan Siyah - Beyazlı yöneticiler, sonunda İngiliz kulübünü ikna etmeyi başardılar. 
     
     300 bin dolar 
     SEKİZ saat süren son görüşmenin ardından Everton kulübü, Beşiktaş’ın önerdiği 300 bin doları kabul etti. Norveçli kaleci sezon sonuna kadar kiralık olarak oynayacak ve 150 bin dolar alacak. Myhre yeni sezondan itibaren ise Beşiktaş’ın malı olacak. Yönetici Mete Düren, "Myhre cuma günü İstanbul’a gelecek. Antalya maçında da kaleye geçecek" dedi. 
     
Daum öne geçti      KOBLENZ Eyalet Mahkemesi’ndeki yargılanmasına dün devam edilen Teknik Direktör Daum dördüncü kez yargıç karşısına çıktı. Duruşmada Alman hocaya kokain temin ettikleri iddiasıyla yargılanan Hans Josef Welter ve Rüdiger Klemens’in telefonlarını dinleyen emniyet teşkilatından Markus Hilger tanık olarak çağrıldı. Hilger iki saat boyunca sorgulandı. 
     MARKUS Hilger hazırlanan belgelerin tarih ve dosya numaralarında değişiklik yaptığını itiraf etti. Bu arada mahkemeye girişte kendisine soru soran gazetecilere Daum, "Avukatlarımı izleyin" yanıtını verdi. Tüm duruşma boyunca rahat olduğu gözlenen Alman hocanın bol bol not tutması dikkat çekti. Davada, 5. duruşma önümüzdeki hafta salı günü görülecek. 
     



 SPOR 



























</TEXT>
</DOC>
