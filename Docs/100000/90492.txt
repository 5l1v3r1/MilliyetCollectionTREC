<DOC>
<DOCNO> 90492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/yazar/okur.html </URL>
<DATE> 2002/06/18/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Piyasaların nabzı 
</HEADLINE>
<TEXT>

     Piyasalar tedirgin... Kolay mı 9 katrilyona yakın itfa var. Öde babam öde... 
     Ödeyeceksin de ödemek için borçlanmak gerekiyor. 
     İşte bu hafta üç ihale... Dün yapılan üç aylık referans bono ihalesinde zaten sorun yoktu. Sonuçta vade kısa, Merkez Bankası’nın gecelik faizleri üzerinden hesap yapmak yeterliydi. 1.4 katrilyon satış yapılacaktı. Bunun çok az üzerinde bir teklif geldi. Zaten geçen hafta yapılan halk arz da başarılı değildi. Ve bu üç aylık ihalede faiz bir önceki ihaleye göre bileşik bazda 15 puan yükseldi. Ne diyelim 
     
Zor gün...      O yüzden bugün yapılacak 203 günlük TL, 350 günlük dolar cinsinden bono ihalesinde gelen teklifler gerçekten önemli. 
     Zaten piyasa, daha gün başlangıcında ilk tepkisini bu hesaplara göre verdi. Bono faizleri yükselirken, dikkatler döviz piyasası üzerinde toplandı. 1 milyon 551 bin liradan güne başlayan dolar, hop diye 1 milyon 600 bin liraya çıktı. Arkasından da satışlar gelmeye başladı. 
     
Akbank’ın hareketi      Herkes "Acaba Londra kaynaklı mı derken, satıcı olan Akbank, doları 1 milyon 585 bin liraya çekti. Ama daha sabah sabah piyasaya 70 trilyonluk bono sormaya başlayan kamu bankaları, tedirgin olan piyasalara biraz çekidüzen vermek için harekete geçti. 
     Hareket tamam da yansıma nasıldı derseniz 
     İMKB, "Yapı Kredi - Pamukbank" birleşmesiyle ilgili BDDK’dan gelecek habere odaklandı. Alternatif piyasaları yakından izlemeye devam etti. Bankacılık endeksi düşerken işlem hacminde kıpırdama olmadı. Borsanın derdi biraz da işlem yasağı konulan oyuncularla ilgili. 
     Onu anlatmayı başka zamana bırakalım, 4 Mayıs’tan bu yana 20 puan yükselen bono - tahvil piyasasına bakmaya devam edelim. 
     
Derede boğulmak...      Sürdürülebilir borçlanma için sakin piyasa, sağduyulu politikacıya ihtiyaç var. Denizi geçerken derede boğulma riski taşıyan bu ülke için en temel emniyet supabı umuda yolculuğu kesintiye uğratmamak. Ancak dünkü ince ayar Başbakan’ın ekonomi bürokratlarından brifing almasıydı. Bu haberle beklemeye geçen piyasalar, "Başbakan gerçekten iyi" açıklamasına pek de ehemmiyet vermedi. Bir kere asabınız bozuldu mu, gerisi kolay... 
     
Piyasa mantığı      Tüm bu gelişmelerin özeti 
     Piyasa dediğiniz mekanizma beklentileri fiyatlandırarak kendine bir çalışma düzeni kurar. Bilin ki erken seçimden AB’ye kadar her gelişme için beklentiler fiyatlandırıldı. Bu fiyatlandırmada tansiyon, işlem derinliği olmayan yapıda oyuncuların kısa vadeli pozisyonlardaki kar mantığıyla devam eder. 
     Sakın yanlış anlamayın, burada yanlış bir şey yoktur. Yanlış olan değişime direnenlerin tavrı, pamuk ipliğine bağlı dengeleri gözetemeyenlerin durumudur. 
     Son sözümüz, piyasa açıklık bekliyor, şeffaflık istiyor. Ekonomide eşgüdüm konusunda Kemal Derviş’in açıklamalarını takip ediyor. Derviş’in siyasetteki tavrının ne olacağını bekliyor. 
     Kimse yanılmasın. Bu nokta çok önemli. 
     Hatırlatalım bugün Türkiye - Japonya maçı, eğer sonuç beklediğimiz gibi bizim lehimize olursa, inanın biraz moralimiz düzelir. Ama kupaya uzanmak, sorunlarımızı çözmez. 
     
     







Hoşgörü... 


Fogg’un vedası 


Ecevit’ten ekonomi uyarısı 


Türkiye’yi hızla içine kapatan kısırlık 


Kıllarınız sizi ele veriyor 


Sınıfta kalma hepten kalksın mı 


AB bir de yaşam şeklidir... 


Dünya dönüyor sen ne dersen de... 


Piyasaların nabzı 


Boğaz ve Boğaziçililer 


DSP’de muhalif 10’lar 


Gönüllü kuruluşun gönülsüz üyesi 


Batan da yaşayan banka da krediyi kesti 


</TEXT>
</DOC>
