<DOC>
<DOCNO> 70980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/son/sontur11.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir fincan kahve 3 milyara maloldu.. 
</HEADLINE>
<TEXT>

     Konya'da bir işadamı, kahvesine karıştırılan ilaçla uyutularak soyuldu. 
     Halı ticareti ile uğraştığı belirtilen Ömer Katırcı 39 , Konya Otogarı'nda otobüs beklerken tanıştığı bir kişinin kahve içme teklifini kabul etti. 
     Otogar'daki kafede içine ilaç karıştırılmış kahveyi içen işadamı Katırcı, bir süre sonra uyuyunca, kimliği belirlenemeyen şahıs, üzerindeki 3 milyar 108 milyon liralık çeki çalarak kayıplara karıştı. 
     Vatandaşların 112 Acil Servis'e haber vermesi sonucu Konya Numune Hastanesi'ne getirilen Katırcı, tedavi altına alındı. 
     Bir süre sonra kendine gelince çeklerinin çalındığını görerek şaşkına dönen Katırcı, olayı polise anlattı. 
     Polis, Katırcı'nın verdiği eşkale göre hırsızın aranmaya başlandığını bildirdi. 
     






</TEXT>
</DOC>
