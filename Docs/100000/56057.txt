<DOC>
<DOCNO> 56057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/son/sonspo15.html </URL>
<DATE> 2001/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Blackburn hocası Souness, İtalya'da Hakan pazarlığında... 
</HEADLINE>
<TEXT>

     Tutto Sport Gazetesi'nde yer alan bir haberde, FC Inter'de kadro dışı olan ve satılık listesinde bulunan Hakan Şükür'ü ikna etmek için İngiliz Blackburn Rovers takımının teknik direktörü Graeme Souness'ın Milano'ya geldiği belirtildi. 
     Gazete, ''Inter bu olayda da transfere açık. Kulüp, seçimi oyuncusuna bırakmış durumda. Hakan, önceden birçok öneriyi reddetti. 
     Ama Souness'e son yanıtı vermek zorunda'' biçiminde yorum yaptı. 
     Hakan Şükür, Fenerbahçe'ye transfer olacağı yönündeki haberlerin gerçeği yansıtmadığını açıkladı. 
     Hakan Şükür, basın danışmanı Cüneyt Yalınkılıç aracılığıyla yaptığı açıklamasında, bir süredir yazılı ve görsel basında ''Hakan Şükür Fenerbahçe'ye transfer olacak'' biçiminde çıkan haberlerin doğru olmadığını bildirdi. 
     Türkiye'den, Fenerbahçe dahil hiçbir kulüple transfer görüşmesi yapmadığını ve futbol yaşantısını en az 2 yıl daha Avrupa'da sürdürmeyi planladığını vurgulayan Hakan, ''Bu tür haberlerin maksatlı ve bazı kişileri ön plana çıkarmak için yapıldığına inanıyorum. Bu kişiler benim haberim olmadan kendileri yazıp, yine kendileri okuyorlar. Türkiye'de bulanmayışımı ve yazılan yalan haberlere hemen yanıt veremeyişimi değerlendirmek istiyorlar'' diye konuştu. 
     Hakan Şükür, ''Bu tür maksatlı yayın yapan kişileri kınıyorum ve de en güzel yanıtı önümüzdeki günlerde sonuçlanacak transfer görüşmelerim sonrasın da vereceğimi belirtmek istiyorum'' derken, spor kamoyunu istemeden de olsa meşgul ettiği için özür dilediğini kaydetti. 
     






</TEXT>
</DOC>
