<DOC>
<DOCNO> 50423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/son/sontur06.html </URL>
<DATE> 2001/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Taksim'e giderken kontrolden çıkan araç taksiyle çarpıştı 2 ölü 
</HEADLINE>
<TEXT>

     Eminönü'nde meydana gelen kazada, 2 kişi öldü, 4 kişi de yaralandı. 
     Unkapanı Köprüsü'nden Taksim istikametine giden İbrahim Deniz 47 yönetimindeki 34 GT 259 plakalı otomobil yolun kaygan olması nedeniyle kontrolden çıkarak karşı yönden gelen Mahmut Karaozan idaresindeki 34 TFF 94 plakalı ticari taksiyle çarpıştı. 
     Kazada, Karaozan olay yerinde hayatını kaybederken, taksideki yolculardan Kamil Banaz 43 , Muzaffer Karaca 44 , Halide Serçek 42 
     ve Zehra Sezin Süsler 42 yaralandı. Diğer araç sürücüsü Deniz de otomobilinde sıkıştı. Vatandaşlar tarafından çıkarılarak Taksim Hastanesi'ne kaldırılan yaralılardan Banaz, Süsler ile Deniz tedavi altına alınırken, Halide Serçek yaşamını yitirdi. Karaozan'ın cesedi ise polislerce Haseki Hastanesi Morgu'na kaldırıldı. Kaza nedeniyle bir süre tıkanan trafik, kaza yapan araçların trafik ekiplerince çekilmesinin ardından normale döndü. Bu arada, Karaozan'ın kullandığı ticari taksinin, Pera Palas Taksi Durağı'na kayıtlı ve kiralık olduğu öğrenildi. 
     






</TEXT>
</DOC>
