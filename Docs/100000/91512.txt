<DOC>
<DOCNO> 91512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/23/siyaset/asiy.html </URL>
<DATE> 2002/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli rest çekti 
</HEADLINE>
<TEXT>

MHP lideri, DSP, ANAP ve DYP arasında uzlaşma zemini doğan Kürtçe yayın ve eğitim konusunda, "Yarın da toprak isterler. Ülkeyi karış karış bölerler" dedi 
     ÖNDER YILMAZ Ankara 

     Başbakan Yardımcısı Devlet Bahçeli, DYP Genel Başkanı Tansu Çiller’in, koalisyon ortağı DSP ve ANAP’ta da sıcak karşılanan Kürtçe yayın ve öğrenim konularındaki son çıkışına, restle karşılık verdi. 
     Hükümetten ayrılacakları mesajı veren Bahçeli, "Yarın da toprak isterler. Ülkeyi karış karış bölerler" dedi. Bahçeli, önceki akşam İstanbul İl Teşkilatı’nın akşam yemeğinde yaptığı üç saatlik konuşmada, kritik konularda şu değerlendirmeyi yaptı 
     
     MHP karşı oy kullanacak 
     "MHP dışındaki siyasi partiler parlamento zemininde ortak zemin oluşturma gayreti içindeler. Ama biz bu girişimlere ortak olmayacağız. Bu konularda bir hükümet tasarrufu başlatılamayacaktır. Ortak girişimlere MHP katılmayacak ve karşı oy kullanacaktır. Hükümet hevesimiz yok. Bizim için önemli olan karşılıksız sevdiğimiz Türkiye ve aziz milletimizdir. Ortaklarımız, bu üç konuyu Meclis’ten geçirmekten başka çare olmadığını düşünüyorlarsa yeni hükümet oluşumunun önünü açmaya hazırız." 
     İdam ve Kürtçe konularının PKK’nın son kongresinde alınan kararlar olduğunu savunan Bahçeli, "Kopenhag kriterleri PKK’nın isteklerine dönüştü. Bunu AB yönetimine söylemiyorlar mı, sormuyorlar mı Ama biz soruyoruz, kimse tavrını bizim kadar net ifade etmiyor" diye konuştu. 
     
     Garantisi var mı ’ 
     Bahçeli, Kürtçe öğrenim ve yayın hakkı konusunda da, "Diyelim ki evet’ dedik. Bizi AB’ye alanacaklarını nereden biliyoruz, garantisi ne Ayrıca bu kararları hayata geçirirsek yarın bize toprak da verin’ derler. Ülkeyi karış karış bölerler" diye konuştu. 
     
     Taviz vermeyeceğiz’ 
     MHP Grup Başkanvekili İsmail Köse de devlet eliyle azınlık meydana getirildiğini savunarak şunları söyledi "Bu düzenleme Lozan anlaşmasını tartışmaya açacak. Türkiye’nin temeline asıl bu düzenlemeyle dinamit konuluyor. Bizi bize böldürecekler. Bu konu idamdan daha tehlikeli. Taviz vermeyeceğiz.". 
     
Canını sıkma ülküdaşım      BELMA AKÇURA İstanbul 

     MHP Genel Başkanı ve Başbakan Yardımcısı Devlet Bahçeli, terörist Abdullah Öcalan’ın idam dosyası için de net tutum sergiledi. "Ne canını sıkıyorsun ülküdaşım, ne kendini incitiyorsun, verilecek bir tek cevap var gelsin Meclis’e" diyen Bahçeli, dosya TBMM’ye geldiğinde 129 MHP milletvekilinin tamamının idam lehinde oy kullanacağını vurguladı. 
     DYP ve diğer muhalefet milletvekillerinin Öcalan’ın idam cezası konusunda MHP gibi blok oy kullanıp kullanmayacaklarını soran Bahçeli, şunları söyledi 
     "Çiller gece gündüz talimat da verse o partiden Öcalan’ın idamına hayır’ oyu verecek en az 30 - 40 milletvekili vardır. Diğer partilerde de öyle. PKK’nın Kuzey Irak’ta mağarasını ziyaret edenlerin Öcalan’ın idamı için oy mu vereceğini zannediyorsunuz " 
     



 SİYASET 














</TEXT>
</DOC>
