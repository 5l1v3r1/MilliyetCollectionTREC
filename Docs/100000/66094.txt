<DOC>
<DOCNO> 66094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/son/sontur21.html </URL>
<DATE> 2002/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasan Şaş'ın nişanlasının babası öldürüldü 
</HEADLINE>
<TEXT>

     Galatasaraylı Milli Futbolcu Hasan Şaş'ın nişanlısının babası, kimliği belirsiz kişilerce öldürüldü. 
     Kazan ilçesinde, Veterinerlik Fakültesi'ne ait bir çiftliğin müdürlüğünü yapan Yusuf Yalçın, dün kimliği belirlenemeyen kişi ya da kişilerce başına sert bir cisim vurularak öldürüldü. 
     Cinayet, Yusuf Yalçın'ın dün eve gelmemesinin ardından eşinin jandarmaya başvurusu üzerine ortaya çıktı. 
     Jandarma yetkililerinin çiftlikte yaptığı arama sonucu Yalçın'ın cesedi çiftlik yakınlarında bir çukurda bulundu. 
     Olay yerinde inceleme yapan ekipler, Yalçın'ın ensesine sert bir cisimle vurulduğunu tespit ettiler. 
     Galatasaraylı Milli Futbolcu Hasan Şaş'ın nişanlısının babası olduğu bildirilen Yusuf Yalçın'ı kimlerin öldürdüğü konusunda çok yönlü araştırma yapıldığı belirtildi. 
     






</TEXT>
</DOC>
