<DOC>
<DOCNO> 87818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/yasam/yas05.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Geleneksel’ köpek vahşeti 
</HEADLINE>
<TEXT>

Konya’da üç kuruşluk bahis için köpekleri birbirine parçalatıyorlar. Yaralı hayvanlar ise ya vuruluyor ya da orada ölüme terk ediliyor 
     ALİYE ÇETİNKAYA DHA 

     Konya’nın Cihanbeyli ilçesinde 10 yıldır gelenek haline gelen köpek dövüşleri vahşi görüntülere sahne oluyor. Üzerlerinde bahis oynanılan köpekler birbirlerini öldürene kadar dövüştürülüyor. 
     Üç ayda bir yapılan ve üzerlerine bahis oynanılan köpekler boş alanda birbirlerine saldırtılıyor. Dövüşten kaçan köpekler, sahipleri tarafından ip ve kırbaçlarla yeniden dövüş alanına getirilirken, hayvanlar zorla birbirlerine saldırtılıyor. 
     Kazanan köpek, sahibi tarafından ödülendirilirken kaybeden ise kafasına av tüfeği ile ateş edilerek öldürülüyor ya da yaralı durumda ölüme terk ediliyor. 
     Kanlar içerisinde birbirbirini parçalayan köpekler, aralarında küçük yaştaki çocukların da bulunduğu izleyenlerce dakikalarla alkışlanılıyor, kahkahalar arasında köpeklerin birbirbirini parçalamaları seyrediliyor. 
     
     Vahşetin tanığı çocuklar 
     Konya dışından da katılımın olduğu bahislerde milyarların döndüğü dile getiriliyor. Özel olarak sadece dövüş için yetiştirilen köpeklerin değerinin 1- 10 milyar lira arasında değiştiği belirtiliyor. Üç ayda bir yapılan dövüşlerin hepsinden galip çıkan köpek "yılın köpeği" seçilirken sahibi de çeşitli hediyelerle ödüllen-diriliyor. 
     



 YAŞAM 





















</TEXT>
</DOC>
