<DOC>
<DOCNO> 82282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/05/son/sontur14.html </URL>
<DATE> 2002/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit'in doktoru ''Başbakan iyi, saat 15 00'de taburcu olacak'' 
</HEADLINE>
<TEXT>

     Başbakan Bülent Ecevit'in doktorlarından Prof. Dr. Turgut Zileli, Ecevit'in ''basit bir bağırsak enfeksiyonu'' geçirdiğinin belirlendiğini, şu anda sağlık durumunun son derece iyi olduğunu belirterek, ''Muhtemelen saat 15.00'te kendisini eve yollayacağız. Çalışmalarına yarın başlayabilir'' dedi. 
     Prof. Dr. Zileli, Başbakan Ecevit'in sağlık durumu hakkında Başkent Üniversitesi Hastanesi önünde gazetecilere açıklamalarda bulundu. 
     Prof. Dr. Zileli, Ecevit'in geceyi gayet iyi geçirdiğini, bağırsağındaki enfeksiyonun gerilediğini ifade etti. 
     Ecevit'e bu sabah birkaç tetkik daha yapıldığını belirten Prof. 
     Dr. Zileli, ''Başbakan Ecevit'i öğleden sonra muhtemelen saat 15.00'te evine yollayacağız'' dedi. 
     Prof. Dr. Zileli, daha sonra gazetecilerin sorularını yanıtladı. 
     ''Bugün hangi tetkikler yapıldı '' sorusuna Prof. Dr. Zileli, ''Kemik erimesi var mı yok mu tetkik yapıldı, karında ultrason tetkiki yapıldı, akciğer filmi çekildi, bağırsak direkt filmi çekildi, bu şekilde tetkikler tamamlandı'' yanıtını verdi. 
     ''Bu tetkikler dün de yapılmamış mıydı '' sorusu üzerine Prof. Dr. 
     Zileli, ''Yapıldı, ama tetkik tekrar edildi ki bugün ile dün arasında mukayese edildi'' dedi. 
     ''Kemik erimesi olup olmadığı neden araştırıldı. Kemik erimesi ihtimali var mı '' sorusuna Prof. Dr. Zileli, ''Hayır. Kemik erimesi testi yapıldı, çünkü uzun süredir kortizonlu ilaç alıyordu. Çok az miktarda almasına rağmen onu yapmak mecburiyetindeydik. Herhangi bir kırığı falan yok'' karşılığını verdi. 
     -''BİRÇOK SEBEBİ OLABİLİR''- Prof. Dr. Zileli, ''Hastalığı neden kaynaklanmış olabilir '' sorusuna ise ''Sebebi birçok sebep olabilir. Ama sadece basit bir bağırsak enfeksiyonu'' dedi. 
     ''Bugün gazetelerde bazı haberler var. Dünkü bir baskın nedeniyle Başbakan'ın İçişleri Bakanı ile yaptığı görüşme sonrasında heyecanlandığı yönünde. Ne diyorsunuz bu haberlere '' denilmesi üzerine de Prof. Dr. Zileli, ''Birşey söyleyemeyeceğim, herkes kendi fikrini söylüyor. Tamamen bir yorum bu. Öyle birşey de yok'' diye konuştu. 
     ''Bağırsaklarda tümör olduğu'' yönündeki haberlerin hatırlatılması üzerine Prof. Dr. Zileli, ''Öyle birşey yok'' dedi. 
     Başbakan Ecevit'in ne zaman çalışmaya başlayabileceği sorusuna ''Yarın başlayabilir isterse'' yanıtını veren Prof. Dr. Zileli, ''Seyahate gidebilir mi '' diye sorulması üzerine de ''Gidebilir'' dedi. 
     Prof. Dr. Zileli, ''Yapılan tetkiklerde yeni bir bulguya rastlandı mı '' sorusunu da ''Hayır'' diye yanıtladı. 
     Bir başka soruya da Prof. Dr. Zileli, ''Bundan sonra kendi rahatsızlığı için aldığı ilaçlara devam edecek. Bağırsak iltihabı için aldığı ilaçlar var onlar eklendi. Kortizonlu ilaç tamamen kesilecek'' karşılığını verdi. 
     Çalışma saatlerinde bir değişiklik olup olmayacağının sorulması üzerine de Prof. Dr. Zileli, ''Hayır, kendi istediği gibi ayarlayabilir'' dedi. 
     ''Kortizon tedavisi mi sona erdi '' sorusuna ise ''Evet, sona erdireceğiz, yavaş yavaş keseceğiz'' yanıtı veren Prof. Dr. Zileli, Başbakan Ecevit'in iyi durumda olduğunu söyledi. 
     ''Gereken yanıt tedavide alındı mı '' sorusu üzerine Prof. Dr. 
     Zileli, ''Tabii kendisi memnun, ben memnunum, Rahşan Hanım memnun, siz memnunsanız mesele tamam oldu anlaşılan'' dedi. 
     





</TEXT>
</DOC>
