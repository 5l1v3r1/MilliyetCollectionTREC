<DOC>
<DOCNO> 79028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/yasam/yas02.html </URL>
<DATE> 2002/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Keman zırıltısı’ kurstan attırdı 
</HEADLINE>
<TEXT>

Kes şu zırıltıyı’ ikazlarına rağmen kantinde keman çalan Dursun, kamu düzenini bozuyor’ diye Halk Eğitim Merkezi’nden kovuldu 
     İBRAHİM OKUMAMIŞ-İBRAHİM LALELİ DHA 

     Antalya Halk Eğitim Merkezi’nde müzik kursuna giden emekli memur Ramazan Dursun 55 , mola sırasında kantinde keman çalıp kamu düzenini bozduğu’ gerekçesiyle kurstan atıldı. İş Kurumu’ndan emekli olan 2 çocuk babası Dursun, 3 yıldır Halk Eğitim Merkezi’nde müzik kurslarına gidiyor, Türk Halk Müziği Korosu’nda solistlik yapıyordu. Merkezin Müdür Yardımcısı Şevki Ovat, ders aralarında keman çalan Dursun’u "Kantinde bunu yapma" diyerek uyardı. 
     Ramazan Dursun, geçen hafta molada yine keman çalmaya başladı. Şevki Ovat, çalmamasını söyledi. Ovat, bu kez koridorda keman çalan Dursun’a "Kes şu zırıltıyı. Kamu düzenini bozmaya hakkın yok" dedi. Uyarılarına aldırış edilmediğini gören Ovat, tutanak tutturdu. "Hiyerarşik düzeni bozuyor, kursiyerleri rahatsız ediyor, kamu düzenini ve kurs sistemini bozuyor" kararını alan disiplin kurulu ise Ramazan Dursun’un kursla ilişkisini kesti. 
     
     Bir türlü susturamadık’ 
     Milli Eğitim Müdürlüğü’ne başvurarak Ovat hakkında soruşturma açılmasını sağlayan Dursun, "Keman ile kamu düzeni nasıl bozulur anlayamadım. Hem iki yıldır bozulmadı da şimdi niye bozuldu Bunda bir art niyet var" dedi. Dursun’u bir türlü susturamadıklarını belirten Ovat ise şunları söyledi "Kantin herkesin dinlenme yeridir. Kantinden çıkarttık, koridorda çaldı. Biz çalma dedik, o akla gelmedik yerlerde çaldı. Kursiyerler rahatsız oldu." 
     



 YAŞAM 
















</TEXT>
</DOC>
