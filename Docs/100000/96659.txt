<DOC>
<DOCNO> 96659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/dunya/dun05.html </URL>
<DATE> 2002/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İsviçre’den, BM’ye üyelik başvurusu 
</HEADLINE>
<TEXT>

     İsviçre, BM üyesi olmak için önceki gün resmi başvuruda bulundu. 200 yıldır tarafsız olan İsviçre, BM üyesi olup olmamakta yıllardır tereddüt ediyordu. 
     İsviçre’nin tam üyelik başvurusu, BM gözlemcisi Jeno Staehelin tarafından Genel Sekreter Kofi Annan’a iletildi. Bir ülkenin BM’ye üye olabilmesi için Güvenlik Konseyi’nin tavsiyesi ve genel kurulun onayı gerekiyor. Diplomatlar, İsviçre’nin üyeliğinin onaylanması konusunda herhangi bir sorunla karşılaşılmasının beklenmediğini ifade ettiler. BM’ye son olarak, bağımsızlığını kazanan Doğu Timor üye olmuş ve teşkilatın üye sayısı 189’a çıkmıştı. İsviçreliler mart ayında yapılan referandumda, ülkenin BM’ye üye olmasını yüzde 55 oyla kabul etmişlerdi. BM’nin Avrupa’daki ofislerinden biri Cenevre’de. 
     



 DÜNYA 














</TEXT>
</DOC>
