<DOC>
<DOCNO> 99598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/son/sondun18.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgaristan'da sahte Viagra... 
</HEADLINE>
<TEXT>

     Bulgaristan'ın kuzeydoğusundaki Loveç kentinde sahte Viagra üretilen bir laboratuvara baskın düzenlendi. 
     Viagra'nın Amerikan üretici firması ''Pfizer''in Bulgaristan temsilciliğinin, ülkede sahte Viagra hapları bulunduğu yolundaki uyarısı üzerine düzenlenen operasyonda, ilkel ortamda sahte iktidar hapı üzerentilen laboratuvarı işleten 3 kişi yakalandı. 
     Örgütlü Suçlarla Mücadele Merkezi görevlilerinin düzenlediği operasyonda ortaya çıkarılan laboratuvarın kurucusu Petko Makiaveyski 40 ve adları açıklanmayan sevgilisiyle bir arkadaşının gözaltına alındığı açıklandı. 
     Bu kişilerin evlerinde yapılan aramalarda da ilaç yapımından kullanılan bol miktarda malzeme bulunurken, kimyasal analiz sonuçlarının gecikmesi üzerine gözaltındaki 3 kişinin serbest bırakıldığı kaydedildi. 
     Loveç'te üretilen ve insan sağlığına etkisi halen bilinmeyen sahte Viagra haplarının kaçak yoldan Türkiye'ye ve oradan Ortadoğu ülkelerine sevk edildiği bildirildi. 
     Yetkililer, sahte hapların şekil ve renk bakımından gerçek Viagra haplarının bir kopyası olduğunu belirttiler. 
     





</TEXT>
</DOC>
