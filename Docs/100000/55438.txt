<DOC>
<DOCNO> 55438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/04/spor/bana.html </URL>
<DATE> 2001/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Haftanın Analizi 
</HEADLINE>
<TEXT>

     Haftanın Kare Ası 
     RONALDO BEŞİKTAŞ 
     Brezilyalı, Kadıköy’deki soğuk geceyi golleriyle ısıttı. Beşiktaş’ın zaferinde baş mimardı. Gergin maçın sakin adamı, savunma görevlerini eksiksiz yerine getirirken, ölü toplarda Fenerbahçe defansının arasına bir tilki gibi sızdı. Haftanın kahramanı olmayı başardı. 
     

     MAJDAN GÖZTEPE 
     Gençlerbirliği karşısında cepheden ve yan toplarda akıllı yer tutuşları, çevikliği ve oyunu izleme dikkatiyle parladı. Zor deplasmanda alınan üç altın puanın en büyük ortağı oldu. Yıldızı giderek parlıyor. Kendine güveniyor, güven veriyor. 
     

     COULİBALY DENİZLİ 
     Çabuk, etkili, fırsatçı kişiliğiyle Samsunspor karşısında takımına iki gol kazandırdı. Suskunluk dönemini nihayet atlattı, eski günlerini hatırladı. Yaptığı asistler ve göze hoş gelen futboluyla taraftarın alkışını ve hayranlığını kazandı. 
     

     ARİF GALATASARAY 
     Son haftalardaki başarılı maçlarına İstanbulspor karşısında bir yenisini ekledi. Attığı goller dışında, çabası, hırsı ve yardımlaşması da güzeldi. Dokuz kişi kalan rakibin zaaflarını çok iyi değerlendirdi, oyunu takımı adına ziyafete dönüştürdü. 
     
     HAFTANIN KARMASI 

</TEXT>
</DOC>
