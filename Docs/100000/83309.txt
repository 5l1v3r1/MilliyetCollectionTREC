<DOC>
<DOCNO> 83309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/son/sonspo24.html </URL>
<DATE> 2002/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor şokta ''Aybaba'ya Trabzon'da başarılar dileriz'' 
</HEADLINE>
<TEXT>

     Geçtiğimiz sezon Gaziiantepspor'da görev yapan ve yeni sezon için de kulüp başkanı Celal Doğan ile prensip anlaşması yapıp İstanbul'a giden teknik direktör Samet Aybaba'nın, Trabzonspor ile anlaşması kentte şok etkisi yarattı. 
     Profesyonel Futbol Şube Sorumlusu Asım Atmaz, İstanbul'a ailesini görmek ve kısa süreli dinlenmek için giden Aybaba'nın Gaziantep'e dönmesini beklerken, Trabzonspor ile anlaştığı haberini öğrendiklerini söyledi. 
     ''Hocamız profesyonelce davranmıştır, bizimle yalnızca sözde anlaşmıştı aramızda resmi sözleşme yoktu'' diyen Atmaz, şöyle devam etti 
     ''Bu hareket karşısında yapabilecek fazla bir şeyimiz yok, kızmadık. O doğrusunu yaptı. Demek ki, Trabzonspor bizden fazla para verdi. Aybaba'ya Trabzonspor'daki teknik direktörlük yaşantısında başarılar diliyoruz. Gaziantepspor teknik direktörsüz kalmaz. Bizimle çalışmak isteyen bir yığın başarılı teknik adam var. Hiç acelemiz yok, en iyi teknik direktörü takımın başına getireceğiz.'' 
     





</TEXT>
</DOC>
