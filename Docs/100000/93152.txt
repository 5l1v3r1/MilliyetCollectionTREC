<DOC>
<DOCNO> 93152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/01/son/sonspo06.html </URL>
<DATE> 2002/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş hazırlık kampı için İsviçre'ye gitti 
</HEADLINE>
<TEXT>

     Beşiktaş Futbol Takımı, yeni sezon hazırlıklarının ilk etap yurtdışı kampı için İsviçre'ye gitti. 
     THY'nin tarifeli uçağıyla Cenevre'ye hareket eden siyah-beyazlılar, daha sonra otobüsle kamp yapacakları Nyon'a geçecek. 
     Atatürk Havalimanı'nda basın mensuplarına takımın İstanbul'daki çalışmalarını değerlendiren kulüp asbaşkanı Yıldırım Demirören, ''Güzel bir 6 gün geçti. 14 günlük bir kampa gidiyoruz. Orada da 4 maç oynayacağız. Mühim olan takımın performansını teknik direktörümüzün görmesi ve yenilerle eski futbolcuların kaynaşması'' dedi. 
     Demirören, transfer döneminin 31 Ağustos'ta sona ereceğini kaydederek, ''Bizim şu an 2 mevkiye baktığımız oyuncu var. Kampa ayrıca denenmek için gelecek oyuncular bulunuyor. Onlardan verim alamazsak, o iki mevkiye başka oyuncular getireceğiz'' diye konuştu. 
     Bu arada, havalimanında Kolombiyalı kaleci Cordoba pasaport sorunu yaşadı. 
     Cordoba'nın pasaportundaki Türkiye vize tarihinin geçmiş olduğu fark edilince, kulüp asbaşkanı Demirören ve menajer Sinan Engin devreye girip, pasaport polisine başvurarak sorunu çözüme kavuşturdu. 
     Menajer Sinan Engin, İsviçre kampı sırasında 3, 6, 9 ve 13 Temmuz tarihlerinde 4 değişik ekiple hazırlık maçı oynayacaklarını ve futbolcuların durumlarını görme imkanı edineceklerini söyledi. 
     Siyah-beyazlılar, İsviçre kampı sırasında Çek Cumhuriyeti'nden D. 
     Prag, Fransa'nın Auxerre, İsviçre'nin Lousanne ve Sochaux takımlarıyla karşılaşacak. 
     Başkanlığını kulüp asbaşkanı Yıldırım Demirören'in yaptığı siyah-beyazlı kafilede, bu sabah artroskopi olan Ahmet Yıldırım ile 2. 
     etap kampına kadar izin verilen A milli futbolcular Tayfur Havutçu ve İlhan Mansız yer almıyor. PAF takımından 4 oyuncunun da yer aldığı kampa katılacak oyuncular şöyle Ronaldo, Khlestov, Cordoba, Zago, Yasin Yıldız, Tunç, Bayram, İbrahim, İlhan Şahin, Yasin Sülün, Tamer, Tümer, Ahmet Dursun, Ali Cansun, Ali Eren, Tolga, Göksel, Zafer, Sergen, Serdar, Kaan Dobra, İskender, Evren, Engin, Erman. 
     





</TEXT>
</DOC>
