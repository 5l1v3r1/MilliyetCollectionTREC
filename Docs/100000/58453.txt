<DOC>
<DOCNO> 58453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/son/sondun04.html </URL>
<DATE> 2001/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin ekonomisi Lamberto'ya teslim edildi 
</HEADLINE>
<TEXT>

     Arjantin'de hükümetin ve devlet başkanının istifasının ardından, Peronist milletvekili Oscar Lamberto'nun Ekonomi Bakanlığı'na vekaleten atandığı bildirildi. 
     Devlet Başkanı Fernando de la Rua'nın istifasının ardından vekaleten bu göreve getirilen Ramon Puerta'nın atadığı Ekonomi Bakanı Lamberto'nun yeni devlet başkanının atanmasına kadar görevde kalacağı belirtildi. 
     56 yaşındaki yeni bakanın, parlamentoda 8 kez ekonomi ve bütçe 
     komisyonu başkanlığı yaptığı ve istifa eden Ekonomi bakanı Domingo Cavallo'nun başlıca rakiplerinden olduğu belirtiliyor. Bu arada, ülkenin orta kesimlerindeki San Luis eyaletinin valisi Peronist Adolfo Rodriguez Saa, yeni hükümete ana borç ve faizinin ödenmesini acilen askıya alma çağrısında bulundu. Arjantin'de yapılacak başkanlık seçimlerine adaylığını koyacağı belirtilen Saa'nın yeni hükümete ''kemer sıkma politikası'' yürürlüğe koyması çağrısında da bulunduğu belirtiliyor. 
     






</TEXT>
</DOC>
