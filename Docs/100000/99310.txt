<DOC>
<DOCNO> 99310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/yazar/cemal.html </URL>
<DATE> 2002/08/01/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Derviş’in çağrısı İstikrarlı çoğunluk 
</HEADLINE>
<TEXT>

     Kabus senaryosu ile ilgili olarak bu dördüncü yazım oluyor. Önce bir kez daha bu senaryonun özeti 
     CHP ile Yeni Türkiye’nin seçim sandığında birbirlerini zayıflatmaları toplam yüzde 30 oyun Meclis dışında kalması AKP’nin yüzde 25’le yüzde 50 milletvekili kazanması ve Türkiye’nin meşruiyet tartışmalarıyla istikrarsızlığa yuvarlanması... 
     Dünkü yazım, bu senaryoya karşı CHP çatısı altında solda birlik reçetesiydi. 
     Özetine gelince 
     Yeni Türkiye, kısa adıyla YTP etiketini bırakıp seçimlere CHP’den girerken, Baykal’la Cem’in kenara çekilip Kemal Derviş’e başbakanlık yolunu açmaları... 
     Tek senaryo bu değil tabii. 
     Başkaları da var. 
     Biri şöyle özetlenebilir 
     1 Baykal, solda birlik senaryolarını hayal ürünü olarak niteler. CHP’nin daha çok yükselebilmesi için gerçekte kendisinin bir handikap olduğu yolundaki görüşleri de reddeder. 
     2 Baykal, bu tür senaryoları farklı algılar. Yeni Türkiye hareketinin bundan böyle tutmayacağının anlaşıldığına dair bir işaret olarak yorumlar. Derviş’in isterse CHP saflarına gelebileceğini, ama YTP’ye zinhar gitmemesi gerektiğini söylemeye devam eder. 
     3 Derviş, Yeni Türkiye’ye katılmadan önce geniş cephe için bir iki tur daha atar. Bu turları belki de nelerin olamayacağı’nı gösteren klasik turlar olur. 
     4 Daha sonra Derviş kendi listesiyle Yeni Türkiye’nin kapısını çalar. Bu listede Bülent Eczacıbaşı olabilir Celal Doğan olabilir Hurşit Güneş olabilir. Derviş’in böyle bir listeyle YTP saflarında bir Türkiye koalisyonu yaratmak isteyeceği söylenebilir. 
     5 Türkiye’de çağdaş çoğunluğu kucaklayabilmek için Derviş, örneğin Mehmet Ali Bayar’ın Demokrat Türkiye Partisi’nin Yeni Türkiye’den seçime katılması için girişimler yapar. Hatta Demirel’den bu konuda sıcak bir açıklama beklenebilir. 
     6 Öbür yanda örneğin Erdal İnönü’nün desteği sağlanabilir. Eski genel başkanların, Altan Öymen’in, Hikmet Çetin’in destek ve katılımları aranabilir. Karayalçın - Sağlar ikilisinin SHP’si de saflara çekilebilir. 
     7 Böylece CHP’de gerçekleşme şansı bulamayan ve daha geniş bir yelpazeyi kapsayan bir ittifak, bir seçim işbirliği, bu kez Yeni Türkiye’de şansını dener. 
     Siyaset kulisinde Kabus senaryosu’na karşı yazılan bir senaryo da bu. 
     Tutar mı Tutması için çalışanlar var. Demirel’le, İnönü’yle, Mehmet Ali Bayar’la temaslar yapılıyor. 
     Trafik yoğun. 
     Ancak bu trafik yoğunluğu içinde Derviş’le ilgili bambaşka senaryolardan da söz ediliyor. 
     Derviş’in kafasında ne var 
     Yeni bir oyun planı mı 
     Derviş, siyasette geniş bir cephenin, seçim ittifakının mümkün olamayacağını görürse, "Ben Türkiye için varım " diyerek kenara çekilir ve bir dahaki seçimleri bekleyebilir mi 
     Bundan da söz ediliyor. 
     Derviş dün akşamüstü Amerika dönüşü yaptığı açıklamada Türkiye için istikrarlı çoğunluk çağrısı yaptı. Anlaşılan bir süre daha siyasette geniş cephe ya da seçim ittifakı arayışlarını sürdürecek. Ekonominin başından şimdilik ayrılmayacak, YTP’deki arkadaşları’yla da seçim ittifakları oluşturmaya dönük görüşmelerine devam edecek. 
     Siyaset kaygan bir zeminde. Ama buna karşılık bazı sorular var ki, geçerlikleri dün olduğu gibi bugün de sürüyor 
     Siyaset sahnesinde bunca yıldır istikrarsızlığı körükleyen bölünmüşlük nasıl önlenir Siyasette merkez yeniden nasıl inşa edilir Güçlü hükümetler sandıktan nasıl çıkar Bunun için seçmenin önüne makul tercihler nasıl konur 
     Bu soruların karşılıklarını düşünen herkesin, Derviş’in bir süredir sorumluluk duygusuyla yaptığı gibi, kabus senaryosu konusunda takkeyi önüne koymasının zamanıdır. Bu ülkenin iyiliğini isteyen hiç kimse sorumluluktan kaçamaz. 
     
     







Milliyetçilik ve AB 


Irak, Kıbrıs, AB üyeliği ve seçim harcamaları 


Bodrum havası 


Derviş’i çağırdım Konuşuruz’ dedi 


Derviş’in çağrısı İstikrarlı çoğunluk 


Demirel İsmet Paşa için evet demeyince .. 


Irak legosu 


Olağan şüpheliler 


ABD, Irak’ı vurursa ekonomi çok zarar görecek 


Telaşa gerek yok... 


Tahsilat timleri işbaşında 


Mucize yok, mucize adam hiç yok 


Derviş’e baraj uyarısı 


Milliyet’in TIR’ıyla yola çıkarken 


Irak harbi bizi çok üzecek 


</TEXT>
</DOC>
