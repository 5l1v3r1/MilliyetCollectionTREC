<DOC>
<DOCNO> 72048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/guncel/agun.html </URL>
<DATE> 2002/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İTÜ Rektörü Prof. Sağlamer’in "ayrıkotu" dediği Ediz Hun kendisini savundu 
</HEADLINE>
<TEXT>
Onu tanımadım diye bana alınmış olmalı’ 
ANAP’ın düzenlediği toplantıda İTÜ rektörü Prof. Dr. Gülsüm Sağlamer’i yerinden kaldırmak istediği iddia edilen Ediz Hun, hareketinin yanlış anlaşıldığını söyledi. Hun, "Sadece Hülya Hanım’ın hatırını soracaktım. Gülsüm Hanım’a arkamı dönmüştüm. Özür diledim ama duymadı. Sanırım tanımadım diye bana bozuldu" dedi 
     HAKAN ŞANLITÜRK Ankara 

     ANAP’ın Dünya Kadınlar Günü nedeniyle İstanbul’da düzenlediği toplantıda İTÜ Rektörü Prof. Dr. Gülsüm Sağlamer’in "hışmına uğrayan" ANAP Genel Başkan Yardımcısı Ediz Hun, "Gülsüm Hanım’ı dalgınlıkla tanıyamadım. Bu nedenle alındığını düşünüyorum. Saygısızlık yapmadım" dedi. Hun, 3 yıldır görüşemediği Hülya Koçyiğit’i toplantıda görünce yanına gittiğini belirterek, "Nezaketimin kurbanı oldum" diye konuştu. Hun, Sağlamer’in kendisine tepki göstermesine neden olan olayı şöyle anlattı 
     
     Kol yerine oturmuştum’ 
     "Hülya Hanım’ın yanına oturdum. Oturduğum yer koltuğun kol koyulan yeriydi. Burada yaklaşık 1.5 dakika kaldım. Bu sırada Gülsüm Hanım’a arkam dönüktü. Bunu hatırlayınca hemen kendisine dönerek Affedersiniz, çok özür dilerim. Size arkamı döndüm’ deme gereği duydum. Ancak kendisi bu sırada herhalde, dalgınlığım nedeniyle tanıyamadığım için alınmış olacak, bana tepki gösterdi." 
     
     Mektup yazmaktan vazgeçti 
     Sağlamer’in "ayrıkotu" ifadesini üzüntüyle karşıladığını dile getiren Hun, "Gülsüm Hanım’ın infialini anlayamadım. Kendisiyle tanışıyorduk. Eşimle de ahbaplık etmişlerdi" dedi. Sağlamer’e olayın ertesi günü bir özür mektubu yazmayı planladığını vurgulayan Hun sözlerini şöyle sürdürdü "Gelen tepkinin kabul edilmeyecek kadar şiddetli olması nedeniyle bundan vazgeçtim. Kendisine asla, Ben milletvekiliyim, oraya ben oturacağım’ gibi bir şey söylemedim. Benim ne önde ne arkada ya da Mesut Bey’in görüntüsü içinde olma saplantım yok." 
     
     Koçyiğit Sağlamer’i eleştirdi 
Hoşgörülü davranabilirdi      Olaya dakika dakika tanık olan sinema sanatçısı Hülya Koçyiğit de Prof. Dr. Gülsüm Sağlamer’in "hoşgörüsüz" davrandığını belirterek "Ediz Bey dünyanın en kibar insanlarından biridir. Yanlış anlaşıldı" dedi. Koçyiğit olayı şöyle anlattı "Ediz Bey selamlamak için yanıma geldi. O arada çömeldi. Rektörümüz, belki de istemeyerek yanlış anladı. Aşırı tepki gösterdi. Ediz Bey değil bir kadını hiçbir yaratığı incitmez. Gülsüm Hanım’a bunu söyledim ama o yine de rahatsız oldu." Koçyiğit, rektörün rahatsız olduğunu anlayınca Hun’un özür dileyip protokoldeki yerine geçtiğini de sözlerine ekledi. n İSTANBUL Milliyet 
     
Sağlamer ağlamıştı      ANAP İstanbul Teşkilatı tarafından dalında yılın kadını olan Sağlamer, kendisinden koltuğunu istediği iddia edilen Hun ile tartışınca ağlamış, ödül almak için kürsüye gelince de, "Milletvekillerinin aralarındaki ayrıkotlarını temizlemesi lazım. Yoksa kadınlar siyasete girmez" demişti. ANAP İstanbul milletvekili Ahad Andican da konuyu bilmediğini, ancak Sağlamer’i kırmak istemediklerini söyleyip özür dilemişti. 
     



 GÜNCEL 



















</TEXT>
</DOC>
