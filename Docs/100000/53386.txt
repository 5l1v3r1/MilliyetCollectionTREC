<DOC>
<DOCNO> 53386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/son/sondun10.html </URL>
<DATE> 2001/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban "Bin Ladin'le ilişkimiz yok" 
</HEADLINE>
<TEXT>

     Afganistan'da etrafı kuşatılan Taliban yönetimi, kontrol altında tuttukları güney bölgeleri savunacaklarını ve terörist Usame bin Ladin ile ilişki ve iletişimlerinin olmadığını belirtti. 
     Taliban lideri Molla Muhammed Ömer'in sözcüsü Tayab Ağa, Afganistan'ın sınır kenti Spin Boldak'ta düzenlediği basın toplantısında, Usame bin Ladin'i hala misafir edip etmediklerine ilişkin bir soruya, ''Şu anda bir ilişki ve iletişim yok'' dedi. 
     Bin Ladin'in nerde olduğunu bilmediklerini kaydeden Sözcü, ''Nerde olduğu hakkında fikrimiz yok çünkü şimdi alanımız 3 ya da 4 bölgeye sınırlandı. Dolayısıyla nerde olduğunu bilmiyoruz'' dedi. 
     Ağa, Taliban kuvvetlerinin iyi disipline edildiğini ve konrol altında tutulan bölgeleri savunmaya karar verdiklerini kaydetti. 
     Sözcü ayrıca, Molla Ömer'in Kandahar'da kalmasında ''dini zorunluluk'' olduğunu ifade etti. 
     






</TEXT>
</DOC>
