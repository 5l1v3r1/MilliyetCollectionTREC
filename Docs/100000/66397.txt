<DOC>
<DOCNO> 66397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/son/sondun22.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan'da gazeteciler grevde... 
</HEADLINE>
<TEXT>

     Yunanistan'da düşük ücret ve olumsuz çalışma koşullarını protesto etmek amacıyla gazeteciler bugün 24 saatlik greve gittiler. 
     Atina Gazeteciler Sendikası'nın ESHEA çağrısı üzerine düzenlenen grev nedeniyle ülke genelinde radyo ve televizyonlarda bugün haberler verilmedi. Bu sabah 06.00'da başlayan ve yarın sabah 06.00'a kadar sürecek olan eylem nedeniyle, yarın da gazetelerin çıkması beklenmiyor. 
     Yunanistan yarı resmi haber ajansı Atina Haber Ajansı ANA , gazetecilerin grevine katılarak, abonelerinden anlayış bekleyen bir açıklama yayınladı. 
     Bu arada, yüzlerce grevci gazeteci de Atina'nın merkezinde toplandı. 
     ESHEA'nın grev çağrısına Makedonya-Trakya Gazeteciler Sendikası ESHEM-TH uyacağını, Yunanistan İşçi Sendikaları Konfederasyonu da GSEE destekleyeceğini açıklamıştı. 
     






</TEXT>
</DOC>
