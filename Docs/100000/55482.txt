<DOC>
<DOCNO> 55482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/04/son/sondun07.html </URL>
<DATE> 2001/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş ile Klerides görüşüyor, gazeteciler yağmurla uğraşıyor 
</HEADLINE>
<TEXT>

     KKTC Cumhurbaşkanı Rauf Denktaş ile Rum yönetimi lideri Glafkos Klerides arasında başlayan yüz yüze görüşme devam ederken, görüşmeyi izlemek üzere bölgede bulunan 200 kadar gazeteci, ani bastıran yağmur nedeniyle zor durumda kaldı. 
     Gazeteciler, sıcak içecek ikram edilmek üzere hazırlanan küçük bir çadırın içine sığınmak zorunda kaldı. Yağmur, televizyon ekiplerinin canlı yayınlarını da olumsuz etkiliyor. 
     Bu arada KKTC Cumhurbaşkanı Denktaş, görüşmeye girerken, gazatecilere, ''Sizleri seviyorum'' diye seslendi ve iyi bir şeyler olması için dua etmelerini istedi. 
     Rum yönetimi lideri Glafkos Klerides hiçbir açıklama yapmazken, BM Genel Sekreteri'nin Kıbrıs Özel Temsilcisi Alva De Soto da elindeki not defteriyle kalemi basın mensuplarına göstererek, sadece not tutacağını söyledi. 
     






</TEXT>
</DOC>
