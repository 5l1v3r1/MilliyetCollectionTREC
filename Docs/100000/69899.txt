<DOC>
<DOCNO> 69899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/ekonomi/eko01.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu halılarla uçulmaz 
</HEADLINE>
<TEXT>

ABD’den tekstil kotalarının kaldırılmasında ve gümrüksüz ihracatta aradığını bulamayan Türkiye, el halılarında ancak 25 milyon dolarlık bir tercihli ticaretle yetinmek zorunda kaldı 
     SEÇKİN ÜREY Ankara 

     Türkiye - ABD Ekonomik Ortaklık Komisyonu’nda Türk tarafının tekstil ürünlerinde kotaların kalkması istemi kabul görmedi. Sadece Türk el halıları ve el yapımı altı tekstil ürün grubunun gümrük vergisinde indirim sağlayan tercihli ticaret GSP kategorisine sokulacağı açıklandı. 
     Bu da Türkiye için sadece 25.5 milyon dolarlık bir pazar anlamına geliyor. Çünkü ABD yılda toplam 850 milyon dolarlık el halısı ithalatı yapıyor. Türkiye’nin buradaki payı sadece yüzde 3. 
     Türkiye yılda ortalama 875 bin el halısı üretiyor. Bunun 178 bini ihraç ediliyor. Amerika’ya yapılan el halısı ihracatında kota sınırlaması olmadığını belirten Halı İhracatçıları Birliği Başkanı Suat Terzioğlu, ABD’ye yapılan ihracatta eyaletlerde yüzde 2 ile 5 arasında vergi olduğunu hatırlattı. İşadamları el yapımı diğer altı tekstil ürünüyle birlikte ABD’nin Türkiye’ye tanıdığı olanağın ancak 38 milyon dolarlık ihracat anlamına geldiğini belirtti. 
     
     Afganistan’da işbirliği 
     Türkiye - ABD Ekonomik Ortaklık Komisyonu’nda Türkiye, askeri kredilerin ertelenmesini de istedi. 
     Türkiye’nin anti - damping soruşturmalarının kaldırılmasını istemesi üzerine ise ABD Heyeti Başkanı Alan Larson, "Bu konu ABD Başkanı’nın yetkisinde. Ben Başkan’ın yetkisine ipotek koyamam" dedi. Türkiye’nin AB ile Gümrük Birliği’nden dolayı ABD ile arasında gümrük eşitsizliği olduğunu savunmasına karşılık ABD heyeti, tekstil kotalarının AB ülkelerine de uygulandığını hatırlattı. Türkiye’nin ABD’nin belli mallarda gümrük indirmi sağlayan GSP programında olduğunu kaydeden ABD, Türkiye’nin AB üyesi olunca GSP’den yararlanamayacağını belirtti. 
     ABD heyeti, Ortaklık Komisyonu’nun ardından bazı Türk işadamları ve bürokratlarla görüştü. Toplantıda Türk ve ABD’li işadamlarından oluşan bir heyetin Afganistan’a gidip yatırım alanlarını incelemesi, Türk ve ABD eximbanklarının işbirliği yaparak iki ülke işadamlarına uygun koşullu kredi sağlanması kararlaştırıldı. Toplantı sonrası bir açıklama yapan Türk Müteahhitler Birliği Başkanı Nihat Özdemir, Türkiye’nin Afganistan’da 3 milyar dolarlık yatırım imk nı bulabileceğini söyledi. 
     
Turizm konferansı düzenleniyor      Ekonomik Ortaklık Komisyonu’nun ilk turundan çıkan bazı sonuçlar şöyle 

</TEXT>
</DOC>
