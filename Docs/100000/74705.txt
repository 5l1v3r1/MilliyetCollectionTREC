<DOC>
<DOCNO> 74705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/26/son/soneko19.html </URL>
<DATE> 2002/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Maliye Bakanı Oral, vergi tartışmasında Toskay'a arka çıktı 
</HEADLINE>
<TEXT>

     Maliye Bakanı Sümer Oral, İstanbul Ticaret Odası'nda İTO vergi panelinin ardından TİM Başkanı Oğuz Satıcı, İSO Meclis Başkanı Hüsamettin Kavi ve İTO Meclis Başkanı Atalay Şahinoğlu'nun vergilerle ilgili eleştirilerine maruz kaldı. 
     Satıcı'nın bütçenin yüzde 'ünün vergilerden oluştuğunu belirterek, vergilerin kendileri için büyük bir yük olduğunu dile getirmesi ve bunun kökünün çözülmesi gerektiğini belirtmesi üzerine Oral, özel tüketimde ilave bir vergi olmadığını söyledi. 
     Oral, ''Bütçe yapmışız, hedef var. Orada bir indirime gidilirse o rakamlar aşağıya çekilmiş olur'' dedi. 
     İTO Meclis Başkanı Atalay Şahinoğlu da araya girerek Bakan Oral'a ''IMF ile karşılıklı oturup konuşuyorsunuz. Size IMF ne dedi '' sorusunu yöneltti. 
     Bunun üzerine Bakan Oral, ''Alınan tedbirleri tamamen Türkiye ekonomisi için yapıyoruz, bunları IMF için yapmıyoruz'' dedi. 
     Şahinoğlu, daha sonra sözlerini şöyle sürdürdü 
     ''IMF'den borç alırken bu hesapları veriyoruz. IMF demiyor mu ki, Sizin memleketinizde yüzde 70-80 enflasyon varken, bu enayi vergi mükelleflerinden siz yüzde 40-50-65 vergi alırsanız bu adamların yaşaması mümkün mü Bu vergiyi nasıl veriyorlar diye sormuyor mu bu IMF '' Bunun üzerine Oral, alınan tedbirleri Türk ekonomisi için yaptıklarını tekrarladı. 
     Bakan Oral panelde yaptığı konuşmada kamu maliyesini sağlıklı hale getirilmesini anlattığını hatırlatması üzerine Şahinoğlu, ''Konuştuğunuz herşeyin altına ben imzamı atarım'' ifadesinde bulundu. 
     Bakan Oral'ın ''Onları yapıyoruz'' demesi üzerine, İstanbul Sanayi Odası İSO Meclis Başkanı Hüsamettin Kavi, ''Siz yapıyorsunuz ama bize yansımıyor'' dedi. 
     
     Vergi indirimi 
     Daha sonra gazetecilerin sorularını yanıtlayan Bakan Oral, ''Vergi indirimi konusunda 3 ayrı bakan 3 farklı açıklama yaptı. Bu farklı açıklamaları nasıl değerlendiriyorsunuz '' sorusunu şöyle yanıtladı 
     ''Vergi haftası dün başladı. Bu nedenle Ankara'da bir konuşma yaptım. Sayın Toskay bir başka toplantıda vergi ile ilgili görüşlerini ifade etmiş olabilir. O konuda sayın Derviş de uygulanmakta olan programın ilkeleri üzerinde şey yapmıştır... Yani orada aşağı yukarı konuşmaların içerisinde değerlendirildiği zaman programın temel hedeflerine uyulacağı bütün konuşan arkadaşlar tarafından da ifade edilmiştir. Nitekim sayın Toskay da öyle söylüyor. Faiz dışı bütçe fazlası hedefini kesinlikle zedelemeden demiştir. Amaçlarda farklı bir yön yok.'' Bir gazetecinin IMF'nin ilk etapta 50 bin işçinin işten çıkarılmasını istediğini belirterek kendilerinin ne yapacaklarını sorması üzerine Bakan Oral, ''Bunlar ayaküstü verilecek cevap değil'' dedi. 
     İş dünyasının isteklerini nasıl değerlendirdiğinin sorulması üzerine Oral, panelde yaptığı konuşmasının içinde hepsinin bulunduğunu söyledi. 
     






</TEXT>
</DOC>
