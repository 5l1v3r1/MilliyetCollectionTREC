<DOC>
<DOCNO> 59431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/yazar/pulur.html </URL>
<DATE> 2001/12/28/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Komünizm lazımsa biz getiririz " 
</HEADLINE>
<TEXT>

     TEK parti döneminin Ankara Valisi Nevzat Tandoğan'a yakıştırılan bir laf vardır belki de söylemiştir. 
     Vali, solculara verip veriştirirken "Bana bakın " demiş 
     "Eğer, bu memlekete komünizm lazımsa, onu da biz getiririz " 
     
     NEREDEN geldi, bu laf aklımıza 
     Aylardan beri gazetelerde, televizyonlarda kriz allamelerini dinliyoruz, okuyoruz, maşallah hepsi de her şeyi biliyorlar... 
     Oysa kimi, krizin ürünü değil, sebebi... 
     Kriz nasıl patlamış 
     Kriz nasıl önlenebilirmiş 
     Krizden nasıl çıkılabilir mişiz 
     Krizi nasıl yener mişiz 
     
     BUNLARIN çoğu krizden az az etkilenenler... 
     Kimi üniversite hocası, kimi yorumcu, kimi bürokrat, kimi işadamı... 
     Lafın kısası hepsinin cebinde az, çok para var. 
     Ne işsizler, ne işten çıkarılmışlar, akşam, evine ekmek parasını götüremeyenlerden değiller. 
     
     HELE bazıları var ki 
     Adam, kriz patlamadan iki gün önce, marketlerde zurna çalıp gözüne kestirdiklerine "enflasyon düştü " dedirtenlerden. 
     Şimdi de kalkmış kriz yorumu yapıyor. 
     
     İYİ güzel, peki onların söz hakkı var da, işsizin, ya da çalıştığı halde evine ekmek parasını götüremeyenin söz hakkı yok mu 
     Asıl onlar, krizi yaşayanlar... 
     Asgari ücretin 160 milyon lira olduğu - o da yeni - bu memlekette, kapıcı, kunduracı, hamal, köprübaşlarında iş bekleyen, sabah dükkanı besmeleyle açıp, akşam siftahsız kapatan, ücretsiz izne çıkarılan, işyerinin, imalathanenin, fabrikasının kapısına kilit vuran, krizi bire bir yaşayanlar... 
     Onlara soran yok, onları konuşturan yok, onları dinleyen yok 
     Demek ki onlar dinlenip, konuşturulmaya değer insanlar değil 
     Varsın kaderlerini yaşasınlar... 
     Kim bunlar 
     Savaşta asker, barışta rençper 
     
     TEK partinin valisi, "Memlekete komünizm lazımda, onu da biz getiririz" demiş... 
     Çok partinin bürokratları da, iktisatçısı da, yorumcusu da, "Krizi biz biliriz, biz getirir, biz götürürüz" diyor... 
     
     BİR tarafta kriz satanlar, bir tarafta krizi yaşayanlar... 
     
     BİR beyit vardır bilir misiniz 
     "Şeb - i yeldayı müneccimle muvakkit ne bilir 
     Müptela - yı gama sor, geceler kaç saat " 
     Türkçesi, "yılın en uzun gecesini müneccimle, muvakkit ne bilir Sen onu kederliye, hüzünlüye, derdiyle, sabaha kadar gözünü kırpmayana sor geceler kaç saat " 
     Şu kriz denilen belayı, bir de krizi yaşayanlara sorsanıza 
     Çileyi çeken bilir 
     
     







Irak sorunu, Kürt sorunu... 


Ah şu Mülkiye... 


Herkes işine... 


2002 için iyimserim, çünkü 2001'den kötüsü olmaz 


Saddam'ın kellesi 


Edebiyat'ta milat tartışması 


Dövize büyük talep olmayacak 


Dünyayı sarsan yıl 


Halkı temsil eden Meclis’i seçmek... 


KOBİ’ler ve süper lig’ 


Çocuklara kıymayın efendiler, sahip çıkın 


"Komünizm lazımsa biz getiririz " 


Generallerin savaşı 


Bilişimcilere taciz mi var 


Eğlenme işinin icrası 


Banka batakçılarına yılbaşı hediyesi 


</TEXT>
</DOC>
