<DOC>
<DOCNO> 54676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/yazar/civaoglu.html </URL>
<DATE> 2001/11/29/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
VETO ve HUKUK MR'ı 
</HEADLINE>
<TEXT>

     Cumhurbaşkanı Sezer DGM'lerin görev alanlarını daraltan yasayı veto etti. 
     Toplum da bir kez daha puanlarını artırdığı kesin. Çünkü bu yasa değişikliği ile "banka boşaltma sanıklarına hapishane kapılarının aralandığı" havası yayılmıştı. "Para babaları için yasa çıkartıyorlar" yargısı etrafında bir kamuoyu oluşmuştu. 
     Banka davalarının DGM'lerden ağır ceza mahkemelerine kaydırılmasıyla birbiri ardına "önce tahliyelerin, sonra da beraatlerin" geleceği iddiaları yoğunlaşmıştı. 
     Banka dosyaları ile ekonomik krizin aynı süreçte yaşanması, büsbütün yoksullaşan toplumda bu davalara duyarlığı katlamıştı. 
     Hatta 1980'den bu yana o tür suçlardan, kimsenin ceza görmemesi ve zaman aşamına uğramış dosyalar nedeniyle kuşkular derinleşmişti. 
     Daha kuruluşlarından itibaren karşı olanlar bile, DGM'lerin "sadece - doğrudan - devletin bütünlüğüne yönelen suçlara bakmasını" öngören yeni düzenlemeye tavır koydular. 
     Böyle bir psikolojik ortamda "veto" Çankaya'nın - daha öncekiler gibi - destek puanlarını yukarı çekebilir. 
     
Gemici fenerleri      - Ama.. Bu veto ile popülizm arasında paralel kurulmasın. Çünkü yasa çalışmalarının ilk aşamalarında Sezer, Adalet Komisyonu'na bir not göndererek uyarmıştı. "Susurluk gibi devlet güvenliğine karşı suç dosyalarının DGM'lerin yetki alanı dışına çıkma tehlikesi"ne dikkat çekmişti. 
     Yargıtay Başkanı Kanadoğlu'da ön uyarıda bulunmuştu. 
     Bunlar yasayı yapanlara veto kayalarını gösteren gemici feneri gibi çakışlardı. 
     - Kamu vicdanı elbette önemlidir... Ama hukukla örtüşelebilir. 
     Yani biri diğerine engel değildir. 
     - Anayasa DGM'lerin görev alanını "Cumhuriyet aleyhine işlenen ve devletin iç ve dış güvenliğini - doğrudan - ilgilendiren" suçlarla belirlemiştir. 
     Susurluk, laik düzeni yıkmak gibi suçların DGM'lerin yetki alanında kalmaları gerekirdi. 
     Veto gerekçesinde zaten yer alıyor. 
     - Ama cebir ve tehdit unsuru içermeyen toplu ekonomik suçlar, "Cumhuriyet aleyhine ve devletin iç ve dış güvenliğine karşı - doğrudan - işlenmiş" olabilir mi 
     O davaların yeri Yargıtay kararlarının da gösterdiği gibi ağır ceza mahkemeleri olmalıdır. Ağır ceza mahkemelerinin savcıları ve hakimleri farklı bir hukuk sürecinden geçmiş değiller... 
     
Adil yargı ve AB kriterleri      - DGM'ler bölünme ya da laiklik gibi Cumhuriyet'in temel ilkeleri sürekli tehdit altında olan Türkiye için, en azından bir süre daha gereklidir. 
     Cumhuriyet ve demokrasinin meşru savunma gerekleri arasında görülmelidir. Bu anlamda ihtisas mahkemeleridir. 
     Üstelik ABD'de bile "11 Eylül suçlularının askeri mahkemede yargılanmaları ve kararın temyiz edilemeyeceği gibi" katı uygulamaların kabul edilmesi DGM'lerin yıllar sonra Batı'da da nihayet gereğinin vurgulanışıdır. 
     - Zaten AB Katılım Ortaklığı Belgesi'nde de DGM'ler için "kaldırılmalı" diye bir kayıt yok. 
     "Yargının, DGM'ler dahil işleyiş ve etkinliği uluslararası standartlara uygun olarak iyileştirilmelidir" denilmekte. 
     Anayasa'da yapılan değişiklik de "adil yargılama hakkı" kavramını getirmiş bulunmakta. 
     Nedir bu haklar 
     Hazırlık soruşturmasında da avukatın bulunması. 
     Sanıkla gözaltı sürecinde de temas vs... 
     Tutuklama sebepleri ve süresi. 
     Bunlar - belki devletin iç ve dış güvenliği alayhine - doğrudan - işlenmiş suç sanıklarına... Cebir ve tehdit uygulayan çetelere, örgütlere - bir süre daha - farklı uygulanabilir ama o sınırda kalmalıdır. 
     - Ekonomik suçlar için ise toplum vicdanını tatmin eden, hızlı yargılama yapan ve konunun özelliklerinde derinleşmiş özel ihtisas mahkemelesi kurulmalıdır. İtalya'da son yıllarda olduğu gibi yetkileri artırılmış sadece bu konulara yoğunlaşan savcılar görevlendirilmelidir. 
     ......... Sonuç... Bu veto keşke yukarıda yansıtılan hukuk mantığında bir düzenlemeye neden oluştarabilse. 
     
     







HADEP .. 


Devlet sattı . 


Irak kaşıması 


Kıbrıs'ta çözümsüzlük ve kriz enayiliktir bu devirde 


Bir Acul Sadi Bey vardı .. 


VETO ve HUKUK MR'ı 


İkizler sürpriz sever 


AKP’nin krizden çıkış yolu Bir parça popülizm 


Irak politikası değişiyor mu 


Aşkale’de Nazi kampı yoktu ama.. 


Herkes haklı, ama ortalık karışık 


"Kapkaççılara, yağmacılara verilen cezayı uygulayın..." 


Talkını verir salkımı yutar... 


İnönü, yeni oluşum CHP 


Yatırım Ofisi ağzıyla kuş tutsa nafile 


Hayat Standardı Vergisi 


Erbakan naylon ödüle mi sığınıyor 


</TEXT>
</DOC>
