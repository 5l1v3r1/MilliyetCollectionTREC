<DOC>
<DOCNO> 90236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/guncel/gun03.html </URL>
<DATE> 2002/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Perukla sınava girerken yakalandı 
</HEADLINE>
<TEXT>

     İSMAİL POLAT İstanbul 

     Pendik’te, özel matematik dersi verdiği kız öğrencisinin yerine, kadın kılığında ÖSS sınavına girmek isteyen Uğur Baş 49 yakalandı. 
     Kılıçarslan İlköğretim Okulu’nda meydana gelen olayda, sınavın başlamasından yaklaşık 10 dakika sonra salona giren bir kişinin durumundan şüphelenen gözetmen, kimliklerde tahrifat yapılarak üzerine fotoğraf yapıştırıldığı ve doğum tarihinin değiştirildiğini fark etti. İhbar üzerine okula gelen polis ekipleri, şüpheli kişinin peruk takıp, kadın kılığına giren Baş olduğunu belirledi. 
     Gözaltına alınan Baş, ifadesinde, özel dersi verdiği öğrencisi Gamze Bayraktaroğlu’nun 19 hasta olması nedeniyle ÖSS’ye iyi hazırlanamadığını ve bu nedenle onun yerine sınava girdiğini bildirdi. Bunun üzerine Bayraktaroğlu da gözaltına alınırken, öğretmen ve öğrencisinin bugün adliyeye sevk edileceği bildirildi. 
     



 GÜNCEL 










</TEXT>
</DOC>
