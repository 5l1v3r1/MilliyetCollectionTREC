<DOC>
<DOCNO> 58121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/son/soneko11.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
2001 yılının en büyük şirket evliliği AT T Comcast ile birleşiyor 
</HEADLINE>
<TEXT>

     İletişim devi AT T'nin kablo seksiyonu AT T Broadband'in kablo tv işleticisi Comcast'ın birleşeceği bildirildi. 
     AT T Broadband'in ana şirketten ayrılıp Comcast'a katılmasıyla gerçekleşecek birleşmeyle doğacak şirketin AT T Comcast adını alacağı ve piyasa değerinin 52 milyar dolara ulaşacağı bildiriliyor. 
     Yeni şirketin 22.3 milyon toplam abone sayısıyla, 12.7 milyon aboneye hizmet veren baş rakibi AOL Time Warner Cable'ı geride bırakacağı kaydediliyor. 
     ABD'nin 52 eyaletinden 41'inde ve 20 büyükşehir bölgesinden 17'sinde faaliyet gösterecek olan AT T Comcast'ın başkanlığını AT T 
     başkanı Michael Armstrong, Baş İcra Yetkilisi görevini de Comcast Başkanı Brian Roberts üstlenecek. Anlaşma uyarınca AT T'nin Time Warner Entertaiment'deki yüzde 25 hissesi yeni şirkete devredilirken, Microsoft'un AT T Broadband'daki 5 milyar dolarlık hissesine karşılık olarak da bu şirkete yeni şirketin hisselerinden pay verilecek. Aynı zamanda, AT T'nin 20 milyar dolarlık borcu da yeni şirket tarafından üstlenilecek. -NE ŞİRKETLER İSTEDİ AMA KISMET... Yeniden yapılanma çerçevesinde 5 bağımsız şirkete bölünme kararı alan dev AT T holdinginin en büyük parçasını oluşturan kablolu yayın bölümü AT T Broadband, Comcast'ın yanı sıra sektörün diğer devleri AOL Time Warner ve Cox Communications'ın da iştahını çekiyordu. Her iki şirketin AT T Broadband için verdiği karşı tekliflerin çeşitli gerekçelerle AT T yönetimi tarafından kabul görmediği belirtiliyor. AT T yönetiminin ortaklık ilişkileri içinde bulundukları AOL Time Warner'dan gelen teklifi, birleşmeyle ortaya çıkacak yeni şirketin fazla büyük olduğu için tekelcilikle mücadeleyi düzenleyen yasal mevzuata takılacağı korkusuyla geri çevirdiği kaydediliyor. Comcast ile birleşmesinin ise bu denli büyük olmadığından ilgili makamlardan daha kolay onay alabileceği ifade ediliyor. AT T Broadband Comcast birleşmesi bu yıl açıklanan en büyük şirket evliliğini oluşturuyor. 
     






</TEXT>
</DOC>
