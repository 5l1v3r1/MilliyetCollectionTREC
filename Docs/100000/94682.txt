<DOC>
<DOCNO> 94682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/son/sonspo01.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor ilk antrenmanını yaptı 
</HEADLINE>
<TEXT>

     Almanya'ya giden Trabzonspor, ilk antrenmanını yaptı. 
     Sabrückhen yakınlarındaki Bremsche kasabasında kampa giren bordo mavililer, Hotel İdingshof'a yerleştikten sonra akşam üstü iki saat antrenman yaptı. 
     Düz koşu ve ısınma hareketlerle başlayan idmana çift kale maçla devam edildi. Sakatlıkları bulunan Erhan ve Muzaffer doktor kontrolünde hafif antrenman yaptı. 
     İdmandan sonra gazetecilere açıklamada bulunan teknik direktör Samet Aybaba, kamp süresince altı maç yapacaklarını hatırlatarak, idmanların daha çok teknik ağırlıklı çalışmalar olacağını belirtti. 
     Aybaba ''Yarınki idmanımızda taktik ağırlıklı çalışmalar yaparak ilk maçımıza iyi başlamak istiyoruz. Burada iyi bir hazırlık dönemi geçireceğiz'' dedi. 
     Takımdaki eksikler konusunda sorulan soruları yanıtlayan Aybaba, ''Bu konularda yöneticilerle temaslarımız var, konuşuyoruz. Aslında Trabzonspor'da ciddi bir eksiklik ya da sorun yok. Eğer yaratılmak istenen sorun varsa bilemem. Futbolcularım çok iyi kaynaşmakta. Burada yapacağımız kamp sonrası takımı belirleyeceğiz'' diye konuştu. 
     Aybaba, vize sorunu nedeniyle kafileyle kampa katılamayan Patrik'in Çarşamba günü Almanya'da olacağını belirtti. 
     





</TEXT>
</DOC>
