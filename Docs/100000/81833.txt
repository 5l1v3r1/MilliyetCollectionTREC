<DOC>
<DOCNO> 81833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/yazar/zbirand.html </URL>
<DATE> 2002/05/03/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Parlamenterler de durumdan memnun değil 
</HEADLINE>
<TEXT>

     32. GÜN’ün geçen perşembe akşamı başlattığı, ANAR şirketinin hazırladığı araştırmanın ikinci bölümü dün gece yayınlandı. Yine 1’inci meclisin sıralarında buluştuk ve sonuçların bir bölümünü grup başkan vekilleri ile tartıştık. 
     Hatırlatmakta yarar var. ANAR araştırmayı parlamentonun yüzde 40’ını oluşturan milletvekilleri ile yüzyüze konuşarak tamamladı. Yani, bilimsel açıdan son derece sağlam. 
     
Kalplerinde neler yatıyor      Milletvekillerinin yüzde 60’ı hayatından memnun ve gelecek seçimlerde yine seçilmeyi düşlüyorlar. Hedefleri de, bakan olmak ve kırmızı plakalı arabayla dolaşabilmek. 
     En çok rahatsızlık duydukları nokta, her gün kapılarını zorlayan seçmenlerin iş ve diğer taleplerini karşılayamamaları 
     yüzde 52 ve politikacılığın imajının 
     çok düşük olması. 
     Sıkıntılarının başında da, ailelerini ihmal etmek, aile ile yaşamlarının bozulması, işlerine zaman ayıramamaları geliyor. Sinema veya tiyatroya gidemediklerinden, doğru dürüst kitap okuyamadıklarından, yani kültürel faaliyetlere 
     katılamamaktan şikayetçiler. 
     
Liderler de sınıfta kalıyorlar...      Bu anketin bir başka noktası, parlamenterlerin büyük bir cesaretle liderlere oy vermeleriydi. Ancak liderler maalesef sınıfta kaldılar. En fazla puan alan Ecevit ile Bahçeli dahi yüzde 32’yi geçemediler. Besim Tibuk’un yüzde 16 başarı notu alması da dikkatimi çekti. 
     
TBMM’yi küçümsemekten artık vazgeçelim      En önemli hastalıklarımızdan biri, milltevekillerimizi insafsızca eleştirmek, yerden yere vurmaktır. Onları, ülkenin genel düzeyinin üstünde, hepimizden daha eğitimli, daha bilgili görmek istediğimizden olacak, sürekli hırpalarız. Oysa milletvekillerinin seçilmeden önceki konumlarına bakılırsa, Türkiye düzeyinin üstündeki çevrelerden geldikleri anlaşılıyor 

</TEXT>
</DOC>
