<DOC>
<DOCNO> 63755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/son/sondun05.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Netscape, Microsoft'u mahkemeye verdi 
</HEADLINE>
<TEXT>

     Amerikan Netscape firması, bilgisayar yazılım devi Microsoft'u tazminat istemiyle mahkemeye verdi. 
     AOL Time Warner grubunun satın aldığı Netscape, Microsoft'u rekabet dışı uygulamalarda bulunmakla suçladı ve bunun verdiği zararın tazmin edilmesini istedi. 
     Firma tarafından yapılan kısa yazılı açıklamada, ''Microsoft'un Netscape karşısında rekabet kurallarını hiçe sayan ve Netscape'e zarar veren tutumu yüzünden Washington'da tazminat davası açılmıştır'' denildi. 
     Amerikan hükümeti de, Windows işletim sistemine Explorer tarayıcısını ekleyen Microsoft'u anti-tekel yasasını çiğnemekle suçlamış ve şirket aleyhinde dava açmıştı. Microsoft aleyhinde ayrıca aynı gerekçeyle açılmış birçok dava bulunuyor. 
     






</TEXT>
</DOC>
