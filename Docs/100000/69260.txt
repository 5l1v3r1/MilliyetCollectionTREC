<DOC>
<DOCNO> 69260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/24/yazar/guclu.html </URL>
<DATE> 2002/02/24/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Eğitimde yeni arayışlar 
</HEADLINE>
<TEXT>

     Sadece Türkiye'de değil tüm dünyada kara tahtalı sınıf içi klasik eğitim cazibesini kaybediyor. Bu yüzden pek çok ülke eğitimi yeniden cazip hale getirebilmenin yoğun arayışı içinde. Kimi teknolojiye dayalı yeni sistemler geliştirirken kimi de İngiltere örneğinde olduğu gibi popüler kültürün müridleri haline gelen öğrencilere, bu dünyanın kahramanlarını öğretmen olarak sunmaya hazırlanıyor... 
     İngiltere Eğitim Bakanlığı, okuldan kaçan ya da okulu bırakan öğrenci sayısının artması üzerine bir dizi önlem paketi hazırladı. Bakan Morris'in eğitimi cazip hale getirmeye yönelik projelerden birisi de ünlülerin okullarda ders vermesi. 
     Bakanın bu yöndeki çağrısına Harry Potter'ın yazarı J. K. Rowling ile Manchester United kaptanı David Beckham'dan hemen olumlu yanıt gelmiş. Biri Edebiyat diğeri de Beden Eğitimi derslerine girecekmiş. Diğer ünlüler de olaya sıcak bakıyormuş... 
     Benzer uygulama daha önce de Fransızlar tarafından denenmiş ve başarılı sonuçlar alınmıştı. Uzaktan eğitime yönelik televizyon derslerini ünlülere verdiren Fransızlar izleyici sayısını ikiye, üçe katlamışlardı... 
     
Müzik dersi Tarkan'dan      İngilizler, Amerikalılar, Almanlar, Japonlar eğitimi daha cazip hale getirmenin yollarını ararken biz ne yapıyoruz Koskocaman bir hiç. Okula gelmemelerine ya da bırakmalarına bırakın üzülmeyi, oh oh sınıf mevcutları azalıyor diye neredeyse göbek atacağız. 
     Anayasa gereği okulda olması gereken yüz binlerce hatta milyonlarca çocuk sokaktaymış, her yıl yüz binlerce çocuk ya da genç okuldan uzaklaşıyor ya da bunalıma düşüyormuş, bu kimin umurunda. Bakan'ın mı, hükümetin mi Güldürmeyin insanı .. 
     Örneğin İngiltere'deki kampanyanın bir örneği Türkiye'de başlayacak olsa sanatçı ve futbolculardan çoğunun derse girmesi mümkün değil. Çünkü bakanlık hemen üniversiteyi bitirmeleri koşulunu arayacak, gerisini de boş verecektir. Yani böyle bir kampanyayı bile fiyaskoya dönüştürme şansımız çok yüksek... 
     Kimler hangi derslere girmeli, isterseniz bunun değerlendirmesini siz yapın. Ama kesin olan bir şey var ki öğrencilerin tercihleriyle onlara sunulanlar çok farklı olacaktır... 
     
Eğitim dışa açılmalı mı      Eğitimin tüm dünyada cazibesini kaybetmesinin en önemli nedeni, eğitim programları ve öğretmenlerin öğrencilerin gerisinde kalmasıdır. Günümüz öğrencileri cin gibi. Müthiş bir enformasyon bombardımanı altındalar. Oysa ders kitapları ve öğretmen bilgileri kırk yıl öncesinde kaldı... 
     Öğretmene dayalı dayatmacı modeller artık çok demode. Not ve ezbere dayalı öğretmen odaklı eğitimin yerini öğrencinin aktif katılımını öngören öğrenci odaklı sistemler öne çıktı. Öğretmen artık öğretici olmaktan çok yönlendirici ve kontrol edici bir pozisyonda. 
     Özetin özeti En önemli güçlerden birinin de bilgi olduğu günümüzde eğitime olan gereksinim her zamankinden çok daha fazla. Ama öğrenciler artık çok nazlı. Bu yüzden dayatmacı yöntemler yerine cazip modeller bulmak zorundayız... 
     
     







Eski hik yeler 


Bir bankanın yaptığını bir evlilik yapamaz mı 


Eğitimde yeni arayışlar 


Önyargı ve Fener'in Avrupa şampiyonluğu 


Blucin reklamında klasik müzik 


Ne kadınlar gördüm, zaten "çokötular 


Hüküm kurmak için ölçülebilir değerler bulunmalı 


Yazarın şikayeti var 


AB yolunda İspanyol kartının önemi 


Reichstag'da bir şişe bira 6 DM 


Bayramlık bir trona belgesi daha 


</TEXT>
</DOC>
