<DOC>
<DOCNO> 96636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/son/sontur21.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yazarımız Metin Toker'i kaybettik... 
</HEADLINE>
<TEXT>

     Gazetemiz yazarı ve gazeteci büyüğümüz Metin Toker'i bugün saat 15 55'te kaybettik... 
     İbni Sina Hastanesi'nde, yaklaşık 1 aydır yoğun bakımda tutulan ve bu nedenle yazılarına da ara veren Toker, uzun zamandır mücadele verdiği amansız hastalığa bugün saat 15.55'de yenik düştü. 
     
     YAŞAMI 

     Metin Toker, 1924 yılında İstanbul'da doğdu. Galatasaray Lisesi'nden mezun olan Toker, İstanbul Üniversitesi'nde Fransız Filolojisi okuduktan sonra Fransa'ya gitti ve siyaset bilimi okudu. 
     Türkiye'nin ikinci Cumhurbaşkanı İsmet İnönü'nün kızı Özden İnönü ile evlendikten sonra politik arenada adı daha çok duyulan Toker, bu dönemde siyaset üzerine yazmaya başladı. 
     1943 yılında Cumhuriyet gazetesi yazarı olan Toker, 1954 yılında 
     Akis dergisini kurdu ve 1968 yılına kadar bu dergiyi yönetti. 
     1977-1980 yılları arasında kontenjan senatörü olarak görev yapan 
     Toker, 80'li yılların başında siyaset yapmayı bırakıp tekrar siyaset üzerine yazmaya başladı. 
     Üç çocuk babası olan Toker, Basın Şeref kartı sahibiydi. 
     Metin Toker, son olarak Milliyet Gazetesi'nde ''Not Defterinden'' adlı köşeyi yazıyordu. 
     Metin Toker'in eserlerinden bazıları şunlar 
     Demokrasiden Darbeye, DP Yokuş Aşağı, DP'nin Altın Yılları, İnönü'nün Son Başbakanlığı, Şeyh Sait ve İsyanı, Tek Parti'den Çok Partiye, Yarı Silahlı Yarı Külahlı, Bir Ara Rejim, Sağda ve Solda Vuruşanlar, İsmet Paşa'yla 10 yıl. 
     





</TEXT>
</DOC>
