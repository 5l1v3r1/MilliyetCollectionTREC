<DOC>
<DOCNO> 93365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/ekonomi/aeko.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB deklarasyon açıkladı, başkanlar yorumladı 
</HEADLINE>
<TEXT>
Bu, adı konulmamış istifa çağrısıdır’ 
TOBB’un deklarasyonunda açık bir istifa çağrısı yer almadı. Başbakan’ın doğru kararı alacağına inanıldığı’ belirtildi. Açıklamayı yorumlayan oda başkanları ise Bu istifa çağrısıdır’ dediler 
     SEÇKİN ÜREY Ankara 

     TOBB’un yedi saat süren Genişletilmiş Başkanlar Kurulu toplantısı sonunda açıklanan deklarasyonda, Başbakan Ecevit’in sağlık durumunun siyasi belirsizliğe neden olduğu ve kendisinin doğru kararı alacağına inanıldığı’ belirtildi. Toplantıya katılan oda başkanları çıkışta gazetecilerin sorularını yanıtlarken, "Bu, üstü kapalı bir istifa çağrısıdır" yorumunu yaptılar. 
     Toplantı sonrası TOBB Başkanı Hisarcıklıoğlu tarafından okunan bildiride erken seçim istenmediği, ancak siyasi belirsizliğin bir an önce ortadan kaldırılması gerektiği belirtildi. Başbakan’ın alacağı kararlarla ülkeyi kaosa sürüklemeden siyasi belirsizlikleri ortadan kaldıracak bir yapıyı oluşturacağına inanıldığı belirtilen açıklamada şöyle denildi 
     "Temel göstergelerde bir toparlanma eğilimi varken, bu çalkantı neden çıktı Cevap çok açık ve sade. Siyasi belirsizlik. Mayıs ayı başından bu yana ekonomide yaşanan olumsuzluklar büyük oranda Sayın Başbakan’ın sağlık durumundan kaynaklandı. Ülkemiz hiçbir zaman hükümetsiz kalmamıştır. Hükümetler değişebilir, ama asıl olan devletin devamlılığı ve taahhüt edilenlerin yapılmasıdır." 
     
     Başkanlar net konuştu 
     Bazı oda başkanları ise açıklamayı istifa çağrısı’ olarak yorumladılar. TOBB Başkanvekili Halim Mete, "Bu bir istifa çağrısıdır" dedi. Yönetim Kurulu Üyesi İbrahim Yamak da "Anlayabilene mesaj açık. İstifası isteniyor" dedi. ATO Başkanı Sinan Aygün ise Başbakan’ın koltuğunu veliahtına mı yoksa MHP’ye mi bırakacağına karar vermesi gerektiğini söylerken, "Daha kibar şekilde nasıl çekilin denilebilir" diye konuştu. Konya Ticaret Odası Başkanı Hüseyin Üzülmez ise, "Hasta komutanla zafer kazanılmaz" dedi. 
     
     Küçük de istifa istedi 
     Edinilen bilgilere göre, Sinan Aygün, Ekrem Demirtaş, Zekeriya Erez, Nail Kalemci, İbrahim Yamak, İlhan Parseker, Özcan Tülümen, Hüseyin Üzülmez, Kemal Çolakoğlu, istifa çağrısı istedi. İSO Meclisi’nin nabzını deklarasyona yansıtmak isteyen Tanıl Küçük’ün de istifada ısrar ettiği belirtildi. Ancak tansiyonu düşürmek isteyen Hisarcıklıoğlu’nun çabaları ile metnin yumuşatıldığı belirtildi. 
     



 EKONOMİ 

















</TEXT>
</DOC>
