<DOC>
<DOCNO> 89528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/guncel/gun06.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’de 1 milyon kaçak var 
</HEADLINE>
<TEXT>

     ÜMİT BEKTAŞ Ankara 

     Jandarma’nın 156. Kuruluş Yıldönümü nedeniyle düzenlenen basın turunda Türkiye’nin yasadığı göçle mücadele için geniş çaplı operasyonlar başlattığını açıklayan Jandarma Genel Komutanı Orgeneral Aytaç Yalman, "Türkiye’de 1 milyon kaçak var" dedi. 
     Türkiye’nin yasadışı göçle mücadele etmediğini ileri süren ABD’ye örtülü yanıt veren Yalman, şöyle konuştu "Yasadışı göç olayında Türkiye’ye haksız davranıldığı kanaatindeyim. Türkiye bu konuda çok samimi bir gayret içindedir. Geçen yıl 92 bin yasadışı göçmen yakalanmıştır. " 
     Türkiye’nin dört bir yanında kaçakçılık, organize suçlar, uyuşturucu ticareti, tarihi eser kaçakçılığı alanlarında operasyon yürüttüklerini söyleyen Jandarma Harek t Başkanı Tuğgeneral Mustafa Bıyık da "Yasa ve yönetmelikten alınan yetkiler çerçevesinde çoğunuzun yakından takip ettiği çıkar amaçlı suçlara yönelik olarak birliklerce operasyon icra ediliyor" diye konuştu. Söz konusu operasyonların boyutuna ilişkin soruyu ise Yalman yanıtladı. Yalman, jandarma operasyonlarında 11.5 katrilyon lirayı bulan yolsuzluğun ortaya çıkarıldığını açıkladı. 
     



 GÜNCEL 












</TEXT>
</DOC>
