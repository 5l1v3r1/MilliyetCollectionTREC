<DOC>
<DOCNO> 80286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/yasam/yas03.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Şıklığını kuzu ceninine’ borçlu 
</HEADLINE>
<TEXT>

Afgan lider Hamid Karzai’nin başındaki kalpak için, kuzular ana karnındayken öldürülüp derileri yüzülüyor 
     DIŞ HABERLER SERVİSİ 

     Giyim tarzıyla dünyanın en ünlü modacılarının dikkatini çeken Afganistan geçici hükümetinin Başbakanı Hamid Karzai’nin şıklığında belirleyici unsurlardan olan karaçul’ isimli geleneksel kalpağın kuzu ceninlerinden yapıldığı’ ortaya çıktı. Taliban rejiminin devrilmesinin ardından birçok Afgan’ın Karzai’ye özenerek karaçul takmaya başladığı dikkat çekerken, bu şık şapkaların doğmamış kuzulardan yapılması, dünyadaki hayvan hakları savunucularını öfkelendirecek gibi görünüyor. 
     
     Vahşi ama güzel’ 
     Havayla ve güneş ışığıyla temas etmeyen cenin postu, yetişkin koyun postlarından çok daha yumuşak oluyor. Bir karaçulun yapımında bir post kullanıldığını söyleyen imalatçılar, karaçul paltolar içinse çok sayıda cenin gerektiğini belirtiyor. K bil’de karaçul mağazası sahibi olan Ali Muhammed, Taliban’ın devrilmesinin ardından satışlarda patlama yaşandığını söylüyor. 
     Afganistan Kültür ve Enformasyon Bakanı Abdürrahim Mahdum ise Batılılar’ın karaçul imalat sürecini vahşi bulduğunu belirterek, "Ancak bu Afganistan kültürünün bir parçası" dedi. 
     Moda devi Gucci’nin tasarımcılarından Tom Ford, geçtiğimiz haftalarda Karzai’yi dünyanın en şık giyinen insanı ilan etmişti. 
     



 YAŞAM 

















</TEXT>
</DOC>
