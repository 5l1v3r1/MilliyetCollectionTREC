<DOC>
<DOCNO> 71917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/11/yasam/yas05.html </URL>
<DATE> 2002/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupalı besteciler mehterden etkilendi’ 
</HEADLINE>
<TEXT>

New York Times, mehterin Mozart, Beethoven gibi bestecilere ilham kaynağı olduğunu yazdı... 
     SEMA EMİROĞLU New York 

     Amerika’nın en önde gelen gazetelerinden New York Times, mehter müziğinin Avrupa’yı da derinden etkilediğini yazdı. "İstilacı Türklerin müziği Avrupa’da iz bıraktı" başlıklı yazıda, mehter marşları ve müzik enstrümanlarının, Avrupalı bestecilere ilham kaynağı olduğu kaydedildi. 
     "Türklerin Avrupa’yı zorlamaları, Viyana kapılarında sona erdi. Ama askeri bandolarının gürleyen davul ve zurnaları Haydn, Mozart ve Beethoven’in müziğine ilham veren bir miras bıraktı" denilen yazıda, 13 yüzyılda kurulan Osmanlı Mehteri’nin, dünyadaki marş bandoları için örnek haline geldiği kaydedildi. 
     
     Fetih müziği... 
     Gazetede, fetih müziğinin’ h l İstanbul’daki Askeri Müze’de ziyaretçilere heyecan verdiği yazıldı. 
     Haydn’ın "Askeri" senfonisini ve Mozart’ın "Rondo Alla Turca" adlı popüler piyano sonatını mehter müziğinin etkisi altında yazdıklarını kaydeden gazete, Mozart’ın ayrıca "Saray’dan Kız Kaçırma" operasında Türk müziği enstürümanları kullandığı, Beethoven’ın da, Dokuzuncu Senfonisi’nde Mehter davulları kullandığına dikkat çekti. 
     



 YAŞAM 


















</TEXT>
</DOC>
