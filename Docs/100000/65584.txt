<DOC>
<DOCNO> 65584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/son/sonspo11.html </URL>
<DATE> 2002/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor 1 - Bursaspor 1 İlk yarı 
</HEADLINE>
<TEXT>

     Hakemler Sabit Hacıömeroğlu xxx, Tuncer Beldüz xxx, İsmail Köse xxx Gaziantepspor Hasan Gültang xxx, İbrahim Toraman xxx, Santos xx, Pereira xx, Hasan Yurt xx, Kemal xx, Halit xx, Maxim xxx, Mustafa Şahintürk xx, Fatih xx, Cesar xxx Bursaspor Kelemen x, Erkan xx, Mustafa x, Serkan xx, İlhan x, Moshoeu xx, Sinan xx, Fatih xx, Ender xxx, Okan x, Murat xx Gol Dk. 8 Cesar, Dk. 41. Sinan Birinci Süper Lig'de, Gaziantepspor ile Bursaspor arasında oynanan karşılaşmanın ilk yarısı 1-1 sonuçlandı. 
     Gaziantepspor karşılaşmaya hızlı başladı. Geliştirdiği ataklarla rakip savunmasını bunalttı ve gol aradı. Ancak, açık futbolu tercih eden rakip de rahat bir oyun ortaya koydu. Tribünlerde oturanlar, ilk yarıda 1'er gol bulan 2 takımın, seyri hoş futbolunu izlediler. 
     8. dakikada Gaziantepspor atağında Fatih'in ortaladığı ve ceza alanı içerisinde Bursaspor savunmasına çarpıp dönen topu önünde bulan Cesar, sert bir vuruşla meşin yuvarlağı kalecinin sağından filelere gönderdi. 1-0 
     23. dakikada Bursaspor'un ani atağında Sinan'ın pasında topla buluşan Ender, ceza alanı içerisine girdi ve kaleci Hasan Gültang ile karşı karşıya kaldığı anda vurdu, meşin yuvarlak kalecide kaldı. 
     28. dakikada Bursaspor atağında Serkan'ın ortaladığı topa ceza alanı içerisinde iyi yükselen Ender kafa ile vurdu, meşin yuvarlak az farkla yandan dışarıya gitti. 
     30. dakikada Gaziantepspor'un kazandığı köşe atışını kullanan Maxim, topu ceza alanına gönderdi. Meşin yuvarlağı önünde bulan Cesar'ın şutunda savunmadan dönen topa bu kez karambolde Fatih vurdu, ancak sonuç alınamadı. 
     37. dakikada Serkan'ın ortaladığı topa ceza alanı içerisinde yükselen Okan'ın kafa şutunda meşin yuvarlağı Hasan Gültang 2 hamlede güçlükle kontrol edebildi. 
     39. dakikada Gaziantepspor atağında Fatih'in pasıyla buluşan Cesar, Bursaspor savunma oyuncularından 3'ünü geçtikten sonra sert vurdu, meşin yuvarlak kaleci Kelemen'de kaldı. 
     41. dakikada Bursaspor'un kazandığı ceza atışını kaleye yaklaşık 20 metre mesafeden kullanan Sinan, güzel bir vuruşla skoru eşitledi ve ilk yarının sonucunu belirledi 1-1 
     






</TEXT>
</DOC>
