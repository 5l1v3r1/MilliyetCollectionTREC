<DOC>
<DOCNO> 97159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/21/son/sontur02.html </URL>
<DATE> 2002/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Finike açıklarında yakalanan kaçakların ifadeleri alındı... 
</HEADLINE>
<TEXT>

     Antalya'nın Finike İlçesi açıklarında uluslararası sularda seyrederken, bir ihbar üzerine durdurulan balıkçı teknesinde yakalanan 201 kaçak yolcunun, Cumhuriyet Savcısı tarafından ifadeleri alınmaya başlandı. 
     Finike'deki Cumhuriyet Lisesi Spor Salonu'na yerleştirilen 195'i Türk, 3'ü Bangladeşli ve 3 Pakistanlı 201 kaçak yolcunun, Cumhuriyet Savcısı tarafından ifadeleri alınıyor. 
     Yemek ve kıyafet ihtiyaçları karşılanan kaçak yolcular için ayrıca spor salonu önünde sivil ve askeri ambulanslar hazır bekletiliyor. 
     Öte yandan, yolcular arasında yapılan ilk sorgulamada, gemi kaptanının Hüsamettin Alın olduğu belirlendi. Jandarma tarafından sorgulanan Alın'ın, ifadesinde, geminin kaptanı olduğunu itiraf ettiği bildirildi. 
     Kaçak yolcu taşıyan balıkçı teknesinin öğle saatlerinde henüz bandırası belirlenemeyen bir gemi ile çarpıştığı, hasar gören teknenin 7-8 saat bu halde yol aldığı öğrenildi. 
     Finike açıklarında geminin batma tehlikesi geçirmesi üzerine kaçak yolcuların, Sahil Güvenlik ve Jandarma'yı arayarak yardım talebinde bulundukları ve bunun sonucunda kurtarıldıkları bildirildi. Kaçakların kurtarılmasından yaklaşık 2 saat sonra teknenin tamamen battığı öğrenildi. 
     Kaçak yolcuların, yarın Finike Adliyesi'ne çıkarılması bekleniyor. 
     

     
</TEXT>
</DOC>
