<DOC>
<DOCNO> 84979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/siyaset/siy05.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli’ye protesto 
</HEADLINE>
<TEXT>

     Başbakan Yardımcısı Devlet Bahçeli, Viyana’daki temasları çerçevesinde, Osmanlı’nın Viyana kuşatmalarından kalan eşyaların sergilendiği askeri müzeyi ziyaret etti. Bazı aşırı sol örgütler, Bahçeli’nin konuşma yapacağı Avusturya Türk Federasyonu Kongresi’nin yapılacağı salonun bulunduğu 10. bölgede eylem yaptı. Eyleme katılan bir grup, Bahçeli’yi hedef alan pankartlar taşıdı ve sloganlar attı. 19 Mayıs yürüyüşçülerine ve aşırı sol örgütlere aynı yeri tahsis eden Viyana polisi, iki grup arasında olası bir çatışmayı önlemek için 20 kadar araçtan oluşan bir güvenlik barikatı kurdu. 
     Örgütler olay çıkarmadan dağılırken, 19 Mayıs’ı kutlayanlar, yürüyüşlerini, Kongre merkezine kadar sürdürdü. Bahçeli, Avusturya Türk Federasyonu Genel Merkezi’ni de ziyaret etti. 
     



 SİYASET 











</TEXT>
</DOC>
