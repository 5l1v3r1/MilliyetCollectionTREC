<DOC>
<DOCNO> 58070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/yasam/yas05.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilimsel yolla en iyi nükte’ seçildi 
</HEADLINE>
<TEXT>

100 bin kişinin katıldığı ankete göre, erkekler cinsel çağrışımlı şakaları, kadınlar ise kelime oyunlarını seviyor. Sherlock Holmes’ün nüktesi birinciliği kazandı 
Hafiyenin esprisi...      HERTFORDSHİRE Üniversitesi’nden Doktor Richard Wiseman ve "Bilim Yayma Derneği" yetkilileri, eylülde internette gülme psikolojisi hakkında geniş kapsamlı bir anket başlattılar ve katılımcılardan en iyi buldukları espriyi sunmalarını istediler. Ankete katılan İngilizlerin yüzde 47’si, "Holmes ve yardımcısı Watson kıra giderler..." diye başlayan nükteyi en iyi espri seçti. 
     
Çadırımızı çaldılar’      SHERLOCK Holmes ve Watson geceyi kırda geçirirler. Gecenin bir yerinde Holmes yardımcısını dürterek uyandırır 
     - "Watson yıldızlara bak ve bundan ne sonuç çıkardığını anlat.. " 
     - "Milyonlarca yıldız görüyorum. Bazılarının uyduları var. Dünya’ya benzeyen gezegenler olabilir. Dünya gibi gezegenlerin sayısı az olsa da uzayın başka bir yerinde yaşam bulunabilir..." 
     - "Ahmak Çadırımızı çalmışlar..." 
     
Kadın erkek farkı      GENİŞ kapsamlı ankete şimdiye dek 100 bin kadar kişinin katıldığı, kesin sonuçların önümüzdeki eylülde yayımlanacağı kaydedildi. 
     Doktor Wiseman’a göre, erkekler cinsel çağrışımı fazla olan şakalara yüksek not verirken, kadınlar, kelime oyunlarına daha fazla itibar ediyorlar. Erkekler şaka ve mizahı üstün görünmek için tercih ediyorlar. Kadınlar dilbilimsel açıdan daha marifetliler, o nedenle sözcük oyunlarını yeğliyorlar. 
     
     



 YAŞAM 



















</TEXT>
</DOC>
