<DOC>
<DOCNO> 97676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/yazar/uras.html </URL>
<DATE> 2002/07/24/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Sanayici ürettikçe sermayeden yedi 
</HEADLINE>
<TEXT>

     Sanayi 2001 yılında 100 üretti. 223.1 dağıttı. 123.1 sermayeden yedi. Sanayi 1999 yılında 100 üretirken 130.8, 2000 yılında ise 100 üretirken 113.6 dağıtmıştır. 
     Sermayeden yiye yiye sermayesini tüketen sanayi çöktü. 
     Bu verdiğim rakamların ne anlama geldiğini sayın okuyucularıma anlatayım. 
     
Üretim "katma değer" demektir      Ekonominin esası üretmektir. Üretmenin göstergesi "katma değerödir. Katma değer üretimin her aşamasında üretim faktörlerince bir mal ve hizmet değerine yapılan eklemedir. Bir başka anlatım ile mal veya hizmetin "çıktı değeri ile girdi değeri arasındaki farkötır. 
     Basit bir örnek vereyim. Bir marangoz tahtayı, çiviyi, tutkalı alır. Bunlara 100 lira verir. Sonra bir masa yapar, masayı 150 liraya satar. 150 lira ile 100 lira arasındaki fark katma değerdir. Bu katma değerin tamamı marangoza kalmaz. Önce dükkanının kirasını öder. Sonra banka kredisinin fazini öder. Sonra işçisinin ücretini öder. Bütün bu ödemelerden sonra kalan para onun karını oluşturur. Ama marangozun ödediği kira, ücret ve faiz yarattığı 50 liralık katma değerden fazla ise, marangoz kar etmek bir yana, o farkı sermayeden karşılamak zorunda kalır. Açık anlatımıyla sermayeden yer. 
     İstanbul Sanayi Odası, Türkiye’nin 500 büyük kuruluşunun 2001 yılındaki "Katma Değer Tablosu"nu yayımladı. Bu tabloya göre, 500 büyük sanayi kuruluşu 2001 yılında 100 katma değer yaratmış ama, 123.3 ücret, 97.3 faiz, 2.5 kira ödemiş. Bu üç kalemi toplayınca 223.1 ediyor. Halbuki yaratılan katma değer 100. Demek ki, 500 büyük sanayi kuruluşu sermayeden 123.1 yemiş... 
     
K r olmadan üretim olmaz      Üretimin sağlıklı sürmesi, coşması ve koşması için üretimi oluşturan ve katma değeri yaratan 4 üretim faktörünün katma değerden dengeli pay alması gerekir. Üretim faktörleri ve katma değerden aldıkları paylar şunlardır 
     1 Doğa, üretime katkıda bulunur. Karşılığını "kira rant" olarak alır. 
     2 Emek üretime katkıda bulunur. Karşılığını "ücret" olarak alır. 
     3 Sermaye üretime katkıda bulunur. Karşılığını "faiz" olarak alır. 
     4 Müteşebbis girişimci üretime katkıda bulunur. Karşılığını "kar" olarak alır. 
     Bu 4 üretim faktöründen biri olmaz ise üretim gerçekleşemez. Katma değer yaratılamaz. Bu 4 üretim faktörünün katma değerden alacakları pay onları tatmin etmez ise üretim coşamaz, koşamaz. Ama bu 4 üretim faktörünün katma değerden aldıkları pay, yaratılan toplam katma değerin üzerine çıkar ise, üretim yapılamaz. Üretim yapısı çöker. İşte Türkiye’de olan budur. 
     
Katma değer büyümeli      Katma değer büyüyünce üretim faktörlerinin payı da büyür. Küçük katma değerden daha fazla ücret, daha fazla kira, daha fazla faiz, daha fazla kar almak imkansızdır. Bir ülkedeki toplam katma değer milli geliri, ülkenin refahını oluşturur. Milli gelirin, refahın artışı katma değerin sağlıklı artışına bağlıdır. 
     2001 yılında 500 büyük sanayi kuruluşundan, kamuya ait olanlarda katma değer 100 iken, katma değerden ödenen ücret, faiz ve kira toplamı 525.5 olmuş. Açık anlatımıyla kamuya ait sanayi kuruluşları sermayeden 425.5 yemiş. Özel sektöre ait sanayi kuruluşları 100 katma değer yaratırken ücret, faiz ve kira olarak 181.4 dağıtmış. Açık anlatımıyla sermayeden 81.4 yemiş. Bu çarpık tablo düzelmez ise ne sanayi ayakta kalır, ne de milli gelir artar. 
     
500 Büyük Kuruluşun yarattığı katma değerdeki faktör payları  1998 1999 2000 2001 Maaş ve ücretler 61.5 83.5 82.5 123.3 Ödenen faizler 37.8 45.9 28.4 97.3 Ödenen kiralar 1.1 1.3 2.7 2.5 Milli Gelir Anlam. Kar -0.3 -30.8 -13.6 -123.1 Net Katma Değer 100.0 100.0 100.0 100.0      
     
     







AKP... 


Curcuna 


MHP istedikçe seçime kadar... 


Artık heyecan vermeyen konular 


Sanıklar .. Ayağa kalkın 


Askerlikle ilgili konular 


Hoş geldin YTP 


Krizle gelen fırsat. Ama .. 


Türk gençleri vize peşinde 


Zonguldak ve Ecevit’ 


"Kim bu şair " 


Pamukbank kaça satılır 


Megafon şovenizmi 


Sanayici ürettikçe sermayeden yedi 


</TEXT>
</DOC>
