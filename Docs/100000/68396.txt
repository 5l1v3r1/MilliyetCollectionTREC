<DOC>
<DOCNO> 68396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/19/spor/aspo.html </URL>
<DATE> 2002/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
VİCDANIM RAHAT’ 
</HEADLINE>
<TEXT>

Derbide gösterdiği dört kırmızı kartla Türkiye’nin gündemine oturan Ali Aydın, MHK’nin izniyle sadece MİLLİYET’E konuştu. Aydın, "Sahada gördüğümü çalarım. Eyyam yapmam" dedi 
     Özel Haber CEMAL ERSEN 

     Bülent Korkmaz’ın kırmızı kart gördüğü pozisyonda Oktay’ın teması yoktu. 
     Hasan, yere düşerken Serhat’ın saçından tuttu, çekti. Bir metre önümdeydi. 
     Emre Aşık’ın pozisyonu, doğrudan kırmızı kartı gerektirecek kadar sertti. 
     Beşiktaş maçında 7 kişi üzerime geldi. Niye korkayım Gelip canımı mı alacaklar 
     
     - Fenerbahçe - Galatasaray maçındaki kararlarınız ile ilgili pek çok şey konuşuluyor. O maçı anlatır mısınız bize 
     - Bütün gazetelerin birinci sayfası, spor sayfası benden bahsediyor. Ne var bunda, valla anlamıyorum. Bülent’e kırmızı kart gösterdiğim pozisyonda Oktay’ın teması yoktu. Sahada gördüğümü çalıyorum. Eyyam yapmıyorum. O zaman vicdanım ne olacak Kendime saygım ne olacak Emre’nin pozisyonu, doğrudan kırmızı kartı gerektirecek sertlikteydi. Daha önce sarı kartı olduğunu bilmiyor muydum sanki Hakemin görevi futbolcuyu sahada tutmaktır. Kaybetmek değil. Ama kurallar var ve biz bunu tarafsız olarak uygulamakla yükümlüyüz. 
     
     - Saha içinde futbolcuların itişmesine ne diyorsunuz 
     - Bire bir, iki futbolcu arasında itişme varsa müdahale ederim. Son maçta olduğu gibi. Batista ve Serhat’ın olayı. Sonra da Hasan Şaş karıştı. Yere düşerken saçından tuttu, çekti. Bir metre önümdeydi. Saç çekmek, kulak çekmek, bunlar hep ihraç gerektirir. Ama kalabalık bir grup varsa çekilir, izlerim. MHK’nin talimatı da bu. Kim kime vuruyor, küfür ediyor. Bunu nasıl anlarım ki 
     
     - Galatasaray’ın eleştirilerine ne diyorsunuz 
     - Takım ayrımı yapmam. Bütün maçları herkes televizyondan izliyor. Kararımı sahada veririm, o maç orada biter. Ve bu maçta da vicdanen çok, ama çok rahatım. Zaten art niyetli olmayanlar bunu biliyor. 
     
     -Bu maçın hakemi olacağını biliyor muydunuz 
     -Pazar günü televizyon programında maçın hakemi Ali Aydın denmiş. İzlemedim. Zaten hiçbir spor programını izlemiyorum. Ertesi gün telefonlarım çalmaya başladı. Valla, üç cep telefonum var, hepsini kapattım. Bir hafta ne gazete okudum, ne televizyon izledim. 
     
     - Son yılların en zor maçlarından birini yönettin. Neler hissettiniz 
     - Tatlı bir heyecan yaşadım. Hepsi o. Sadece benim için değil, tüm hakem arkadaşlarımız için aynı şey geçerli. Küçük maç, büyük maç yok. Hepsinin zorluğu aynıdır. Öyle seyirci baskısı filan, korkmam ben. Örneğin Beşiktaş maçı. 7 kişi üzerime geldi. Yerimden bile kıpırdamadım. Niye korkayım Gelip canımı mı alacak Ben bir görev aldım mı, sonuna dek doğru bildiğimi yaparım. 
     
     - Ligin üstü de altı da karıştı. Bu hakemlerin işini zorlaştırıyor mu 
     - Bizim aldığımız eğitimi kimse almıyor. Her hafta antrenman, ayda bir test, psikolojik ders. Ben vermişim 15 senemi, diğer arkadaşım 20 senesini. Kim bilerek hata yapar da, onca yıllık kariyerini silip atar. Her maç zordur. Bir gün konsantrasyonunu bozarsın orada gömülür gidersin. 
     
     - Avrupa’dan hakem getirilmesi konusuna ne diyorsunuz 
     - Böyle bir şeyi aklımızdan bile geçirmemeliyiz. Avrupa’nın en güzel liglerinden birisi burada. Yıldızların en fazla olduğu lig burada. Ve bana göre en az Avrupalı hakemler kadar yetenekli hakemler de burada. 
     
     - Birkaç yıl önce Galatasaray soyunma odasına inip forma aldığın iddiaları vardı. Gerçekten oldu mu böyle birşey 
     - Benim orada formayla filan hiç alakam yoktu. Ne forma istedim, ne aldım. Yardımcı hakemlerim, o dönemde basın açıklaması da yaptılar, kendi ağızlarından yazıldı. İnsanlar h l oradalar. Galatasaraylılığımdan bahsediyorlar. İnsanlar o maçta görmek isterlerse herşeyi görürler eğer art niyetleri yoksa. 
     



 SPOR 

























</TEXT>
</DOC>
