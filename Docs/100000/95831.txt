<DOC>
<DOCNO> 95831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/15/son/soneko14.html </URL>
<DATE> 2002/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Defterdarlık 133 sanatçının peşinde... 
</HEADLINE>
<TEXT>

     İstanbul Defterdarı Kadir Boy, sektörel haciz haritası çıkardıklarını ifade ederek vergi borçlarını bu yolla tahsil ettiklerini açıkladı. Boy, 133 sanatçının vergi borcu bulunduğunu söyledi. 
     Eğlence sektörünü, sanatçıları, prodüksiyon şirketlerini, lüks araç sahiplerini, otoparkları, özel hastaneleri, okullara servis taşımacılığı yapanları, ganyan bayilerini yakın takibe aldıklarını söyleyen İstanbul Defterdarı, 394 mükelleften alacağımız 4.5 trilyon civarında. Buradan 218 mükellefi yakın takibe aldık ve tahsilatın yarısını hallettik. 
     Bize, 133 sanatçının borcu var. 29 tanesini en kısa zamanda takibe aldık ve buradan yapılan tahsilat tutarımız 380 milyar lira civarında. 
     Jaguar, Ferrari, Mercedes, Porche, Rover, BMW, Chrysler gibi lüks araç sahiplerini yakın takibe aldık. Burada, ilk etapta araçları satmak gibi bir yol benimsedik. Bu şekilde, bizim karşımıza 500 araç çıktı. 500 araç sahibinin toplam borcu 13 trilyon liraydı. 
     Tahsilatımız, 9.5 trilyon lira oldu. Lüks araçları haczederek, gayet rahat ve iyi şekilde sonuç aldık. 
     101 özel hastane işletmecisinin bize, 5 trilyon lira civarında 
     borcu vardı. İlk etapta 2.5 trilyon lira borcu olan 51 mükellefi yakın takibe alarak, tahsilata süratle devam ediyoruz. 122 kat otoparkı işletmecisinden ilk etapta 69 tanesini çok yakın takibe aldık. Bu 69 mükellefin toplam borcu 10 trilyon lira civarındaydı, bunun da büyük çapta tahsilatını yapmayı sürdürüyoruz.'' dedi. 
     





</TEXT>
</DOC>
