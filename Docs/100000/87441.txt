<DOC>
<DOCNO> 87441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/02/guncel/gun01.html </URL>
<DATE> 2002/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınımız dayak’ birincisi 
</HEADLINE>
<TEXT>

ABD’deki Cinsel Eşitlik Merkezi’nin yaptığı araştırmaya göre Türk kadınları yüzde 58 oranla Bangladeş ve Etiyopya’yı geride bıraktı 
     SEMRA KARDEŞOĞLU İstanbul 

     Türk kadını bir konuda birinci oldu. Ama "dayak yeme" konusunda... Bilgi Üniversitesi Psikoloji Bölüm Başkanı Prof. Dr. Hale Bolak Boratav, yapılan araştırmalara göre Türkiye’nin, kadınların en çok dayak yediği ülke sıralamasında birinci olduğunu açıkladı. Boratav, "ABD’deki Cinsel Eşitlik Merkezi’nin 50 ülkede 140 bin kadınla yaptığı çalışmada, Türkiye kadınların dayak yediği ülke sıralamasında yüzde 58 oranla Bangladeş, Etiyopya, Hindistan ve Mısır’ı geride bıraktı" dedi. 
     
     Dünyada da şiddet var 
     İstanbul Bilgi Üniversitesi Psikoloji Bölümü ile İnsan Hakları Araştırma Merkezi’nin ortaklaşa düzenlediği "Toplumda Kadına Yönelik Şiddet" konulu sempozyumun açılış konuşmasını yapan Prof. Dr. Hale Bolak Boratav, Dünya Bankası rakamlarına göre tüm dünyada kadınların yüzde 20’sinin fiziksel ve cinsel şiddete maruz kaldığını belirtti. 
     Şiddetin cinsel tacizden, töre cinayetlerine dek geniş bir alanı kapsadığını belirten Boratav, "Sorun öncelikle devletin sahip çıkması gereken bir sorundur" dedi. 
     
     Canlı olarak gelemiyorlar 
     Adli Tıp Kurumu’ndan Prof. Dr. Şevki Sözen de "Fiziksel şiddet gören birçok kadın bize maalesef canlı olarak ulaşamadı. Vücudunun yer yanı kesiklerle ve yanıklarla dolu kadın cesetleri geldi" diye konuştu. 
     Adli Tıp Kurum Başkanı Prof. Dr. Oğuz Polat da Güneydoğu’da yeni bir şiddet yöntemi olarak kezzap atmanın geliştiğini söyledi. Polat, "Yıllardır önerimiz hastanelerin acil birimlerinde Cinsel Saldırı Merkezleri’nin kurulması. Böyle bir saldırıya maruz kalmış kadının hemen muayene edilip, o anda en çok istedikleri şey olan duş almalarının sağlanması. Birçok kadın hemen yıkanıyor, dellileri yok ediyor" dedi. 
     
Dayak statü gözetmiyor      Kadının Statüsü ve Sorunları Genel Müdürlüğü ve değişik kuruluşların araştırmaları kadına yönelik şiddeti ortaya koyuyor 

</TEXT>
</DOC>
