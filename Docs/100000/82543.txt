<DOC>
<DOCNO> 82543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/spor/spo08.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Siirt öfkesi 
</HEADLINE>
<TEXT>

Sarı - Mavili takımın, Konya ile oynadığı maçta meslektaşlarının saldırıya uğraması hakem camiasını ayağa kaldırdı. TFFHGD, Yarayan’ı TBMM’ye ve Çiller’e şikayet etti 
     CEMAL ERSEN 

     Suç duyurusu 
     İKİNCİ Lig A Kategorisi’nde Siirt Jetpaspor - Kombassan Konyaspor maçının hakemi Kuddusi Müftüoğlu ve yardımcılarına yapılan çirkin saldırıya tepki yağıyor. Faal Futbol Hakemleri ve Gözlemcileri Derneği, DYP Siirt milletvekili ve Kulüp Başkanı Takiddin Yarayan’ı, TBMM Başkanlığı ve partisinin genel başkanı Tansu Çiller’e şikayet etti. Dernek ayrıca Yarayan hakkında Cumhuriyet Savcılığı’na başvuruda bulunarak, maddi tazminat davası açtı. 
     
     Şiddetle kınıyoruz’ 
     DERNEĞİN şikayet yazısında şu ifadeler yer aldı "Kaybedilen maçın faturasını hakeme çıkarma geleneğini sürdüren ve milletvekili kimliğini ön plana çıkarıp, herkese baskı ve şiddet uygulama hakkını kendinde bulan, daha önce de hakemlerimize bu tür saldırılarda bulunan Takiddin Yarayan’ı camiamız adına şiddetle kınıyoruz. Milletvekili imajını sarsan Yarayan’la ilgili gerekli işlemin yapılması dileğiyle konuyu bilgilerinize arz ederiz." 
     



 SPOR 


























</TEXT>
</DOC>
