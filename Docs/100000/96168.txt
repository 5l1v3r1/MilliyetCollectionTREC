<DOC>
<DOCNO> 96168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/ekonomi/eko12.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Toyota Avrupa hedeflerini yakalıyor 
</HEADLINE>
<TEXT>

     2005 yılına kadar Avrupa pazarındaki payını yüzde 5’e çıkarmayı planlayan Japon otomotiv devi Toyota, yılın ilk yarısında satışlarını yüzde 15 oranında artırdığı Avrupa’da, pazar payını yüzde 4.5’e çıkardı. Toyotosa Pazarlama’dan yapılan açıklamada, Toyota’nın 2002 yılının ilk yarısında, Avrupa pazarında 410 bin 841 adetlik satış gerçekleştirdiği, böylece geçen yıl yüzde 3.7’de kalan pazar payını yüzde 4.5’e yükselttiği belirtildi. 
     Açıklamada Türkiye’de üretilerek Avrupa’ya ihraç edilen yeni Corolla’nın, sadece Haziran ayı satışlarının 15 bin 258’e ulaştığı kaydedildi. Geçen yılın aynı ayına göre satışlardaki artış oranı ise yüzde 70’i buldu. 
     Toyota Motor Marketing Europe Executive Başkan Yardımcısı ve CEO’su Dr. Takis Athanasopoulos, yılın ilk yarısında alınan başarılı satış sonuçlarının, Toyota’nın 2002 yılını 740 bin adetlik satışla kapatacağını gösterdiğini bildirdi. 
     



 EKONOMİ 





























</TEXT>
</DOC>
