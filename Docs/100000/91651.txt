<DOC>
<DOCNO> 91651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/guncel/gun02.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Meriç’ten geçit yok 
</HEADLINE>
<TEXT>

Yunanistan Türkiye’den yasadışı kaçak girişini önlemek için Meriç Nehri’nin geçiş noktalarına engeller yerleştirecek. Sınır polisleri ile bölgede bulunan askeri birlikler güvenliği sağlayacak 
     Yunanistan yasadışı göç konusunda bir dizi önlem almaya hazırlanıyor. Meriç Evros Valisi Yorgos Dolios, Türkiye’den Yunanistan’a kaçakların geçmesini önlemek amacıyla Meriç Nehri’nin belirli noktalarına engeller yerleştirilmesinin kararlaştırıldığını açıkladı. 
     Alınacak tedbirler Karar Kamu Düzenliği Bakanlığı’nda ilgili bakanlar tarafından yapılan bir toplantıda kararlaştrıldı. 
     Alınacak önlemler arasında, Türkiye’den Yunanistan’a kaçakların geçişini önlemek amacıyla Meriç Nehri’nde "geçiş noktaları" olarak bilinen bazı noktalara engeller koyulmasının da bulunduğunu belirten Meriç Evros Valisi Dolios, "Bundan sonra kaçak grupları dinamik bir şekilde geri çevirmek için ilgili bakanlıklardan emir geldi" dedi. 
     
     Göçmen sayısı daha da artacak 
     Dolios, "Bu görevi sınır polisleri ile bölgede bulunan askeri birlikler üstlenecektir" diye konuştu. Son zamanlarda bölgede çok sayıda göçmen biriktiğini de belirten Dolios, yaz nedeniyle, gelecek günlerde bu sayının daha da artmasından endişe edildiğini vurguladı. 
     
Yunanistan’dan kaçak şik yeti      YORGO KIRBAKİ Atina 

     Yunanlı yetkililer Ege’nin Sakız Adası açıklarında ve Türk karasuları içinde başıboş seyreden bir teknedeki 23 kaçağı kurtarmadığı iddiasıyla, Türkiye aleyhinde Avrupa Birliği AB ve Birleşmiş Milletler BM nezdinde girişimlerde bulunacağını açıkladı. 
     Yunan Deniz Ticaret Bakanlığı, devriye yapan bir Yunan sahil güvenlik botunun, Türk karasularında başıboş seyrederken tespit ettiği tekneyle ilgili olarak Türk makamlarının haberdar edilmesine rağmen bölgeye gelen iki Türk sahil güvenlik botunun, teknedeki 23 kaçağı kurtarmadan geri döndüğünü öne sürdü. 
     
     Kaçaklar Sakız Adası’nda 
     Yetkililer içerisinde 23 kaçağın bulunduğu teknenin Yunan sahil güvenlik botu tarafından kurtarıldığını belirtti. Yunanlılar, kurtarılan kaçakların Sakız Adası’na getirildiğini de vurguladı. 
     



 GÜNCEL 




















</TEXT>
</DOC>
