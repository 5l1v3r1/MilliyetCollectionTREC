<DOC>
<DOCNO> 99755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/03/siyaset/asiy.html </URL>
<DATE> 2002/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis’ten tarihi adım 
</HEADLINE>
<TEXT>
İdamın ipi çekildi 
Meclis, MHP ve AKP’nin muhalefetine karşın "savaş ve yakın savaş dışında idamın kaldırılmasını" kabul etti 
     ANKARA Milliyet 

     TBMM, AB’ye uyum paketinin ilk maddesi olan idam cezalarının kaldırılması yolunda tarihi bir adım attı. Devlet Bahçeli liderliğindeki MHP ile Tayyip Erdoğan liderliğindeki AKP’nin muhalefetine karşın "savaş ve yakın savaş dışında idamın kaldırılması" kabul edildi. 
     TBMM, 1984’ten beri infaz edilmeyen idam cezasının k ğıt üzerinde de kaldırılması için tarihi karar aldı. 411 milletvekilinin katıldığı idam oylamasına 253 kabul oyu kullanılırken, retçiler 152’de kaldı. 1 çekimser, 5 mükerrer oyun çıktığı oylamada MHP dışında ret cephesine, ağırlığı AKP’den olmak üzere 38 oy daha geldi. 
     
     Affedilmeyecek müebbet 
     Yasayla, askeri ceza yasası dışındaki idam cezaları ağırlaştırılmış müebbet hapse çevrilecek. Terör suçlarından bu cezayı alanlar hiçbir şekilde af, şartla salıverme ve infaz hükümlerinden yararlanamayacak, ömür boyunca hapiste kalacak. Hücre cezası alanların haklarında kısıtlamalara gidilecek. Meclis’te bekleyen 32 dosyada, Şemdin Sakık’ın da aralarında bulunduğu 86 kişi hakkındaki idam kararı da müebbet hapse dönüşecek. Meclis’teki tarihi görüşmelerden satırbaşları şöyle 
     Mehmet Gül MHP İktidar olarak tükürdüğümüzü yalıyoruz. Gözyaşlarını ekmeğine katık eden şehit aileleri alacağınız kararı bekliyor. Dışarda başka, içerde başka konuşmayacaksın. Birkaç yıl sonra Abdullah Öcalan belki aramızda milletvekili olacak. Türk milletini aptal, enayi yerine koymayın. 30 bin insanı şehit eden caniyi affedeceğinizi açıklayın, rol yapmayın. Tövbe kapısı kapanmadı, tövbe edin, ret oyu verin. Şehitler sizden dua değil, oy bekliyor. 
     
     Apo’yu asmama sözü mü 
     Mehmet Sağlam DYP Ulusal Program’ın altında imzan olacak, asıl dosyayı Meclis’e getirmeye yüreğin yetmeyecek, seçimi duyunca uyanacaksın. Siz ne zaman seçimi duysanız Öcalan’a sarılıyorsunuz. Şemdin Sakık ve 39 katil idama mahk m, neden getirmediniz Yüreğiniz yetmez. Türkiye’nin 15 yıl, 35 bin can ve 100 milyar dolarına mal olan teröristbaşının Türkiye’nin geleceğine ipotek koymasına gönlümüz razı olmadığı için bu teklife Evet’ diyeceğiz. Üzerlerine düşeni yapamayanlar, muhalefeti havet’çilikle suçluyor. 
     Koray Aydın MHP Ne pahasına olursa olsun AB’ diyenlerle, AB ama ne istediğini bilerek AB’ diyen MHP. Bu ayrışma netleşti. 57. hükümete soruyoruz Apo’yu Türkiye’ye kim getirdi, özel bir anlaşma mı yapıldı, asmama sözü mü verdiniz 
     Mehmet Ali Şahin AKP Bunları 3.5 yıldır neden sormadınız Bir deriden iki çarık çıkarmak istiyorsunuz. 1999 seçimlerinden önce çıkardınız, başka çarık çıkmaz, bitti. 
     Nevzat Ercan DYP Apo’nun ipine sarılarak iktidara gelen MHP, yine teröristbaşı üzerinden oy almak istiyor. 
     Bu arada, cemaat vakıflarının mal edinmesini sağlayan madde 118’e karşı 227 oyla kabul edildi. 
     
     Notlar... 
Bahçeli de ekönomi’ diyor      GÜNSELİ ÖNAL SALİHA ÇOLAK Ankara 

     MHP’nin Öcalan üzerine kurduğu sert konuşmalar, Genel Kurul Salonu’nu seçim meydanına çevirdi. Genel Kurul’da yapayalnız kalan MHP’liler, sık sık ayağa kalkarak idamın kaldırılmasına destek veren partilerin milletvekillerine laf attı ve gerginlik çıkarmaya çalıştı. MHP ve DYP arasında sert tarışmalar yaşanırken, MHP’liler DYP’li Agah Oktay Güner’e "Siyasi travesti" diye bağırdı. Güner ise Bahçeli’nin de Çiller gibi ekonomi profesörü olduğunu, ancak ekonomi yerine "ekönomi" dediğini söyledi. 
     İdam görüşmelerine Bahçeli, Yılmaz, Cem ve Kutan katılırken, Çiller’le görüşen Ecevit görüşmeleri izleyemedi. 
     MHP ve AKP’nin idam maddesinin metinden çıkarılması için verdikleri önergenin oylamasında kargaşa yaşandı. Birleştirilen iki önergenin kabulü için MHP’nin dışında AKP’den yalnızca 26 milletvekili el kaldırdı. DYP’den İsmail Karakuyu ve Zeki Ertugay ile MHP’den istifa eden Edip Özbaş ve Bağımsız Cemil Çiçek kabul oyu verdi. 
     Sökmenoğlu "işari" oyların sayımında zorlanınca elektronik cihazla yoklamaya geçti. MHP’liler açık oylama istedi. Sökmenoğlu, önergelerin oylamalarında bunun mümkün olmadığını söyleyince, açık oylamaya katılmayan Güneydoğulu AKP’liler, koşarak içeri girdi ve oy kullandı. 
     Önerge oylanırken Çiller ile görüşmesini tamamlayan Ecevit, salona yetişti. Oyunu kullanan Bahçeli de, Çiller ile görüşmek üzere dışarı çıktı. Çiller ve dışarı çıkan Kutan da idamla ilgili oylamalara katılmadı. 
     Maddenin metinden çıkarılmasını başaramayan MHP’liler, "Gökkuşağı koalisyonu" olarak adlandırdıkları diğer milletvekillerini alkışlayarak protesto etti ve "Yuh olsun size" diye bağırdı. Bu protestoya yalnızca DYP Diyarbakır Milletvekili Salih Sümer alkışlarla karşılık verdi. 
     DSP’deki muhalif 9’lar, idam cezasının tamamen kaldırılması için önerge verdi. AKP, SP ve DYP’den destek bulmasına karşın reddedilen önergeye kabul oyu verenler arasında MHP’li Cemal Enginyurt da yer aldı. 
     6 partiden hiçbirinin, çok gergin ve kızgın olan MHP’nin sataşmalarına karşılık vermemesi, kavga çıkmasını önledi. Bir milletvekili, "AB yolunda kavgasız ilerleyebilmek için MHP’lilerin sataşmalarını görmediklerini, duymadıklarını" söyledi. 
     
     "Siyasi travesti" tartışması 
     DYP’li Agah Oktay Güner, hükümeti eleştirirken, MHP’liler "Döndün, döndün" diye laf attı. Güner, "Mırıldanmayın boşuna" derken, MHP sıralarından "Siyasi travestiliğe izin vermeyeceğiz" sesleri duyuldu. Güner, "Bahsettiğiniz kadar vatansever olsaydınız IMF’nin niyet mektubunu imzalamazdınız" diye yanıt verdi. 
     MHP’li Nazif Okumuş, Çiller’i eleştirirken "Siyasi podyuma çıktığından beri siyasi frikikler veren Çiller değil mi " dedi. 
     MHP’li Mehmet Gül, DYP’lilerin "Apo’nun idamını Meclis’e getirin" sözlerini anımsatarak, "Getirdik, siz de Mısır sfenski gibi sessizce oturdunuz" dedi. 
     MHP’li Aydın, 56. Hükümet’in "Apo’ asma sözü verip vermediğini sorarak, "Burada altı partinin dayanişmasının sebebi bu mu " dedi. Aydın’a yanıt veren DSP’li Ahmet Tan, "Çamur atıyorsunuz. Çamurunuzun hamurunu ortağınızdan aldınız. Seçim zamanı mı aklınıza geldi" diye konuştu. 
     
Apo radyodan öğrendi      FUAT KARS Bursa DHA 

     İmralı Adası’nda tutuklu bulunan terörist Abdullah Öcalan, Meclis’te idam cezasının kaldırıldığı haberini radyodan öğrendi. Türkiye ve dünyadaki gelişmeleri yanından hiç ayırmadığı transistorlu radyodan takip eden Öcalan, AB’ye uyum yasalarıyla ilgili paketin görüşülmesinin sonucunu merakla bekledi. Dün bir saat havalandırmaya çıkarılan Öcalan, koğuşuna döndüğünde TRT FM kanalını sürekli açık tuttu. Öcalan, AB’ye uyum yasasının ilk maddesi idamın kaldırılmasının Meclis’ten geçtiğini radyodan öğrendi. 
     
Ablası kurban kesecek      ADANA DHA 

     İdam cezasının kaldırılması, idam mahk mu Öcalan’ın yakınlarını da sevindirdi. Öcalan’ın Adana’da oturan ablası Havva Keser 60 , tarlada çalışırken öğrendiği haber üzerine çok sevindiğini belirterek, şöyle konuştu "İdam kalktığında kurban alıp keseceğime daha önceden söz vermiştim. Kurban keseceğim, bütün insanlar için dağıtacağım. Bütün insanlar için sevindim. Türkiye de diğer gelişmiş ülkeler gibi olsun. İdam olmasın." 
     



 SİYASET 













</TEXT>
</DOC>
