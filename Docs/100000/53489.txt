<DOC>
<DOCNO> 53489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/22/guncel/gun07a.html </URL>
<DATE> 2001/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
STAR’ın itirazı RTÜK’ten döndü 
</HEADLINE>
<TEXT>

     ANKARA Milliyet 

     Doğan Grubu’na yönelik iftiraları ve haksız yayınları nedeniyle İnterstar’a 15 günlük rekor yayın durdurma cezası veren Radyo - Televizyon Üst Kurulu RTÜK , Uzanlar’ın "yeniden görüşme" talebini reddetti. 
     Uzan Ailesi’ne ait İnterstar TV, RTÜK’e başvurarak, "kararın ekonomik olarak televizyonu yıkıma götüreceği" gerekçesiyle "tekrir - i müzakere" istedi. Doğan Grubu’nu hedef alan iftira yayınlarını, uyarılara karşın ısrarla sürdüren İnterstar TV, 15 günlük ekran karartma cezasına ilişkin kararın, "Bu ceza çok ağır. Ekonomik açıdan yayın kuruluşunu çok olumsuz etkiler. Yıkıma götürür. Yayın kuruluşunun bine yakın çalışanını mağdur eder" gerekçesiyle yeniden değerlendirilmesini istedi. Ancak dün toplanan Üst Kurul, İnterstar’ın başvurusunu reddetti. 
     RTÜK açıklamasında, Joy FM’in yayınının 1 gün süreyle durdurulmasına, Kral FM, Süper FM, Radyo Ritmo Latino ve Lokum FM’in uyarılmalarına karar verildiği de bildirildi. 
     
     Basın Konseyi Star’ı kınadı 
     Basın Konseyi Yüksek Kurulu, İş Bankası’nın başvurusu üzerine, Star ve Kanal 6 televizyonları ile Joy, Süper ve Metro FM radyolarının kınanmasına oybirliği ile karar verdi. Basın Konseyi’nden yapılan açıklamada, Yüksek Kurul’un, bankanın, Star televizyonu hakkında "Finans Hattı" ile 18 ve 25 Ağustos 2001 tarihli haber programlarında geçen ifadelerle ilgili başvurusunu değerlendirdiği belirtildi. 
     Kurulun yaptığı incelemelerde, haberlerin, objektif habercilikten uzak bir anlayışla üretildiği, özellikle İş Bankası’nın yıpratılmasının amaçlandığı belirtildi. n İSTANBUL Milliyet 
     
Hesap veriyor      Star Gazetesi yazarı Cevher Kantarcı, hakaret niteliği taşıyan yazıları nedeniyle adalete hesap veriyor. Star gazetesinde yayınlanan haber ve köşe yazılarında, Doğan Holding Yönetim Kurulu Başkanı Aydın Doğan'ın iş hayatı ve kişilik haklarına saldırılarak hakaret içeren ifadeler yer aldı. Avukat Şehnaz Yüzer'in başvurusu üzerine Üsküdar 2. Asliye Ceza Mahkemesi'nde, gazetenin Sorumlu Yazı İşleri Müdürü ve köşe yazarı Kantarcı hakkında, "Basın yoluyla hakaret"ten dava açıldı. Türk Ceza Kanunu'nun 482 1 ve son maddelerine göre, 3 aydan 1 yıla kadar hapisleri istenen sorumlular, dün h kim karşısına çıktı. 


 GÜNCEL 





















</TEXT>
</DOC>
