<DOC>
<DOCNO> 79501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/son/sontur14.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kütahya'da alacak kavgası, 1'i çocuk üç kişi öldü... 
</HEADLINE>
<TEXT>

     Kütahya'da alacak-verecek meselesi, 1'i çocuk 3 kişinin ölümüyle sonuçlandı. 
     Selvi Çolak 54 , 500 milyon lira borçlandığı kızı Satı Çolak'ın eski eşi Ekrem K.'yı, ''paranı vereceğim'' diyerek İstiklal Mahallesi Hamam Sokak'taki evine çağırdı. 
     Çolak'ın daveti üzerine eve gelen Ekrem K., eski bacanağı Ahmet Işık'la 30 , alacak-verecek yüzünden tartışmaya başladı. Tartışmanın kavgaya dönüşmesi üzerine,tabancayla önce Işık'ı, sonra da eski kayınvalidesi Selvi Çolak'ı vuran Ekrem K, daha sonra diğer odada bulunan eski eşi Satı Çolak ile Çolak'ın ilk evliliğinden olan oğlu Hüseyin Akdere'ye 10 de ateş ederek olay yerinden kaçtı. 
     Vatandaşların ihbarı üzerine olay yerine gelen güvenlik güçleri, Ahmet Işık, Selvi Çolak ve Hüseyin Akdere'nin cesetleriyle karşılaştılar. 
     Ağır yaralı halde bulunan Satı Çolak, Kütahya SSK Hastanesi'nde yapılan ilk müdahalenin ardından, Eskişehir SSK Hastanesi'ne sevk edildi. 
     Yetkililer, Altıntaş İlçesi'nde, olayda kullandığı tabancayla yakalanan Ekrem K.'nın Kütahya Emniyet Müdürlüğü'ne getirildiğini ve sorgulamasının sürdüğünü bildirdiler. 
     Zanlının ilk ifadesinde, ''Selvi Çolak'ın,borcunu vermek bahanesiyle kendisini evine çağırarak tuzak kurduğunu, bu nedenle olayın meydana geldiğini'' söylediği öğrenildi. 
     





</TEXT>
</DOC>
