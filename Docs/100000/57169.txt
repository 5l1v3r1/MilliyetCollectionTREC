<DOC>
<DOCNO> 57169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/son/sondun11.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollywood starı Winona Ryder, hırsızlık yaparken yakalandı 
</HEADLINE>
<TEXT>

     Sorunlu kişilikleri sergilemekteki başarısıyla tanınan Hollywood yıldızı Winona Ryder, Beverly Hills'teki bir dükkandan, 5 bin dolarlık birkaç parça giysi çalarken yakalanarak tutuklandı. 
     Aktris Ryder, hırsızlığın yanı sıra, çantasında reçetesiz bazı ilaçları bulundurmakla suçlanırken, 20 bin dolar kefaletle serbest bırakıldı. 
     33 yaşındaki Ryder'ın, Saks Fifth Avenue adlı mağazadan bazı giysileri çalarken, mağaza polisi tarafından yakalandığı ve zorluk çıkarmadan polis merkezine götürüldüğü belirtildi. 
     Winona Ryder, 1995 yılında ''Küçük Kadınlar'' filmindeki rolüyle en iyi aktris dalında Oscar'a aday gösterilmişti. 1994 yılında da, ''Masumluk Çağı'' filmiyle en iyi yardımcı kadın oyuncu dalında Oscar'a aday olmuştu. Ryder'ın sözcüsü, basına ''yorum yok'' derken, hırsızlığın yapıldığı mağazadan da bir açıklama yapılmadı. 
     






</TEXT>
</DOC>
