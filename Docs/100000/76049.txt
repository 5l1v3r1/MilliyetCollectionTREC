<DOC>
<DOCNO> 76049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/son/sontur12.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmen adayının evde sır ölümü... 
</HEADLINE>
<TEXT>

     Çanakkale Onsekiz Mart Üniversitesi Eğitim Fakültesi İngilizce Öğretmenliği Bölümü'nde staj yapan Pınar Sayan 21 , yalnız yaşadığı evde ölü bulundu. 
     Boş zamanlarında, genellikle üniversite öğrencilerinin gittiği bir barda part-time çalıştığı bildirilen Sayan'ın 2 gün okula gelmemesi üzerine merak edip, oturduğu Kemalpaşa Mahallesi Utku Apartmanı 4. 
     kattaki daireye giden arkadaşları, kapıyı çilingire açtırınca, cesediyle karşılaştılar. Durumun polise bildirilmesi üzerine yapılan araştırmada, genç kızın vücudunda herhangi bir darp izine rastlanmadığı, ancak başucunda ağrı kesici ilaçlar bulunduğu bildirildi. Pınar'ın ani ölümü, arkadaşlarını da yasa boğdu. İzmitli genç kızın okul arkadaşları, Pınar'ın 1999 yılında meydana gelen Marmara Depremi'nde, oturduğu İzmit Sırrıpaşa Mahallesi'ndeki evinden sağ kurtulduğunu, başından geçen bu olaya rağmen, hayat dolu, arkadaş canlısı olduğunu belirterek, esrarengiz ölümüne anlam veremediklerini söylediler. Cesedi Çanakkale Devlet Hastanesi Morgu'na kaldırılan Sayan'ın ölüm nedeninin belirlenmesi için otopsi yapılacağını kaydedildi. 
     






</TEXT>
</DOC>
