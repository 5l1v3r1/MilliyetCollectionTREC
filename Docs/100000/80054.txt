<DOC>
<DOCNO> 80054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/spor/aspo.html </URL>
<DATE> 2002/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Nereden nereye 
</HEADLINE>
<TEXT>

Balic göçmen olarak Bursa’ya geldi. Rekor transferle Fenerbahçe’ye geçti. İspanya’ya giden ilk Türk oldu. Zirvede fazla kalamadı, İstanbul’a geldiğinde kimse yüzüne bakmadı 
     YUSUF KOBAL 

     Şans kapıyı çalınca 
     SIRP zulmünden kaçarak geldiği Bursa’da bir anda gönülleri fethetti Elvir Balic. Müthiş performansı ile 9 milyon dolara Fenerbahçe’ye geçerken, ortalık yerinden oynadı. Sarı - Lacivertli formayla mükemmel bir sezon yaşadı. Şans kapıyı John Benjamin Toshack ile birlikte çaldı. 20 milyon dolara Real Madrid’e transfer olurken, attığı beş yıllık imza ile yepyeni bir geleceğe adım atıyordu. 
     
     Parayı aldı, yattı 
     İSPANYOL takımından senede 3 milyon dolar alıyordu. Sezona iyi girdi ama sakatlandı. İyileştiğinde Toshack artık görevde değildi. Ne göze girebildi, ne de takıma. Fenerbahçe’ye kiralık olarak geldi ama eski Balic’ten eser kalmamıştı. Mustafa Denizli de O’nu kızağa çekti. Gaziantep maçını yarısında terk ederken, taraftarın da gönlünden gitti. 
     
     Yıldırım’la görüşemedi 
     REAL Madrid, Balic’e bir şans daha verdi. Rayo Vallecano’ya kiralık gitti. Ama yine çıkışa geçemedi. Disiplinsizlik nedeniyle sözleşmesi fesh edildi. Yine ortada kaldı. Geçen günlerde İstanbul’a geldi. Antrenman tesislerine gittiğinde Lorant’ın sadece selamını alabildi. "Babam" dediği Aziz Yıldırım’dan beklediği davet bir türlü gerçekleşmedi. Umutlu geldiği İstanbul’dan, buruk ayrıldı. 
     
Düştü, kalkamadı      DÜNYA Futbolu’na damgasını vurması beklenirken, Balic İspanya’ya gittikten sonra grafiğini bir türlü yükseltemedi, Real Madrid’de 11 maç oynadı. Ligde kalma mücadelesi veren Rayo Vallecano da bile kadroya girmekte zorlandı. Normalde bir futbolcu senede 50 maç oynarken, Balic 3 sezonda 48 maçta forma giyebildi, 7 gol attı. 
     
Elvir Balic’in performansı Sezon Takım Maç Gol 95 96 Bursaspor 27 9 96 97 Bursaspor 31 21 97 98 Bursaspor 29 12 98 99 Fenerbahçe 30 18 99 00 R.Madrid 11 1 00 01 Fenerbahçe 27 5 01 02 R.Vallecano 10 1      



 SPOR 

































</TEXT>
</DOC>
