<DOC>
<DOCNO> 53448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/son/sontur13.html </URL>
<DATE> 2001/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüm yurtta yağışlar sevindirdi 
</HEADLINE>
<TEXT>

     Yağışları uzun süredir bekleyen Türkiye, Kasım ayının 15 günlük döneminde görülen yağışlarla adeta sevindi. Yağışlar, özellikle yurdun batısında olmak üzere tüm Türkiye'de artış gösterdi. Son bir hafta içinde yağışlar, Doğu Karadeniz, Ege ve Akdeniz'de normal değerlerinden yüksek oldu. 
     Kasım ayının 15 günlük döneminde kaydedilen yağış miktarı, geçen yılın aynı dönemine göre, özellikle yurdun batı kesimlerinde olmak üzere tüm yurtta arttı. Artışa rağmen yağışlar, yurdun iç ve doğu kesimlerinde normalleri civarında seyretti. 
     Yağışlardaki artış, aynı dönemdeki uzun yıllar yağış normalleriyle de paralellik gösterdi. 
     Son bir hafta içerisinde tüm yurtta görülen yağış miktarı da normal değerlerinden yüksek oldu. Yağışlar, Doğu Karadeniz, Ege ve Akdeniz'de normal değerleri aştı. Rize'de görülen yağışların, Kasım ayı ortalamalarının iki katından fazla olduğu tahmin ediliyor. 
     Meteoroloji yetkilileri, Kasım ayının sonuna kadar beklenen yağışlarla birlikte, son yıllardaki Kasım ayı yağış ortalamasını aşacağını söylediler. 
     
     Son 24 saatte yağışlar 
     Bu arada son 24 saat içerisinde tüm yurtta görülen yağışlar metrekarede Finike'de 201, Anamur'da 102, Aydın'da 51, Niğde'de 48, Akhisar'da 47, Zonguldak ve Denizli'de 43, Bartın, Sakarya ve İçel'de 42, Amasya'da 36, Adana, Düzce ve Silifke'de 35, Kırşehir ve Burdur'da 
     31, Muğla'da 30, Samsun ve Balıkesir'de 28, İstanbul ve Afyon'da 26, 
     Ankara, Eskişehir ve Dikili'de 24, Çorum'da 22, Uşak'ta 21 ve Tokat'ta 20 kilogram yağış kaydedildi. 
     Öte yandan, Kartalkaya'da 50, Erciyes'de 45, Tunceli'de 18, Sivas'da 14, Palandöken ve Bingöl'de 10, Gümüşhane'de 8, Malatya ve Elazığ'da 5 santimetre kar kalınlığı ölçüldü. 
     






</TEXT>
</DOC>
