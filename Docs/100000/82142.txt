<DOC>
<DOCNO> 82142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/05/dunya/tur.html </URL>
<DATE> 2002/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

Güney Kore’de vahşet 10 bin domuzu diri diri gömdüler      Bir çiftlikte şap hastalığı tespit eden Güney Koreli yetkililer, modern itlaf yöntemleri yerine domuz yavrularını canlı canlı toprağa gömmeyi tercih etti 
     DIŞ HABERLER SERVİSİ 

     Gelecek ay Dünya Kupası’na ev sahipliği yapmaya hazırlanan Güney Kore’de şap vahşeti yaşanıyor... 
     Başkent Seul yakınlarındaki bir çiftlikte domuzlarda şap hastalığı tespit edildiğinin açıklanmasıyla karantina ekiplerince tüyler ürperten bir imha operasyonu başlatıldı. Güney Koreli yetkililer, hastalığa rastlanan çiftlikte riskli gördükleri binlerce domuz yavrusunu, başkent Seul’ün 60 kilometre uzağındaki bir alanda açılan çukurlara diri diri gömdü. 
     Bir günde gerçekleştirilen imha operasyonunda 10 binin üzerinde domuz yavrusu, canlı canlı atıldıkları çukurlarda, üzerlerine toprak atılarak feci şekilde öldürüldü. Başka bir çiftlikte de bir inekte şap görülmesiyle itlaf operasyonlarının artarak devam edebileceği kaydedildi. 
     Japonya ise, bu ülkeden her türlü et ithalatını durdurdu. 



 DÜNYA 










</TEXT>
</DOC>
