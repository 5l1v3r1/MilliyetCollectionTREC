<DOC>
<DOCNO> 91433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/son/sonspo04.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
FIFA, Ronaldinho'ya kaç maç ceza vereceğini yarın açıklayacak 
</HEADLINE>
<TEXT>

     FIFA, 17. Dünya Kupası'nın dün Brezilya ile İngiltere arasında yapılan çeyrek final maçında, kırmızı kart görerek oyundan atılan Brezilyalı yıldız futbolcu Ronaldinho'ya kaç maç ceza verileceğini yarın açıklayacak. 
     Dünkü maçta takımının 2. golünü kaydeden, ancak 7 dakika sonra rakibin savunma oyuncusu Danny Mills'e yaptığı faul nedeniyle kırmızı kartla oyun dışında kalan Ronaldinho, otomotikman yarı final müsabakasında oynayamayacak. 
     FIFA Disiplin Komitesi'nin, yarın toplanarak genel olarak centilmence geçen bu maçta gösterilen kırmızı kart kararını tartışacağı bildirildi. 
     FIFA Sözcüsü Keith Cooper, yaptığı açıklamada, Ronaldinho'ya 1 maçtan fazla ceza verilip verilmeyeceğinin yarınki toplantıda belirleneceğini söyledi. 
     Ronaldinho, Dünya Kupası tarihinde aynı maçta hem gol atıp hem de kırmızı kart görerek oyun dışında kalan 4. futbolcu olmuştu. 
     





</TEXT>
</DOC>
