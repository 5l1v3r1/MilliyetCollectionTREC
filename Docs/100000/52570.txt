<DOC>
<DOCNO> 52570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/spor/spo06.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Avusturya dağılıyor 
</HEADLINE>
<TEXT>

     AY - Yıldızlı ekibin 5 - 0 gibi ezici bir skorla mağlup ettiği Avusturya Milli Takımı dağıldı. Viyana’ya dönen Avusturyalı futbolculardan kaleci Wohlfart ile Vukoviç ve İvice Vastiç, milli takımdan ayrıldıklarını açıkladılar. Avusturya Televizyonu ORF , üç futbolcunun ayrılma haberini duyurdu ve artık milli formayı giymek istemediklerini bildirdi. 
     TEKNİK Direktör Otto Bariç’in kaderinin ise 24 Ocak’ta çekilecek Avrupa Şampiyonası kuralarından önce belirleneceği açıklandı. 18 yıldır görevini sürdüren ve yeniden aday olacak Futbol Federasyonu Başkanı Beppo Mauhart’ın, Bariç ile sözleşme yenilemeye yanaşmayacağı da ifade edildi. Bariç tüm takımın değişmesi gerektiğini savunmuştu. 
     
Düşler bitti’      AVUSTURYA gazeteleri, farklı yenilgiyi manşetlerden verirken, "Hezimet. Dünya Kupası düşlerimiz bitti", "Dünya Kupası için olgunlaşmış değiliz" başlıklarını kullandı. Kurier Gazetesi, "İstanbul’daki utanç verici futbolla Dünya Kupası elemelerine veda etti" derken, Kronen Gazetesi de, "Final düşümüz çok çabuk bitti. Türkler bizden çok üstündüler" diye yazdı. 
     İSTANBUL’DAKİ maçı naklen yayınlayan Avusturya Televizyonu ORF ise "hezimet" yorumunu yapıp, "Çok değişik umutlarla gelmiştik, ama maalesef Türkler’in sevinç gösterilerini aktarmak zorunda kaldık" ifadelerini kullandı. Televizyon spikeri, "Türkler güçlü bir takım olduklarını kanıtladı. Dünya kupası finallerine gitmeyi de hak ettiler" diye konuştu. 
     



 SPOR 






















</TEXT>
</DOC>
