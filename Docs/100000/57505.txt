<DOC>
<DOCNO> 57505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/16/son/soneko05.html </URL>
<DATE> 2001/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
2001'de bütçe açığı 25.5 katrilyon olarak gerçekleşti 
</HEADLINE>
<TEXT>

     Maliye Bakanı Sümer Oral, yıl sonu itibariyle 11.4 katrilyon lira olarak hedeflenen faiz dışı bütçe fazlasının, Kasım ayı sonunda 14 katrilyon lirayı bulduğunu bildirdi. 
     Bakan Oral, yazılı olarak, 2001 yılı Ocak-Kasım dönemi bütçe uygulamalarını açıklamadı. 
     Oral, uygulanan ekonomik programın en önemli unsuru olan ''Faiz Dışı Bütçe Fazlası''nın devam eden olumlu çizgisini sürdürdüğünü ifade etti. 
     2001 yılının ilk 11 ayında alınan sonuçların 2002 yılı için 
     sağlıklı bir zemin oluşturacağına dikkat çeken Oral, vergi gelirlerinde hem Kasım ayı içinde, hem de yılbaşından bu yana geçen 11 aylık dönemde program ile öngörülen hedeflerin üzerinde bir gelişme kaydedildiğini vurguladı. Oral, özellikle dahilde alınan katma değer vergisinde son aylarda kaydedilen tahakkuk ve tahsilat artışının devam ettiğini bildirdi. Açıklamaya göre, bütçe gelirleri 47 katrilyon 118 trilyon lira, vergi gelirler 36 katrilyon 23 trilyon lira, faiz hariç giderler 33 katrilyon 152 trilyon, faiz dışı bütçe fazlası 13 katrilyon 965 trilyon lira, bütçe açığı 25 katrilyon 5 trilyon lira olarak gerçekleşti. 
     






</TEXT>
</DOC>
