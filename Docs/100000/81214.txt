<DOC>
<DOCNO> 81214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/son/sondun01.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Lokanta mönüsü "Timsah eti, gül salatası ve çikolatalı akrep" 
</HEADLINE>
<TEXT>

     İngiltere'nin başkenti Londra'da bugün açılan bir restoran, müşterilerine timsah eti, gül salatası ve çikolotalı akrep gibi sıradışı yiyecekler sunuyor. 
     Amerikalı Todd Dalton'un açtığı "Edible" adlı restoranın mönüsünde, dünyadaki değişik ülkelerden ithal edilen bitki, böcek ve değişik hayvan etleri yer alıyor. 
     Asya'daki çok sayıda ülkeyi ziyaretinin ardından bu restoranı açma fikrini bulduğunu belirten Dalton, "Buraya gelen insanlar, yeni şeyler denemekten korkmuyor" diye konuştu. 
     Dalton'un restoranında, tuzlu timsah eti, gül ve sardunya salatası, manda sütü kreması katılmış karınca pastası, birkaç çeşit böcek konservesi ve çikolatalı akrep yenilebiliyor. 
     





</TEXT>
</DOC>
