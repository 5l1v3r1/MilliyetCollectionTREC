<DOC>
<DOCNO> 66244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/son/sonspo13.html </URL>
<DATE> 2002/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilya ve İnter, Ronaldo için birbirine girdi.. 
</HEADLINE>
<TEXT>

     İtalya'nın İnter takımında oynayan Ronaldo, Brezilya Milli Takımı ile kulübünün arasını açarken, Dünya Kupası finallerine katılma olasılığını da zora soktu. 
     Brezilya Milli Takımı Teknik Direktörü Luis Felipe Scolari, Brezilya'da tedavi gören Ronaldo'nun 1 ay daha ülkede kalıp milli takım doktorunun kontrolünde iyileşmesi gerektiğini, aksi taktirde Dünya Kupası'na katılımasının tehlikeye gireceğini belirtti. 
     Scolari, Ronaldo için, ''Dünya Kupası'nı ciddiye almak zorunda. 
     İtalya'da saha dışında bin tane işi var. Gerek hazırlık, gerekse forma girmesinde kendine zarar verme riski var. Ronaldo, 20-30 gün burada bizim denetimimizde çalışmalı'' dedi. 
     İtalyan basınına yansıyan Scolari'nin açıklamaları İnter Kulübü Başkanı Massimo Moratti tarafından büyük tepkiyle karşılandı. 
     Moratti, ''Bunu unutsun. Açıklamaların doğru olmadığını umarım. 
     Çünkü teklif mantıksız ve imkansız. Bir profesyonel için bu düşünülemez'' ifadelerini kullandı. 
     Yaklaşık 2 yıl süren sakatlığından sonra bu sezon sahalara dönen Ronaldo, sezon içinde yaşadığı hafif sakatlıkların sonuncusu olan 23 Aralık'taki Piacenza-İnter maçından bu yana tedavi görüyor. 
     25 yaşındaki yıldız futbolcu, sol baldırlarındaki çekmeden dolayı 
     İtalya'daki tedavisinden sonra 1 hafta önce 10 günlüğüne diye Brezilya'ya gitmişti. 
     Brezilya Milli Takımı'nın teknik direktörü, Rivaldo'nun sakat olduğu zamandan örnek verip, ''Rivaldo, doktorumuz Luiz Runco kontrolünde sakatlıktan mükemmel bir şekilde döndü. Runco, bir dostluk maçı için şu anda Suudi Arabistan'da ama döndüğünde toplu çalışmalarda Ronaldo ile ilgilenebilir'' dedi. 
     Ronaldo, Brezilaya'daki çalışmalarını İnter'in fizik kondisyon hazırlayıcısı Claudio Gaudinı ile birlikte yürütüyor. 
     






</TEXT>
</DOC>
