<DOC>
<DOCNO> 91646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/ekonomi/eko11.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
DHL’in yeni üssü İzmir 
</HEADLINE>
<TEXT>

     ÖZLEM BAY İzmir 

     Türkiye’de 20 yıldan beri faaliyet gösteren DHL, İstanbul’dan sonra İzmir’i Türkiye’deki ikinci merkezi seçti. DHL İzmir uçağı ilk seferinde kimsesiz çocuklar için yardım malzemesi ve oyuncak taşıdı. Türkiye’de yaklaşık yüzde 50’lik bir pazar payına sahip olan DHL, Ege Bölgesi’nin hem hammadde hem mamul madde üretimindeki zenginliğini dikkate alarak ve bölgeden gelen talapleri de değerlendirerek İzmir yatırımına start vermiş oldu. Bu hizmetle Ege Bölgesi’nin ihracatına destek vermeyi amaçladıklarını söyleyen DHL Türkiye Genel Müdürü Michel Akavi, İzmir uçağı için ilk aşamada 1.5 milyon dolar tutarında bir yatırım gerçekleştirdikle-rini söyledi. Uçağın haftalık 150 ton kapasitesi bulunduğunu vurgulayan Akavi, haftada bir olan sefer sayısını artırmayı hedeflediklerine değindi. Akavi, İzmir’den sonraki merkezin Sabiha Gökçen Havaalanı olacağını söyledi. 
     



 EKONOMİ 

















</TEXT>
</DOC>
