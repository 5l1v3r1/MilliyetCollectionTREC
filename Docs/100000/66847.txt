<DOC>
<DOCNO> 66847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/guncel/gun02.html </URL>
<DATE> 2002/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Esneyin esnetin 
</HEADLINE>
<TEXT>

Uykunun habercisi olarak bilinen esnemenin sırları çözülüyor.Bu doğal hareket takıntının da işareti 
     İSTANBUL Milliyet 

     Esneme sıkıntı, uyku veya yorgunluk belirtisi mi Bir Fransız bilimadamına göre, nedeni tam çözülemeyen bu doğal hareket isteyipte yapmadığımız bir şeyi mi işaret ediyor Hipokrat’a göre esnemek, "ciğerlerde ki kötü havayı dışarıya çıkarıyor" ve "kanın beyne doğru akmasını sağlıyor". Esneme ayrıca kişinin uykusunun gelmesine, uyuklamak üzere olmasına ve daha çok da sıkıntılı olmasına bağlanıyor. Beyine oksijen yollayarak, kırbaç etkisi yaratıyor. Yapılan araştırmalar ana rahmindeki ceninin bir tek oksijen molekülünü yutmayı beklemeden 3. aydan itibaren ağzını olabildiğince açarak esnediğini gösteriyor. 
     
     Cinsel gösteriş 
     Bebekler 2 yaşına kadar esnemeye tepkisiz kalıyor. insanların yüzde 90’ı günde 1 - 15 kez esniyor. Günde 20’nin üzerinde bir esneme ise sosyal yönden bir handikap oluşturuyor. Bazı uç örneklerde esneme 5 - 6 dakikada bir meydana geliyor. Bu sinirsel rahatsızlıkları ya da takıntıyı ve zorlamaya bağlı bozuklukları işaret ediyor. İnsanların yüzde 75’i sabahları, yüzde 50’si gün sonunda, yüzde 30’undan biraz fazlası da yemeklerden hemen sonra esniyor. Bilim - Teknik’te yer alan bilgiye göre tüm omurgalılar esniyor. Sürüngenler ve memeliler diğerlerine göre daha çok esniyorlar. Primatalog Bertrand Deputte’e göre de mangabey maymununda esneme salgını, sözsüz bir iletişim rolü oynuyor. Diğerlerinde ise bu refleks, cinsel gösterişi, bir barış mesajını göndermeyi ifade ediyor. 
     



 GÜNCEL 




















</TEXT>
</DOC>
