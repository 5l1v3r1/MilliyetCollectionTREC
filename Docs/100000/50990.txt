<DOC>
<DOCNO> 50990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/ekonomi/eko10.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez’siz Hazine ilk sınavını atlattı 
</HEADLINE>
<TEXT>

Merkez Bankası’yla parasal ilişkisi kesilen Hazine, 147 ve 231 gün vadeli iki ihalede 3.9 katrilyon lira borçlandı 
     TARIK YILMAZ 

     Hazine, Merkez Bankası kaynaklarına başvurmadan yaptığı ilk ihalelerde kamuya yapılan satışlar da dahil 3 katrilyon 926 trilyon liralık borçlanma gerçekleştirdi. 
     Bugün yılın geri kalan bölümündeki en ağır iç borç ödemesini yapacak Hazine 147 ve 231 gün olarak açtığı iki ihale nedeniyle vade sonunda yaklaşık 1.1 katrilyon lira faiz ödeyecek. 
     Hazine, Merkez Bankası ile arasındaki parasal ilişkiyi koparan Merkez Bankası Yasası’nın önceki gün yürürlüğe girmesinden sonra ilk sınavını dün başarıyla atlattı. Bugün 4.5 katrilyonluk ödemesi bulunan Hazine’nin, açtığı 147 günlük ihaleye 3.1 katrilyonun teklif geldi. Teklifin 2 katrilyon 494 trilyonunu karşılayan Hazine, kamuya da nominal 306 trilyon liralık satış gerçekleştirdi. 
     
     İhale başarılı 
     En yüksek faiz usulüne göre yapılan ihalede bileşik faiz yüzde 82.8 olurken bu ihaleden doğan faiz yükü 605 trilyon olarak hesaplandı. Hazine’nin 231 gün vadeli ihalesine ise ilgi düşüktü. 757 trilyon liralık teklifin 696 trilyonunu satan Hazine, bu satış için yıllık yüzde 85.94 faiz ödeyecek. 
     Uzmanlar, 147 günlük ihaleyi son zamanların en başarılı ihalesi olarak değerlendirirken, vatandaşların yoğun ilgisinin başarıda önemli rol oynadığını belirtiyor. 
     Uzmanlar, TL’nin dolar karşısında değer kazanmasıyla bankaların döviz bozdurarak bonoya yönelmesinin de başarının önemli faktörü olarak yorumluyor. 
     
Kısa vadede yüksek satış İhale tarihi 6 Kasım 2001 İtfa tarihi 3 Nisan 2002 Teklif tutarı 3.137 trilyon Nominal satış 2.494 trilyon Net satış 1.955 trilyon Kamuya nominal 306 trilyon Kamuya net satış 240 trilyon Faiz yükü 705 trilyon Bileşik faiz 82.80 Basit faiz 68.30 Bononun 147 günlük getirisi 27.58      
     
Uzun vadede faiz arttı İhale tarihi 6 Kasım 2001 İtfa tarihi 26 Haziran 2002 Teklif tutarı 757 trilyon Nominal satış 696 trilyon Net satış 469 trilyon Kamuya nom. satış 430 trilyon Kamuya satış 290 trilyon Faiz yükü 367 trilyon Bileşik faiz 85.94 Basit faiz 76.00 Bononun 231 günlük getirisi 48.08      
     



 EKONOMİ 















</TEXT>
</DOC>
