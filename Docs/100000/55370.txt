<DOC>
<DOCNO> 55370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/03/son/sonspo17.html </URL>
<DATE> 2001/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaşlı Nihat, Real Sociedad Başkanı ile biraraya geldi 
</HEADLINE>
<TEXT>

     Beşiktaş'ın golcü futbolcusu Nihat Kahveci bugün Real Sociedad Kulübü Başkanı Luis Astizarran ile biraraya gelerek transferini görüştü. 
     Siwsse Otel'de gerçekleştirilen görüşme sonrası Fulya Tesisleri'ne gelen Nihat, burada yaptığı açıklamada henüz İspanyol Kulübüne imza atmadığını belirterek, ''Henüz ortada net bir anlaşma yok. Bazı maddi ve manevi şeylerin netlik kazanmasını bekliyorum'' dedi. 
     Real Sociedad Kulübü ile yaptığı görüşmenin olumlu geçtiğini kaydeden Nihat, ''Her halde büyük olasılıkla İspanya'ya gideceğim. 
     ancak, bu kararı vermeden önce de iyi düşünmeliyim. Sanırım Toshack'da buraya gelecek. Büyük ihtimalle kararım yarın netlik kazanır'' diye konuştu. Nihat'ın, Real Sociedad Kulübü'nün 4.5 yıllık sözleşme yapma isteğinide kabul ettiği, ayrıca maddi olarak anlaşmaya vardığı bildirildi. 
     






</TEXT>
</DOC>
