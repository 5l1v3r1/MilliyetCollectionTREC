<DOC>
<DOCNO> 99805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/03/yazar/pulur.html </URL>
<DATE> 2002/08/03/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
İşte o zaman umutlanırdık... 
</HEADLINE>
<TEXT>

     Seçim olacak, Avrupa’ya ya gireceğiz, ya girmeyeceğiz, daha doğrusu, adamlar, bizi ya alacak, ya almayacak... 
     Ne değişecek ki 
     Diyeceksiniz ki "Neyin değişmesini bekliyorsun, ya da niçin bu kadar umutsuzsun " 
     
     SİZE, son günlerin üç olayını sıralayacağız. 
     Birincisi Rize’deki sel felaketi, toprak kaymasıyla kaybettiğiniz insanlar. 
     İkincisi, İzmit’teki gaz patlaması... 
     Akçagaz’daki dolum tesislerinde patlama, büyük bir faciaya dönüşmeden zor önlendi... 
     Üçüncüsü Olimpiyat Stadyumu’nun yolu... 
     
     EĞER, Avrupalı olacaksak, eğer bu seçimden bir şey umuyorsak, bugün bu üç sorunun kesin çözümünü öğrenmiş olurduk... 
     Biri, birileri, her kimse, çıkar, "Rize’de, heyelan bölgesinde bilimsel rapor alınmadan, her türlü inşaat, başta konut yapımı durdurulmuştur" derdi. 
     İkincisi, dolum tesislerinde kesin önlem alınır, "yatay değil, küre tanklara geçilecek" der, geçilirdi. 
     Ve dolum tesislerinin yanındaki kuru otlar, hemen kaldırılırdı. 
     Bir sigara izmaritinin, kuru otları tutuşturup yangın çıkarmayacağını, gaz tanklarının patlamayacağını kim temin eder. 
     Lakin kime ne 
     
     YA Olimpiyat Stadyumu rezaleti... 
     Milyarlar döküp stadyum yapıyorsun, yolu unutuyorsun... 
     Askerliğin meşhur bir "teftiş fırçası" hikayesi vardır. Talimatnameye göre, her erin sırt çantasında bir diş fırçası, bir de diş macunu bulunacak... her teftişte bunlar erata dağıtılıyor, sonra toplanıyor. 
     Yine bir teftişte, üst kumandan sırt çantasını açtırıyor ve içindekileri soruyor, sıra diş fırçasına geliyor. 
     "Bu nedir oğlum " 
     "Teftiş fırçasıdır komutanım " 
     Bizim Olimpiyat Stadyumu da teftiş fırçası gibi, gelene gidene göstereceğiz, ama insanlar oraya gidemezmiş, yollarda kalırmış, perişan olurmuş 
     Ne gam 
     Orasını biz teftiş için yaptık, maç seyrettirmek için değil ki 
     Bir de haber 
     "Spordan sorumlu Devlet Bakanı Fikret Ünlü, tıkalı yolu açamayan trafik polislerini azarladı." 
     Sayın Bakan, önce aynaya bakıp kendinizi azarlasanıza... 
     Yolsuz stadyum açılışı yapıyorsunuz, sonra hırsınızı trafik polisinden alıyorsunuz. 
     
     ELBETTE bu yazı için "Bu ne karamsarlık " diyen "tuzu kuru beyler" olacaktır. 
     Niçin mi bu karamsarlık 
     Eğer sel felaketinden sonra Rize’de önlem alınsaydı, İzmit’te gaz patlamasını önlemek için, hemen değişiklik yapılsaydı ve de stadyum rezaletinden hemen sonra, ertesi gün yol yapımına başlansaydı... 
     İşte o zaman, kimse karamsar olamazdı... 
     Umutlanırdı 
     
     







Vatandaşlık kültürü 


Hangi dağda kurt öldü ki... 


Minnacık Dev 


Derviş ne istiyor 


Manzara farklı değil 


Mucize 


Apo getirmişti, Apo götürüyor 


YÖK ve bir ibret belgesi 


Bu kez savaş şart mı 


Cem’e stres uzmanı geliyor 


İşte o zaman umutlanırdık... 


Derviş’in arayışı ve Irak 


Kardemir’i çöz, kazan 


Hayat mı O da ne demek 


Hırsızlık yapmış 


Onların LİBOR’u var, bizim de TİBOR’umuz 


</TEXT>
</DOC>
