<DOC>
<DOCNO> 56933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/spor/aspo.html </URL>
<DATE> 2001/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
MEYDAN KARTAL’A KALDI 4-0 
</HEADLINE>
<TEXT>

Beşiktaş, büyüklerin belalısı Türkiye Kupası’ndaki yoluna emin adımlarla devam etti. Y.Yozgat’ı net skorla geçerken, taraftarıyla bütünleşti, ezeli rakiplerine nazire yaptı 
     BAŞLAMA vuruşuyla birlikte Beşiktaş’ın müthiş baskısıyla geçen maçın 21. dakikasında İlhan penaltıdan yararlanamadı. Kartal’ın ataklarının ardı arkası kesilmedi. Kaptan Tayfur’un 27. dakikadaki müthiş golünden sonra, ikinci yarıda da şov sürdü. Siyah - Beyazlı ekip önce 61. dakikada Bayram, sonra da 67’de Baya ile farkı buldu. Ahmet Dursun 86’da skoru belirledi. İnönü Stadı’nı dolduranlar şov yaptı. Hem Galatasaray, hem de Fenerbahçe tezahüratlardan nasibini aldı. 
     
     Dakika dakika maç 
     Dakika 4 Sağdan gelen topla buluşan Khlestov önce düzeltti, sonra vurdu. Diallo topu güçlükle kornere çeldi. 
     Dakika 21 Yaw'ın, İlhan'a yaptığı hareket sonrası kazanılan penaltıyı aynı futbolcu kullandı. Ancak köşeyi tahmin eden Diallo gole izin vermedi. 
     Dakika 27 Tayfur nefis çalımlarla ceza alanına daldı, harika şutladı. Top önce üst direğe çarptı, sonra ağlarla buluştu 1-0. 
     Dakika 35 Yaw'ın pasında top Cengizhan'ın önünde kaldı. Sert şutladı, ama ağları bulamadı. 
     Dakika 39 İlhan kaleyi karşısında buldu, sert vurdu, ancak top direği yalayarak dışarı çıktı. 
     Dakika 42 İbrahim'in yerden yaptığı sert ortada, altı pas içindeki Sertan topu boş kaleye yollayamadı. 
     Dakika 55 Khlestov sağ kanattan ortlaadı. Ceza sahası içinde iyi yükselen İlhan kafayı vurdu. Top direğin hemen yanından dışarı çıktı. 
     Dakika 60 Baya'nın ara pasında kaleciyle karşı karşıya kalan Sertan'ın vuruşu Diallo'nun ellerinden tekrar oyuna döndü. 
     Dakika 62 Beşiktaş'ın korner kullandı, altı paska Bayram güzel bir kafa vuruşuyla topu ağlarla attı 2-0. 
     Dakika 67 Sertan'ın soldan ortaladı. Ceza alanında Baya iyi yükseldi ve kafayla ağları havalandırdı 3-0. 
     Dakika 81 Gürçay'ın kullandığı kornerden gelen topa Mustafa vurdu. Top direği sıyırarak sahayı terk etti. 
     Dakika 86 Ahmet Dursun enfes pasla gelen topla buluştu ve yerden vuruşla skoru ilan etti 4 - 0 
     
Nasıl oynadılar      MYHRE Savunmayla sürekli konuşuyor, uyarıyor. Ceza alanında kendine güveni mükemmel. Hırsı, motivasyonu artısı. 
     ALİ EREN Tecrübesi en büyük avantajı. Riske girmedi, tek top oynadı. Hava topları ve yerde mücadelesi iyi. 
     RONALDO Brezilyalı futbolcu pozisyonlarda soğukkanlı, topla ileri çıkışları mükemmel. Kademeye girişi alkışa değer. 
     AHMET YILDIRIM Savunmaya oturdu, sırıtmıyor. Arkadaşlarıyla uyumu mükemmel. Zaman zaman rakip cezaalanına kadar indi. 
     İBRAHİM Savunmasına diyeceğimiz hiçbir şey yok, işini yapıyor. Ne var ki ortalarda aynı başarıyı gösteremedi. 
     KHLESTOV Sağ kulvarda maç süresince etkili futbol ortaya koydu. Savunmaya destek verdi, ofansa isabetli toplar attı. 
     TAYFUR Kartal'ın devamlılık sembolü. Sade oynuyor, ancak mücadeleyi elden bırakmıyor. Attığı gol mükemmeldi. 
     BAYA Yaw'ın katı markajına karşın çok koştu, iyi mücadele etti, milimetrik paslarla ofansa da destek verdi. 
     BAYRAM Futbol kimliği mükemmel. Kolay pes etmiyor, sinirlenmiyor, sık sık ileri çıkarak gizli golcülüğe soyunuyor. 
     SERTAN Gol atmak için kendini yırtıyor. Hem asistlik yapıyor, hem de pozisyon kovalıyor. Son vuruşlarda beceriksiz. 
     İLHAN MANSIZ Forvette yalnız kaldı, Özgür'ün markajında mücadele etti. Penaltıda golcülüğünü konuşturamadı. 
     AHMET DURSUN Uzun süredir forma giyemeyen golcü futbolcu son dakikalarda fileleri havalandırarak moral kazandı. 
     NEJAT Oyuna geç girdi. Defansa destek oldu. Oynadığı dakikalarda fazla hata yapamadan hava toplarında etkili oldu. 
     ÜMİT Fark açıldıktan sonra rahatlayan Daum'un şans verdiği bir oyuncuydu. Isınamadan bitiş düdüğü geldi. 
     
     Maçın hakemi 
     Tempoyu kaçırmadı 
     ZORLUK derecesi düşük karşılaşmayı çok az hata ile yönetti. Beşiktaş lehine verdiği penaltı kararında haklıydı. Pozisyonlara yakın olmaya çalıştı ve genelde yorum yanlışına girmedi. Tempolu geçen maçta, kendisi de oyundan düşmedi. Sebahattin Bitirim, iki takım için de iyiydi. 
     



 SPOR 

























</TEXT>
</DOC>
