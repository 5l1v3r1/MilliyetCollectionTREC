<DOC>
<DOCNO> 94121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/son/soneko15.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
TABA Başkanlığı'na Zeynel Abidin Erdem tekrar seçildi 
</HEADLINE>
<TEXT>

     Türk Amerikan İşadamları Derneği TABA Yönetim Kurulu Başkanlığı'na Zeynel Abidin Erdem yeniden seçildi. 
     Conrad Otel'de gerçekleştirilen Genel Kurul'da yapılan seçimlere, Zeynel Abidin Erdem başkanlığındaki tek listeyle gidildi. Genel Kurula katılan 186 üyenin 183'ü oy kullandı. 
     178 oyun geçerli sayıldığı seçim sonrasında, Zeynel Abidin Erdem 
     Başkan olurken, başkan yardımcılıklarına Arzuhan Yalçındağ, Adnan Nas, Erdal Kamışlı, Tamer Bozoklar getirildiler. 
     Nuri Çolakoğlu'nun Genel Sekreterlik görevini üsltlendiği seçimler sonrasında Yönetim Kurulu'nda yer alan diğer isimler şöyle sıralandı 
     ''Ferit Şahenk, Paul Hart, Hasan Çelebican, George Alsop, Nuri Çolakoğlu, Savaş Düvenci, Joep Bakx, Rainer Bürkle, Aslan Adıgüzel, Alican Ulusoy, Akif Işık, Ayşegül Dora, Oğuz Terzioğlu, Engin Narin, Zeki Akıllıoğlu, Erkan Dereli, Tevfik Gür, Gülsüm Azeri, Muzaffer Aslan, Muhittin Demir, Ahmet Hamarat, Süleyman Karabucak, Recep Atakaş, Nusret Cömert, Can Acarlar, Mike Robbins, Ümit Tunçağ, Kürşat Başkırt, Sedat Erikoğlu.'' Denetleme Kurulu'na da Faruk Sabuncu, Ömer Akat ve Mehmet Öztosun seçildiler. 
     Zeynel Abidin Erdem, yeniden seçildikten sonra yaptığı açıklamada, çok mutlu olduğunu ifade ederek TABA'daki arkadaşlarına teşekkür etti. 
     Erdem, bu dönemdeki çabalarının Türkiye-ABD ticari ilişkilerini artırmak, Türkiye'nin ABD'deki vizyonunu yükseltmek, AB'de söz sahibi olabilecek bir sivil toplum kuruluşu olmak, ekonomik koşulları düzeltebilmek için yabancı sermaye getirmek ve özelleştirmeyi hızlandırmak olacağını kaydetti. 
     Zeynel Abidin Erdem, vaadlerini yerine getirmek üzere üyelere söz verdi. 
     Başbakan Yardımcısı ve ANAP Genel Başkanı Mesut Yılmaz, TABA Genel Kurulu'na başarı dileklerini ileten bir mesaj gönderdi. 
     TABA Genel Kurulu'nun yapıldığı salonun duvarlarında, ABD eski Başkanı Bill Clinton'ın, 17 Ağustos depreminin ardından geldiği Türkiye'de deprem bölgesinde Erkan bebekle çekilen fotoğrafları yer aldı. 
     





</TEXT>
</DOC>
