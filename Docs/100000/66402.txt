<DOC>
<DOCNO> 66402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/son/soneko03.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kredi kartında, 792 bin kişilik kara liste.. 
</HEADLINE>
<TEXT>

     Kullandıkları tüketici kredisi ya da kredi kartı borçlarını hiç ödemedikleri yada zamanında ödemedikleri için Merkez Bankası tarafından, "uzun bir süre yeni kredi verilmemek" üzere hazırlanan kara listeye alınanların sayısı aralık ayında gelen 22 bine yakın yeni ismin de eklenmesiyle yılın sonunda 792 bini aştı. 
     Merkez Bankası'ndan edinilen verilere göre, bankaların, bireylerin kredi kartı ve tüketici kredisi taleplerini değerlendirirken bakıp, ismi bulunanları reddettikleri listeye geçen yıl Aralık ayında 21 bin 681 yeni isim daha eklendi. Böylece Kasım 2001 sonunda 775 bin 617 olan kara listedekilerin sayısı, 792 bin 103'e kadar yükseldi. Ekonomik krizin, şirketlerin olduğu gibi tüketicilerin de kredi geri dönüşlerini olumsuz etkilediği 2001 yılında listeye eklenenlerin sayısı ise 375 bin 191 
     bin kişiye ulaştı. 2001 yılında bankaların tüketici kredileri ve kredi kartlarından kaynaklanan batık durumdaki alacaklarının toplam tutarı ise 182 trilyon liradan 337 trilyon liraya kadar yükseldi. Merkez Bankası'nın verilerine göre, 2001 sonu itibariyle listede ismi bulunanların 514 bin 104'ünü borcunu hiç geri ödemeyenler, 277 bin 361'ini ise geç geri ödeyenler oluşturuyor. Bu kaqsamda listeye 2001 yılında eklenenlerin 294 bin 492'si borcunu ödemeyenlerden, 80 bin 699'u ise gecikmeli olarak ödeyenlerden oluştu. 
     
     Yıllara göre listeye girenler 
     Bankaların, kredi kartı ve tüketici kredisi başvurularında referans aldıkları listeye giren isimlerden borcunu daha sonra ödeyenler üç yıl sonra, hiç ödemeyenler ise beş yıl sonra listeden çıkarılıyor. Hazırlanan bu listeler ilgili bankaların veri tabanlarında da tutuluyor. 
     Ancak Merkez Bankası'nın üç ya da beş yıl sonra kütükten çıkardığı isimleri, bankaların kendi sistemlerindeki listeden silip silmemeleri kendi yetkilerinde bulunuyor. 
     Bi isimlerin 792 bin 103 ismin 14 bin 383'ü 1997, 42 bin 511'i 1998, 181 bin 28'i 1999, 178 bin 990'ı 2000 yılında, 375 bin 191'i ise 2001 yılında listeye alındı. 
     






</TEXT>
</DOC>
