<DOC>
<DOCNO> 64862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/son/sontur24.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski hakemin boşanma davasında tanıklar da hakem... 
</HEADLINE>
<TEXT>

     FİFA kokartlı eski hakem Oğuz Sarvan'ın eşinden ayrılmak için açtığı boşanma davasına devam edilirken, Sarvan'ın talebi üzerine, duruşmaların gizli yapılması kararlaştırıldı. 
     Duruşmada, ünlü hakemler Ünsal Çimen ve Erol Ersoy, Sarvan'ın tanığı olarak dinlendi. 
     Karşıyaka 4. Asliye Hukuk Mahkemesi'ndeki duruşmaya, boşanma davası açan Oğuz Sarvan katılmazken, eşi Derya Sarvan geldi. 
     Oğuz Sarvan'ın avukatı Cenk Özen, duruşmaların gizli yapılması talebinde bulunurken, Derya Sarvan'ın avukatı Bekir Coşkunoğlu, kendileri açısından duruşmaların açık yapılmasında bir sakınca olmadığını belirtti. 
     Asliye Hukuk Mahkemesi Hakimi Nurettin Filinte, değişen Medeni Kanun'un 84 6 maddesi gereğince duruşmaların gizli yapılmasına karar vererek, basın mensupları ve dinleyicileri dışarı çıkardı. 
     Bugünkü duruşmada, halen Birinci Süper Lig'de maç yöneten FİFA kokartlı hakemler Ünsal Çimen, Erol Ersoy ile Oğuz-Derya Sarvan çiftinin oğlu Arda Sarvan, tanık olarak dinlendi. 
     Halen Futbol Federasyonu Merkez Hakem Kurulu Eğitim Planlama ve Araştırma Komisyonu üyeliği yapan Sarvan, 2 yıldır ayrı yaşadığı eşinden ''Şiddetli geçimsizlik'' nedeniyle boşanmak için, geçtiğimiz kasım ayında mahkemeye başvurmuş, Sarvan dilekçesinde, eşinin ''şişmanlığından'' da yakınmıştı. 
     






</TEXT>
</DOC>
