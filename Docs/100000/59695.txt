<DOC>
<DOCNO> 59695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/30/yasam/yas02.html </URL>
<DATE> 2001/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüp bebekte sperm skandalı 
</HEADLINE>
<TEXT>

Adana Balcalı Hastanesi doktoru Prof. İsmet Köker hakkında, kısır çiftleri bebek sahibi yaparken, başkalarının spermlerini kullandığı iddiasıyla soruşturma açıldı bu skandalla ortalık karıştı 
     MURAD DOĞUKANLI Adana DHA 

     Çukurova Üniversitesi Tıp Fakültesi Balcalı Hastanesi Kadın Hastalıkları ve Doğum Anabilim Dalı Öğretim Üyesi Prof. Dr. İsmet Köker hakkında, muayenehanesinde "kısır çiftleri bebek sahibi yaparken, başkalarından aldığı spermleri kullandığı" iddiasıyla soruşturma açıldı. 
     
     Asistanlar da şüpheli 
     Köker hakkındaki soruşturmayı doğrulayan Rektör Yalçın Kekeç, şunları söyledi "Öğretim üyemizin insanlardan sperm aldığı, ancak ne yaptığı konusunda bilgi vermediğini duyuyorduk. Ama personelden veya bu yolla bebek sahibi olan ailelerden bir başvuru olmadı. Adı geçen doktor hakkındaki söylentilerin artması üzerine de soruşturma başlattık. Soruşturma halen sürüyor. Hastanede, resmi kayıtları yapılmış çiftler, tüp bebek sahibi olanlar için bir endişe taşınmaması gerektiğini düşünüyoruz." 
     İddiaya göre, bu olay, bir hastanın, yine aynı merkezde tedavi gören bir polis memuruna, "Benim eşime başkasından alınan sperm verilecek. Senin eşine de aynı şeyi yapıyorlar mı " demesiyle patlak verdi. Mustafa Şiş ile Ümit Altıntaş adlı iki asistan da, Köker’e menfaat ilişkisi içinde yardım ettiği iddiasıyla soruşturma kapsamına alındı. 
     
     Bu, toplumda infial yaratır’ 
     Hakkında soruşturma açılan Prof. Dr. Köker ise kendini şöyle savundu "Bu işle tek alakam bölümün sorumlusu olmam. Adıma yönelik suçlamaları kabul etmiyorum. Sınıfta kalan bir öğrencinin iftiraları gibi gözüküyor. Komplo olabilir. Zaten sorumluluğum konusunda bir süredir by-pass edilmiş durumdayım. Ancak bu tür iddialar toplumda infial yaratır. Tüp bebek sahibi olan birçok insan çocuğunun kendisinden olmadığından şüphe eder." 
     
     İddialara göre Köker’in sistemi böyle işliyordu 
     İddiaya göre plan şöyle işliyor Prof. Dr. İsmet Köker, çocuk sahibi olamadıkları için muayenehanesine gelen aileleri, hastaneye gönderiyor. Tüp bebek ve kısırlık tedavisinin yapıldığı bölümde hocanın hastalarını’, asistanlar Mustafa Şiş ile Ümit Altıntaş karşılıyor. Asistanlar hastaları kayda almadan tüm işlemlerini yapıyor başka kişilerden alınan spermleri vererek Köker’e gönderiyor 
     



 YAŞAM 















</TEXT>
</DOC>
