<DOC>
<DOCNO> 91637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/dunya/dun01.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Telefonu kim buldu’ kavgası 
</HEADLINE>
<TEXT>

     DIŞ HABERLER SERVİSİ 

     ABD Kongresi’nin 16 Haziran’da aldığı bir kararla, İskoç asıllı Kanadalı Graham Bell yerine İtalyan göçmeni ABD’li Antonio Meucci’yi "telefonun asıl mucidi" olarak ilan etmesi Kanada’yı çileden çıkardı. Kanadalı siyasetçiler ve bilim adamları ABD’yi, "çıkarları doğrultusunda tarihi yeniden yazmakla" suçlarken, Kanada Parlamentosu telefonun Bell tarafından icat edildiğini resmen ilan etti. 
     ABD Kongresi’nde geçtiğimiz hafta kabul edilen önergeye göre, telefonu İtalya’nın Floransa kentinden göç ederek New York’a yerleşen Antonio Meucci bulmuştu. İcadına patent almak için gerekli olan 250 doları denkleştiremeyen Meucci, "teletrofono" adını verdiği cihazını Western Union Telgraf şirketine göndermişti. Şirketten cihazına ilişkin bir yanıt isteyen Meucci’nin tüm beklentisi boşa çıktı. 1874’de icadını Western Union’dan geri isteyen Meucci, cihazının kaybolduğu yanıtını alınca pes etti. 
     



 DÜNYA 











</TEXT>
</DOC>
