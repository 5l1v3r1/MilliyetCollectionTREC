<DOC>
<DOCNO> 87093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/siyaset/siy05.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Bürokratları, Bakan Okuyan’ı aldatıyor 
</HEADLINE>
<TEXT>

Bakan Yaşar Okuyan, komisyon toplantısında bürokratları çıkardıktan sonra konuştu 
     SALİHA ÇOLAK Ankara 

     Çalışma Bakanı Yaşar Okuyan, bürokratları TBMM KİT Komisyonu toplantısından dışarı çıkardıktan sonra ilginç açıklamalar yaptı. Okuyan, tıbbi malzeme alımında 300 milyon dolarlık kaçak ya da fahiş fiyatın ortaya çıktığını belirtti. Okuyan, milletvekillerinin sorularını yanıtlamadan önce bürokratlarının tümünü salondan dışarı çıkardı. Bu bölümde Okuyan, 3510 çalışan hakkında soruşturma başlattığını, 1700 kişinin mahkemeye intikal ettiğini, bunların 80’inin üst düzey yönetici olduğunu, 118 kişinin tutuklandığını, 80 kişinin de memuriyetten uzaklaştırıldığını anlattı. 
     Bürokratların kendisini yanılttığını, aldattığını ve yalan söylediğini savunan Okuyan, firmalarla yapılan protokollerin yakılacağı yönünde istihbarat aldığını, bunun üzerine sivil polislerin 24 saat aralıksız gözetiminde, tüm belgelerin 3’er fotokopisini aldığını söyledi. Okuyan, asılları kasaya kilitlediğini, fotokopilerin bir nüshasını da kendisine aldığını söyledi. 
     



 SİYASET 
















</TEXT>
</DOC>
