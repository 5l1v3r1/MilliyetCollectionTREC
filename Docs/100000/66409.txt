<DOC>
<DOCNO> 66409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/son/soneko12.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
11 kamu kuruluşunun bütçesi fazla verdi 
</HEADLINE>
<TEXT>

     Maliye Bakanlığı'nın açıkladığı 2001 yılı bütçe rakamları, 11 kamu kuruluşunun harcamalarda oldukça tasarruflu davrandığını ortaya koydu. Kara deliklerin kapatılmasında büyük umut bağlanan arazi satışlarında ise istenen performans sağlanamadı. 
     Kamu Hesapları Bülteni verilerine göre, genel bütçeli kuruluşlardan Cumhurbaşkanlığı, TBMM, Ulaştırma Bakanlığı, Sayıştay, Devlet Planlama Teşkilatı, Devlet İstatistik Enstitüsü, Denizcilik Müsteşarlığı, Gümrük Müsteşarlığı, Sahil Güvenlik Komutanlığı, Petrol İşleri Genel Müdürlüğü ile YÖK başlangıç ödeneklerinin altında harcama yaptı. 
     Yıla 13 trilyon 558 milyar liralık ödenekle başlayan Cumhurbaşkanlığı'nın Aralık ödeneği 15 trilyon 346 milyar liraya yükseldi, ancak 12 aylık harcama 9 trilyon 650 milyar lira olarak gerçekleşti. 
     Aynı şekilde yıla 106 trilyon 229 milyar liralık ödenekle başlayan, Aralık ayında ödeneği 123 trilyon 409 milyar liraya çıkan TBMM'nin 2001 yılındaki toplam harcaması da 103 trilyon 430 milyar lira oldu. 
     Maliye, Milli Savunma, Dışışleri, Sanayi ve Ticaret Bakanlıkları ile Tarım REformu Genel Müdürlüğü ise hemen hemen 2001 yılı bütçe sınırları içinde kalarak, ödeneklerine sadık olan diğer kuruluşlar olarak sıralandı. 
     Bayındırlık ve İskan Bakanlığı ise 186 trilyon 780 milyar liralık başlangıç ödeneğine karşılık 902 trilyon 677 milyar liralık harcama yaptı. Hazine Müsteşarlığı da bütçesine sığamayan bir başka kuruluş oldu. 2001'e 21 katrilyon 578.6 trilyon liralık başlangıç ödeneği ile başlayan Hazine'nin, yıl bittiğinde kullandığı toplam ödenek 47 katrilyon 445.1 trilyon liraya ulaştı. 
     Başbakanlığın 2001 yılındaki başlangıç ödeneği 397 trilyon 402 milyar lira, toplam harcaması da 2 trilyon 99 milyar lira olarak gerçekleşti. 
     Katma bütçeli kuruluşlardan Karayolları Genel Müdürlüğü 1 katrilyon 20 trilyon liralık ödenekle başladı, yılı 1 katrilyon 968 trilyonlık harcama ile bitirdi. Köy Hizmetleri'nin başlangıç ödeneği 799 trilyon 278 milyar, harcaması 1 katrilyon 70.7 trilyon, Devlet Su İşleri'nin de başlangıç ödeneği 1 katrilyon 295 trilyon, harcaması 1 katrilyon 540 trilyon lira oldu. 
     Kamu Hesapları Bülteni rakamlarına göre, Emekli Sandığı geçen yıl bütçeden 2 katrilyon 625 trilyon, SSK 730 trilyon, Bağ-Kur da 1 katrilyon 437 trilyon lira aldı. 
     Tarımsal destekleme için bütçeden 1 katrilyon 32.5 trilyon liranın çıktığı 2001'de KİT'lere de 1 katrilyon 200 trilyon liralık para aktarıldı. 
     Savunma ve güvenlik hizmetleri için bütçeden yapılan harcama da 3 katrilyon 220.8 trilyon lirası Milli Savunma Bakanlığı, 357 trilyon 323 milyar lirası Jandarma ve 154 trilyon 823 milyar liralısı da Emniyet için olmak üzere, 3 katrilyon 733 trilyon 4 milyar liraya ulaştı. 
     2001'de cep telefonu abonelerinden özel iletişim vergisi adı 
     altında 592 trilyon 47 milyar lira alındı. 
     Devletin büyük umut bağladığı Hazine arazisi satışlarından ise kasaya sadece 106 trilyon 257 milyar lira girdi. Enerji Dağıtımı ve Santralleri devir geliri olarak da Hazineye 158 trilyon 511 milyar lira geldi. 
     2001'de devlet lojmanlardan 57 trilyon 168 milyar lira kira parası 
     alırken, Türk Telekom, Devlet Hava Meydanları İşletmesi ve Devlet Malzeme Ofisi bütçeye hasılatlarından 685 trilyon 410 milyar liralık pay aktardı. Devletin ceza gelirlerinin toplamı da 927 trilyon 945 milyar liraya çıktı. Bunun 63 trilyon 192 milyar lirasını para cezaları, 864 trilyon 712 milyar lirasını da vergi cezaları ve gecikme zamları oluşturdu. Bazı kamu kuruluşlarının 2001 yılı başlangıç ödenekleri ile yıl sonundaki harcama miktarları şöyle belirlendi 
     

Kim ne aldı, ne harcadı KAMU KURULUŞLARI İlk ödenek Harcama TBMM 106.229 103.430 Cumhurbaşkanlığı 13.558 9.650 Anayasa Mahkemesi 1.472 1.630 Başbakanlık 397.402 2.099 Hazine Müsteşarlığı 21.578.697 47.445.169 Diyanet İşleri Başkanlığı 302.026 400.148 Adalet Bakanlığı 449.3 543.829 Milli Savunma Bakanlığı 5.126.252 5.357.474 İçişleri Bakanlığı 2.765 311.838 Emniyet Genel Müdürlüğü 1.173.164 1.682.851 Jandarma Genel Komutanlığı 825.017 9.036 Dışışleri Bakanlığı 207.594 242.491 Maliye Bakanlığı 6.424.503 6.612.078 Milli Eğitim Bakanlığı 4.033.224 5.139.034 Bayındırlık ve İskan Bakan. 186.780 902.677 Sağlık Bakanlığı 1.276.201 1.821.305 Ulaştırma Bakanlığı 106.787 77.838 Tarım ve Köyişleri Bakanlığı 316.577 412.821 Çalışma ve Sosyal Güvenlik B. 27.104 34.050 Sanayi ve Ticaret Bakanlığı 74.695 76.310 Enerji ve Tabii Kaynaklar B. 58.325 87.524 Çevre Bakanlığı 29.036 34.981 Orman Bakanlığı 93.080 125.126      Milyar TL 
     






</TEXT>
</DOC>
