<DOC>
<DOCNO> 83127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/dunya/dun02.html </URL>
<DATE> 2002/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail, Gazze Şeridi’ne girdi 
</HEADLINE>
<TEXT>

     DIŞ HABERLER SERVİSİ 

     İsrail güvenlik kabinesi, geçtiğimiz salı gecesi Tel Aviv’de düzenlenen intihar saldırısının ardından Gazze Şeridi’ndeki "terörist hedeflere" operasyonlar düzenlenmesine dün onay verdi. Haaretz gazetesi ise İsrail tank ve buldozerlerinin, Gazze Şeridi’nin güneyine girdiğini bildirdi. 
     Habere göre Filistinliler, İsrail birliklerinin Refah kenti yakınına girdiğini söylerken, İsrail radyosu, İsrail savunma güçlerinin silah kaçakçılığı yapılan bir tüneli yıkmak için Rafah’a girdiğini duyurdu. 
     Haberde, bölgede askerlerle Filistinliler arasında çatışmalar çıktığı, ancak can kaybı olmadığı kaydedildi. Görgü tanıkları ise, tank ateşinde bir evin alev aldığını, bir evin de hasar gördüğünü, buldozerlerin bölgede yıkıma başladığını söyledi. 
     Haaretz, İsrail’in gece boyunca Gazze Şeridi civarına askeri yığınak yaptığını bildirmişti. 
     Misillemede bulunması beklenen İsrail, ordunun yedek askerlerini de dün göreve çağırdı. 
     
Arafat’la barış yapılamaz’      İsrail Başbakanı Ariel Şaron, Filistin Devlet Başkanı Yaser Arafat ile "barış yapılamayacağını" savundu. İtalya’da yayımlanan Panorama dergisine demeç veren Şaron, "Arafat’ın barışa ulaşacak durumda olduğunu sanmıyorum ve Sayın Arafat ile barış görüşmesi yapılabileceğini düşünmüyorum" dedi. 
     



 DÜNYA 











</TEXT>
</DOC>
