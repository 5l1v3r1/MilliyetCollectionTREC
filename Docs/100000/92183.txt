<DOC>
<DOCNO> 92183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/son/sondun13.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de 50 bin yıllık Mamut dişi bulundu 
</HEADLINE>
<TEXT>

     İngiltere'nin doğusunda araştırma yapan arkeologlar, 50 bin yıllık mamut dişleri ve Neandertal döneminden kalma baltalar buldu. 
     Thetford bölgesinde diş ve baltaların bulunduğu alan, 3 gün önce bölgede çukur kazan bir işçi sayesinde ortaya çıkarıldı. 
     Tam olarak nerede olduğu belirtilmeyen alanda, yaklaşık 3 metre uzunluğunda mamut dişleri, 8 balta, dinozor dişleri ve geyik boynuzları bulundu. 
     Uzmanlar, M.Ö. 50 bin yılından kalan alanda, Neandertal insanının hayvanlar tarafından öldürüldüğünü ve hayvanları parçaladığını gösteren kanıtlar bulunduğunu söylediler. 
     Seyrek olarak Neandertal döneminden iz bulunduğunu belirten uzmanlara göre, bu dönemden kalan mamut kalıntılarına daha da seyrek rastlanıyor. 
     Alanda böcek ve bitki kalıntılarına da rastlandığını kaydeden uzmanlar, bu kalıntıların ''buzul çağının çok ayrıntılı bir fotoğrafını yansıttığını'' söylüyor. 
     





</TEXT>
</DOC>
