<DOC>
<DOCNO> 81781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/siyaset/siy07.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
TBMM’de dangalak’ kavgası 
</HEADLINE>
<TEXT>

     MUSTAFA İSTEMİ 

     RTÜK Yasası’nın görüşülmesini engellemek isteyen AKP ve SP’lilerin sıra kapaklarına vurarak yaptıkları protesto sırasında, ANAP’lı Cavit Kavak’ın AKP’li Ertuğrul Yalçınbayır’a "dangalak" demesi kavgaya yol açtı. Kavgayı ayırmaya giden ve kendisi de kavgaya karışan ANAP’lı İdare Amiri Erkan Kemaloğlu’nu SP’li Şeref Malkoç, kavga yerinden kucağında uzaklaştırdı. Bu sırada ayağı basamaklara takılan Kemaloğlu düştü. AKP Grup Başkanvekili M. Ali Şahin, "dangalak" sözünden dolayı Kavak’ın özür dilemesini istedi. Tutanakları isteyen Meclis başkanvekili Yalova’ya tepki, "Kendisine sor" diyen SP’lilerden geldi. AKP’li Ali Coşkun, "Ben duydum. Özür dilesin" dedi. 
     



 SİYASET 
















</TEXT>
</DOC>
