<DOC>
<DOCNO> 95665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/14/son/sondun05.html </URL>
<DATE> 2002/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonların süpersonik uçağı ilk denemesinde başarısız... 
</HEADLINE>
<TEXT>

     Japonlar tarafından üretilen yeni kuşak süpersonik uçak, ilk deneme uçuşunda Avustralya çöllerine düştü. 
     Japon Ulusal Uzay ve Havacılık Laboratuvarı sözcüsü, İngiliz-Fransız ortak yapımı Concorde'larla aynı hızda uçma yeteneğinde olan, ancak Concorde'lardan 2 kat daha uzağa ve 3 kat daha fazla yolcu taşıma kapasitesine sahip olacak şekilde tasarlanan uçağın Avustralya'daki Woomera'dan kalkışından birkaç saniye sonra düştüğünü açıkladı. 
     Sözcü, uçağın düşüş nedenlerinin henüz belirlenemediğini söylerken, deneme uçuşunu izleyen gözlemciler, kalkıştan hemen sonra uçağın kontrolden çıktığını belirttiler. 
     Yerden kontrol edilen ve Concorde'un tahtına oturacağı düşünülen NEXST1 uçağının deneme uçuşu 11 Temmuz için öngörülmüş, ancak şiddetli rüzgar yüzünden bugüne ertelenmişti. 20 bin metre irtifaya çıkması beklenen uçağın ses hızının 2 katına yaklaşan bir hızla yere inmesi planlanıyordu. 
     Amerinan Boeing firmasının da 2008'de hizmete sokmak üzere 700 yolcu kapasiteli bir süpersonik uçak üretim çalışmaları sürdürdüğü biliniyor. 
     





</TEXT>
</DOC>
