<DOC>
<DOCNO> 98111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/yazar/sazak.html </URL>
<DATE> 2002/07/26/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
AB paketi, Yılmaz, seçim 
</HEADLINE>
<TEXT>

     TBMM’nin 29 Temmuz toplantısında erken seçim kararından önce AB paketinin gündeme alınabilmesi için ikna turu’na çıkan ANAP lideri Mesut Yılmaz aradığı desteği bulamayınca meydan okudu 
     Destek vereceğini söyleyen bütün partiler gelsinler Meclis’te bizimle beraber AB yasalarının çıkması için çaba harcasınlar. Seçim tarihine kadar biz AB konusunu hiç gündeme getirmeyiz. Ama daha önce kamuoyunda yaptıkları taahhütlere rağmen sudan bahanelerle bu yasanın çıkması engellenirse o zaman biz bütün seçim kampanyamızı AB üzerine kurarız.’ 
     Yılmaz’ın mesajı, koalisyon ortaklarından çok muhalefetteki partileri, özellikle de DYP, AKP ve çiçeği burnundaki Yeni Türkiye’yi hedef alıyor. 
     AB hedefiyle partileşen, Dışişleri eski Bakanı İsmail Cem’in liderliğindeki YT’nin çizdiği zikzak gözlerden kaçmadı. 
     İdamın kaldırılması, anadilde yayın gibi Kopenhag açısından asıl bağlayıcı olan maddelerin paketten çıkarılması isteği Yeni Türkiye’yi bir anda MHP çizgisine sürükleyiverdi. Ancak Cem medyadaki eleştiriler üzerine taslağı imzalayacaklarını’ söyledi. 
     MHP’nin tutumunda da yumuşama var 
     AB Genel Sekreterliği’nce hazırladığı taslaktaki Dernekler, Ceza Yasaları’nda değişiklik gibi uyum maddelerine destek verebileceklerini açıkladılar. 
     Saadet Partisi tümünü destekliyor. 
     DSP idamın kaldırılmasından yana. 
     Geriye DYP ve AKP kalıyor. 
     Onlar da, 13 maddelik pakete söz verdikleri’ gibi koşulsuz destek verirlerse TBMM, ağustos ayında yapacağı iki - üç haftalık çalışmayla AB yasalarını çıkarabilir. 
     Üstelik, AB yasalarının görüşülecek olması erken seçim’ kararı alınmasını da engellemez. 3 Kasım’la ilgili öneriler komisyona gönderilir, genel kurul, o arada AB tasarılarını ele alır. Sonunda da TBMM erken seçim’ kararı alarak dağılır. 
     Birleşmiş Milletler İnsani Gelişme Raporu’nun 2002 sonuçları da açıklandı. Türkiye, hızla Üçüncü Dünya ülkesi’ ligine geriliyor. Nüfusun yüzde 18’i günde 2 dolarla geçiniyor. Yaşam kalitesi, eğitim ve sağlık standardı düşüyor, yoksulluk artıyor. 
     Gelişmişlikte Yunanistan 24, Türkiye 85’inci sırada. 
     Bu şartlarda hala AB’ye üyelikte direniyoruz 
     Daha doğrusu ülkeyi yöneten kadrolar, aralık sonundaki Kopenhag zirvesinde Türkiye’yi genişlemenin dışında tutmak için her yolu deniyorlar. Bu şartlarda seçime gitseler, nasıl kampanya yapacaklar hamasi nutuklar’ dışında halka ne diyecekler 
     Ekonominin düzeleceğine kim inanacak 
     Anketler, AKP dışındaki partilerin bıçak sırtı’nda olduğunu gösteriyor. Bu seçimin garantisi yok, herkes baraja takılabilir. Çünkü halk öfkeli. AB gibi Türkiye’nin gelecek projesini karartan partileri vatandaş da affetmeyecektir. 
     Bakmayın parti sayısının 50’yi bulduğuna, 3 Kasım’dan sonra çoğu siyasi arşivdeki yerini alacaktır. Bu seçimden 1 metreye yaklaşan oy pusulası nedeniyle tek kuruluş kazançlı çıkar SEKA. 
     
     







Türkiye nereye 


Ermenistan’ın dahi gerisine düşülünce... 


Güreş Irak’a gireriz 


Uygarlık yarışında Türkiye’ye nal toplatanlar 


Joker Derviş 


YTP’nin neresi yeni 


Borsa ne zaman yükselecek 


Hiç mi umut yok .. 


Çok şükür sürprizlerle doluyuz 


Mağduriyet yolu kapandı 


Abdülkadir Kemali, Metin Toker, Orhan Kemal... 


AB paketi, Yılmaz, seçim 


Halk Ekmek, İSO 500’e nasıl girdi 


Megafon şovenizmi 2 


Hangi partiden olursa olsun Derviş başbakan olsun’ 


</TEXT>
</DOC>
