<DOC>
<DOCNO> 75125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/28/son/sonspo01.html </URL>
<DATE> 2002/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümit milliler sahada, görücüler tribünde idi... 
</HEADLINE>
<TEXT>

     Türkiye ile Bulgaristan Ümit Milli Futbol Takımları arasında yapılan özel maçı, çok sayıda teknik adam ve futbolcu menajeri de izledi. 
     BJK İnönü Stadı'ndaki maçı izleyenler arasında, Fenerbahçe Teknik Direktörü Werner Lorant, Galatasaray Teknik Direktörü Mircea Lucescu, İstanbulspor Teknik Sorumlusu Aykut Kocaman, Beşiktaş Futbol Takımı Menajeri Sinan Engin'in yanı sıra ikinci ve üçüncü ligde görev yapan çok sayıda teknik adam, futbolcu menajerleri ile A Milli Futbol Takımı antrenörleri Ünal Karaman ve Mehmet Kulaksızoğlu da izledi. 
     Teknik adam ve menajerler, milli takımda yer alan futbolcuların son durumunu dikkatle takip ettiler. 
     Türkiye ile Bulgaristan arasındaki özel maç, adeta boş tribünlere oynandı. 
     BJK İnönü Stadı'nın kapalı ve açık tribünleri açılmazken, numaralı tribünde tamamı biletsiz yaklaşık 200 kadar seyirci özel milli maçı izledi. 
     






</TEXT>
</DOC>
