<DOC>
<DOCNO> 89781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/spor/ymese.html </URL>
<DATE> 2002/06/14/ </DATE>
<TIME>  </TIME>
<AUTHOR> BİLAL MEŞE  </AUTHOR>
<HEADLINE>
Gün bizim günümüz 
</HEADLINE>
<TEXT>

Önümüzde bir televizyon, aynı anda Brezilya - Kosta Rika maçını da izliyoruz. Sambacılar attıkça hop oturuyor, hop kalkıyoruz. Şimdi kim çıkarsa çıksın, yeter ki futbolcular Türkiye gibi oynasın 
     Brezilya’ya yenildik, Kosta Rika ile berabere kaldık Vay sen misin puan kaybeden, ikinci turu zora sokan Ne teknik direktör Güneş, ne de futbolcular kaldı. Hepsi birden bazı kesimlerce darağacına çekildiler. Futbolun sürprizler oyunu olduğunu unutuverdiler 
     Son şampiyon Fransa’nın ülkesine sıfır puan ve golsüz dönmesini bile kulak ardı ettiler 
     Finaller öncesinde hem Federasyon Başkanı Haluk Ulusoy, hem de Teknik Direktör Şenol Güneş, ikinci tura geçeceklerini her defasında tekrarladılar. 
     Evet, hepsi inandı ve Ay - Yıldızlı ekibi ikinci tura çıkardılar, ülke insanımızı sokağa döktüler. 
     Hepinizi yürekten kucaklıyoruz. 
     Önümüzde bir televizyon aynı anda Brezilya - Kosta Rika maçını da izliyoruz, Sambacılar golleri sıraladıkça biz hop oturuyoruz, hop kalkıyoruz. 
     Kronometre 6. dakikayı gösterdiği sırada Ümit Davala’nın pasını kovalayan Hasan Şaş önce savunmayı geçti, ardından da sağıyla fileleri havalandırdı 1-0 
     Biraz rahatladık, Hasan Şaş’ın ardından bu kez Bülent çıktı sahneye... Ölü topu fırsat bilen Bülent, Hasan Şaş’ın ortasında gelen topa arka direkte yükseldi, kafayı çaktı, farkı ikiye çıkardı 2-0 
     "Tamam" dedik, "Bu iş bitti"... 
     Biz atıyoruz, Brezilya atıyor, yüreklerimiz adeta kıpır kıpır, yerimizde duramıyoruz. 
     28. dakikada yüreğimiz ağzımıza geldi Haidong soldan indi, ceza alanına topu ortaladı. Yang Chen gelişine nefis vurdu, top yan direkte patladı. 
     Karşılaşmanın ilk yarısını 2-0 önde kapattık, ikinci yarıya daha avantajlı başladık. 59. dakikada Jiayi kırmızı kartla oyun dışı kalırken, fark umudu da kendiliğinde geldi. 
     Ne var ki on kişilik Çin karşısında zaman zaman pozisyon bulduk, ama son vuruşlarda yeterli olamadık. Eksik olmasına rağmen Çin de rahat durmadı, kalemize sokuldular, ancak savunma ve Ömer’i aşamadılar. 
     84. dakikada oyun içinde sıkca eleştirdiğimiz Ümit Davala’nın bazukasına tanık olduk. Emre Belözoğlu, soldan Hasan Şaş’ı kaçırdı, tecrübeli futbolcu arka direğe kesti, Hakan Şükür yükseldi, pas geçti. Ümit Davala çaprazdan gelişine sert vurdu, maçın skorunu ve de ikinci turu belirledi 3-0 
     Evet, finallere kötü başladık, iyi noktaladık, ikinci tura geçtik. Şimdi bundan sonra tek maçlı yarış başlayacak. Japonya, Rusya ve Belçika’dan biriyle oynayacağız. O da bugün açıklık kazanacak. Kim çıkarsa çıksın, yeter ki futbolcular Türkiye gibi oynasınlar. 
     Çin maçının bitiminde futbolcuların Türk gazetecilerle konuşmaması dikkatimi çekti, ama asla yadırgamadım. Eleştirilere isyan edenler bir anda medyaya "tavır" koydular Bu kavgayla bir yere varılamayacağını unuttular. 
     



 SPOR 









































</TEXT>
</DOC>
