<DOC>
<DOCNO> 51780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/ekonomi/eko01.html </URL>
<DATE> 2001/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Konya’da holding depremi 
</HEADLINE>
<TEXT>

Kar payı dağıtmak vaadiyle milyonlarca mark toplayan Konyalı holdingler birer birer çöküyor 
     Yeşil sermaye olarak bilinen ve değirmeni, Almanya’daki Türk vatandaşlarından aldıkları paralarla döndüren Konyalı holdingler, para akışının kesilmesi nedeniyle kimseye ödeme yapmıyor. Konya Ticaret Odası kayıtlarına göre 40, gayriresmi olanlarla birlikte sayısı 65 - 70 olduğu tahmin edilen saadet zinciri holdinglerin bir kısmı Konya’yı terk etti. 
     
     Saadet zinciri kırıldı 
     Konya’yı merkez seçen ve sayıları 70’i bulduğu söylenen holdinglerin azalışında yurtdışından para akışının kesilmesi etkili olduğu belirtiliyor. SPK’nın bu tür holdinglerin yasadışı biçimde para topladıkları iddiasıyla suç duyurularında bulunup Almanya’daki gazetelere ilanlar vererek bu şirketlere para yatıranları uyarması, "saadet zinciri"nin kırılmasına neden oldu. 
     
     Tükeniyorlar 
     Holdingler konusunda yorum yapmaktan kaçınan yaptığında da isim vermeyen işadamlarının çoğu holdinglerin tükenme noktasına geldiğini belirtiyor. 
     İşadamları, üretim yapmayıp para toplayan, tarlalara ördükleri duvarların üzerine çatı kondurup fabrika diye gezdiren, holdinglerin yavaş yavaş şehri terkettiklerini ifade ediyorlar. 
     
Hangi holding ne durumda      Endüstri firarda 
     Başkanı Mustafa Ertekin ve diğer yönetim kurulu üyeleri hakkında Adana Devlet Güvenlik Mahkemesi’nin verdiği tutuklama kararı bulunuyor. Bu yöneticilerin hepsi firari. Kurulduğu ilk dönemde ambulanslar, otobüsler ve tırlar alıp Konya’da dolaştırarak gövde gösterisi yapan holding, büyük paralar topladı. Yoğun reklam kampanyasıyla Mobella adıyla tanıtımı yapılan mobilya fabrikasını kurdu, henüz hiç üretim yapmadı. Konya Yol Spor’un isim hakkını alarak Konya Kartalı olarak değiştiren holdingin ismi h l şehrin göbeğinde bulunan bir iş hanına taktırdığı dev tabelada yazıyor. 
     
     Oğlunu kaçırdılar 
     Hamatek Holding’in Başkanı Veli Böge’nin oğlu geçtiğimiz günlerde kaçırıldı. Zorda olanlar arasında onun da ismi geçiyor. Ve kaçırma olayıyla ödememe sorununun ilişkisi olduğu belirtiliyor. 
     
     Şafak’a icra yağıyor 
     Para toplayan holdinglerden biri olan Şafak, geçtiğimiz haftalarda kirada olduğu handaki odasını boşaltarak ortadan kayboldu. Handaki şirketler, para yatıranların hana gelip holdingi sorduklarını ancak kimsenin bilgisi olmadığı için yardımcı olamadıklarını söylüyor. Hanın sakinleri, holdingle ilgili hana her gün icra kağıdı geldiğini de belirtiyor. 
     
     Büyük Grup uçtu, konamadı 
     Antalya Serbest Bölgesi’nde helikopter üreteceğini söyleyerek para topladığı öğrenilen holdingin serbest bölgede yeri olduğu ancak böyle bir üretim yapmadığı, sadece tabelası olduğu belirtiliyor. 
     
     Noya hileyle para aldı 
     Konya’nın en işlek yerinde bir han katını kiralayan holdingin, Almanya’ya dağıttığı broşürlerde, binadaki diğer isimleri sildirerek hanın tamamını kendisininmiş gibi gösterip para topladığı belirtiliyor. Şimdi o da zorda. 
     
     Mark aldı, TL gösterdi 
     Keten Holding bin mark karşılığında ortaklarına bin TL değerli hisse senetleri verdi. Kimseye para ödeyemiyor. 
     
     Sayha’ya suç duyurusu 
     SPK’nın suç duyurusunda bulunduğu holdinglerden biri. Para ödeme sıkıntısı çekiyor ve hakkında davalar açılıyor. 
     
     İsim çok, para yok 
     Sotokon, Alpek, Tuğra, Sur, Kaldera, Kilpaş Konya’dan taşınan ancak nerede olduğu belli olmayan holdingler arasında sayılıyor. Bunların bir kısmının İstanbul, Ankara, Yozgat gibi büyük şehirlere gittiği belirtiliyor. 
     
     Kombassan ödemiyor 
     Holdinge, Afra Marketler zinciri yoluyla para akışı var. Ancak sahip olduğu fabrikaların tamamında neredeyse üretim yok. Kombassan’ın para yatıran ortaklarına’ ödeme yapamadığı bunun yerine Akdeniz’de yaptırdığı yazlık evleri önerdiği belirtiliyor. 
     
Bağcıyı dövüyorlar’      Konya Sanayi Odası Başkanı Ahmet Şekeroğlu, k r payı dağıtan holdinglerin durumunu devletin ve SPK’nın yıllardır bildiği halde bir şey yapmadığına dikkat çekti. Şekerloğlu, "Hırsızın kabahati var da bile bile onlara engel olmayanların hiç mi kabahati yok" diyerek yasa uygulayıcıları eleştirdi. 
     Şekeroğlu, holdinglerin çoğunun zor durumda olmasının da bu kriz döneminde normal olduğunu dile getirdi. 
     



 EKONOMİ 




















</TEXT>
</DOC>
