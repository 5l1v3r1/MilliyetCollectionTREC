<DOC>
<DOCNO> 50685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/yazar/pulur.html </URL>
<DATE> 2001/11/05/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Aydın" kime denir 
</HEADLINE>
<TEXT>

     Gazetelerde, dergilerde sık sık onlardan söz edilir 
     "Aydınlar Bildirisi Aydınlar Duyurusu Aydınlar Eylemi" gibi... 
     Peki "aydın" kime denir 
     Önce "aydınlar"a yakıştırılan "entel" lafının büyük haksızlık olduğunu söyleyelim. 
     Bu "entel" lafı kendisini "aydın" diye tanıtan "çeyrek porsiyonluk" dahiler yüzünden yakıştırılan, içinde alay unsuru olan, halkın bu adamlara duyduğu tepkiyi belirten bir deyimdir. 
     Halk, gerçek aydınlarla "entel" diye dalga geçmez, onlara "hocam" diye, "alim" diye saygı duyar. 
     
     ELBETTE "aydın" olmanın bir ilacı yoktur ki, kimyasal terkibi bulunsun. 
     Şevket Süreyya'nın 1970'li yıllarda yazdığı bir yazıdan notlar alıp "kara kaplı"ya karalamışız, geçenlerde elimize geçti. 
     Şevket Süreyya, 1960'larda Zeki Sofluoğlu'nun bir konferansını dinlemiş, çok etkilenmiş... 
     Konferansçı "aydın"ın niteliklerini şöyle sıralıyormuş 
     "1- Aydın evvela, bir fikir, amaç ülkü ve karakter sahibi olacaktır. Amaç, ya da ülkü bir inanıştır. Bu inanılışa ise ihanet edemez. 
     2- Aydın, kandırmaz. Fakat inandırır. İnandırma yolunda ise, ancak bilime ve müspet bilgilere yer verir. Kafasında dokunulmaz "tabu"ların yeri yoktur. 
     3- Aydın cesurdur. Medeni cesaret sahibidir. Medeni cesaret ise, aydın için kahramanlık değil, doğal vasıftır. 
     4- Aydın hakikat bildiği, gerçek bildiği şeyi kendisine saklamaz. Onu yaymayı da vazife bilir. 
     5- Aydın, toplumun hayrını ve çıkarlarını, kendi hayrının ve çıkarlarının üstünde tutar. Topluma verir, ama toplumdan karşılığını beklemez. 
     6- Aydın, bağlandığı ilkelere uygun bir yaşam sürdüren, dürüst ve feragatli bir insandır. Onun yaşamı ile prensipleri arasında çelişme yoktur. 
     7- Nihayet aydın, mazbut insandır. Metodlu ve muntazam çalışır. İhmal, dağınıklık ve avarelik aydın insana yakışmaz. Aydın, bu tür zaaflardan kendini kurtaran insandır." 
     
     ŞEVKET Süreyya, yazısını şöyle bitirmiş 
     "Gerçek aydın, hem bilginin ve fikrin bayrağını yüceltir, hem gerçek ve milliyetçiliğin tohumlarını ülkemize serper ve onları filizlendirebilir." 
     
     ELBETTE "aydın" olmanın bir reçetesi yok, lakin bize göre "aydın" olmanın sorumluluğu vardır. 
     Kime karşı 
     Yaşadığı ülkenin insanlarına karşı... 
     Acaba bu sorumluluğu kimler taşıyor 
     Bileniniz var mı 
     
     







Afganistan ve Türkler 


Yılmaz'ın çıkışı 


Bu ilişkilere dikkat 1 


Artan Talep kur Yükselen enflasyon 


"Aydın" kime denir 


Erez'in gözüyle Türkiye 


Konulu’ Gece Kadınları 


Derviş’ten Meclis’e büyük iftira 


100 liralık kredinin 14.3 lirası batmış 


</TEXT>
</DOC>
