<DOC>
<DOCNO> 65835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/04/son/sondun15.html </URL>
<DATE> 2002/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İran Dışişleri "Umarız ABD İran'a saldırma hatasını yapmaz" 
</HEADLINE>
<TEXT>

     İran Dışişleri Bakanlığı sözcüsü Hamid Rıza Asefi, ABD'nin İran'a saldırması ihtimalini de ''onarılamaz bir hata'' olarak niteledi. 
     Asefi, bugün düzenlediği basın toplantısında, İran'ın güçlü konumu ve dünya kamuoyunun, ülkesine karşı komploların başarılı olmasına ve hiçbir ülkenin İran'a gözdağı vermesine lüsaade etmeyeceğini savundu. 
     ABD Başkanı Bush'un İran, Irak ve Kuzey Kore'nin ABD'nin uluslararası terörizme karşı mücadelesinin hedefi haline gelebilecekleri açıklamasına değinen Asefi, ''ABD'nin onarılamaz bir hata yapmayacağını umduğunu'' söyledi. 
     Bush'un suçlamalarının gerçeklere dayanmadığı için haksız ve hayali olduğunu ileri süren Asefi, değişik ABD yetkililerinin gündeme getirdiği suçlamaların ''Siyonist propagandanın bir parçası olduğunu'', ABD'nin uluslararası konulardaki tutumunun Siyonist rejimin İsrail büyük etkisi altında olduğunu iddia etti. 
     






</TEXT>
</DOC>
