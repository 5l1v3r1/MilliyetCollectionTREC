<DOC>
<DOCNO> 88989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/son/sondun22.html </URL>
<DATE> 2002/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrailli bakan "Arafat bitti" 
</HEADLINE>
<TEXT>

     İsrailli bakan Dani Naveh, Filistin lideri Yaser Arafat'ın ''bittiğini'' söyledi. 
     Devlet Bakanı Naveh, ordu radyosunda konuşurken, ''Arafat bitti. O orada kaldıkça, görüşmeleri yeniden başlatma şansı yok'' dedi. 
     İsrail kabinesinin ''şahinleri'' arasında gösterilen Naveh, ''Arafat'a reform fırsatı vermek için de sebep yok, zira geçmiş deneyimler, onun söylediklerine inanmamak gerektiğini öğretti...'' diye konuştu. Naveh, Arafat'ın reformlarının ''göz boyama''ya yönelik olduğunu da iddia etti. 
     İsrail Savunma Bakanı Binyamin Ben Eliezer de Arafat'ın yeni İçişleri Bakanı Abdürrezzak Yahya'nın ''geleceğin değil eski kuşağın, geçmişin temsilcisi olduğunu'' söyledi. 
     Arafat, dün akşam bakan sayısını azaltmış ve ilk kez içişleri bakanlığına atama yapmıştı. 
     





</TEXT>
</DOC>
