<DOC>
<DOCNO> 72015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/11/son/sontur10.html </URL>
<DATE> 2002/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
BBG'nin kedisi öldü... Kedinin üzerine biri mi bastı.. 
</HEADLINE>
<TEXT>

     Biri Bizi Gözetliyor'un sevimli ve belki de en sakin kahramanı kedi öldü... 
     BBG'de bitmek bilmeyen kavgalar, hırçınlıklar ve dozu kaçan tartışma üslubu rahatsızlık yaratırken son olarak kedinin ölümü haberi geldi. 
     Çekim görevlileri, vücudunda eziklikler bulunan kedinin rahatsızlandığını ve veterinere götürüldükten 1,5 saat sonra öldüğünü söyledi. 
     Kedinin ölümüyle ilgili çeşitli senaryolar ortaya atıldı. Bunlardan birine göre BBG yarışmacıları kendi derdine düştüğü ve birinci olmak için anlamsız bir saldırganlık politikası yürüttüğü için kediyi sevmediler. Bakımsız kalan kedi de sonunda öldü. 
     Bir diğer senaryoya göre ise 10 numaralı yarışmacı Elif yanlışlıkla kedinin üzerine bastı. Evinde Pekinees cinsi bir köpek besleyen Elif'in kedinin ölümünden sonra bunalıma girdiği iddialar arasında yeralıyor. 
     Bir başka iddia ise ilgisizlik yüzünden aç ve susuz kalan kedi içine çamaşır bastırılan deterjanlı suyu içmek zorunda kaldı ve bu yüzden öldü. 
     Kedinin ölüm nedeni henüz net değil. Ancak net olan şu ki BBG giderek kazanma ve başarı hırsının insanları sürüklediği çıkmazların sergilendiği bir anti-kahramanlar galerisine dönüşüyor... 
     






</TEXT>
</DOC>
