<DOC>
<DOCNO> 64231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/siyaset/siy01.html </URL>
<DATE> 2002/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezaevleri keyfe göre yönetiliyor 
</HEADLINE>
<TEXT>

İnsan Hakları Komisyonu Başkanı Hüseyin Akgül, "Her müdür, cezaevini kendi kafasına göre yönetiyor" dedi 
     SALİHA ÇOLAK Ankara 

     İnsan Hakları Komisyonu, cezaevi incelemeleri öncesi, "modern bir cezaevi için olmazsa olmaz" koşullardan oluşan standartları belirlemek üzere harekete geçti. Komisyon karakollar, sorgu mek nları ve nezarethaneler üzerinde yoğunlaşan denetimler sırasında kullandığı formda olduğu gibi sistemin "kör noktalarını" ortaya çıkarmaya yönelik kilit sorular belirleyecek. Bunun için komisyon, cezaevleri konusunda uzmanlaşmış elemanlarının yanı sıra Adalet Bakanlığı’ndan da uzman çağırdı. Adalet Bakanlığı’ndan dört Daire Başkanı’nın katılımıyla yürütülecek çalışma sırasında hem uluslararası cezaevi standartları, insan hakları belgeleri, hem de Türkiye standartları belirlenecek. Emniyet denetimleri için hazırlanan ve işkence yapılıp yapılmadığı gibi "açık ve net" sorulardan oluşacak form, cezaevi konusunda aynı zamanda bir başvuru kaynağı olacak. 
     İnsan Hakları Komisyonu Başkanı Hüseyin Akgül, cezaevlerine yönelik şik yetlerin büyük çoğunluğunun cezaevi yönetimlerinden kaynaklandığına dikkat çekerek, "Türkiye’de cezaevlerini, her cezaevi müdürü kendi kafasına göre yönetiyor maalesef. Artık bu dönemin sona ermesi gerekiyor" dedi. Akgül, Komisyon olarak cezaevlerini yerinde incelemeye başlamadan önce hazırlanacak formun aynı zamanda, denetimleri yapacak üyeler için, "hangi taşın altına bakılacağını" gösteren bir kılavuz olacağını belirtti. 
     



 SİYASET 












</TEXT>
</DOC>
