<DOC>
<DOCNO> 74990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/28/ekonomi/eko07.html </URL>
<DATE> 2002/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Rifat Hisarcıklıoğlu 3-1 önde 
</HEADLINE>
<TEXT>

TOBB Başkanı Hisarcıklıoğlu, ticaret odaları ve ticaret borsalarının desteğini garantiledi. Deniz Ticaret Odaları Konseyi ise destek vermedi 
     ANKARA Milliyet 

     Türkiye Odalar ve Borsalar Birliği TOBB Ticaret Borsaları Konseyi’nin 29 üyesi, TOBB Başkanı Rifat Hisarcıklıoğlu’na, mayıs ayında yapılacak genel kurulda desteklerini açıkladı. 
     Dün gerçekleştirilen TOBB Ticaret Borsaları Konseyi İstişare Toplantısı’nda söz alan Denizli Ticaret Borsası Başkanı İlter Panayır, Ticaret Borsaları Konseyi’nin 29 üyesinin dün akşam biraraya geldiğini ve Hisarcıklıoğlu’nu seçimlerde destekleme kararı aldıklarını bildirdi. Halen TOBB Yönetim Kurulu Başkan Vekilliği görevini yürüten İzmir Ticaret Borsası Başkanı Hasan Özmen ise destek bildirisini imzalamadı. 
     
     Seçilme şansı güçlendi 
     Daha önce de TOBB Ticaret Odaları Konseyi’nin, yurtdışında bulunan biri hariç, 28 başkanı Hisarcıklıoğlu’na destek verdiğini açıklamıştı. Dün toplanan Kocaeli Sanayi Odası’ndan da Hisarcıklıoğlu’na destek açıklaması geldi. Şu ana kadar sadece Deniz Ticaret Odaları Konseyi seçimlerde Hisarcıklıoğlu’nu desteklememe kararını açıkladı. 
     Eski Başkan Fuat Miras’ın da içinde bulunduğu deniz ticaret odalarının kendi adaylarını çıkarıp çıkarmayacağı, daha önce "TOBB işgal edilmiştir" açıklaması yapan Miras’ı aday gösterip göstermeyecekleri netlik kazanmadı. 
     



 EKONOMİ 















</TEXT>
</DOC>
