<DOC>
<DOCNO> 93369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/ekonomi/eko03.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolarda dalga durmuyor 
</HEADLINE>
<TEXT>

Tedirginliğin sürdüğü bankalararası piyasada sabah 1 milyon 560 binden güne başlayan dolar günü 1 milyon 625 binden kapattı 
     EKONOMİ SERVİSİ 

     Siyasi belirsizlik bahanesiyle alınıp satılan dolarda, dalgalı seyir sürüyor. Güne 1 milyon 560 bin liradan başlayan dolar sabah 1 milyon 600 bine öğleden sonra da yabancıların alımlarıyla 1 milyon 620 bin liraya kadar yükseldi. 
     Financial Times Gazetesi’nde Ecevit ve hükümetin geleceğine ilişkin olumsuz yorumlar, önceki günkü liderler zirvesinde AB’nin geçici olarak dondurulması doları kademe kademe yukarı çıkardı. 
     Yükselişte etkili olan bir diğer faktör ise bir kamu bankasının birkaç kez piyasaya girip dolar satın alması oldu. Tedirgin edici bu alımlar sonrası fiyatların kısa sürede 1 milyon 590 bine tırmandığı gözlendi. 
     Hazine ihalesine hem piyasanın itibar etmemesi üzerine bu kez yabancıların satışları başladı. Yabancıların dolar talebi bankalararası piyasada doları gün sonunda 1 milyon 625 bine kadar çıkardı. Serbest piyasada ise dolar dün 45 bin lira artarak 1 milyon 618 bin liradan günü tamamladı. 
     Bankacılar, "S P’nin görünümü değiştirmesinde olduğu gibi yurtdışı kaynaklı bir haber gelebilir" kaygısını artırdığını, alımların bugünde sürmesi halinde kurun yükselebileceğini dile getirdi. 
     



 EKONOMİ 

















</TEXT>
</DOC>
