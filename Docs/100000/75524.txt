<DOC>
<DOCNO> 75524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/son/sonspo19.html </URL>
<DATE> 2002/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor 0 - Ankaragücü 1 İlk yarı 
</HEADLINE>
<TEXT>

     Stat Kamil Ocak Hakemler Orhan Erdemir xxx, Binali Kartal xxx, Bahattin Duran xxx Gaziantepspor Ömer xx, İbrahim xx, Santos x, Pereira xx, Hasan x, Mustafa Marangoz xx, Erdal x, Maxim xx, Halit x, Fatih xx, Cesar x . 
     Ankaragücü Zafer xx, Adem xx, Burak x, Yılmaz xxx, Niyazi xxx, Augustın xxx, Mehmet xx, Özgür xx, Gökmen xx, Hakan Keleş xxx, Kennedy xx Gol Dk. 10 Hakan Keleş. 
     Birinci Süper Lig'de Gaziantepspor ile Ankaragücü arasında yapılan karşılaşmanın ilk yarısı konuk ekibin üstünlüğüyle tamamlandı 1-0. 
     Konuk Ankaragücü karşılaşmaya daha iyi başladı. Orta alan mücadelesi biçiminde geçen karşılaşmanın ilk 30 dakikasında organize ataklarla gol arayan ve 10. dakikada golü bulan Ankaragücü karşısında ilk yarım saat sonunda oyundaki üstünlüğü ele geçiren Gaziantepspor, aradığı golü bulamadı. 
     10. dakikada Yılmaz'ın köşe atışından kale alanına gönderdiği topu önünde bulan Hakan Keleş, savunma oyuncularının ofsayt diye durakladığı sırada, Ömer'in sağından meşin yuvarlağı kaleye gönderdi 1-0. 
     23. dakikada gelişen Ankaragücü atağında, Niyazi'nin pasında ceza yayı çizgisi üzerinde meşin yuvarlakla buluşan Kennedy'nin sert şutunda, tehlikeyi Ömer güçlükle önledi. 
     30. dakikada Gaziantepsporlu Fatih'in ceza yayı çizgisi üzerinde düşürülmesi üzerine kazanılan serbest atışı, kaleyi cepheden gören bir noktadan kullanan Maxim'in çok sert ve güzel vuruşundan gelen topu, Zafer aynı güzellikte uzanarak çelmeyi başardı. 
     33. dakikada Maxim'in pasında topla buluşan Cesar, savunma oyuncularını geçip ceza alanına girdi ve kaleci Zafer ile karşı karşıya kaldığı anda sert vurdu. Zafer'in yumrukladığı meşin yuvarlağı karambolde topu önünde bulan Fatih'in şutunda, top üstten dışarıya çıktı. 
     36. dakikada Maxim'in köşe atışından ceza alanına gönderdiği topla buluşan Erdal'ın şutunda, meşin yuvarlak üstten auta gitti. 
     44. dakikada İbrahim'in pasında topla buluşan Fatih, ceza alanına girdi ve kaleci Zafer ile karşı karşıya kaldığı anda çok sert vurdu. Ancak meşin yuvarlak Zafer'e çarparak kornere çıktı. 
     Karşılaşmanın ilk yarısı, konuk ekibin 1-0 üstünlüğüyle sona erdi. 
     






</TEXT>
</DOC>
