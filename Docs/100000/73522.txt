<DOC>
<DOCNO> 73522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/siyaset/siy07.html </URL>
<DATE> 2002/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Generalin dansı 
</HEADLINE>
<TEXT>

     Durmuş SEVİNDİK ZONGULDAK DHA 

     Zonguldak Üzülmez Rehabilitasyon ve Huzurevi’nde, Yaşlılar Haftası nedeniyle gece düzenlendi. Geceye eşiyle birlikte katılan Garnizon Komutanı Tuğgeneral Taci Sunar, yaşlıların ellerini öptükten sonra yaşlı bir kadını dansa kaldırdı. Huzurevinin yemek salonunda yapılan gecede, yaşlılar doyasıya eğlendi. Yerel sanatçı Yonca Baş’ın parçalarıyla kendilerinden geçen yaşlılar, uzun süre dans ettiler. Garnizon Komutanı Tuğgeneral Taci Sunar, gece boyu yanında oturan 65 yaşındaki Pakize Özdemir’i dansa kaldırdı. Pistte dakikalarca dans eden Sunar, Özdemir’in iyi dansı karşısında şaşkınlığını gizleyemedi. Tuğgeneral Taci Sunar, daha sonra sanatçı Yonca Baş’ın şarkılarına zaman zaman eşlik etti. 



 SİYASET 
















</TEXT>
</DOC>
