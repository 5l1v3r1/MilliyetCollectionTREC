<DOC>
<DOCNO> 76129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/yazar/akyol.html </URL>
<DATE> 2002/04/03/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
'Kasap' durdurulsun 
</HEADLINE>
<TEXT>

     KAHİRE'DE olağandışı bir gerilim. Kahire Üniversitesi'ne açılan bütün cadde ve sokaklarda polis panzerleri, adım başına toplum polisi... Zaten karışık olan trafik tamamen durmuş... 
     "Han Halil" adlı alışveriş merkezinin otelimize 20 dakika olduğunu ama bu durumda bir saatte varamayacağımızı söylediler. 
     Hepimiz anlamıştık 
     - Filistin'de çok kötü bir olay oldu, Kahire Üniversitesi'nin gençleri ayağa kalktılar... 
     Arafat'ın İsraillilerce öldürülmüş olabileceğini düşünenlerimiz de oldu... Çünkü Şaron'un irtikap edemeyeceği cinayet yoktur. 
     Filistin devletinin Başkanı Arafat... Kayıtsız şartsız İsrail'i destekleyen Amerika'nın bile meşru ve eşit muhatap kabul ettiği bir lider... Ramallah'ta konutunda hapis ve bombardıman altında Dünya seyirci... 
     Arap gençliğinin tepki göstermemesi mümkün mü 
     
     2001 yılının Şubat'ına kadar adım adım barışa doğru gidiliyordu. Hamas gibi Filistinli teröristlerin eylemleri bu iyi gidişi engelleyemiyordu. 
     Sonra Şaron iktidara geldi ve işler çığırından çıktı... 
     "Kasap" lakaplı Şaron'un başbakan olması bile başlı başına provokatif bir olaydı Amerika'da, dengeli davranan Clinton rejiminin yerine 'şahinlerin' ağırlıklı olduğu Bush rejiminin gelmesi de Şaron'u cüretlendirdi... 
     Siyasi gerilimin tırmanmasına, Filistinli grupların terörü tırmandırması eşlik etti... 
     Bush yönetimi "İsrail'in terörle mücadelesini anlıyoruz..." gibi laflarla, Şaron'u cüretlendirmeyi, Filintinlileri kışkırtmayı sürdürdü... 
     İsrail tankları dün Hz. İsa'nın doğum yeri olan Beytüllahm'e girdi, çarpışmalarda bir Hıristiyan rahip öldürüldü... Tankların bugün yarın Nablus'a da girebileceği belirtiliyor 
     Filistinliler gelişigüzel tutuklanıyor... 
     
     FİLİSTİN kanadında terörist gruplar var bunlar Arafat'ın kontrolünün dışındadır. Son intihar saldırılarını ise, Arafat'a yakın gruplar yaptı, çünkü Şaron, Arafat'ı bile çileden çıkarmıştır 
     Güvenlik Konseyi'nin "derhal ateş kesilmesi ve İsrail'in Ramallah dahil bütün Filistin şehirlerinden çekilmesi" yönündeki doğru kararı kağıt üzerinde kalmamalı... Bu da ABD ile Avrupa'nın Şaron'a ağır bir baskı uygulamasına bağlı... 
     "Kasap" Şaron elindeki askeri güce fazla güvenmemeli, Batılılar da Arap dünyasındaki kitlelerin nispi suskunluğuna bakıp aldanmamalı... 
     Arap ülkelerinde baskı rejimleri olduğu için büyük kitlelerin, gençlerin sokağa dökülmesine izin verilmiyor. Hareketlenen kitlelerin nereye gideceği belli olmaz 
     Sokaklara dökülemeyen büyük kitleler yıllardan beri öfkelerini içlerine atıyorlar... Ve Arap rejimlerinin kontrolü dışında terör örgütleri oluşuyor 
     Dün sosyalist Ebu Nidal, bugün fundamentalist Bin Ladin Hepsinin birinci motivasyonu Filistin .. 
     Şaron kasaplığıyla, Bush yönetimi tek gözlü bakışıyla yeni Ebu Nidal ve Bin Ladin'ler için toprağa tohum atıyor 
     Kasap Şaron'u durdurmak barış sürecini yeniden başlatmanın, hatta terörle mücadelenin vazgeçilmez şartıdır. 
     
     







'Kasap' durdurulsun 


Eveeet, evet... 


Doğrusu nedir 


Vahşete bakış 


Şiddete seyirci kalıyorlar... 


Şaronizm de, intihar terörü de çıkmaz sokak 


Sanat voltası 


Cesur kararlar uygulanabilecek mi 


Patrick'i arıyorum 


Dokunulmazlık arası suç duyurusu 


Amerika ne bekliyor 


Arafat’ın belindeki İsrail silahı 


Halkbank’ın öteki yüzü 


Savaşa karşı çıkmanın bedeli 


Üçü de kadın, üçü de gazeteci... 


Krizde büyüyen de var 


Yeryüzü kayıtları Filistin 


Düşünceleriniz hukukidir 


İç talep artmadan büyüme olmaz 


</TEXT>
</DOC>
