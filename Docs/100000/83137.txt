<DOC>
<DOCNO> 83137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/ekonomi/eko08.html </URL>
<DATE> 2002/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
2001’de 12.4 milyar dolarlık turizm rekoru 
</HEADLINE>
<TEXT>

     ANKARA Milliyet 

     Türkiye’nin geçen yıl turizmden 12.4 milyar dolar gelir sağladı, bunun 3.5 milyar dolarlık bölümü yurtdışında yaşayan Türklerin ziyaretlerinden kaynaklandı. 
     Devlet İstatistik Enstitüsü’nün DİE , Turizm Bakanlığı ile birlikte yaptığı ankete göre, Türkiye’ye geçen yıl 13 milyon 450 bin ziyaretçi geldi. Bunlardan 2 milyon 173 binini yurtdışında yaşayan Türkler oluşturdu. Gelenlerin yüzde 12.6’sı düşük, yüzde 72.5’i orta, yüzde 15.5’i yüksek gelir grubunda yer aldı. Kişi başına en yüksek turizm geliri, bin 600 dolar ile yurtdışındaki Türk vatandaşlarından sağlandı. 
     Harcama türlerine göre, toplam gelir içinde, yeme - içme yüzde 22.2 ile ilk sırada yer alırken, konaklama yüzde 18.1 düzeyinde kaldı. Kişisel harcama kaleminin, turizm geliri içindeki payı yüzde 84.2’ye yükselirken, yurtdışına götürülen malların payı da yüzde 15.8 olarak belirlendi. Yabancı turistin yeme içmeye ayırdığı pay yüzde 21.1, yerli turistin yüzde 23.8 oldu. 
     DİE ve Turizm Bakanlığı’nın önceki yıl yaptığı anket çalışmasında da 2000 turizm geliri 10.4 milyar dolar olarak hesaplanmıştı. 
     
En fazla Ruslar harcadı      Kişi başına turizm geliri yabancı ziyaretçiler için ortalama 792 dolar olurken, en çok harcamayı bin 237 dolar ile Rusya Federasyonu pasaportlular yaptı. Almanların kişi başına harcaması 718 dolar olurken, İsraillilerin en düşüğü olan 600 dolar civarında harcama yaptığı belirlendi. 
     
     



 EKONOMİ 
















</TEXT>
</DOC>
