<DOC>
<DOCNO> 67774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/15/yazar/asik.html </URL>
<DATE> 2002/02/15/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Madam Fogg 
</HEADLINE>
<TEXT>

     Haddini bildirdik" dediği Cumhurbaşkanı Sezer’in şifre adı HoR, yani Head of Republic Cumhuriyetin başı ... Mesut Yılmaz’ınki Happy Unyielder... 
     Mehmet Ali Birand’a hitabı canım, tatlım, hayatım anlamına gelen sweethart... İşçi Partisi Genel Başkanı Doğu Perinçek, AB Türkiye Temsilcisi Karen Fogg’ un Brüksel’deki şeflerine gönderdiği özel e - mail’leri açıklamayı sürdürüyor. Dünkü basın toplantısında da Madam Fogg’un bizim Dışişleri ve Adalet Bakanlıklarında çalışan birtakım görevlileri ayarladığını, buradan gizli bilgiler sızdırdığını iddia etti. 
     Bu tür gizli mektupları açıklamak suç mu Kimi hukukçu ve yazarlara göre evet. Doğu Perinçek ise dün bu soruya şu yanıtı verdi 
     - Özel mektupları açıklamak ancak iki durumda suç sayılır birincisi, özel hayata ilişkin bilgileri açıklarsanız, ikincisi haksız rekabete yol açacak bilgileri yayınlarsanız. Bizim yaptığımızda bu iki unsur da yoktur. 
     Perinçek’in yaptığı suçtur veya değildir. Ulusalcı güçlere, "Uyuyan köpekler", Cumhurbaşkanı’na "haddini bildirdik" demek cüreti gösteren Bayan Fogg’un hakkında doğan kuşkulara açıklama getirmesi gerekmiyor mu Burası Hotanto cumhuriyeti mi 
     
     Makineler insanlara benzedikçe, insanlar da makinelere benzeyecektir. 
     J.Krutch 

     
Recep Bey’den inciler...      AKP Lideri Recep Tayyip Erdoğan içki yasağını savunmaya devam ederken iktidara geldiklerinde ülkeyi ne tür tartışmaların içine çekeceği konusunda da fikir veriyor. Beyefendinin değerli fikirleri alkol yasağından ibaret değildir. Turan Yılmaz’ın "Tayyip" Ümit Yayıncılık adlı kitabında Erdoğan’ın son 10 yılda dillendirdiği düşünceleri bulabilir, yakın gelecekte hangi abes tartışmalarla iştigal edeceğimizi görebilirsiniz... Mesela... 
     "1 Ocak laiklerin ortaya koyduğu bir yılbaşı. Bize göre meşru bir eğlence tarzı değil" 
     "Soru Sizce bale seyretmeye gidenler ahlaksızlık için mi gidiyor 
     Yanıt Onu kendilerine sormak lazım. Şu anda devraldığım belediyede hamdolsun böyle bir birim yok" 
     "Soru Siz müslüman kadınların nasıl giyinmesi gerektiğini düşünüyorsunuz. 
     Yanıt Ben bunu kendi eşimle ortaya koyuyorum zaten. Bu konuda Kuran’ın ortaya koyduğu bir ölçü var" 
     "Biz Sultan Abdülhamit’e layık olmaya çalıştık" 
     "Taksim’e cami 20 yıllık bir olaydır. Kamuoyu araştırması yaptık. Yüzde 80’lere varan kitle cami istiyor." 
     " Cem Özer yakasına Atatürk rozeti taktığı için Atatürk’ün dalkavuğudur" 
     Ve "İkinci Cumhuriyet Tartışmaları" adlı kitapta yer alan görüşleri 
     "... Ne yazık ki Türkiye’nin 70 yıllık tarihi boşa harcanmış bir zamandır. Türkiye Cumhuriyeti 1923’den bu yana sürekli olarak bir gerileyişin içindedir." 
     Bu düşüncelere sahip birinin iktidarında yaşanacak şenliği ve yeni bir 28 şubat ihtimalini şimdiden kara kara düşünüyorsanız haklısınız. Bu gemi bu kaptanla anca oraya toslar... 
     
     Karen Fogg, foga bastı. 
     E. Akyol 

     
Anket...      Hürriyetim Sitesi’nde bir anket... Soruluyor 
     "ABD Irak’a operasyon düzenlemek için haklı gerekçelere sahip mi " 
     Ankete 12 bin 290 kişi katılmış... Yüzde 57,6’sı "ABD’nin böyle bir hakkı yok" yanıtı veriyor. 
     Yüzde 26,6’sı "Sorun diplomatik yoldan çözülmeli" diyor. 
     Sadece yüzde 15,8 ABD’yi destekliyor. 
     Sade vatandaş yüzde 85 oranında ABD’nin Irak’a saldırmasına karşı... 
     Ne var ki bizim medyanın önemli bölümü halkın bu sesine değil kafayı Irak’la bozmuş olan Amerikalı şahinlerin sesine kilitlenmiş durumda. 
     
     







Chomsky, Aleviler, Türban vs... 


Madam Fogg 


İşte Türkiye'nin katma değeri 


Tayyip Erdoğan'da tehlikeli eğilimler 


Yolsuzluk MR'ı 


Cumhuriyetin mimarı Ankara Üniversitesi 1 


Krizden önce hangi çanlar çalmıştı 


İmkansız değil, ama... 


Mavi ışıklı trafik magandaları 


Utanmazdan nasıl spor adamı olur 


Mülkiyeli zeytinci 


Fogg'u bırak AB'ye bak 


Telefonla günlük tutma hizmeti verilir 


Muhalifin ecnebisi iyidir 


Aflatoksin’ ihracatımızı engelleyecek 


</TEXT>
</DOC>
