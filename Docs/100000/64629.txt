<DOC>
<DOCNO> 64629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/28/son/sonspo15.html </URL>
<DATE> 2002/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, Diyarbakırspor maçı hazırlıklarına başladı 
</HEADLINE>
<TEXT>

     Bursaspor ile deplasmanda 2-2 berabere kalan Trabzonspor, hafta sonunda Diyarbakırspor ile yapacağı lig maçının hazırlıklarına başladı. 
     Teknik direktör Hans Peter Briegel yönetiminde, Mehmet Ali Yılmaz Tesisleri'nde yapılan çalışmaya, sakatlıkları süren Bushaj ve Augustine katılmadı. 
     Kulüp doktoru Ahmet Çağlar, sol kasığında zorlanma olan Bushaj'ın Bursaspor maçı dönüşü İstanbul'da kas testi için kaldığını söyledi. 
     Çağlar, Augustine'nin ise 1 ay daha sahalardan uzak kalacağını bildirdi. 
     Bordo-mavili futbolcular, koşunun ardından yarım alanda minyatür kale maç yaptılar. Briegel'in de katıldığı çift kale maçta, futbolcuların istekli oldukları gözlendi. 
     Trabzonspor, yarın yapacağı çalışma ile Diyarbakırspor maçının hazırlıklarını sürdürecek. 
     






</TEXT>
</DOC>
