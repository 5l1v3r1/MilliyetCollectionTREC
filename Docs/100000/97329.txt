<DOC>
<DOCNO> 97329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/son/sonspo08.html </URL>
<DATE> 2002/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor, Trabzonsporlu Da Silva'nın peşinde... 
</HEADLINE>
<TEXT>

     Elazığspor Basın Sözcüsü Faruk Çikoğlu, Trabzonsporlu Da Silva'yı almakta kararlı olduklarını söyledi. 
     Çikoğlu, yaptığı açıklamada, Trabzonsporlu Da Silva ile sözleşme imzaladıklarını ancak bu oyuncunun bonservisini henüz alamadıklarını belirtti. 
     Da Silva'nın bonservisini almak için Trabzonspor ile görüşmelerinin devam ettiğini ve Trabzonspor'u kardeş kulüp olarak gördüklerini anlatan Çikoğlu, ''Trabzonsporlu Da Silva'yı almakta kararlıyız. Bu konuda prosedür neyi gerektiriyorsa yapacağız'' dedi. 
     Trabzonsporlu yöneticilerin Da Silva için FİFA'ya başvuruda bulunmadıkları yönünde bilgi aldıklarını ifade eden Çikoğlu, şöyle dedi 
     ''Da Silva'nın bonservisinde meydana gelen pürüzü hafta içerisinde giderip, bu konuyu kapatmak istiyoruz. Ayrıca, transfer çalışmalarımız aralıksız sürüyor. Galatasaraylı Erhan Namlı ve Trabzonsporlu Nikolowski ile prensipte anlaştık. Ancak bu oyuncularla sözleşme sürecinde pürüz yaşadık.'' 
     





</TEXT>
</DOC>
