<DOC>
<DOCNO> 78167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/son/sondun04.html </URL>
<DATE> 2002/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Servisi kaçırınca okula çalıntı arabayla gitti ama yaşı henüz 8... 
</HEADLINE>
<TEXT>

     ABD'nin Florida eyaletinde, okul otobüsüne yetişemeyen 8 yaşındaki bir çocuk, çalıntı bir arabayı kendisi kullanarak okuluna gitti. 
     Riverhills İlkokulu öğrencisi küçük afacan, arabayı park ederken kendisini gören arkadaşlarının öğretmene şikayeti üzerine yakalandı. 
     Arabayı sürerken polis tarafından görülmediği için tutuklanmayan çocuğa, kendisini ve başkalarını tehlikeye attığı için 10 gün okuldan uzaklaştırma cezası verildi. 
     Polis, arkadaşlarına göstermek için arabayı sürerek okula gelen çocuğun, böbürlenmesi üzerine yakalandığını aktardı. Adı açıklanmayan 8 yaşındaki çocuk, araba kullanmayı amcasından öğrendiğini söyledi. 
     Çocuğun okula yetişmek için sürdüğü Ford Focus marka arabanın çalıntı çıkması ise polisi harekete geçirdi. 
     Çocuk ve annesinin, arabanın çalıntı olmasıyla ilgili bir bilgileri olmadığı belirtilirken, amcasının, birkaç gün önce başka bir çalıntı araba suçlamasıyla tutuklandığı kaydedildi. 
     





</TEXT>
</DOC>
