<DOC>
<DOCNO> 70617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/04/guncel/agun.html </URL>
<DATE> 2002/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Esenler sokakları Filistin’e döndü... 
</HEADLINE>
<TEXT>

Bir esnaf ile Roman vatandaş arasındaki alacak sorunu, Esenler’deki Karabayır Mahallesi’ni Filistin sokaklarına çevirdi. Önceki gece başlayıp dün de devam eden taşlı, sopalı, silahlı kavgada bir kişi vurularak öldü, 13 kişi ise yaralandı... 
     MEHMET DEMİRKAYA, DİNÇER ŞEREF ŞAKİR AYDIN İstanbul 

     Dördü silahla olmak üzere 13 kişinin yaralandığı, bir kişinin öldüğü olayların ardından dün 2 cadde ile 22 sokakta, bir günlük sokağa çıkma yasağı ilan edildi. Olaylar, önceki akşam Sakarya Caddesi’nde demir - doğrama işi yapan bir esnaf ile Roman vatandaş arasındaki borç tartışmasıyla başladı. Her iki tarafın yakınları devreye girince kavga büyüdü ve silahlarla sopalar konuştu. 
     
     Taşlar havada uçtu 
     Olayı bastırmada ilçe polis ekiplerinin yetersiz kalması üzerine, bölgeye Çevik Kuvvet ve Özel Harekat timleri sevk edildi. Panzerler eşliğinde olaylara müdahale eden ve göz yaşartıcı bomba da kullanan polis ile ara sokaklara kaçan gruplar arasında kovalamaca yaşandı. Güvenlik güçleri kavgayı ancak 4 saatte dağıtabildi. Bu süre içinde caddedeki çok sayıda ev ve işyeri ile araçların camları kırıldı. Yaralanan 13 kişi hastaneye kaldırılırken, 25 kişi de gözaltına alındı. Olaylar sonrası 9 ruhsatsız silah ele geçirildi. 
     
     Yaralılar taburcu oldu 
     Tedavileri tamamlanan yaralıların tümü dün taburcu edilirken, mahalledeki gerginlik günün ilk ışıklarıyla yeniden arttı. Taraflar saat 14.00 sıralarında yeniden toplanmaya başladı. Polisin müdahalesine rağmen, silahların kullanıldığı kısa süreli çatışmada, 38 yaşındaki Nusret Özcan hayatını kaybetti. 
     Polisin durumu kontrol altına almasından sonra İstanbul Valisi Erol Çakır, Emniyet Müdürü Hasan Özdemir incelemelede bulunmak üzere olay yerine geldi. Çakır ve Özdemir’in bulunduğu grup, bir sokaktan geçerken taş yağmuruna tutuldu. Güvenlik güçleri, Çakır ve Özdemir’i hızla sokaktan uzaklaştırdı. Olayların ardından evlerde tek tek kimlik kontrolü yapan polis, çok sayıda kişiyi daha gözaltına aldı. 
     
Özel tim de oradaydı      Önceki gece çıkan olayları bastırmada ilçe polis ekipleri yetersiz kalınca Özel Harekat Timleri ve Çevik Kuvvet güçleri bölgeye çağrıldı. Sokakların giriş ve çıkışlarını tutan güvenlik güçleri, göz yaşartıcı bombalar ve panzerlerle öfkeli kalabalığı ancak iki saat sonra bastırabildi. 
     



 GÜNCEL 














</TEXT>
</DOC>
