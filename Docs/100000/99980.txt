<DOC>
<DOCNO> 99980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/04/son/sontur04.html </URL>
<DATE> 2002/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Gebze ve Akşehir de il olmak istiyor 
</HEADLINE>
<TEXT>

     Şebinkarahisar'ın il olmasıyla ilgili haberler üzerine, birçok ilçe de aynı yöndeki isteklerini dile getirmeye başladı. 
     Kocaeli'nin Gebze ilçesi'de Sanayi ve İş Adamları Derneği Yönetim Kurulu Başkanı Lokman Demir, yaptığı yazılı açıklamada, ilçenin 402 bin 916 nüfusla, bağlı olduğu il nüfusundan daha fazla nüfusa sahip olduğunu bildirdi. Demir, Türk sanayisinin yüzde 13'lük kısmınının Gebze'de olduğunu vurgulayarak, şunları kaydetti 
     ''Gebze'nin milli gelire katkısı 1.76'dır. 2001 yılında 325 trilyon vergi toplayan, fakat buna karşılık ilçemize tahsis edilen toplam ödenek 4 trilyon lirada kalmıştır. İl olmak için tüm kriterlere sabip bir beldenin girişimcileri olarak, Gebze'nin özellikle il yapılmamak üzere ertelenmesine, Gebze ile kıyaslanamayacak yörelerin gündeme getirilmesine karşılık Önce Gebze, herkes sırasını beklesin diyoruz.'' 
     
     AKŞEHİR DE İSTİYOR 

     Konya'nın Akşehir İlçe Belediye Başkanı Ahmet Nuri Köksal da, ilçeye bağlı bazı belde belediye başkanlarıyla yaptığı basın toplantısınıda, son günlerde Şebihkarahisar'ın il olmasının gündeme geldiğini anımsatarak, Akşehir'in 50 yıldır bu beklenti içinde olduğunu kaydetti. 
     İl yapılacak ilçeler arasında Akşehir'in ilk sırada olması gerektiğini belirten Köksal, ''Akşehir'in il olması için 11 belediye başkanı ortak hareket edeceğiz. Yeni yapılacak iller arasında Akşehir olmazsa, partiden istifa da dahil her türlü fedakarlığı yapmaya hazırız. Bu harekete önümüzdeki günlerde yeni destekler de gelecek'' dedi. 
     





</TEXT>
</DOC>
