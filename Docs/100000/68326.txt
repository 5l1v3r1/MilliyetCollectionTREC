<DOC>
<DOCNO> 68326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/18/son/sontur02.html </URL>
<DATE> 2002/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Memura kötü haber Özel hizmet tazminatı artmıyor... 
</HEADLINE>
<TEXT>

     Maliye Bakanı Sümer Oral, devlette görev yapan tercümanlara ve diğer personele verilen özel hizmet tazminatlarının artırılmasını şu an için düşünmediklerini bildirdi. Oral, yeterli ve sağlam ek kaynak sağlanması durumunda yıl içinde kamu çalışanlarına verilen özel hizmet tazminatlarında iyileştirmeler yapılabileceğini kaydetti. 
     Oral, AK Parti Siirt Miletvekili Nurettin Aydın'ın özel hizmet tazminatı alan diğer kamu personelinin özlük haklarıyla ilgili yazılı soru önergesini yanıtladı. Oral, "Uygulanan ekonomik istikrar programı nedeniyle 2002 yılında gerek mütercimlerin gerek diğer personelin özel hizmet tazminatlarının artırılması düşünülmemektedir. Ancak, yeterli ve sağlam ilave mali kaynakların temin edilmesi halinde özel hizmet tazminatlarının ve diğer ödeme unsurlarının da dengeleri bozmayacak şekilde artırılması mümkün olabilecektir" dedi. 
     






</TEXT>
</DOC>
