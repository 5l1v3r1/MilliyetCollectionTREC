<DOC>
<DOCNO> 62611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/son/sonspo16.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Avustralya Açık'ta favoriler birer birer devriliyor.. 
</HEADLINE>
<TEXT>

     Sezonun ilk ''Grand Slam'' mücadelesi olan Avustralya Açık Tenis Turnuvası'nda yaprak dökümü sürüyor. Tek erkeklerde Gustavo Kuerten ve Lleyton Hewitt'den sonra bugün de Yevgeny Kafelnikov ile Sebastien Grosjean da turnuvaya veda etti. 
     Bu turnavada 1999 yılında şampiyon, 2000'de finalist olan 4 numaralı seribaşı Rus Yevgeny Kafelnikov, 2. turda dünya klasmanında 234. sırada olan 24 yaşındaki ABD'li Alex Kim'e 6-3, 7-5 ve 6-3'lük 
     setlerle 3-0 yenilerek elendi. 
     Turnuvanın 5 numaralı seribaşı tenisçisi Fransız Sebastien Grosjean de dünya klasmanında 51. sırada yer alan 33 yaşındaki İspanyol Francisco Clavet'e 6-4, 3-6, 6-0, 5-7, 6-4'lük setlerle 3-2 yenildi. 
     Turnuvanın 1 numaralı seribaşı Avustralyalı Lleyton Hewitt'in dün, 1 numaralı seribaşı Brezilyalı Gustavo Kuerten'in de ilk gün elenmesi, 
     3 numaralı seribaşı ABD'li Andre Agassi'nin de sakatlığı nedeniyle 
     turnuvanın hemen başında çekildiğini açıklaması, bugün de bu 2 tenisçinin elenmesiyle Avustralya Açık'ta erkeklerde klasmanda ilk 5 sırada bulunan tenisçi kalmadı. Böylece ilk kez bir Grand Slam mücadelesinde 3. gün sonunda favori olan seribaşı ilk 5 tenisçi turnuva dışı kalmış oldu. Tek bayanlar mücadelesinde ise 3 numaralı seribaşı İsviçreli Matina Hingis, Alman Greta Arn'ı 6-1, 6-2'lik setlerle 2-0 yenerek tur atladı. 
     






</TEXT>
</DOC>
