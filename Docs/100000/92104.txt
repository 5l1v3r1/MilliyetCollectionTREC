<DOC>
<DOCNO> 92104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/magazin/amag.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Keşke onu sevmeseydim’ 
</HEADLINE>
<TEXT>

Mehmet Ali Erbil’in boynu bükük eşi Sedef suskunluğunu ilk kez, Milliyet için bozdu... 
     BİRSEN ALTUNTAŞ 

     Aniden "Biz evlendik" açıklaması, masal gibi bir düğün, dikkat çekici bir anne ve şovmen Mehmet Ali Erbil’in gözyaşları içinde Reha Muhtar’a boşanabileceğini açıklaması... Her şey bu kadar hızlı gelişti... Bu aşamada hakkında çok şey konuşulan Sedef Erbil hep suskun kaldı... Taa ki bugüne kadar olay eş’ Sedef ilk kez Milliyet’e konuştu... 
     
Evliliğinizde son durum ne 
     Mehmet Ali’yle konuştum. Şu anda benim bir açıklama yapmamı istemiyor. Eşim olarak saygı duymak zorundayım. 
     
Anneniz evlendi mi 
     Öyle bir düşüncesi vardı ama evlenmedi. Mutlu olacaksa evlenmesini isterim. Çünkü evlilik taraftarı bir insanım. Amerika’dan ne zaman gelecek bilemiyorum. 
     
Eşiniz Mehmet Ali Erbil ile ne sıklıkta görüşüyorsunuz 
     En son 4 gün önce konuştuk, çok net değil, arada bir her zamanki gibi. Bir ay önce böyle değildi. Bunlar da bana çok büyük sürpriz oldu. Çok da ağır geliyor ama yapılacak bir şey yok. Niye aramıyor anlamıyorum. Son olaylardan sonra utanıyor diye düşünüyorum. 
     
Size sürekli mankenlik, oyunculuk teklifleri geliyor, boşanma gerçekleşirse bu yöne kayar mısınız 
     Ben medya tasarımı okuyorum. Çizgim belli, çok büyük paralar teklif edilse bile eğimini aldığım iş dışında bir şey yapmam. Mehmet Ali ile röportaj yapılırken bile genelde konuşmamaya, geri kalmaya çalışırdım. Makyaj bile yapmaz, dikkat çekmek istemezdim. Bunun bana zarar vereceğini düşünürdüm, arka planda kalırdım. Mehmet Ali’yi sevdim, evlendim. Bunların onun gerçek düşüncesi olduğuna inanmıyorum, insanların dolduruşu. Bir insan bir ayda bu kadar değişemez. Kimseyi tanımadan önce ilişkimiz gayet iyiydi, bilemiyorum. 
     
Araya herhangi bir aracı koymayı düşünüyor musunuz 
     Hayır, öyle bir çabam yok, hatam yok çünkü... Ona karşı hep dürüst oldum. Anlarsa kendisi anlar artık. Ben, beni bu kadar seven bir eşim olsa asla böyle yapmazdım. 
     
Peki seni neyle suçluyor 
     Ne bileyim ben televizyondan izliyorum. İki sevgiliyle anılmaktan sıkıldım evlendim’ diyor işte. Evlenmiş işte, ben de uğursuz gelmişim. Uğursuz insan olarak ben bu duruma şaşırıyorum. Şimdiye kadar hiçbir kötü sözünü duymadım, ya şimdiye kadar hiç tanımamışım ya da ne bileyim, evlenip boşanacağım hiç aklıma gelmezdi. Boşanırsam insanlara güvenim kalmayacak, birçok şeyim kötü etkilenecek. 
     
Boşanacakmış gibi yaşıyorsunuz, umudunuz var mı 
     Okuldan gelip evde oturuyorum. Yanlış anlaşılmasın diye dışarda yemek bile yemiyorum. Hep evdeyim. Ne yapacağımı şaşırdım. 
     
Annemi çok yanlış tanıdılar’ Annenizin arkadaşı Nil Demirkazık, ağır iddialarda bulundu evlendiğinizde bakire olmadığınızı, annenizin şöhret meraklısı olduğu, siyasetçi ve işadamlarıyla ilişki yaşayarak lüks yaşam standartına ulaştığını söyledi. Sizce neden bu açıklamaları yaptı 
     Bir kere beni çok az tanıyor. Herhalde zarar vermeye çalışıyor. Yaptıklarını insanlığa sığdıramıyorum. Annemle düzenli bir yaşamımız vardı, akşamları hep evdeydik. Ayrıca annemin sadece bir evi var. Güzel bakımlı diye çok zengin gibi gözüküyor. Çok yanlış tanındı. Mehmet Ali’den para falan da istemedi. Mehmet Ali’nin de ona beş kuruşu geçmemiştir. Ayrıca çok sık görüşmüyorduk. Evliliğimizi nasıl etkileyebilirdi ki Nil Demirkazık’ın konuşmasıyla Mehmet Ali’nin anneme karşı fikirleri değişti. 
     
Nil Hanım, "İffet, çok iyi adam kullanır ve sonra harcar. Çevremdeki insanları kullandı" dedi... 
     Annem kendi halinde bir kadındır, anlatılanlarla ilgisi yok. Daha önce başka erkeklerle birlikte olsam, sevine sevine çıkıp Ben Sedef ile birlikte oldum’ demezler miydi Bakireliği geçin, el ele gezdiğim bir erkek bile olmadı. Bir erkekle gezmek kötü bir şey demiyorum ama benim olmadı. Mehmet Ali çıkıp benim el değmemiş bir kız olduğumu söylemeseydi, bunu kesinlikle basınla paylaşmazdım. Ben hiçbir zaman böyle olduğum için övünmedim de... Sadece Mehmet Ali’ye Sen ilksin’ dedim. Bunu bu kadar önemsemesini de anlayamadım, çok şanslı olduğu anlamında da söylemedim. Mehmet Ali’yi h l çok seviyorum, onunla evlendiğim için hiç pişman olmadım ama onu bu kadar sevmemeyi isterdim. Çünkü çok acı çekiyorum. Bize yazık oluyor. Yanında olmamak beni çok üzüyor. 
     



 MAGAZİN 











</TEXT>
</DOC>
