<DOC>
<DOCNO> 92284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/son/sontur25.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
19. Aydın Doğan Karikatür Yarışması sonuçları yarın açıklanıyor 
</HEADLINE>
<TEXT>

     19. Aydın Doğan Uluslararası Karikatür Yarışması Seçici Kurulu, ''Terör'' ana temasıyla yarışmaya katılan 386 karikatürü değerlendirme toplantısı yapıldı. 
     Falez Otel'de toplanan ve en yaşlı üye sıfatıyla Çek sanatçı Miroslav Bartak'ın başkanlığını yaptığı, Arthur B. Bok, Latif Demirci, Gürbüz Doğan Ekşioğlu, Roberto Fontanarossa, Finn Fraff, Hüsamettin Koçan, Tan Oral, Diter Ronte ve Turhan Selçuk'tan oluşan Seçici Kurul, ön değerlendirme sonucu belirlenen 56 ülkeden 330 sanatçıya ait 386 eseri değerlendirdi. 
     Genel değerlendirmenin ardından puanlama usulüyle dereceye girecek eserlerin seçilebilmesi için gün boyu süren kurul toplantısı, akşam saatlerinde sona ererken, kurulun dereceye giren 15 karikatürü seçtiği ve yarışma sonuçlarını yarın açıklayacağı bildirildi. 
     Yarışma sonunda birincilik ödülü almaya haz kazanan sanatçıya 8 bin dolar, ikinciye 5 bin, üçüncüye ise 3 bin 500 dolar para ödülü verilecek ve ödül töreni 5 Kasım'da Ankara Devlet Resim Heykel Müzesi'nde yapılacak. 
     Yarışmada başarılı bulunan sanatçıların eserleri, 27 Haziran-5 Temmuz tarihleri arasında Antalya Falez Otel'de sergilenecek. 
     





</TEXT>
</DOC>
