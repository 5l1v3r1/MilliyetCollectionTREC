<DOC>
<DOCNO> 67100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/son/sonspo15.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Derbi maçın biletleri yarın satışa çıkacak 
</HEADLINE>
<TEXT>

     Birinci Süper Futbol Ligi'nde Fenerbahçe ile Galatasaray arasında 16 Şubat Cumartesi günü oynanacak derbi maçın biletleri yarın satışa çıkarılacak. 
     Sarı-lacivertli taraftarların yarından itibaren Biletix gişelerinden ve internetten, bilet temin edebilecekleri bildirildi. 
     Biletix'ten yapılan açıklamada, Galatasaraylı taraftarların ise, Biletix'ten bilet alamayacakları, sadece sarı-kırmızılı kulübe verilecek biletleri temin edebilecekleri ifade edildi. Galatasaraylı taraftarların, Biletix'ten bilet almaları halinde, stada sokulmayacakları kaydedildi. 
     Fenerbahçe Kulübü Yönetim Kurulu'nun bu akşam yapacağı toplantıda, bilet fiyatlarını ve Galatasaray Kulübü'ne verilecek bilet sayısını belirleyeceği bildirildi. 
     






</TEXT>
</DOC>
