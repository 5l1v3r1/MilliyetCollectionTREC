<DOC>
<DOCNO> 99495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/ekonomi/eko07.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Güvence, seçim popülizmidir...’ 
</HEADLINE>
<TEXT>

İTO Başkanı, politikacıların, erken seçim kararı ile birlikte iş güvencesini gündeme getirmelerini eleştirdi 
     EKONOMİ SERVİSİ 

     İstanbul Ticaret Odası Yönetim Kurulu Başkanı Mehmet Yıldırım, iki yıldır Cumhuriyet tarihinin en büyük krizini yaşayan iş dünyasının iş güvencesi oldu bittisiyle de karşı karşıya bırakılmak istendiğini söyledi. 
     İş güvencesine değil, ülkenin yaşamakta olduğu ağır kriz ve siyasi istikrarsızlık sonucu iş dünyasının içine düştüğü endişe verici durumda altyapısı hazırlanmadan ortaya atılan iş güvencesi yasa tasarısına karşı olduklarını ifade eden Yıldırım, "Gün, işi olanlara ek teminat sağlamak günü değil, işsize iş bulmak, işyerlerini açık tutmak günüdür" dedi. 
     İş güvencesi yasa tasarısının popülist yaklaşım içinde bir seçim tavizi olduğunu söyleyen Yıldırım, "Bütün çalışma mevzuatımız AB normlarına uyumlaştırıldığında ancak iş güvencesini AB yasalarına uyumlaştırmaktan söz edilebilecektir. Tek başına hem gerekli altyapıdan uzak hem de her şeyden önemlisi ülke gerçekleri gözardı edilerek çıkarılacak bir İş Güvencesi Yasası’nın çalışanlara bir yararı olmayacağı gibi ülkemizin en büyük sorunu olan işsizliği ve kayıtdışı ekonomiyi körükleyecektir" dedi. 
     



 EKONOMİ 
























</TEXT>
</DOC>
