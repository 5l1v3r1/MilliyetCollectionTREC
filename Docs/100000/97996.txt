<DOC>
<DOCNO> 97996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/25/son/sonspo11.html </URL>
<DATE> 2002/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanarya'nın Avrupa'daki rakibi belli oluyor... Kimler çıkabilir 
</HEADLINE>
<TEXT>

     Avrupa Şampiyonlar Ligi'ne katılabilmek için 3. ön eleme turu oynayacak Fenerbahçe'nin bu turdaki rakibi yarın belli olacak. 
     Geçen sezon Birinci Süper Futbol Ligi'ni Galatasaray'ın ardından ikinci sırada tamamlayarak, sarı-kırmızılı ekiple birlikte bu ligde mücadele etmek için 3. ön eleme turu oynamaya hak kazanan sarı-lacivertlilerin rakibi, İsviçre'nin Nyon kentinde çekilecek kurada belirlenecek. 
     Fenerbahçe, son 5 yılda Avrupa kupalarında elde ettiği puan yeterli olmadığı için bu turda mücadele edecek 32 takım arasında 24. sırada yer alarak, seri başı takımlar arasına giremedi. 
     Sarı-lacivertliler, 3. ön eleme turundaki ilk maçını 13-14 Ağustos, ikinci maçını ise 27-28 Ağustos tarihlerinde oynayacak. 
     Kura çekimine Fenerbahçe Kulübü'nü temsilen Asbaşkan ve Dış İlişkiler Sorumlusu Sadettin Saran, Sosyal İlişkiler ve Stat Yönetimi Sorumlusu Hakan Bilal Kutlualp ile İdari Koordinatör Kemal Dinçer'in katılacağı öğrenildi. 
     
     RAKİPLER GÜÇLÜ 

     Sarı-lacivertlilerin 3. ön eleme turunda eşleşeceği takımlar arasında oldukça güçlü rakipler yer alıyor. 
     Fenerbahçe'nin olası rakipleri arasında Bayern Münih Almanya , Manchester United İngiltere , Barcelona İspanya , İnter, Milan İtalya , Feyenoord Hollanda , Lokomotiv Moskova Rusya , AEK Yunanistan , Rosenborg Norveç , Newcastle United İngiltere , Sturm Graz Avusturya ve Celtic İskoçya gibi Avrupa'nın önde gelen futbol takımları bulunuyor. 
     Sarı-lacivertli takım, 3. ön eleme turunda eşleşeceği rakibini oynayacağı iki maç sonunda elerse, tarihinde 3. kez Avrupa Şampiyonlar Ligi'nde grup maçları oynamaya hak kazanacak. 
     





</TEXT>
</DOC>
