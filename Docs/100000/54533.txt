<DOC>
<DOCNO> 54533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/son/soneko07.html </URL>
<DATE> 2001/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İSO'da seçim heyecanı...Küçük ve Eriş'in listeleri belli oldu 
</HEADLINE>
<TEXT>

     İstanbul Sanayi Odası'nda İSO 
     Yönetim Kurulu Başkanlığı için yarışan Tanıl Küçük ve Meral Gezgin Eriş'in listeleri belli oldu. 
     İSO Yönetim Kurulu eski Başkan Yardımcısı ve Elit Çikolata Yönetim Kurulu Başkanı Tanıl Küçük'ün 11 kişiden oluşan listesinde, H. Halil Demirkaya, Ataman Onar, Bahattin Keleş, Mustafa Özkazanç, Zeynep Bodur Okyay, Ali İsmail Sabancı, Uran Tiryakioğlu, Bülent Demircioğlu, Mehmet Büyükekşi ve Nuri Tuna yer aldı. 
     İktisadi Kalkınma Vakfı İKV Başkanı Meral Gezgin Eriş ise, Ahmet Sakip Gürsoy, Ali E. Çavuşoğlu, Ali Engin Keçeli, Köksal Yüceler, M. 
     Okan Oğuz, Mustafa A. Özilhan, Mustafa Alpagut, N. Özcan Özenbay, Teoman Yenigün ve Turan N. İnkaya'dan oluşan ekibiyle oy isteyecek. 
     Odakule'deki İSO binasında gerçekleştirilen seçimlerde 106 Meclis Üyesi yeni yönetim kurulunu belirleyecek. 
     Saat 15.00'de tamamlanması beklenen Yönetim Kurulu seçimlerinin ardından yapılacak olan İSO Meclis Toplantısı'nda da yeni Meclis Başkanı belirlenecek. 
     Ömer Dinçkök'ün kendi isteğiyle bıraktığı Meclis Başkanlığı seçiminde halen tek aday, İSO Yönetim Kurulu eski Başkanı Hüsamettin Kavi. 
     Meral Gezgin Eriş, Hüsamettin Kavi'nin Meclis Başkanlığı için uygun olduğunu, bu nedenle başka bir isme gerek duyulmadığını söyledi. 
     Bu arada, Yönetim Kurulu Başkan adayları Meral Gezgin Eriş ve Tanıl Küçük ile bazı Meclis üyeleri seçimin yapılacağı salona geldiler. 
     






</TEXT>
</DOC>
