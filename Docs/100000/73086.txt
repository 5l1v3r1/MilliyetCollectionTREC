<DOC>
<DOCNO> 73086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/17/yazar/theper.html </URL>
<DATE> 2002/03/17/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Ucunda hapis var 
</HEADLINE>
<TEXT>

     İcradan dolayı hapis talebi ile mahkemeye verildim, mahkemeye gittiğimde adliyede biri bana bu ceza davalarının artık kalktığını söyledi. Duruşmaya gitmesem olur mu, davalar ortadan kalktı mı 
     R. G. - İstanbul 
     
     Mahkemeye gidip gitmemek sizin tayin edeceğiniz bir husus, ancak önemle hatırlatmak istediğim çok mühim bir nokta var. Size söylendiği gibi ceza davaları ortadan kalkmadı. Ancak size söylenen söze de tamamen "yalan" veya "yanlış" diyemeyeceğim. Açıklamamı okuyun anlayacaksınız. 
     Efendim, geçen sene ekim ayında bir Anayasa değişikliği oldu, hatırlayacaksınız. Bu değişiklik de bir yeni hüküm getirdi, bu hükme göre "hiç kimse yalnızca sözleşmeden doğan bir yükümlülüğü yerine getirmemesinden dolayı özgürlüğünden alıkonamaz". 
     Buna göre de mal beyanında bulunmayan borçlular için tayin olunan hapis cezası uygulanmamaya başladı. Yargıtay bazı kararlarında, mahkumiyet kararı verilmesi için uyum yasalarının çıkarılmasının beklenmesini öngördü. Ancak bu davalar bir yıl içinde düşeceğinden pek çok dava düştü. Pek çok alacaklı ceza davası açmadı, hatta pek çok borçlu mal beyanında bulunmadı, ama... 
     Şimdi elimizde yeni tarihli bir genel kurul kararı var, özetle diyor ki, mal beyanında bulunmamak bir sözleşme değildir, yasanın amir hükmüne aykırı davranıştır dolayısı ile değiştirilen Anayasa hukuku bu konuda uygulanmaz. 
     Yani artık mal beyanında bulunmayanlara hapis cezası verilecek. Yani sizin davanıza bakılacak ve şartları varsa hapis kararı da verilecek. Son durum bu, ancak bu arada düşen davalar veya suç olmadığı için mal beyanında bulunmayanlar var, bakalım onlar ne yapacak Ucunda hapis cezası var aman çok dikkatli olalım. 
     
     







Ve Yürekler... 


Dikey adalet 


İyimserlik karamsarlık üzerine bir pazar yazısı... 


Yol 


ÖSS değişiyormuş 


Bu yüzyılda böyle erkek... Çok zor... 


Aydın Boysan ve Tekel takımı 


Koş Süreyya Koş 


Fon bankasına borçlu sanayiciye 15 dolar faizi 


Gönüllü işkence toplumu 


Ucunda hapis var 


Bu, "Kopenhag kriterleri"nde yok ama.. 


Büyüme mi dedin, demek ki sen enflasyoncusun 


Hapishane, gazhane santral şimdi "modern sanat müzesi" 


Erivan’dan çıktım yola İzmir’de verdim mola 


</TEXT>
</DOC>
