<DOC>
<DOCNO> 71111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/06/son/sondun26.html </URL>
<DATE> 2002/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalıların yüzde 80'i aşırı şişman 
</HEADLINE>
<TEXT>

     Yapılan son araştırmalar, Amerikalıların yüzde 80'inin aşırı şişman olduğunu ortaya koydu. 
     Verilere göre, Amerikalılar, dünyanın en şişman toplumunu oluşturuyor. 
     Uzmanlar, aşırı şişmanlık oranının 1983 yılında yüzde 58 düzeyinde olduğuna dikkat çekiyorlar. Son 20 yıl içinde bu oran yüzde 38 artmış bulunuyor. 
     Araştırmayı yapan Cornell üniversitesi uzmanlarından Dr. Louis Aronne, ''aşırı şişmanlığın öldürücü olduğunu'' belirtti ve ''şişmanların yakalanmaları muhtemel hastalıkları'' şöyle sıraladı 
     ''Şeker hastalığı, yüksek tansiyon, kolesterol, kalp hastalıkları, kalp krizi, kanser, safra kesesi hastalıkları, astım, artrit, depresyon, doğum sırasında komplikasyonlarla karşılaşma ve uykuda düzensizlik.'' 
     
     Çok yemek, az ezgersiz 
     ''Aşırı şişman kişiler vücutlarında bir saatli bomba taşıyor'' diyen Dr. Aronne, ''şişmanlığa Amerikalıların çok yemeleri ve az egzersiz yapmalarının yol açtığını'' bildirdi. Lokantalarda verilen porsiyonların büyümesi ve Amerikalıların alışkanlığı olan fast-food tarzı beslenmenin de aşırı şişmanlığa yol açtığı ifade ediliyor. 
     ABD'de lokantaların son zamanlarda başlattığı, belli bir fiyat ödeyerek ''istediğin kadar ye'' kampanyaları büyük ilgi görüyor. 
     Amerikalılar, aşırı şişmanlıktan kaynaklanan hastalıklarını tedavi ettirebilmek amacıyla yılda 117 milyar dolar harcıyor. Şişmanlık yüzünden vaktinden önce ölenlerin sayısının ise 300 bin olduğu belirtildi. 
     






</TEXT>
</DOC>
