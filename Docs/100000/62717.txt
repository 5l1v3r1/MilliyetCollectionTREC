<DOC>
<DOCNO> 62717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/yasam/yas07.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bunlar nasıl öğretmen .. 
</HEADLINE>
<TEXT>

Erzincan’da çocuklara porno film izletip taciz eden öğretmen tutuklandı. Zonguldak’ta da tacizci iki öğretmene soruşturma açıldı 
     DOĞAN HABER AJANSI 

     Erzincan’a bağlı Çukurkuyu beldesindeki Fatih İlköğretim Okulu’nda matematik öğretmenliği yapan İbrahim Akpınar 35 , ikisi kız 13 öğrenciye cinsel tacizde bulunduğu iddiasıyla tutuklandı. Daha önce Erzincan Göktürk İlköğretim Okulu’nda görev yapan Akpınar, öğrenci dövdüğü gerekçesiyle soruşturma geçirdi. Bunun üzerine Yalnızbağ beldesi İlköğretim Okulu’nda görevlendirilen ve Çukurkuyu’daki Fatih İlköğretim Okulu’nda da matematik derslerine giren Akpınar, burada öğrencileriyle yakın ilişki kurdu. 
     Bazı öğrencileriyle ders çalıştırma, bilgisayarda oyun oynama, motosiklete binme gibi bahanelerle birlikte olan öğretmenin evine götürdüğü çocuklara videodan porno film gösterdiği tespit edildi. Velilerin şikayeti üzerine ilköğretim müfettişlerince yapılan soruşturma sonunda mahkemeye sevkedilen İbrahim Akpınar’ın evinde yapılan aramada porno filmler bulundu. Akpınar, tutuklanarak cezaevine gönderildi. 
     
     Hatıra defterine aşk mektubu 
     Zonguldak’ta, Merkez Gazi İlköğretim Okulu’nun 4. sınıf öğretmeni Haluk Fırat’ın 40 kız öğrencilere elle sarkıntılık ettiği, Din Kültürü ve Ahlak Bilgisi öğretmeni Sinan Nural’ın ise 36 bir kız öğrencinin hatıra defterine aşk mektubu yazdığı iddia ediliyor. Milli Eğitim Müdürü Onur Kaya, olayı öğrenir öğrenmez soruşturma başlattıklarını açıkladı. 
     



 YAŞAM 



















</TEXT>
</DOC>
