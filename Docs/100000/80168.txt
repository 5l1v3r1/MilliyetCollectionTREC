<DOC>
<DOCNO> 80168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/son/sonspo02.html </URL>
<DATE> 2002/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'nin golcüden yana şansı yok... 
</HEADLINE>
<TEXT>

     Birinci Süper Futbol Ligi'nde, Galatasaray ile birlikte 12'şer kez ''gol kralı'' çıkaran Fenerbahçe'nin, 7 sezondur bu yarışta golcülerinden yana şansı yok. 
     Sarı-lacivertli takımda 1994-95 sezonundan bu yana hiçbir futbolcu ''gol krallığı''na adını yazdıramadı. Söz konusu sezonda attığı 27 golle, sarı-lacivertli takımın son ''kral''ı olan Aykut Kocaman'dan sonra, Fenerbahçe'de geride kalan 6 sezonda en fazla gol atan oyuncu, 1995-96 sezonunda attığı 23 golle Elvir Boliç olurken, bu futbolcunun ardından 18'er golle 1998-99 sezonunda Boşnak oyuncu Elvir Baliç ve 1999-2000 sezonunda Rumen futbolcu Viorel Moldovan geliyor. 
     Gol krallığına en fazla yaklaşan oyuncu olan Baliç 17 , 1998-99 sezonunda 19 golle ''kral'' olan Galatasaraylı Hakan Şükür'ün ardından ikinci sırada yer almıştı. 
     Bu sezon ise takımın en golcüsü Serhat, şimdiye dek attığı 14 golle ''krallık'' yarışmasının bir hayli uzağında kaldı. 
     Fenerbahçe'nin diğer golcüleri, 1996-97 sezonunda 15 golle Boliç, 1997-98 sezonunda 14 golle Okocha ve geçen sezon da 14 golle Revivo oldu. 
     
     Kanarya'nın kralları 
     Lig tarihinde, Fenerbahçe'de gol kralı olan futbolcular ve sezonları şöyle 
     
     
1970-71 Ogün Altıparmak 16 gol 1972-73 Osman Arpacıoğlu 16 gol 1973-74 Cemil Turan 14 gol 1975-76 Cemil Turan 17 gol 1977-78 Cemil Turan 17 gol 1981-82 Selçuk Yula 16 gol 1982-83 Selçuk Yula 19 gol 1988-89 Aykut Kocaman 29 gol 1991-92 Aykut Kocaman 25 gol 1992-93 Tanju Çolak 27 gol 1993-94 Bülent Uygun 22 gol 1994-95 Aykut Kocaman 27 gol 
     





</TEXT>
</DOC>
