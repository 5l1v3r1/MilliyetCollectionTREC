<DOC>
<DOCNO> 83854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/yasam/ayas.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Spor, türban dinlemiyor 
</HEADLINE>
<TEXT>

Baharın gelişiyle İstanbul Büyükşehir Belediyesi’nin spor salonları da doldu taştı yüzme ve tenis derslerine ilgi gösterenler arasında türbanlı kadınlar çoğunluktaydı 
     İSTANBUL Milliyet 

     Türkiye’nin son yıllarda sporda elde ettiği uluslararası başarılar ve uzmanların sporu stresli yaşamın en iyi ilacı olarak tanımlamaları pek çok kişinin spora yönelmesinde etken oldu. İstanbul’da, Büyükşehir Belediyesi şirketlerinden Spor Etkinlikleri ve İşletmeciliği Tic. A.Ş.’nin Spor A.Ş. işlettiği 15 spor kompleksi ve salonundan, tüm branşlarda bir günde yararlanan sporsever sayısı 20 bine ulaştı. Yaz mevsiminde plajlarda perdeler arkasında denize giren tesettürlü kadınlar, yüzme derslerine en çok ilgi gösterenler arasında yer aldı. 
     
     20 branşta spor eğitimi 
     Spor A.Ş.’nin işlettiği, Akatlar, Alibeyköy Tevfik Aydeniz, Balat Akşemseddin, Bayrampaşa, Çırpıcı, Dudullu, Esenler Hakkı Başar, Florya, GOP Hamza Yerlikaya, Okmeydanı Cemal Kamacı, Tarabya Metin Oktay, Tuzla Sahilyolu, Ümraniye Haldun Alagaş, Yeşilpınar Taşocakları ve Zeytinburnu spor kompleksi ve spor salonları, İstanbullu sporseverlere hizmet veriyor. 
     Bu tesislerde akademisyen eğitimciler nezaretinde günün her saatinde spor yapılıyor. Merkezlerde, futbol, basketbol, voleybol, güreş, atletizm, karate, badminton, taekwando, king-boks, kung-fu, jimnastik, aikido, judo, step, aerobik, tenis, yüzme, masa tenisi, vücut geliştirme ve boks gibi 20 branş uygulanıyor. 
     
     Ücretler düşük 
     Spor komplekslerinde, halı saha fiyatları aylık 30-60 milyon lira arasında değişirken, yüzme aboneliği aylık 50 - 60 milyon, basketbol, voleybol ve futbol 10-20 milyon, uzakdoğu sporları 10-20, tenis 30-50 milyon lira arasında değişiyor. 
     



 YAŞAM 





















</TEXT>
</DOC>
