<DOC>
<DOCNO> 62749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/son/sondun10.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Silahlı bir Filistinli öldürüldü 
</HEADLINE>
<TEXT>

     İsrail askerleri bugün silahlı bir Filistinli'yi öldürdü. 
     Filistin güvenlik ve hastane kaynakları, Batı Şeria'nın Nablus kentinde İsrail askerleriyle Filistinli bir militan arasında çıkan çatışmada militanın öldürüldüğünü söylediler. 
     İsrail yönetiminin, Filistinlilerin saldırılarının sürmesi ve yeni saldırılar planlandığı uyarısı üzerine bugün erken saatlerde Batı Şeria'daki birkaç Filistin kentini ablukaya aldığı bildirildi. 
     İsrail güvenlik kabinesi dün gece yaptığı toplantıda, Savunma Bakanı Binyamin Ben-Eliezer'in Batı Şeria'daki Filistin kentleri Kalkiyya, Cenin, Tulkarem ve Nablus'un ablukaya alınması kararına onay verdi. 
     Batı Şeria'daki Filistin kenti Ramallah'ın da İsrail askerlerinin bugün bir Filistinli saldırganı öldürmesinin ardından kuşatıldığı belirtildi. 
     Ben-Eliezer, güvenlik kabinesi toplantısından önce İsrail ordu radyosuna verdiği demeçte, ''Ailelerimizi, çocuklarımızı ve evlerimizi savunma hakkımızdan vazgeçmeyeceğiz'' dedi. 
     






</TEXT>
</DOC>
