<DOC>
<DOCNO> 78323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/14/son/sondun14.html </URL>
<DATE> 2002/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'den, Batı Şeria'da ''kapalı askeri bölge'' uygulamasına son 
</HEADLINE>
<TEXT>

     İsrail ordusu, Batı Şeria'nın işgal altındaki bölgelerinin çoğunda ''kapalı askeri bölge'' uygulamasına son vereceğini açıkladı. 
     İsrail ordusu, bununla birlikte üç bölgede sınırlamaların devam edeceğini bildirdi. 
     Bu bölgelerin, Filistin lideri Yaser Arafat'ın Ramallah'taki karargahı, Beytüllahim'deki Nativitas Kilisesi ve Cenin mülteci kampı olduğu açıklandı. 
     İsrail tankları bir köye girdi 
     İsrail tanklarının Batı Şeria'daki Cenin yakınlarında bulunan Yamun köyüne girdiği bildirildi. 
     Köy sakinlerinin yaptığı açıklamada, tank ve zırhlı araçların girişinin ardından, askerlerin köyde, İsrail karşıtı saldırılarda bulunduğundan şüphelendikleri kişileri aramaya başladıklarını ve bazı kişileri tutukladıklarını belirtti. 
     Köy sakinleri ayrıca, bir İsrail helikopterinin köye ateş açtığını söyledi. 
     Öte yandan, İsrail ordusu sözcüsü, Gazze Şeridi'nin kuzeyinde bulunan Dugit Yahudi yerleşkesi yakınlarında bir Filistinlinin İsrail askerleriyle girdiği çatışmada öldürüldüğünü açıkladı. 
     





</TEXT>
</DOC>
