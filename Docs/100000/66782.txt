<DOC>
<DOCNO> 66782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/09/son/sondun14.html </URL>
<DATE> 2002/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş, Rumları silahlanma konusunda uyardı 
</HEADLINE>
<TEXT>

     KKTC Cumhurbaşkanı Rauf Denktaş, Rum yönetiminin Rusya'dan yeni satın aldığı saldırı helikopterleri konusunda gerekli mercileri uyardıklarını ve uyarmaya devam ettiklerini belirterek, Rum yönetimini , "krizin daha da krizleşmesine gerekçe yaratmaması için" uyardı. 
     Denktaş, "İleride baş ağrıtacak bir durumla karşı karşıya olduklarını", bunun Rumların satın aldığı saldırı helikopteri olduğunu söyledi. 
     Gereken mercilere, helikopterlerin yaratacağı krizin ne olabileceğini duyurduklarını ve durumu yeniden ele aldıklarını ifade eden Denktaş, "Herhalde görüşmelerin de devam ettiği bir zamanda veya herhangi bir zamanda Kıbrıs meselesinde silahlanma yönüne gidilmesi gereksizdir" dedi. 
     Birleşmenin ve araya köprüler koymanın mümkün olduğunu söyleyen Denktaş, bunun çalışmalarını yaptıklarını, zorlukları gördüklerini, her iki taraf için büyük zorluklar olduğunu kaydetti. 
     Denktaş, "Silah zoruyla işgal edilen makam, 'bu benim hakkımdır, dünya bunu tanıyor, siz de kabul etmek zorundasınız' konumunda devam ederse, tabii zorlukları halletmek kolay olmayacaktır. Bizim niyetimiz, gayretimiz ve ısrarımız, bu zorlukların halledilebileceğidir ve halletmemiz gereğidir" dedi. 
     






</TEXT>
</DOC>
