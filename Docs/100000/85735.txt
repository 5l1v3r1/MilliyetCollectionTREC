<DOC>
<DOCNO> 85735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/son/sonspo17.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Abdurrahim Albayrak "Ben olsam Sergen'i bırakmazdım" 
</HEADLINE>
<TEXT>

     Galatasaray'ın eski futbol şubesi üyesi Abdürrahim Albayrak ise Sergen'in sarı-kırmızılı kulüpten ayrılmasını istemediğini belirterek, ''Sergen'in kıymetini bilen bilir. Ben olsaydım Sergen'i kesinlikle bırakmazdım. Futbol şubesinden ayrıldıktan sonra Sergen ilgisiz kaldı. 
     Futbolcuların ilgiye ihtiyacı vardı. Şampiyon olduğumuz geçen yıl futbolcuların en ufak sorunlarıyla dahi ilgilendim. Onlarla yattığım geceler oldu'' diye konuştu. 
     Öğrencilerin, Mondragon'un Beşiktaş'a gitmesiyle ilgili soruları üzerine Albayrak, şunları söyledi 
     ''Beşiktaş bonservisini almış ama Mondragon bizimle sözleşme imzaladı. Ben dün aradım, konuştum. O Galatasaray'ı çok seviyor ve kalmak istiyor. Hatta çocuğu olursa, ismini Abdürrahim Mondragon koyacak. Şimdi bonservisi Beşiktaş'ta. Belki bir hafta bizde, bir hafta onlarda oynar.'' Albayrak, geçen sezon Lucescu'nun da 2 kez gönderilmek istendiğini anlatarak, ''Ben karşı çıktım ve Onu gönderirseniz ben de giderim 
     dedim. Bazı futbolcular da kadro dışı bırakılmak istendi. Yine karşı çıktım, kendimi siper ettim. Sonunda şampiyon olduk'' dedi. Denizli ve Albayrak, salona girerken, öğrenciler tarafından tezahüratlarla karşılandı. Denizli için öğrenciler, ''Denizli, şampiyon yap bizi'' diye bağırdı. Öğrenciler, toplantı sonunda Denizli ve Albayrak'a çiçek verdi. 
     





</TEXT>
</DOC>
