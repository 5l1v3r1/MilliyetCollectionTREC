<DOC>
<DOCNO> 52518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/dunya/dun04.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Tatlı yediler, tatlı konuştular 
</HEADLINE>
<TEXT>

     DIŞ HABERLER SERVİSİ 

     Tüm dünyanın gözleri Afganistan’daki savaşa çevrilmişken, yeni dünya düzeninin tek hakimi ABD ile eski süper güç Rusya’nın liderleri, Teksas’ın "western" havasında, son terörist saldırıların getirdiği "yakınlaşmayı" kalıcı bir "dostluğa" dönüştürmeye çalıştı. ABD Başkanı George W. Bush ile Rusya Devlet Başkanı Vladimir Putin, Washington’daki bir günlük resmi zirveden sonra, önceki gün ABD Başkanı Bush’un Teksas’taki çiftliğine geçerek "resmiyet"i "özel"e döktüler. Bush çifti, çiftliğe kendilerinden sonra helikopterle gelen Putin çiftini alarak George W. Bush’un bizzat kullandığı kamyonetle önce bir çiftlik gezisine çıktılar. 
     Bush, eskiden valisi olduğu Teksas eyaletindeki çiftliğinde Putin’i karşılarken, o sırada hafif yağmur yağmasını "iyiye işaret" olarak yorumlayarak kendilerini izleyen gazetecilere "Sayın Putin yağmurla geldi, çok şükür" dedi. İki ülkenin bir numaralı çiftleri özel Teksas mönüsünün sunulduğu akşam yemeğini de kovboy şarkıları eşliğinde yediler. 
     



 DÜNYA 

















</TEXT>
</DOC>
