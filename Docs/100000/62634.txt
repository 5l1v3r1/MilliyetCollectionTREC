<DOC>
<DOCNO> 62634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/son/sontur18.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılbaşı'nda kazanılan büyük ikramiye başını derde soktu... 
</HEADLINE>
<TEXT>

     Milli Piyango'nun ''Yılbaşı Özel Çekilişi''nin 5 trilyon liralık büyük ikramiyesine çeyrek biletle ortak olduğunu belirterek Cumhuriyet Savcılığı'na başvuran ve ''can güvenliğinin sağlanmasını'' isteyen kişiyi tehdit ettiği gerekçesiyle arkadaşı ve 3 kişi gözaltına alındı. 
     Milli Piyango'nun, ''Yılbaşı Özel Çekilişi''nde, 6357990 
     numaralı çeyrek biletle kazandığı büyük ikramiyeyi aldığı öğrenilen Mehmet Oran'ın 40 , polis memuru kardeşinin, ''MP'nin yılbaşı büyük ikramiyesi çıkan kardeşinin arkadaşları tarafından ölümle tehdit edildiği'' gerekçesiyle yaptığı başvuru üzerine, Emir Meydancı 31 , Nuri 56 ve Fikri Meydancı 29 ile Cemal Çetin 30 gözaltına alındı. Emniyet yetkilileri, sanıkların ifadelerinin alındığını ve konuyla ilgili soruşturmanın devam ettiğini kaydettiler. 
     
     Annenin iddiası 
     Anne Satı Meydancı ise Mehmet Oran ve ailesinin kendilerini kandırdıklarını ve kendilerinin tehdit edildiğini iddia ederek, şunları söyledi 
     ''Kimseyi tehdit etmedik. İkramiye çıkıncı önce ortağız dediler, sonra oyaladılar ve iftira attılar. 
     Oğlum Emir, bu olay öncesi Mehmet Oran ile çok iyi arkadaştı. 
     Birlikte iş buldukça mobilya işinde çalışırlardı. Oğlum bilet almış ve birini arkadaşına vermiş. Ortak olduklarını söylemiş. Oğlumun aldığı bilet son rakamı ile büyük ikramiyeyi kaçırdı. Ancak, diğer bilete para çıkınca çok sevindik. Telefonla bizi aradılar. Parayı alınca da banka hesabımıza 100 milyar lira yatırdılar. Bu devirde kim bu kadar parayı yatırır 
     Ancak, daha sonra ise para vermeyeceklerini söylediler, tehdit ettiler. Mahkemeye vereceğimizi söyleyince de hakkımızda şikayetçi olmuşlar. İki oğlum ve eşimle akrabam suçsuz yere gözaltına alındılar.'' Bu arada, Milli Piyonga İdaresi'nin seyyar bayii Müslüm Çeker'in ortağı seyyar bilet satıcısı Musa Sarıtaş da, parayı Emir Meydancı'nın verdiğini söyledi. Seyyar bayi Sarıtaş, ''Horozcu Kahvesi'nde bilet satıyordum. Para vererek bilet çeken kişi, biri yere düşünce Kısmet ayağımıza geldi diyerek onu da aldı. Arkadaşına birini de sen al 
     dedi. Ancak, parası olmadığını söyleyince, ikisini de ödedi ve birini arkadaşına verdi'' şeklinde konuştu. Çeyrek biletine büyük ikramiye çıkan ve parasını aldıktan sonra kayıplara karışan talihli Mehmet Oran'ın ise nerede olduğu bilinmiyor. 
     






</TEXT>
</DOC>
