<DOC>
<DOCNO> 94756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/ekonomi/eko07.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Dört Türk şirketi dünya liginde 
</HEADLINE>
<TEXT>

Forbes’un Amerika dışında "En büyük 500" şirket sıralamasında, Türkiye’den İş Bankası, Koç ve Sabancı grupları ile Tüpraş yer aldı 
     Amerikan finans çevrelerinin dergisi Forbes, ABD dışındaki en büyük 500 uluslararası firmayı açıkladı. Cirolarına göre sıralanan firmalar arasında 4 Türk şirketi bulunuyor. Bunlar sırasıyla 325’inci sırada bulunan Türkiye İş Bankası, 371’inci sırada bulunan Koç Grubu, 453’üncü sırada yer alan Sabancı Grubu ve 480’inci sıradaki Tüpraş. 
     
     İş Bankası önde 
     Türk firmaları arasında Tüpraş hariç diğer üçü geçen yıla oranla daha üst sıralarda yer aldılar. Bu yıl 325’inci sırada bulunan İş Bankası geçen yıl 345’inci durumdaydı. Forbes, İş Bankası’nın bu yılki cirosunun 8 milyar 94 milyon dolar, net k rı ise 254 milyon dolar olduğunu bildirdi. İş Bankası’nın piyasa değeri 3 milyar 503 milyon dolar. 
     
     Tüpraş geriye düştü 
     Bu yıl 371’inci sıraya yükselen Koç Grubu geçen yılki listede 383’üncü sıradaydı. Koç Grubu’nun bu yılki cirosu 7 milyar 71 milyon dolar, net kazancı ise 108 milyon dolar olarak belirlendi. Koç Grubu’nun piyasa değeri 2 milyar 82 milyon dolar. 462’inci sıradan 453’üncü sıraya yükselen Sabancı Grubu’nun cirosu 5 milyar 626 milyon dolar, net k rı ise 190 milyon dolar olarak bildirildi. Sabancı Grubu’nun piyasa değeri 2 milyar 223 milyon dolar olarak hesaplandı. Türk şirketleri içinde sadece Tüpraş, bu yıl geçen yıla oranla geriledi. Geçen yıl 417’inci sırada bulunan kuruluş, bu yıl 480’inci oldu. Tüpraş’ın cirosu 5 milyar 183 milyon dolar, net k rı ise 154 milyon dolar. Tüpraş’ın piyasa değeri 1 milyar 166 milyon dolar. 
     
4 Türk şirketinin sıralamadaki yeri Şirket Sıra Ciro Net kar adı no Milyar Milyon İş Bankası 325 8.1 254 Koç Grubu 371 7.1 108 Sabancı Grubu 453 5.6 190 Tüpraş 480 5.2 154      
     



 EKONOMİ 
























</TEXT>
</DOC>
