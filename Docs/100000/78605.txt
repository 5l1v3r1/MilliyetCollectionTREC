<DOC>
<DOCNO> 78605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/yazar/asik.html </URL>
<DATE> 2002/04/16/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Ne icatlar var 
</HEADLINE>
<TEXT>

     Amerika’ya gitmeden Amerika’da üniversite bitirmek mümkün olabilir mi 
     Oluyormuş... Hem de İngilizce dahi bilmeden ve sadece 4 haftada... 
     Hatta dilerseniz "master" diploması da alabiliyorsunuz 
     İzahat "www.usaeducationcenter.org " adlı sitede... 
     Diplomayı "Usa Education Center" adlı kuruluş veriyor. Lise mezunu olmanız şart. Üniversite diploması 1300, master diploması 1450 dolar. Tek şart internet yoluyla cevaplanacak testte "100 üzerinden 60 puan" almak... 
     Kayıt parası 45 dolar. İlk sınavı veremezseniz ki vermemek imk nsız 45 dolarınız aynen iade ediliyor. 
     Diploma hangi dallarda mı veriliyor... 
     "Tıp ve Hukuk haricinde hemen hemen tüm dallar... İşletme, mühendislik, bilgisayar, medya, iletişim, sanat dalları vs..." 
     Yabancı dil şart değil... Yabancı dil bilmeden nasıl aldın diye soranlara "internet üzerinden eğitim aldım", diyorsunuz olup bitiyor. 
     Diplomanızın klasik üniversite diplomalarından hiç farkı yok. 
     Yani... Başvurduğunuz işyerini inandırmak ve uyutmak için her türlü önlem düşünülmüş. Bastır parayı al diplomayı... Yakında milletimizin yarısı "Amerika’dan diplomalı" hale gelebilir... ABD’den sahici diploma almış olanların bunu ispat için imanı gevrer... 
     
Sağ - duyulu lider      CHP Genel Başkanı Deniz Baykal yine bir "sürpriz atak" yaptı. Seçimde türbanlılardan oy isteyeceğini açıkladı. Ülkenin sol partiye ihtiyacı arttıkça Baykal sağa dönüyor. Oysa Türkiye’de haddinden fazla sağ parti var. Hatta ismi "sol" olan iktidar partisi bile sağcı... 
     Türbanlıların oy vereceği parti çok... SP, AKP, DYP, ANAP, MHP vs... Solcular ise oy verecek parti bulamıyor. Deniz Bey bu durumda neden soldan oy istemiyor Yüzü mü kalmadı Yoksa... 
     
Şecaat arz ederken...      Revivo go home" Revivo evine dön "I understand HİTLER better now" Hitler’i şimdi daha iyi anlıyoruz 
     Bunlar, İsrail yönetiminin Filistinlilere yönelik son saldırılarını protesto edenlerin taşıdıkları iki pankart. 
     Ülkesinin yaptıklarını savunmayan insanları hedef almak... "Soykırım" olarak iddia edilen bir eylemi kınarken, dünyanın en büyük soykırımını yapan bir lanetliye "Seni şimdi daha iyi anlıyoruz" diyerek sempati beyanında bulunmak... Bu gerçek soykırıma alkış tutmak değil de nedir 
     
Talihsiz ülke      Strateji Mori’nin Şubat 2002 araştırmasının sonuçları açıklandı. 
     "Devlet adamlarından memnuniyet" ne kadarmış önce ona bakalım 
     1 Ahmet Necdet Sezer yüzde 78 2 İsmail Cem yüzde 37 , 3 Kemal Derviş yüzde 26 4 Devlet Bahçeli yüzde 15 5 Mesut Yılmaz yüzde 13 6 Bülent Ecevit Yüzde 12 ... 
     Hükümet’in sürekli çatıştığı A.N. Sezer’den memnuniyetin bu kadar yüksek olması Sayın Ecevit’e ne ifade ediyor Ya Bahçeli ve Yılmaz’a duyulan memnuniyetin Ecevit’i geçmesine ne buyrulur 
     Geçelim diğer kalemlere... 

</TEXT>
</DOC>
