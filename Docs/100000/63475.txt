<DOC>
<DOCNO> 63475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/22/ekonomi/aeko.html </URL>
<DATE> 2002/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte tacize tanım ayrımcılığa dava 
</HEADLINE>
<TEXT>

İş kanunlarında yapılacak değişikliklerle, İş yerinde cinsel taciz ve ayrımcılık’ yeniden tanımlanıyor. Bu konulardaki yanlış uygulamalar için yargı yolu açılıyor 
     SEÇKİN ÜREY Ankara 

     Çalışma ve Sosyal Güvenlik Bakanlığı ile dört işçi - işveren örgütü, iş yasalarında AB kriterlerine uyum için yapılacak değişiklikleri görüşmeye başladı. 
     Çalışma kapsamında iş yerinde taciz’in tanımı yapılacak ve hangi davranışların taciz sayılacağı açıklığa kavuşturulacak. Ayrıca ayrımcılık’ kavramı da netleştirilerek, ırk ve etnik kökene dayalı ayrımcılıkta yargı yolu açılacak. 
     
     Bilim Kurulu çalışıyor 
     Bakanlığın belirlediği dokuz öğretim üyesinden oluşan Bilim Kurulu ile Türk - İş, Hak - İş, DİSK ve TİSK’in katıldığı çalışmada, 1475 sayılı İş, 2821 sayılı Sendikalar, 2822 sayılı Toplu İş Sözleşmesi Grev ve Lokavt ile 854 sayılı Deniz İş Kanunları’nda, AB kriterleri ile uyum tablolarında düzenleme yapılmalıdır’ ibaresi konan konuları, bugüne kadar iki kez toplanarak ele aldı. 
     Çalışmalar sonucunda değişikliklere yönelik bir yasa tasarısı hazırlanarak bu yıl içinde Meclis’e sevki amaçlanıyor. 
     

</TEXT>
</DOC>
