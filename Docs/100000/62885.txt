<DOC>
<DOCNO> 62885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/spor/spo02.html </URL>
<DATE> 2002/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Geri pas yasak 
</HEADLINE>
<TEXT>

Fenerbahçe’nin hocası Lorant, Samsunspor maçının son taktik idmanında sürekli hücum çalıştırdı, defans yapmayı ve geriye pas verilmesini yasakladı 
     YUSUF KOBAL 

     Lazetiç sürprizi 
     ALMAN Teknik Direktör, Samsunspor maçı öncesi Antalya’da yapılan son taktik idmanında hücuma ağırlık verdi. Sabah idmanını ilk kez basına da açan Werner Lorant, maç on birine kaleciye ya da geriye pası yasakladı. Defansif oyuna da izin verlmeyen Lorant, sürekli hücum çalıştırdı. Bu taktikle oynayan as kadro, taktik maçını 4 - 2 kazandı. Alman hoca ayrıca, Hakan Bayraktar’ın yerine Lazetiç’e görev vererek herkesi şaşırttı. 
     
     Kritik seri 
     SARI-Lacivertli ekip ve Lorant bir haftada üç kritik sınava çıkacak. Samsun ile bugün oynayacak Fenerbahçe salı günü İstanbulspor, hafta sonu da deplasmanda Ankaragücü önüne çıkacak. Lorant böylece, Türkiye’de ilk riskli seride kendini göstermeye çalışacak. bu arada Mustafa Doğan, Fatih, Yusuf, Fahri, Erhan, Bilal, Oktay ve Mert Meriç, İstanbul’a gönderildi. Maç kafilesi ise dün Samsun’a giderek kampa girdi. 
     
Samsun’da kriz      FENERBAHÇE’NİN bugünkü rakibinde, futbolcuların pasif direnişi sürdü. KKTC kampını para alamadıkları için erken tamamlayan Samsunlu oyuncular, aynı sıkıntı nedeniyle kampa girmediler. Başkan Yusuf Ziya Yılmaz ise oyuncularına sitem etti ve Federasyon ile Beşiktaş’ı para ödemedikleri için suçladı. Yılmaz tüm çabaya rağmen nakit para bulamadıklarını da belirtti, maç sonrası olağanüstü kongre kararı alacaklarını açıkladı. 
     
Fatih Akyel sabırsız      FENERBAHÇELİ futbolcu, bir türlü lisansının çıkarılamaması nedeniyle sıkıntılı günler yaşıyor. Sarı - Lacivertli takımda arkadaşlığın süper olduğunu söyleyen Fatih, "Özellikle Serkan’la çok iyi anlaşıyorum. Eğer hocam Lorant şans verirse, yan yana oynamak istiyoruz. Uzun yıllar bua takımın formasını giymek istiyorum" dedi. 
     
Yıldırım’dan yeni öneri      CEMAL ERSEN 

     FUTBOL Federasyonu’nun sezon başında küfürle ilgili uygulamaya koyduğu talimatı yanlış bulan Fenerbahçe, Başkan Aziz Yıldırım’ın hazırladığı öneriyi önümüzdeki günlerde federasyona iletecek. Hakemin maçı tatil etmesi ve söz konusu kulübün hükmen yenik ilan edilmesi uygulamasının doğru olmadığını savunan Yıldırım’ın teklifine göre, karşılaşmanın tatil edildiği andaki skorla kaldığı yerden ertesi gün seyircisiz oynanması öngörülüyor. 
     YILDIRIM’IN önerisinde, kötü tezahuratın önlenmesinde kulüplerin tek başına yeterli olamayacağı görüşü dile getirilirken, özellikle emniyet güçleri, federasyon ve hakem işbirliğinin zorunluluğuna dikkat çekiliyor. Kuşadası’ndaki hakem seminerinde konuyu PFDK Başkanı Talay Şenol ile de görüşen ve olumlu görüş alan Aziz Yıldırım’ın, Kulüpler Birliği’nden de destek aldığı bildirildi. 
     



 SPOR 
























</TEXT>
</DOC>
