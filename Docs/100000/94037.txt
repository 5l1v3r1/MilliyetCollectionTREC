<DOC>
<DOCNO> 94037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/spor/aspo.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
"Başarıya mecburuz" 
</HEADLINE>
<TEXT>

Fenerbahçe Başkanı Aziz Yıldırım, yeni sezon öncesinde Sarı-Lacivertli taraftarların gönlüne su serpti. Yıldırım rotayı belirledi Avrupa’da başarı, ligde ve kupada şampiyonluk 
     HAKAN CAN - YALÇIN TÜRK 

Kadromuz yeterli’      "LORANT’IN elindeki koşullar, Avrupa’da başarıyı yakalayacak koşullardır. Bize uyum sağlayamayacak arkadaşlarla yollarımızı ayırdık. Şimdilik, dünya çapında iki yıldız ve Türkiye’nin geleceğinde iş yapacak futbolcular aldık. Hedefimiz lig ve kupada şampiyon olmak. Ve en önemlisi Avrupa’da başarı. Avrupa’daki hedefimiz de ön elemeyi geçmek değil, en azından, bu sene için ilk gruptan bir üst tura çıkmak. İlk turda elenmeyi aklımdan bile geçirmiyorum." 
     
Tesisler tamam’      "TESİSLEŞME konusunda, hedeflerimizi neredeyse gerçekleştirdik. Stadda ufak tefek çalışmalar var. Fenerbahçe altyapısını hazırladık. Dünya Kulübü olmamız için, sportif başarıya ihtiyaç var. Yeniden Başkan olsam, yine önce tesise ağırlık verirdim. Esas ihtiyaç bu. Bir defa yaparsın ve biter. Galatasaray’ın başarısı gün gelir bitebilir, ama tesisleşmesini bitirmiş bir kulüp, Avrupa’da başarıyı yakalarsa, dönüşü olmaz. Devamlılık için tesis şart." 
     
Transfer bitmedi’      "GİLBERTO Silva konusunda, son noktayı koymuş değiliz. Kulübüyle anlaştık ve onlar sözlerinden dönmediler. Fakat Silva’nın menajeri, daha yüksek paraların peşine düştü. Bekleyeceğiz. Ülkenin içinde bulunduğu ekonomik şartları unutmamak lazım. Transfer yaparken, kendi cebimizdeki parayı değil, Fenerbahçe Kulübü’nün parasını harcıyoruz. Hocamızı dinleyeceğiz, sonra da gerekirse transfer yapacağız. Tekrar söylüyorum, basın istiyor diye transfer yapmam." 
     
Washington geliyor’      "GECİKMESİ, eski kulübünün iç problemlerinden kaynaklandı. Birçok yalan yanlış haber çıktı. Biz 1 milyon dolarımızı peşin olarak ödedik. Geriye kalan para için teminat mektubunu da 20 gün önce gönderdik. Teminat mektubunun gönderiliş biçimi konusunda, Brezilya Kulübü Başkanı’nın ve yöneticilerinin farklı talepleri oldu. Ayrıca, bu transferden sporcu da yüzde 15 alıyor. Transferindeki problem bizden kaynaklanmadı. Washington yarın bugün gelecek." 
     
Simao ve Rapajc      "RAPAJC için resmi bir teklif yok. Şunu da belirteyim Lorant’ın Rapajc’i istemediği doğru değil. Rapajc de şartlara uyup, çalışacak ve kalacak. Eğer bir kulüp gelirse, şartları konuşuruz. Lorant, Simao’dan çok memnun. Şu an için, onun da gitmesi söz konusu değil. Bundan sonra, tüm Güney Amerika ülkeleriyle alış-veriş yapan kulüplerin dikkatli olmasını öneriyorum. 1 milyon dolara anlaştıkları bonservis bedelini, bize 1.5 milyon dolar olarak bildirdiler." 
     
Adalet istiyorum’      "TÜRK Futbolu ve federasyon çok güzel bir rüzgar yakaladı. Dünya üçüncülüğü, ülkeye beklediği barış ve huzur ortamını getirdi. Federasyonun ve Haluk Ulusoy’un, bu başarının ardına sığınarak, geçmişteki hataları tekrarlamaması lazım. Ben ne dedim Forma giyiyorsa, formayı çıkarsın. Federasyonda menajerlik yapılmasın. Hakem atamalarına karışılmasın. Herkese ve her kulübe eşit mesafede durulsun. Bunlar gerçekleştiği taktirde ilişkilerde bir sorun olmaz." 
     
Dünya’yı şaşırttık’      "ORTEGA’YI alarak, Türkiye’de değil, Dünya’da yılın transferini yaptık. Dikkat ederseniz, Avrupa’daki büyük kulüpler UEFA şartlarına uyabilmek için futbolcuları ya kiralayarak ya da takas yoluyla transfer etmenin peşindeler. Biz de, kalitesi dünyaca kabul edilen Arjantin’in yıldızını aldık. Washington’u da unutmayın. Dünya şampiyonu Brezilya’nın zaman zaman kadrosuna giren çok değerli bir santrfor." 
     
Almeyda pahalıydı’      "ALMEYDA’DAN biz vazgeçtik. Parma’dan senede 3 milyon dolar kazanıyordu, bizden 4 milyon dolar istedi. Bonservisiyle 4 yıllık maliyeti 25-27 milyon dolara ulaştı. Bu ekonomik koşullarda bu kadar yüksek bir parayı ödemeyi uygun görmedik." 
     
Balic hayırlı olsun’      "BALİC’İ severim. O iyi bir futbolcu olmaktan önce iyi insan. Bu sezon bize gelmeyi yine istedi. Ama yönetim kurulu arkadaşlarımızla yaptığımız değerlendirmede, onun pozisyonunda Fenerbahçe’de futbolcular olduğunu, Baliç gibi futbolcuların beklememesi gerektiğini kararlaştırdık. Onun için hayırlısı olsun." 
     
Hiçbirini bırakmam’      "RÜŞTÜ, Fatih Akyel ve Ümit Özat, Dünya Kupası’nda harika bir performans ortaya koydular. Doğrusunu söylemek gerekirse, ben oradaki tüm Türk futbolcuların performansından gurur duydum. Ancak söz konusu futbolcularımız için henüz resmi bir teklif almadık. Ben kişisel olarak bırakmayı kesinlikle düşünmüyorum. Hedefimiz Dünya kulübü olmak" 
     
Lorant’a inanıyorum’      "İNANDIĞIM sürece, hocaların arkasında durdum ve duracağım. Hiç kimse unutmasın ki, insanlar annelerinden kariyerli olarak doğmaz. Doğru zamanda, doğru yerde iyi koşullarda çalışanlar kariyerlerinin en üst noktasına gelirler. Lorant da öyle olacak. Unutmamak lazım, Lorant’ın kariyerine katkı yapacak başarı şampiyonluk değil, Avrupa’daki başarıdır." 
     
Küsmek yok’      "GENİŞ kadromuz var. Fenerbahçe’nin yakın geleceğindeki büyük başarılarda bu futbolcuların imzası olacak. Lorant’ın, hepsini aynı anda oynatması mümkün değil. Küsmek, bırakmak yok. Fenerbahçe sporcusuna yakışır şekilde yaşayacak, çalışacak ve ücretlerini son kuruşuna kadar alacaklar. Hepsine güveniyorum." 
     
Küfür etmesinler’      "FENERBAHÇE’NİN her başarısında taraftarın katkısı büyüktür. Her koşulda sporcularının arkasında duracaklarından şüphem yok. Onlardan şunu istiyorum Hiçbir koşulda rakip futbolcuya, taraftar, yönetici ya da üçüncü şahısa küfür etmesinler. Stadımızdaki muhteşem atmosferin keyfini çıkartıp, şarkılarla, marşlarla destek versinler." 
     



 SPOR 



























</TEXT>
</DOC>
