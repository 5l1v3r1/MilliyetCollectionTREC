<DOC>
<DOCNO> 69105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/23/yasam/yas00.html </URL>
<DATE> 2002/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk adımı kadın atsın ’ 
</HEADLINE>
<TEXT>

Duygularını dile getirmekten korkan ya da cool takılan’ erkeklerin en önemli taktiği beklemek. İlk sözü kadın söylesin isterken boş da durmuyorlar 
     Erkaklar Neden Açılamaz -2 
Pınar AKTAŞ 

     Araştırmalara göre "kadınlar için konuşmak bir anlaşma yoluyken, erkekler bunu rekabet için kullanıyor konuşma sırasında baskın olmak istiyorlar." Çoğu erkek, bir amaç olmazsa konuşmamayı tercih ediyor ve genelde konuşmaları birinin düşünce ya da davranışını değerlendirmek adına oluyor. 
     Sohbete h kim olmak en birinci ilkeleri. Konuşma fikri sadece onlardan çıkmışsa konuşuyorlar. Sosyolog Pamela Fishman’in bir araştırmasına göre erkeğin başlattığı konuşmaların yüzde 96’sı devam ediyor. Kadınların erkeklerle başlattığı konuşmaların ise sadece yüzde 36’sı 
     
İş, spor ve seks...      Erkeklerin konuşma sırasında baskın olma istekleri, sık sık söz kesmelerine neden oluyor. En nefret ettikleri şey ise duyguları üzerine konuşulması. Kendi problemlerini konuşmaktan hep kaçıyorlar. En çok iş, spor ve seks’ten bahsediyorlar. Bir de iktidarsızlık, kadın vücudu, homoseksüeller ve penis boyu üzerine şaka yapmaktan hoşlanıyorlar. 
     
Yanlış anladın ’      Erkeklerin en çok kullandıkları taktik dolaylı konuşmak. Genelde bir şeyler söylemeye çalışıyorlar ancak doğru kelimeleri kullanamıyorlar ve nihayetinde aslında söylemek istediklerini söyleyemiyorlar. 
     Erkeğin kadını anlamak için kullandığı taktik ise "önce kadının açılmasını beklemek..." Kadının açılmasını beklerken de dolaylı konuşmalarla kadının duygularını anlamaya çalışıyorlar. Bu taktikle kadının kendisi hakkında ne hissettiğini çözüyorlar. 
     Beklemenin bir diğer kazancı ise dolaylı yollardan karşısındaki kadına onunla ilgilendiğini belli ettiğinde bile son dakikada kıvırma imk nı bulunması. İmalarının kadın tarafından anlaşılması ve reddedilme durumu gündeme geldiğinde, kolaylıkla kadının kendisini yanlış anladığını söyleyebiliyor. 
     İlişki sırasında ise kadına "Seni Seviyorum" demek erkek için en zor şey. Çünkü o yüzlerce çeşit hareket ve sözle onu sevdiğini zaten gösteriyor O yüzden beraber oldukları kadına bir kere "Seni seviyorum" desinler, 40 yıl idare etsin istiyorlar. 
     
Birden öpmeye başladı’      27 yaşındaki emlakçı Ali K. bu konuda şunları anlatıyor "Yeterli özgüvenim olmasına rağmen ilk adımı kadından beklerim. Eğer kadın hoşlanıyorsa muhakkak adım atacak ve konuşacaktır. Üniversitedeyken arkadaş grubunun içinde bir kız vardı. Benden hoşlandığını hissediyordum ama sözlü olduğu için yaklaşamıyordum. Bir gün sahilde oturuyorduk. Birden beni öpmeye başladı. Bu adımı atmasaydı hayatım boyunca konuşmayacaktım. Sözlüsünden ayrıldı, 3 yıl birlikte olduk. Şimdi evli ve 2 çocuğu var." 
     
K ğıt bebekler’in bir bildiği var Asuman Krause 
     Erkekler delikanlılıklarına yediremedikleri için açılamazlar bence. Türkiye’deki erkekler açılamıyor. Onlar küçüklükten beri Sen şöylesin, erkeksin’ diyerek gereksiz yere pohpohlandıkları için belli bir yaştan sonra üzüntüsünü, sıkıntısını kimseye açamaz hale geliyor. Biz kadın olarak erkeğine bir yerde anneyi oynayıp onun huyunu biraz değiştirebiliriz. Şefkat ve Açılamıyorsun ama en azından bana açılabilirsin’ gibi bir şeyler söylenebilir. 
     
Çağla Şıkel 
     Açılamamalarının nedeni kendilerini korumak istemeleri. Ben de karşılaştım. Çok sık görülen bir problem. Erkeğin Sen hayatımdaki her şey değilsin’ diyerek mesafe koyması... Oturup karşılıklı konuşmak en iyisi bence. İnsanlar konuşa konuşa anlaşırlar. Medeni insanlar gibi konuşmaya çalışırım. Anlamıyorsa anlamaz, basar giderim, uğraşamam. Çok seviyorsam ayrı tabii. 
     
Hiçbir kadına açılmadım çünkü...’Kenan Işık 
     Bence erkek açılamaz değil, açılmamalı. Kendini bilen ciddi bir erkek kadına açılmamalı. Doğrudan doğruya nazik ve ciddi biri ilk adımı karşıdan bekler. Hayatım boyunca hiç kimseye açılmadım. Bu bir nezakettir. Ben bir kadın elini uzatmadığı sürece erkeğin onun elini tutmasından da yana değilim. 
     
Kerem Alışık 
     Ben çok sıkılgan ve utangaç olduğum için açılma gibi bir şansım hiç olamaz. Pek fazla medeni cesaret yoktur bende. Gereken adımı atamam ve hep karşı taraftan beklerim ve bu adım genelde gelir. Karşımdaki kadın o izlenimi benden alabilir. Elektiriği alır ve harekete geçer. 
     

</TEXT>
</DOC>
