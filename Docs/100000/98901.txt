<DOC>
<DOCNO> 98901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/son/soneko32.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 164 puan artışla günü tamamladı... 
</HEADLINE>
<TEXT>

     İMKB Bileşik Endeksi, ikinci seansta 49.92 puan düşerek, 10,344.17 puandan kapandı. Hisse senetleri ikinci seansta, ortalama yüzde 0.48 oranında değer kaybetti. 
     İkinci seansa 22.55 puan düşüşle 10,371.54 puan seviyesinde başlayan endeks, ilk yarıyı ise 33.01 puan artışla 10,427.10 puandan geçti. 
     Seans içinde en düşük 10,274.63 puana kadar gerileyen endeks, en yüksek olarak da 10,464.36 puanı gördü. 
     İlk seanstaki 214.30 puanlık artış dikkate alındığında, borsa endeksi günün tamamında 164.38 puan yükseldi. Hisse senetlerindeki günlük değer artışı ise yüzde 1.61 oldu. 
     Borsa uzmanları, erken seçim kararının Anayasa Komisyonu'nda kabul edilmesi ile belirsizliğin ortadan kalktığını ancak endeksin 10,400 direncine takıldığını kaydediyorlar. 
     Uzmanlar, AB'ye uyum yasaları ile ilgili olarak ortaya çıkan kararsızlığın piyasayı tedirgin ettiğini, yasalar konusunda yaşanacak gelişmelerle endeksin 9,800-10,500 aralığında dalgalanacağını savunuyorlar. 
     Seansta işlem gören toplam 290 hisse senedinden 146'sı değer yitirdi. 60 hisse senedi değer kazanırken, 84 hissenin fiyatında ise değişiklik olmadı. 
     256 trilyon 604 milyar 839 milyon liralık işlem hacmi kaydedilirken, iki seanstaki işlem hacmi toplamı da 501 trilyon 633 milyar 468 milyon lira oldu. 
     Doğan Holding, Yapı ve Kredi Bankası, Tüpraş, Vestel ve Turkcell en yoğun işlem gören hisse senetleri oldular. 
     





</TEXT>
</DOC>
