<DOC>
<DOCNO> 72753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/son/sondun24.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistinli 1 günlük bebek İsrail barikatında öldü 
</HEADLINE>
<TEXT>

     Filistinli 1 günlük bebeğin, Gazze Şeridi'ndeki İsrail barikatında öldüğü bildirildi. 
     Filistinli hastane kaynaklarına göre, Hana Ebu Zeyd adlı Filistinli kadının Deir el Balah'daki hastanede dün gece dünyaya getirdiği bebek, solunum rahatsızlığının tedavisi için uygun donanımın bulunduğu Gazze kentindeki El Şifa Hastanesi'ne ambulansla nakledilmek istendi. Filistinli bebeğin bulunduğu ambulans yaklaşık 2 saat Netzarim'deki barikatta bekletildi, aracın hareketine izin verilmesinden 15 dakika sonra ise bebek oksijensizlikten öldü. 
     Bu arada, bir Filistin polisinin İsrail Ordusu'nun Gazze Şeridi'ne girdiği sırada öldüğü bildirildi. 
     Filistinli güvenlik ve hastane kaynakları, İsrail askerlerinin Refah kenti yakınlarına girişi sırasında vurulan Fiilstinli polisin öldüğünü belirttiler. 
     






</TEXT>
</DOC>
