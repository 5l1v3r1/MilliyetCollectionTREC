<DOC>
<DOCNO> 83953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/son/sonspo05.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Süpersin Hidayet... Kings'i sırtladı, konferans finaline taşıdı.. 
</HEADLINE>
<TEXT>

     NBA'in Sacramento Kings takımında forma giyen Hidayet Türkoğlu, konferans yarı finalinde mükemmel bir maç çıkararak yine gururumuz oldu. 
     47 dakika sahada kalan Hido, 20 sayı, 13 ribaunt ve 2 asistlik performansıyla kariyerinin en iyi play - off maçını çıkardı. Kings'in Dallas'ı 114-101 mağlup ederek 4-1 ile play - off dışı bıraktığı maçta Hidayet, 2'lik atışlarda 15'te 7, 3'lüklerde ise 4'te 2'lik bir isabet oranıyla oynadı 4'ü hücum olmak üzere 13 ribant topladı. 
     Bütün maçı önde götüren Sacramento, üçüncü çeyrekte Nowitzki'nin basketlerine engel olamayınca fark bir sayıya kadar indi. Maçın bu en kritik dakikasından sonra ortaya çıkan Hido, 20 sayısının 16'sını bu andan itibaren kaydederek Kings'in galibiyetinde başrolü oynadı. 
     Sacramento'da Mike Bibby, 23 sayı, 6 assist Chris Webber 23 sayılık performans gösterdi. Dallas Mavericks'te ise Nowitzki'nin 32 sayı ve 12 ribauntluk oyunu maçı çevirmeye yeterli olmadı. 
     





</TEXT>
</DOC>
