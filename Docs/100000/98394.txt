<DOC>
<DOCNO> 98394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/27/son/sontur21.html </URL>
<DATE> 2002/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Temeli atılan tesisler niye önemli 
</HEADLINE>
<TEXT>

     Doğan Grubu, Avrupa ve Amerika pazarından tercih edilen organik tarım ürünleri için dünyaya örnek olacak bir yatırım gerçekleştiriyor. 
     Hem Kelkit bölgesinin kalkınmasında hem de dünya çapında bir markanın yaratılmasını sağlayacak Organik Tarım Ürünleri Sanayi ve Ticaret A.Ş. Kelkit havzasını dünyaya açacak. 
     Yaklaşık 2 bin çiftçi ailesine iş imkanı sunacak olan entegre tesis kısa sürede yarattığı marka ile Avrupa ve Amerika pazarında liderliğe oynayacak. 
     Kelkit havzası organik tarım ürünleri acısından mükemmel bir bölge oluşturuyor. Yapılan geniş çaplı bilimsel araştırmalar sonucu, Doğan Grubu bölgesel kalkınmada büyük rol oynayacak bu yatırım için 1400 metre rakıma sahip Kelkit havzasını seçti. Türkiye nin hayvancılık merkezlerinden biri olan bölgenin bol su kaynaklarına sahip oluşu ve fazla kimyasal tarım yapılmaması, projenin başarısını garanti ediyor. Kapalı bir havza olması nedeniyle çevre kirlenmesine karşı korumalı olan bölge, organik tarım için Tarım Bakanlığı tarafından da en uygun yerlerden biri olarak seçildi. 
     Büyük bir yatırımla gerçekleştirilecek proje sayesinde bölge insanın geliri bir kaç kez katlanarak artacak, yöresel göçün de önüne geçecek. Çevreci bir anlayışın ürünü olacak tesis, Türkiye de yeni tesisler kurulması ve organik tarımın gelişmesinde de en önemli emsal rolü oynayacak. 
     Bu proje ile 
     10.000 inek beslenecek. Et ağırlıklı ama süt ürünleri de olacak. 
     Hayvanları beslemek için sadece bitkisel yem üretilecek. 
     Üretim için büyük istihdam yöreden sağlanacak. Eğitimden geçmiş 2000 çiftçi ailesi . 
     Aile başına yıllık gelir en az 7- 8 bin dolara çıkacak. Bu rakamlar göçün engellenmesinde de önemli bir rol oynayacak. 
     Fasulye ve un gibi yan ürünler de olacak. 
     Şekerpancarı ve kuşburnu organik üretimi değerlendirilecek. 
     Ürünler son tüketicinin kullanacağı ürünler haline getirilecek. entegre proje 
     Üretim ağırlıklı olarak yurt dışı için yapılacak. 
     Tesis büyük tarım işletmeleri için organik gübre sağlayacak. 
     Çeşitli eğitim programları sonunda sertifika kazanan ailelere, tanımlanmış hayvan veya arazide bağımsız kontrol verilecek. 
     ETO adlı Ekolojik Tarım Organizasyonu sivil toplum kuruluşu da bu proje ile yakından ilgilenecek. 
     İzmir de ekolojik tarım ve hayvancılık bazlı büyük firmalar olmasına rağmen Kelkit Projesi, Türkiye nin en büyüğü ve dünyanın sayılı organik tarım ve hayvancılık tesislerinden biri olacak. 
     Bu yatırım Türkiye nin organik tarım ve hayvancılık üretimini yüzde 20 artıracak. 
     Et, etik olarak üretilecek. Hayvan hakları gözetilecek ve kapalı sistem kullanılmayacak hayvanlara yaşama alanı verilmeden, doğar doğmaz kapatılıp besili hale getirilip daha sonra kesilmesi gibi yöntemler kullanılmayacak. 
     Bölgenin çevre ve bitki örtüsü korunacak. 
     Çalışanların sosyal hakları, benzer yabancı kuruluşlardaki gibi gözetilecek. 
     Kelkit te açılacak olan Meslek Yüksek Okulu nun bir bölümü tarım konusunda eğitim verecek. 
     İlk satışlar 2005 yılında gerçekleşecek. 
     Ürünlerin sevkiyatı Erzincan- Sivas- Ankara karayolundan yapılacak. 
     Yurtdışı sevkiyatları için Trabzon Limanı kullanılacak. 
     Avrupa da çok hızlı gelişen Organik Tarım konusunda bu tesis Türkiye yi liderliğe aday hale getirecek. 
     Politik anlamda AB nezdinde kendi kulvarında ciddi kamuoyu desteği yaratacak. 
     





</TEXT>
</DOC>
