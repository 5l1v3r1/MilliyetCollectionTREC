<DOC>
<DOCNO> 69015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/22/son/sonspo02.html </URL>
<DATE> 2002/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray ile Gençlerbirliği yarın 62. randevuya çıkacak 
</HEADLINE>
<TEXT>

     Galatasaray ile Gençlerbirliği, yarın lig tarihinde 62. kez karşı karşıya gelecek. 
     İki takım arasında şimdiye dek yapılan 61 maçta, sarı-kırmızılılar 31, kırmızı-siyahlılar ise 16 galibiyet elde etti. Taraflar 14 maçta 
     ise eşitliği bozamadı. 
     Lig maçlarında Galatasaray'ın toplam 101 golüne, Gençlerbirliği 65 golle yanıt verdi. Ligin ilk yarısında Ankara'da yapılan maçı Galatasaray 3-1'lik skorla kazanmıştı. 
     Galatasaray, kendi evinde oynadığı maçlarda Başkent temsilcisi karşısında 19-4 galibiyet üstünlüğü sağladı. Galatasaray ile Gençlerbirliği arasında İstanbul'da yapılan maçların 7'si de berabere sonuçlandı. 
     İstanbul'daki maçlarda sarı-kırmızılılar 60 gol atarken, Gençlerbirliği ise buna 27 golle karşılık verebildi. 
     Galatasaray, Gençlerbirliği karşısında en farklı skorlu galibiyetini 1999-2000 sezonunda, 6-0'lık sonuçla elde etti. 
     Sarı-kırmızılılar ayrıca, 1992-93 sezonunda 5-2, 1961-62 sezonunda da 4-1'lik farklı galibiyetler alırken, Ankara temsilcisi ise Galatasaray karşısında 1960-61 ve 1962-63 sezonlarında 3-0 galip geldi. 
     






</TEXT>
</DOC>
