<DOC>
<DOCNO> 89936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/15/guncel/gun04.html </URL>
<DATE> 2002/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Motosikletle banka soydu 
</HEADLINE>
<TEXT>

Dünya motosikletle işe gitme gününde Selamiçeşme’de banka soyan çift tabancalı soyguncu, yaklaşık 74 milyarla kaçtı 
     İSMAİL POLAT İstanbul 

     Dünya Motosikletle İşe Gitme Günü’nde, motosikletiyle banka şubesine giden çift tabancalı bir kişi, yaklaşık 74 milyar lirayı alarak kaçtı. Selamiçeşme’deki İş Bankası Cemil Topuzlu Şubesi’ne dün mesai saati bitimine yakın giren silahlı bir kişi, güvenlik görevlisi Kemal Bayrak’ı etkisiz hale getirdi. Daha sonra 35 milyar lira, 15 bin ABD doları 23 milyar 850 milyon lira ve 10 bin euro’yu 15 milyar lira gasp etti. 
     1.80 boyunda, lacivert şapkalı, kot pantolonlu, gözlüklü ve şişman olduğu belirtilen soyguncu, olay sonrasında kırmızı - beyaz renkte bir motosikletle kaçtı. 
     
     Polis önce yanıldı 
     Soygun alarmı üzerine bankaya gelen polis ekibi, soygunun farkında olmayan bir müşteriden aldığı bilgi üzerine yaptığı anonsla olayın gerçekleşmediğini ve girişim olarak kaldığını bildirdi. Ancak, gerçek kısa süre içinde anlaşıldı. 
     Bu arada, kaçan soyguncunun kullandığı tahmin edilen bir telsiz kulaklığı bulundu. 
     



 GÜNCEL 




















</TEXT>
</DOC>
