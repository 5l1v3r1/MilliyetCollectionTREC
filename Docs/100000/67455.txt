<DOC>
<DOCNO> 67455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/son/soneko21.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Johannes Linn, Ankara'da... 
</HEADLINE>
<TEXT>

     Dünya Bankası'nın, aralarında Türkiye'nin bulunduğu Avrupa ve Orta Asya'dan sorumlu başkan yardımcısı Johannes Linn bugün Ankara'ya geldi. 
     Linn, Esenboğa Havalimanı'nda, Dünya Bankası Türkiye Direktörlüğü yetkilileri tarafından karşılandı. 
     Linn, 18 Şubat'a kadar sürecek dört günlük ziyaret çerçevesinde, yarın Ankara'da, Yased'in organize edeceği yabancı sermaye ve yatırım ortamının geliştirilmesi konulu bir konferansa katılacak. 
     Yarın Başbakan Bülent Ecevit başta olmak üzere, ekonomiyle ilgili bakanlar ve ekonomi yetkilileriyle görüşmesi beklenen Linn, Cuma günü İstanbul'a geçecek. 
     Linn'in İstanbul'da, TESEV tarafından gerçekleştirilecek olan yolsuzluklarla mücadele konusunda bir başka konferansa katılması bekleniyor. 
     İstanbul'da, İSO ve Türkiye Bankalar Birliği yetkilileriyle görüşecek olan Linn, cumartesi günü Antalya'ya geçecek. 
     Cumartesi günü, Antalya çevresinde, Banka destekli eğitim projelerini yerinde görecek olan Linn, pazar günü de tarım projelerini inceleyecek. 
     Pazar akşamı İstanbul'a geçecek olan Linn, pazartesi günü erken saatlerde Türkiye'den ayrılacak. 
     






</TEXT>
</DOC>
