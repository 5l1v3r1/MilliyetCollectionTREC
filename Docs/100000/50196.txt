<DOC>
<DOCNO> 50196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/son/soneko16.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti... 
</HEADLINE>
<TEXT>

     İMKB Ulusal-100 Endeksi, dünkü kapanışa göre 244.64 puan artarak, 1. Seans sonunda 9,879.25 puana yükseldi. 
     Hisse senetleri ortalama yüzde 2.54 oranında değer kazandı. 
     1. seans 46.82 puanlık artışla 9,680.43 puandan açıldı. Seansın 
     ilk yarısını dar bir bantta hareket ederek 45.58 puanlık artışla 9,681.19 puandan geçen endeks, seansın ikinci yarısında yükselme eğilimine girdi. En düşük 9,624.09, en yüksek de 9,902.59 puanı gören endeks, 9,879.25 puandan kapandı. Kapanışta mali endeks 264.36 puanlık artışla 12,198.47 puana, sınai grubu hisseler 161.45 puanlık artışla 9,128.37 puana, hizmetler endeksi de 345.51 puanlık artışla 6,748.88 puana yükseldi. Önceki kapanışa göre mali grup hisseler ortalama yüzde 2.82 oranında, sınai grubu hisseler yüzde 1.80 ve hizmet grubu hisseler ortalama yüzde 5.40 değer kazandılar. 1. seansta işlem gören toplam 279 hisse senedinden 213'ü değer kazandı, 16 hisse senedi değer kaybetti, 50 hissenin fiyatında ise değişiklik olmadı. İşlem hacmi 223 trilyon 879 milyar 31 milyon lira olarak gerçekleşti. 1. seansta Turkcell, Yapı ve Kredi Bankası, Ereğli, Petkim ve Sabancı Holding en yoğun işlem gören hisseler oldular. 
     






</TEXT>
</DOC>
