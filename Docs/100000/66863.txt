<DOC>
<DOCNO> 66863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/siyaset/asiy.html </URL>
<DATE> 2002/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Talay çağrı yaptı 
</HEADLINE>
<TEXT>
Tarihi mirasımızı turizme kazandıralım 
27 milletvekili, 22 vali ve 105 belediye başkanının katıldığı sempozyumda konuşan Kültür Bakanı, İnsanla bütünleşmeden kültürel mirasımız korunamaz’ dedi 
     İBRAHİM OKUMAMIŞ Antalya 

     Kültür Bakanı İstemihan Talay, kültürel mirasın korunması ve yaşatılmasının sadece bakanlığın ve yerel yönetimlerin değil, sivil toplum örgütleri ile halk kesiminin de katkısı ile mümkün olduğunu belirterek, "Artık dünyada, doğanın, kumun, güneşin pazarlanma dönemi bitmiş, tarihi dokuların turizme yansıtılarak turizme kazandırılma dönemi başlamıştır" dedi. Antalya Göynük’teki Klikya Otel’de başlayan "Türkiye’de Tarihi Kent Dokularının Korunması ve Geleceğe Taşınması" konulu sempozyumda konuyan Talay, insanla bütünleşmeyen değeri korumanın ve yaşatmanın mümkün olmadığını belirterek şunları söyledi 
     
     Hep birlikte varız 
     "Kültürel mirasın korunması ve yaşatılması sadece bakanlığın ve yerel yönetimlerin görevi değildir. Bu sivil toplum örgütleri ve halk kesimlerinin bütüncül yaklaşımı ile mümkündür. Hep birlikte varız, o zaman hep birlikte korumalıyız. Artık dünyada, doğanın, kumun, güneşin pazarlanma dönemi bitmiş, tarihi dokuların turizme yansıtılarak turizme kazandırılma dönemi başlamıştır." 
     Avrupa Tarihi Kentler Birliği Başkanı Louıs Roppe ise Türkiye’nin tarihi gelenekler ve kültür değerleri açısından zengin bir ülke olduğunu söyledi. Roppe, tarihi mirasların ve geleneklerin korunması için uluslararası düzeyde ilişkilerin olmasında yarar olduğuna işaret ederek, "Tarihi kent dokusu konusunda uzmanlıklarda değiş tokuş yapılmalı, uluslararası ilişkiler ile tarihi kent dokuların korunması sağlanmalı" dedi. Türkiye Tarihi Kentler Birliği Başkanı ve Bursa Belediye Başkanı Erdoğan Bilenser de, tarihi kent dokularının korunması ve geleceğe aktarılması için Milli Eğitim Bakanlığı ile ortak proje çalışmasına başladıklarını ifade etti. Bugün de devam edecek sempozyuma 27 milletvekili, 22 vali, 105 belediye başkanı, 90 akademisyen, toplam 600 kişi katılıyor. 
     



 SİYASET 
















</TEXT>
</DOC>
