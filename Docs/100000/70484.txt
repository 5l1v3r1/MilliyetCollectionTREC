<DOC>
<DOCNO> 70484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/03/siyaset/siy01.html </URL>
<DATE> 2002/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli görüş özeleştiri kuyruğuna girdi... 
</HEADLINE>
<TEXT>

Erbakan 28 Şubat yorumlarında Hata yapmadık’ derken, eski Kayseri Belediye Başkanı Karatepe de Türkiye’nin hassas konularını anlayamadıklarını’ itiraf etti 
     ABDULLAH KARAKUŞ Ankara 

     Geçmişte "Milli Görüşöte politika yapan isimler 28 Şubat’la ilgili art arda özeleştiri niteliğinde açıklamalar yapmaya başladı. Refahyol hükümetinin Çalışma Bakanı Necati Çelik ve RP’nin Kayseri Büyükşehir Belediyesi eski Başkanı Şükrü Karatepe’den sonra AKP de 28 Şubat’ta hata ve yanlış yaptıklarını kabul etti. 
     
     En başta RP ve DYP hatalıydı’ 
     Eski RP’li, bugünün AKP İstanbul Milletvekili Mustafa Baş, bu süreçte RP ve DYP başta olmak üzere 28 Şubat taraflarının hata yaptıklarını belirterek, "Refah’ın da, DYP’nin de kendine göre hesapları vardı. Ama bu 28 Şubat hiçbir tarafa fayda getirmedi, aksine zarar getirdi. Tarafların birbirleriyle rahatça oturup müzakere etmesi gerekirken, yanlış yollara başvuruldu. Allah bir daha 28 Şubat’ı bu millete yaşatmasın" dedi. 
     28 Şubat sürecinde 10 Kasım’da "Resmi törenlere mecburen katılıyorum, sakın siz içinizdeki kini ve nefreti atmayın" diyen Karatepe, dün gazetelerde yer alan açıklamalarında bu sözlerinin yanlış olduğunu belirtti. Karatepe, Erbakan’ı da eleştirerek, "Tarikat şeyhlerini Başbakanlık’ta ağırlamak ve Taksim’e cami yapılacağını söylemek gibi şeyler yanlıştı" dedi. RP olarak Türkiye’nin o zamanki hassas konularını yeterince anlayamadıklarını itiraf eden Karatepe, Refahyol’un dış politikadaki tutumunun da Batı’yı ürküttüğünü söyledi. Karatepe, Erbakan’ın İran ve Libya ziyaretlerinin de hatalı olduğunu kaydetti. 
     
     Din, siyasete referans olmaz’ 
     Refahyol döneminin Çalışma Bakanı Necati Çelik de, 28 Şubat’a "RP’nin neden olduğunu" söylemiş ve şu özeleştiride bulunmuştu "Refahyol olarak biz yanlış yapmasaydık, 28 Şubat süreci olmazdı. Türkiye’de bizim yaptığımız siyaset, mensuplarımıza ve Türkiye’ye zarar vermiştir. Cumhuriyet karşıtlığı yapmak için özgürlük istenemez. Bu ekip 4 parti kapattırdı ama h l durumu anlamadı. Dinin hiçbir şekilde siyasetin referansı olmaması lazım. Dini siyaset alanı yaparsanız geri tepen silah gibi en başta sizi vurur, ardından da topluma zarar veren bir harekete dönüşür. Dini siyaset odağına koyarsanız, Taliban türü bir siyasi anlayışa kadar işi götürürsünüz." 
     
     65 milyon zarar gördü’ 
     AKP Erzincan Milletvekili Tevhid Karakaya da 28 Şubat’ta tarafların yanlış yaptığını söyledi. Eski RP’li Karakaya, "Birkaç kişi yanlış yaptı diye bunun cezasını 65 milyon insan çekti. Herkes kendini sorgulamalı ve bir daha böyle 28 Şubat sıkıntıları yaşanmamalıdır. Ortak akıl bir yerde birleşmelidir. Bu yanlışlıklar yüzünden siyasetin alanı daraltılmıştır. Biz geçmişimizi şimdiki partimizde sorguluyoruz ve sorgulamaya da devam edeceğiz. Dünya ile entegre için reel politikalar yapmaya çalışacağız. 28 Şubat’ta ortak akıl h kim olmadı. Biz bunun için çalışıyoruz" dedi. 
     



 SİYASET 














</TEXT>
</DOC>
