<DOC>
<DOCNO> 50638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/siyaset/asiy.html </URL>
<DATE> 2001/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
SOHBET ODASI 
</HEADLINE>
<TEXT>

Swissotel zirvesi her şeyi değiştirdi28 Şubat’ta başbakanlığı gündeme gelen Erez, Swissotel’de yapılan gizli toplantıda hükümeti kuramayacağını anladığını söyledi. Erez, o günü şöyle anlattı "Baykal’ın isteklerini Yılmaz ve Özkan’a anlattım. Özkan reddetti, Yılmaz kabul edince ortalık karıştı" 
     Derya SAZAK 

     SAZAK Sizi devreden çıkartan hangi taraf oldu DYP mi, DSP mi Tarihe ışık tutmak açısından isim verebilir misiniz 
     EREZ Anlatayım... 1 Ocak tarihinde Swissotel'de Sayın Mesut Yılmaz'a 'DYP'ye Ecevit'le ilgili teklif yapıldığını' bildirdim. Kendisi de aynı görüşteyse 'Ülkeye boşu boşuna zaman kaybettirmeyelim, ben görevi iade edeyim' dedim. 
     SAZAK O sırada Baykal da sizin pozisyonunuzu zorlaştıran bir tutum almış mıydı 
     EREZ Ecevit'le ilgili hazırlığı öğrenince Baykal'a bir hükümet kurmanın mümkün olmayacağını söyledim. 
     
     Özkan'ı kızdıran sözler 
     SAZAK Swissotel'de Mesut Yılmaz'la görüşmenize dönelim... 
     EREZ Mesut Bey'e Baykal'ın taleplerini aktardım. Baykal'ın tekliflerini büyük ölçüde kabul etti. Hatta o sırada Swissotel'de Turgut Yılmaz da varmış yukarıda. 'Hüsamettin'i de çağıralım' dedi, çağırdık 3'lü bir görüşme yaptık. Hüsamettin Bey Baykal'ın görüşlerine karşı çıktı. 'Bizim patron' dedi 'Biliyorsunuz, CHP'nin hükümete alınmasını kabul etmiyor'. Mesut Bey 'Ne yapacak Ecevit ' diye sordu. Hüsamettin Bey 'CHP alınacaksa girmeyiz' deyince Mesut Bey 'Olabilir' dedi. Yani buna da evet deyince Hüsamettin Özkan birden ayağa kalktı, Mesut Bey'e bağırarak 'Hani bizim girmediğimiz hükümete sen de girmeyecektin' deyince artık her şey ortaya çıktı. Mesut Bey beni yolcu etmek için dışarıya çıktında 'Hüsamettin Bey'in tavrını gördünüz boşuna vakit kaybetmeyelim bunlar bana hükümet falan kurdurmazlar' dedim. 
     
     DYP destek verince... 
     SAZAK Baykal'la görüşmeye gitmeden İstanbul'da iş suya düşmüştü. 
     EREZ Ankara'ya döndüm ertesi gün Deniz Bey'le görüştüm. Hükümetin kurulamayacağını ama suçun seçim öncesi CHP'nin üzerine atılmak istendiğini söyleyince Baykal da taleplerini yumuşattı ve basına 'Erez'le büyük ölçüde anlaştık' dedi. Ancak Tansu Hanım Ecevit'e gidip azınlık hükümeti kurarsa DYP'nin kendisine destek vereceğini söyleyince Yılmaz'la Ecevit desteği çektiler. 
     
     Çiller suçunu biliyor 
     SAZAK Bunu size niye yaptılar 
     EREZ DSP'nin Çiller ve Yılmaz'a ilettiği mantık şuydu Erez'in başbakanlığı ikimiz için de tehlikeli olur, halbuki Ecevit size zarar vermez. 
     SAZAK Sizinle erken seçim yapılmaz diye de ürkmüş olamazlar mı 
     EREZ Tansu Hanım da vicdan azabı çekiyor, ülkenin içine düştüğü durumdan kendi sorumluluğunun payını biliyor, bunu nasıl örtecek, 'Erez seçim yapmayacaktı' diye hayal kuruyor. Meclis'i devreden çıkartmaya benim gücüm yetmez. Seçim tarihi ilan edilmiş, takvim işliyor. Nasıl önleyecektim, mümkün mü 
     
Krizin nedeni Başbakan Ecevit’tir      SAZAK Sayın Erez, 1999 seçimlerine gidilirken kurulan azınlık hükümeti Çiller ile Ecevit arasında 'borç polemiği'ne yol açtı, o günlerde siz de başbakan adayıydınız ve son dakikada koltuk altınızdan çekildi... 
     EREZ İnsanlar tabii çok kısa sürede olayları unutuyorlar. 1998 yılında yaşananları hatırlayalım Sonbaharda Türkbank skandalı patlayınca bir gensoruyla Mesut Yılmaz hükümeti düşürüldü. Cumhurbaşkanı Süleyman Demirel görevi Sayın Ecevit'e verdi. Ecevit 23 - 24 gün uğraştı, azınlık dahil seçenekleri denedi ama hükümeti kuramayınca görevi Çankaya'ya iade etti. 
     
     'Yılmaz ısrar etti' 
     SAZAK Adınız nasıl gündeme geldi 
     Sayın Demirel ikinci tur temaslara başladığı sırada bir gece Ecevit'le Yılmaz beni Başbakanlık Konutu'na çağırdılar. Gittiğimde Yılmaz, Ecevit'le mutabık kaldıklarını, her iki partinin de benim başbakanlığımda bir hükümet kurulursa destek verebileceği söyledi. 
     SAZAK Teklif onlardan geldi... 
     EREZ Evet. Ecevit'in bana bir sorusu oldu 'Nasıl bir hükümet kuracaksınız ' Daha Cumhurbaşkanı görev vermedi 'Ne olacağı belli değil' deyince Mesut Bey ısrarını sürdürdü 'Hayır Demirel görevi yarın size verecek.' Ben de Ecevit'e en iyi formülün ANAP, DSP ve DYP'nin bir araya gelerek kuracağı bir koalisyon olduğunu fakat Çiller'in buna sıcak bakmayacağını söyledim. Ben CHP'yi de düşünüyordum. 
     
     'Hele bir görevi al' 
     SAZAK Ecevit ne dedi 
     EREZ Ecevit 'Ben CHP'nin hükümete alınmasını istemiyorum' diye karşı çıktı. Nasıl olacak o zaman diye sorunca Refah Partisi'nin hükümete alınmasını önerdi. Ecevit'e 'Hükümet kurma görevini aldınız, RP ile görüşmeye dahi gitmediniz, kendi yapamadığınız bir şeyi benden niye istiyorsunuz Kaldı ki Kutan'la da görüşürüm ama size şu partiyi alırım bu partiyi almam diye bir söz veremem' dedim. 
     SAZAK Ecevit'in tepkisi ne oldu 
     EREZ Memnun olmayan bir tavırla ayrıldı... Yılmaz'a bu şartlarda bir hükümet kurmanın mümkün olmadığını söylediğimde 'Hele bir görevi al, halledilir' dedi. Hakikaten ertesi gün Cumhurbaşkanı hükümeti kurma görevini bana verdi. 
     
     'Ben başbakan olsaydım' 
     SAZAK İlk anda hava lehinize gibiydi... 
     EREZ Tabii kamuoyunda benim başarılı olacağım konusunda genel bir kanaat hasıl oldu. Bu durum liderleri biraz korkuttu. 
     SAZAK Ne yapacaktınız 
     EREZ Aslında benim şahsi hesabım yoktu. 1999 başında Ecevit değil de ben ya da bu işleri bilen bir başkası hükümet kursaydı Türkiye bu sıkıntıları yaşamazdı. 2001'de sürüklendiğimiz kriz Ecevit'in başbakan olması nedeniyledir. Türkiye 1999 yılını boş geçirmiştir. Sorumlu Sayın Ecevit'i o tarihte başbakan yapanlardır. 
     
İktidar için seçim intihar’      SAZAK Seçime ne diyorsunuz 
     EREZ Bu Meclis seçime de götürmez Türkiye'yi. İktidar için seçim intihar demek. 
     SAZAK Merkez sağın geleceğini nasıl görüyorsunuz 
     EREZ Türkiye'nin rahatlaması için yeni bir siyasi oluşuma ihtiyacı var. Maalesef bugün hem mevcutlar, hem yeniler Türk halkının tam güvenini kazanamadılar. Tayyip Erdoğan'ın önde olmasının nedeni de alternatifsizlik. Demirel'in siyasete geri döneceğini zannetmiyorum. Ülkenin ihtiyacı olan şeyleri, doğruları söylüyor. 'Çöküşün sorumlusu hükümettir' diyor, bunu kimse inkar ediyor mu 
     
Karadayı olmasa ihtilal olurdu      SAZAK Sizi 28 Şubat'ın devamı olarak gördüler. 
     EREZ Benimle ne ilgisi var 28 Şubat olmasaydı Yılmaz başbakan olamazdı. 
     SAZAK O dönemin askeri kadrosuyla özel bir temasınız var mıydı 
     EREZ Hayır hayır, benim Türk ordusuna sevgim ve saygım her Türk vatandaşı gibidir. 1996 - 97 yılı ortasından 28 Şubat süreci nihayetlenip hükümet kurulana kadar üst kademeyi bırakın, bir başçavuşla bile selamlaşmadım. 
     
     Erbakan'ı da uyardım 
     SAZAK 28 Şubat'ı çok yakından yaşadınız, Erbakan - Çiller kabinesindeki en etkili bakandınız... 
     EREZ Çiller'e 28 Şubat sürecinden 2 ay evvel, Erbakan'ın Başbakanlık’ta tarikat şeyhlerine yemek verdiği günün sabahı gittim. 'Hükümeti bozalım, Türkiye'yi sıkıntıya sokuyoruz' dedim. 
     SAZAK Sincan'dan önce... 
     EREZ Yola çıkmamıştı tanklar... 
     SAZAK Ne dedi Çiller o zaman 
     EREZ 'Gayet normal bir yemek verilmiş ne var' dedi. 
     SAZAK Siz daha sonra istifa ettiniz. 
     
     Beni partiden ihraç ettiler 
     EREZ DYP tavır koysaydı 28 Şubat sürecine girmezdik. Olacakları 22 Ocak'ta Marmaris'te Çiller'e uzun uzun anlattım. Dinletemedim. 21 Nisan’dı zannedersem son defa hükümetten ayrılalım önerisini götürdüm ve kabul etmezse istifa edeceğimi açıkladım. Ayrıldım. Sonra beni partiden ihraç ettiler. 
     SAZAK Erbakan'la da görüşmüştünüz... 
     EREZ İstifa ettiğim gün Sayın Erbakan da benimle görüştü, kendisine kaderini zorlamaması gerektiğini, istifa etmesini ifade ettim. İhtilale sürükleniyorduk. Apaçık ortadaydı Türkiye'nin ordunun üst kademesi bir ihtilal yapma arzusunda değildi ama alt kademede büyük bir şey olduğunu hepimiz hissediyorduk. 
     SAZAK Üst kademe derken Karadayı'yı mı kastediyorsunuz 
     EREZ Tabii tabii dönemin Genelkurmay Başkanı ihtilal yanlısı değildi ve Karadayı'nın varlığı bence bir ihtilali önleyen en büyük güçtü. Yani başka bir Genelkurmay başkanı olsaydı... 
     
     Nasıl emekli edecekler ki 
     SAZAK İhtilal olur muydu 
     EREZ Olurdu ama ben bir ihtilal korkusunda değildim, Sayın Tansu Çiller'e de aynı şeyi söyledim 'Bakın Türkiye'yi bir ihtilale götürüyoruz' dedim. 
     SAZAK Üst kademe dediniz ama bir de Batı Çalışma Grubu diye bir şey vardı. Ok yaydan çıkmıştı... Ordu içinde çeşitli gruplar oluşmuştu. Komutanları emekli etmeyi düşündüler mi Çiller ve Erbakan 
     EREZ O tarihteki iktidar hangi güçle bunu yapacaktı MGK'ya katılan hükümetin başbakanı, başbakan yardımcısı imza atmışlar kararlara... Sesleri çıkmamış, ondan sonra kalkıp kahramanlık mı yapacaklar 
     
'Bizi krize sokana Nobel verilmeli’      SAZAK Biraz da bugünü konuşalım. Ekonomiyi nasıl görüyorsunuz 
     EREZ Ekonomik istikrar paketleri, ortaya çıkan krizleri önlemeye yöneliktir. Dünyada ilk defa Türkiye bir ekonomik istikrar paketini uygularken ekonomik krize sürüklendi. Yani bunu yapan insana Nobel ödülü falan vermek lazım. 
     SAZAK Çıkış yolu var mı 
     EREZ Bakın daha kırılma noktasına gelmedik. Yani şu döviz kurunu denizden çıkartmadıktan sonra Türkiye'nin meseleleri halletmesi mümkün değil. Kuru çıpaya bağladılar kasım krizine sürüklendik. Çıpayı çözdüler dalgaya bıraktılar Türkiye'yi daha büyük krize soktular. 
     
'Başbakan çağın gerisinde kalmış'      SAZAK Hükümet mi değişmeli, Başbakan mı 
     EREZ Türk halkının ne hükümete, ne Başbakan'a, ne muhalefete güveni var. Zaten Ecevit ne zaman gelirse iki şey olur ya para olur mal olmaz, ya mal olur para olmaz 1980 öncesine döndük. 
     SAZAK Ecevit gitmeli diyorsunuz 
     EREZ Güvensizliğin temel nedeni Başbakan'ın kendisi. Mesele sağlığı değil. Geçen gün bir toplantıda, Ecevit çok yaşlı denilince bir arkadaş dedi ki, 'Ya biz gençliğini de biliyoruz, o zaman da aynıydı.' Yaşı başından öte kafa yapısı, bilgisi, becerisi yetmiyor Ecevit'in. Mesudiye'deki köy kentle Türkiye'yi kalkındırmaya çalışıyoruz. Sayın Ecevit çağın gerisinde kalmış. 
     



 SİYASET 













</TEXT>
</DOC>
