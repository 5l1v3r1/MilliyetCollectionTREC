<DOC>
<DOCNO> 52148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/ekonomi/eko07.html </URL>
<DATE> 2001/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
AK Parti İstanbul’a TÜSİAD’lı başkan 
</HEADLINE>
<TEXT>

     EYLEM TÜRK 

     AK Parti’nin İstanbul İl Teşkilat Başkanlığı’na TÜSİAD üyesi Alaattin Büyükkaya getirildi. Büyükkaya Sigorta’nın sahibi olan Dr. Alaattin Büyükkaya’nın, Türk sigorta sektöründe 30 yıla yakın tecrübesi bulunuyor. 
     Daha önce siyasi bir deneyimi olmayan Büyükkaya, Ak Parti İstanbul İl Teşkilat Başkanı olarak politikaya ilk adımını da atmış oldu. Ancak, Ak Parti İstanbul İl Teşkilat Binası henüz tadilatta olduğu için koltuğuna oturamadı. İl binasının iki ay içerisinde tamamlanacağı belirtiliyor. 
     
     Sigorta uzmanı 
     Sigortacılık konusunda master ve doktora yapan Büyükkaya, Fransa ve İngiltere’de staj ve eğitim gördü. Uluslararası ekonomi konusunda tecrübeye sahip olan Büyükkaya, meslek hayatına Başbakanlık Sigorta Denetim Kurulu’nda başladı. İmtaş, AkSigorta, Merkez Sigorta, İhlas Sigorta gibi şirketlerde üst düzey yöneticilik yapan Büyükkaya, Milletlerarası Ticaret Odası Sigorta Komisyonu’nda Türkiye’yi temsil etti. Büyükkaya’nın sigortacılık alanında yayımlanmış dokuz kitabı bulunuyor. 
     



 EKONOMİ 






















</TEXT>
</DOC>
