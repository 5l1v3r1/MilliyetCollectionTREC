<DOC>
<DOCNO> 73353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/spor/aspo.html </URL>
<DATE> 2002/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yenmelisiniz, yeneceksiniz 
</HEADLINE>
<TEXT>

Galatasaray, Şampiyonlar Ligi çeyrek finali için Dünya devi Barcelona karşısına çıkıyor. Sarı - Kırmızılı ekibe galibiyetten başka sonuç yaramıyor 
     ŞAMPİYONLAR Ligi’ndeki düğümü çözmek yine Galatasaray’a kaldı. Sarı - Kırmızılı ekip B Grubu’ndaki son maçında, Avrupa’nın en güçlü ekiplerinden Barcelona’yı ağırlayacak. Galatasaray’ın çeyrek finale çıkması için mutlak galip gelmesi gereken karşılaşmadan, Barcelona’nın da puanla ayrılması şart. Kritik gece iki büyük takımın müthiş bir taktik savaşına tanık olacak. 
     SARI - Kırmızılı ekipte Lucescu Berkant’ı oynatıp, oynatmamakta kararsız. Roma maçında aldıkları darbeler nedeniyle Ümit ve Ayhan’ın antrenmansız olması Rumen hocayı endişelendiriyor. Barcelona’da ise sakat Rivaldo ile cezalı olan Cocu kadroda yoklar. 
     
Alıştık artık      880 günlük seri 
     CİM-BOM için Ali Sami Yen Stadı’ndaki Avrupa maçları dert değil. 880 gündür kendi sahasında yenilmeyen Sarı - Kırmızılılar, bu karşılaşmaların 14’ünden galibiyet, 6’sından da beraberlikle ayrıldı. Aslan, 35 gol atarken, 17 golü de kendi kalesinde gördü. 
     
     171. randevu 
     GALATASARAY, bugün Avrupa Kupaları’nda 171. randevusuna çıkacak. Sarı -Kırmızılılar, oynadıkları 170 karşılaşmada 64 galibiyet elde ederken, 62 maçtan da sahadan yenik ayrıldı. 44 müsabaka ise beraberlikle bitti. Şampiyonlar Ligi’nde son beş maçından da beraberlikle ayrılan Cim Bom, son galibiyetini 10 Ekim’de PSV’ye karşı almıştı. 
     
     Karnesi zayıf 
     BARCELONA’NIN Türkiye karnesi zayıf görünüyor. Daha önce Galatasaray’a 2 - 1, Beşiktaş’a 3 - 0, Trabzon’a 1 - 0 yenilen Barça, sadece Sarı - Kırmızılılar’la bir kez 0 - 0 berabere kalıp, Fenerbahçe’yi ise 3 - 0 yenmişti. Türk ve İspanyol ekipleri arasındaki maçlarda takımlarımız 11 galibiyet, 23 yenilgi ve 7 beraberlik elde ettiler. 93 - 94 Şampiyonlar Ligi’nde Galatasaray - Barcelona maçları 0 - 0, 0 - 3, 94 - 95’te 2 - 1, 1 - 2, bu yıl ilk maç ise 2 - 2 sonuçlandı. 
     
B GRUBU TAKIMLAR O G B M A Y P Roma 5 1 4 0 6 3 7 Barcelona 5 1 3 1 6 7 6 GALATASARAY 5 0 5 0 5 5 5 Liverpool 5 0 4 1 2 4 4      
Kader gecesi      ŞAMPİYONLAR Ligi’nde bu gece tüm dikkatler B Grubu’na çevrilecek. Dört takımın da çeyrek final şansını son maçlara taşıdığı grupta, son sıradaki Liverpool da sahasında Roma’dan üç puan koparmak için mücadele edecek. Ev sahibi ekipler galibiyet durumunda turu geçerken, konuk takımlara çeyrek final için beraberlik de yetebilecek. Manchester United ile Bayern Münih’in çeyrek finali garantilediği A Grubu’nda ise TSİ 21.45’te Boavista - Manchester Utd., Bayern Münih - Nantes karşı karşıya gelecek. 
     
B Grubu istatislikleri  Galatasaray Barcelona K.B.Şut 48 67 Faul 217 182 Korner 45 50 Ofsayt 34 39 T.Oynama 28 dk 34 dk. T.Hakimiyeti 53 60 A.Gol 10 18 Y.Gol 9 12 Sarı kart 23 21 Kırmızı kart 2 0      
Kritik maçın ağır hakemi      UEFA’NIN Galatasaray’ın Barcelona ile bugün oynayacağı önemli maçta sahaya "ağırlığını" koyması için atadığı 2.03 metre ve 109 kiloluk "dev" hakemi Temmink, kariyerinin en kritik karşılaşmasına çıkacak. Yedi yıldır FIFA kokartı taşıyan Hollandalı hakem, bugüne kadar 33 uluslararası müsabaka yönetti. İki yıl önce Galatasaray’ın deplasmanda Strum Graz’a 3 - 0 yenildiği maçta ilk kez Şampiyonlar Ligi’nde düdük çalan Temmink, daha sonra aynı ligde Rosenborg - B.Münih, Manchester Utd. - Lille ve Porto - Celtic maçlarını idare etti. 
     
Overmars’ı hırs bastı      BARCELONA’NIN Hollandalı yıldızlarından Overmars, Arsenal’de oynarken Galatasaray’a karşı kaybettikleri UEFA Kupası Finali’nin aklından çıkmadığını söyledi. Yıldız futbolcu, Türk takımlarına karşı bir türlü şansının tutmadığını belirterek, "Ajax ve Arsenal’da oynadığım dönemlerde sahadan hep hüsranla ayrıldım. Ancak bu maça farklı bir motivasyonla çıkacağım" dedi. 
     
Fleurquin kopya verdi      MEHMET ÇİFTÇİ 

     GALATASARAY’IN Uruguaylı futbolcusu Andreas Fleurquin, İspanyol El Mundo Deportivo’da yer alan yazısında, Sarı - Kırmızılı takımın taktiğini açık etti. Gazetede dün çıkan köşe yazısında maçın yorumunu yapan Uruguaylı futbolcu, Galatasaray’ın oyun düzeni konusunda bilgiler verdi. Maçın taktiğini anlatan Fleurquin, Barcelona karşısında nasıl bir düşünce ile çıkacaklarını da belirtti. 
     LUCESCU’NUN sahaya 4 - 5 - 1 düzeniyle çıkacağını açıklayan Fleurquin, orta sahada Ergün’un yerine Victoria’nın oynayacağını, Ümit’e katkı olarak da Arif’e şans vereceğini iddia etti. Fleurquin, Ali Sami Yen’in bir cehennem olduğu görüşüne de katılmadığını, herşeyin seyirciye değil futbolculara bağlı olduğunu yazdı. 
     
Barça yeminli geldiFutbolcular, "Cehennemi, cennete çevireceğiz" diye konuştular 
     İSPANYA Ligi ve Kupası’nda tüm iddiasını kaybeden, umutlarını sadece Şampiyonlar ligi’ne bırakan Barcelona, İstanbul’a "yemin" ederek geldi. Bordo - Mavili oyuncular Ali Sami Yen Stadı’nın atmosferini yakından bildiklerini belirterek, "Cehennemi, cennete çevirmek için yemin ettik" diye konuştular. Futbolcular bu galibiyeti Başkan Gaspart’a hediye etmek istediklerini de belirttiler. 
     KATALAN medyası, maça Hollandalı hakem Temmink’in atanmasını da memnuniyetle karşıladı. Gazeteler, altı Hollandalı futbolcu bulunan Barcelona’nın bu hakemle ilk kez resmi bir maça çıkacağını ancak daha önce Temmink ile oynadıkları hazırlık maçlarının tümünü kazandıklarına dikkat çektiler. Dün öğleden sonra İstanbul’a gelen İspanyol ekibinde Rivaldo ve Cocu bulunmuyor. 
     



 SPOR 


























</TEXT>
</DOC>
