<DOC>
<DOCNO> 97657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/yasam/yas08.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sinüzitin ilacı mırıldanmak 
</HEADLINE>
<TEXT>

     İSTANBUL Milliyet 

     İSVEÇLİ araştırmacılar mırıldanmanın, beyin ve kalbi rahatlattığı gibi nefes yollarının açılmasına da yardımcı olduğunu belirledi. Stockholm Karolinska Hastanesi’nden Dr. Eddie Weitzberg ve Jon Lundberg’in yaptığı araştırmaya göre mırıldanma esnasında nefes vermek, daha fazla havanın solunum yollarından geçmesini sağlıyor. 
     
     Sinüzite de iyi geliyor 
     ARAŞTIRMACILAR mırıldamanın sinüzit ve sinüzit enfeksiyonlarına iyi geldiğini bildirdi. Sinizütin burun yollarında kanama, yüzde ağrı, kırıklık ve keyifsizliğe yol açtığını hatırlatan araştırmacılar burunla yapılacak basit solunum hareketlerinin yararına dikkat çekerek "Günlük periyotlarla yapılacak mırıldanma, sinüzit riskini ve solunum yolu enfeksiyonlarını azaltabilecek" diye konuştu. 
     
     



 YAŞAM 























</TEXT>
</DOC>
