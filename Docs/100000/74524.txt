<DOC>
<DOCNO> 74524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/son/sonspo01.html </URL>
<DATE> 2002/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Rize Teknik Direktörü "Ah o ikinci yarı.. " 
</HEADLINE>
<TEXT>

     Beşiktaş'ın, Çaykur Rizespor'u 3-1 yendiği karşılaşmadan sonra siyah-beyazlı takımın teknik direktörü Christoph Daum, basına herhangi bir açıklama yapmazken, Karadeniz ekibinin teknik direktörü Carol Pecze, Beşiktaş ile oynadıklarını karşılaşmanın ikinci yarısında büyük hatalar yaptıkların söyledi. 
     Pecze, siyah beyazlı takım karşısında sahaya galibiyet için çıktıkların belirterek, ''İlk 45 dakikada iyi bir futbol sergiledik ve bu bölümdeki oyunumuzdan memnunuz. Ancak, karşılaşmanın ikinci yarısında yapmamamız gereken büyük hatalar yaptık. Sonucunda da kalemizde 3 gol görerek maçtan yenilgi ile ayrıldık'' dedi. 
     Taktik yönden zengin olan bir maç oynandığını da ifade eden Pecze, karşılaşmanın hemen başında yakaladıkları net gol pozisyonunu değerlendirebilseler maçtan galibiyetle ayrılmalarının da söz konusu olabileceğini ifade etti. 
     Pecze, ligde kalma mücadelelerini son haftaya kadar sürdüreceklerini kaydederek, ''Çaykur Rizespor ligde kalacaktır. 
     Hatalarımızdan dersler çıkararak, müthiş mücadelelerle geçecek 7 hafta boyunca iyi sonuçlar alıp, başarılı olacağımıza inanıyoruz'' diye konuştu. 
     






</TEXT>
</DOC>
