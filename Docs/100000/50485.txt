<DOC>
<DOCNO> 50485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/04/siyaset/siy05.html </URL>
<DATE> 2001/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Adalet Bakanı Türk 
</HEADLINE>
<TEXT>
Kara Ses’in iade dosyası hazır 
     FEVZİ KIZILKOYUN , ALİYE ÇETİNKAYA Konya DHA 

     Konya’daki Adli Tıp Kurumu Bölge Semineri’ne katılan Adalet Bakanı Hikmet Sami Türk, Almanya’da tutuklu bulunan "Kara Ses" olarak tanınan sözde halife Metin Kaplan’ın iade dosyasının hazır olduğunu söyledi. 
     Vali Ahmet Kayhan’ı da ziyaret eden Türk, gazetecilerin sorularını yanıtladı. Cemalettin Kaplan’ın oğlu Metin Kaplan’ın iadesi için dosya hazırlandığını belirten Türk,, "Almanya’da cezasını çekmesini bekliyoruz. İadesi gündeme gelecek. Dosyası hazırlandı" dedi. 
     
     Operasyon Haçlı seferi değil’ 
     Afganistan’a asker gönderme kararının ekonomik nedenlerle değil, Meclis iradesiyle alındığını kaydeden Türk, 90 kişilik Türk kuvvetinin terör odaklarının bitmesi ve bölgede yeni yönetimin yerleşmesi için çalışacağını, Afganistan operasyonunun İslam’a karşı Haçlı seferi olmadığını vurguladı. 
     



 SİYASET 














</TEXT>
</DOC>
