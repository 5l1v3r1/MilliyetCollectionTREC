<DOC>
<DOCNO> 97525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/23/son/soneko33.html </URL>
<DATE> 2002/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine, stand-by düzenleme raporunu yayınladı... 
</HEADLINE>
<TEXT>

     Geçen yılın Ocak-Nisan döneminde 3 milyar 871 milyon dolar tutarında rezerv hariç net sermaye çıkışı olurken, bu yılın aynı döneminde 1 milyar 565 milyon dolar tutarında rezerv hariç net sermaye girişi gerçekleşti. 
     Hazine'nin Mayıs Haziran aylarına ilişkin stand-by düzenlemesi aylık raporu yayınlandı. 
     Raporda, Mayıs ve Haziran aylarındaki, IMF ile ilişkiler, genel ekonomik gelişmeler, bankacılık sektöründeki gelişmeler, temel büyüklüklerdeki gelişmeler ve kamu finansmanına ilişkin gelişmeler sıralandı. 
     
     İÇ BORÇLANMA 
     Haziran ayında gerçekleştirilen iç borç ihalelerinde toplam net 6 katrilyon 262 trilyon lira tutarında satış yapıldığı, döviz cinsinden ihalelerle birlikte toplam net 8 katrilyon 876 trilyon liralık satış gerçekleştirildiği kaydedildi. 
     Rapora göre, Haziran süresince 8.9 katrilyon lirası piyasalardan 1.1 katrilyon lirası da kamu kurumlarından olmak üzere, 10 katrilyon 
     lira civarında borçlanma gerçekleştirilirken, 9.9 trilyon lirası piyasalara toplam 10.7 katrilyon lira ödeme yapıldı. Ocak-Mayıs döneminde kamu ve TMSF bankalarına yapılan erken itfalar toplamı da, 6.2 katrilyon lira anapara ve 1 katrilyon lirası birikmiş faiz olmak üzere 7.2 katrilyon liraya ulaştı. Bu tutarın 4.6 katrilyon liralık kısmı IMF kredisi kullanılarak gerçekleştirildi. 
     
     DIŞ BORÇLANMA 
     Raporda, dış borç tutarının Mart sonu itibariyle 117.5 milyar dolara çıktığı hatırlatılırken, orta ve uzun vadeli dış borç stoğunun toplam stoğun yüzde 87.68'ini oluşturduğu kaydedildi. 
     Mayıs sonu itibariyle konsolide bütçe dış borç stokunun 51 milyar 240 milyon dolara ulaştığı kaydedildi. 
     
     SERMAYE HAREKETLERİ 
     Rapora göre bu yılın Ocak-Nisan döneminde yurtdışında yerleşiklerin yurtiçine yaptıkları net yatırım, geçen yılın aynı dönemine göre 1 milyar 844 milyon dolar azalarak, 75 milyon dolar olarak gerçekleşti. 
     Yurtiçinde yerleşiklerin yurtdışına yaptıkları net yatırım da, bir önceki yılın aynı dönemindeki 292 milyon dolarlık seviyesinden 5 milyon dolara düştü. 
     Bu gelişmeler ışığında, geçen yılın 4 ayında 1 milyar 627 milyon dolar net giriş olarak gerçekleşen doğrudan yatırımlar, bu yılın aynı döneminde 70 milyon dolar net giriş olarak sonuçlandı. 
     
     UZUN VADELİ SERMAYE HAREKETLERİ 
     Uzun vadeli sermaye hareketlerine bakıldığında da, 2001 yılının Ocak-Nisan döneminde 1 milyar 83 milyon dolar tutarında net çıkış olurken, bu yılın aynı döneminde 526 milyon dolar net giriş gerçekleşti. 
     Aynı dönemler itibariyle, geçen yıl 998 milyon dolar tutarında kısa vadeli sermaye çıkışı gerçekleşirken, bu yıl ise 424 milyon dolar giriş oldu. 
     Bu gelişmeler ışığında, geçen yılın 4 ayında 3 milyar 871 milyon dolar tutarında rezerv hariç net sermaye çıkışı olurken, bu yılın aynı döneminde 1 milyar 565 milyon dolar tutarında rezerv hariç net sermaye girişi gerçekleşti. 
     





</TEXT>
</DOC>
