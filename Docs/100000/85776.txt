<DOC>
<DOCNO> 85776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/ekonomi/eko07.html </URL>
<DATE> 2002/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalar çerçeve anlaşmayı onayladı 
</HEADLINE>
<TEXT>

Reel sektörün bankalara borçlarının yeniden yapılandırılması için bir yıldır üzerinde çalışılan Çerçeve Anlaşma Bankalar Birliği’nde kabul edildi 
     KADİFE ŞAHİN 

     Şirketlerin bankacılık sektörüne olan kredi borçlarının yeniden yapılandırılmasını sağlayacak İstanbul Yaklaşımı Çerçeve Anlaşması Türkiye Bankalar Birliği TBB Yönetim Kurulu toplantısında onaylandı. 
     Anlaşmanın uygulanabilmesi için bankalar tarafından imzalandıktan sonra Bankacılık Düzenleme ve Denetleme Kurulu’nca BDDK onaylanması gerekiyor. Sistemin sorunsuz uygulanabilmesi için Türkiye Sınai Kalkınma Bankası’nın sekreterya görevini üstlenmesi bekleniyor. 
     
     Spekülasyona önlem 
     Bankalar, yasanın çıktığı 31 Ocak 2002 tarihinde kredi sorunu gözükmeyen firmalar için yapılacak oylamada yüzde 90 oranında evet’ arayacak. Ancak iyi niyetin suistimal edilmemesi için hayır’ diyen bankaların alacakları daha kısa sürede ödenecekken, evet’ diyenlerin kredi alacağı daha geç tarihlerde ödenecek. 
     Bankalar Birliği tarafından onaylanan Çerçeve Anlaşması’nda bankaların grup şirketlerine ait kredilerin yapılandırılmasında spekülasyonlara yol açılmaması için de zorlaştırıcı maddeler kondu. Anlaşmaya göre banka grup şirketlerinin yapılandırılmasında yüzde 75 oranında evet’ aranacak. 
     Grup şirketi bankasının yer almadığı oylamada da yüzde 51 oranında evet’ şartı aranacak. Ayrıca grup şirketlerine yeniden kredi verilmesinde grup bankası bulunmayacak. 
     



 EKONOMİ 






















</TEXT>
</DOC>
