<DOC>
<DOCNO> 94876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/son/sondun44.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Le Monde "ABD IMF'nin Türkiye'yi yalnız bırakmasına izin vermez" 
</HEADLINE>
<TEXT>

     Fransa'da yayınlanan Le Monde gazetesinde çıkan bir analiz haberde, Irak'a yeni bir askeri müdahale yapması halinde Türkiye'ye olabilecek ihtiyacı yüzünden ABD'nin IMF'nin Ankara'yı mali açıdan yanlız bırakmasına izin vermeyeceği yorumu yapıldı. 
     ''Ecevit, iktidarda kalma arzusunu gösterdi'' başlığıyla Türkiye'deki son siyasi gelişmelerin değerlendirildiği analiz haberde, Avrupa ve Ortadoğu arasındaki stratejik rolü ve ABD'nin bölgesel çıkarları yüzünden Türkiye'nin IMF'den her zaman oldukça anlayışlı bir muameleyle karşılaştığı ifade edildi. 
     Türkiye'nin üç yıl için IMF'den 17 milyar dolar kredi için anlaştığı hatırlatılan haberde, DSP'deki istifaların borsayı etkilemesinden sonra, IMF'nin şu ana kadar kullanılmamış 1.1 milyar doların serbest bırakılmasını tartışmak için Türkiye'ye yeni bir heyet göndermeye hazırlandığı hatırlatıldı. 
     





</TEXT>
</DOC>
