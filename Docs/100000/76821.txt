<DOC>
<DOCNO> 76821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/son/soneko09.html </URL>
<DATE> 2002/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Varan'ın babası toprağa verildi... 
</HEADLINE>
<TEXT>

     Varan Şirketler Topluluğu Başkanı Nevzat Hüseyin Pekuysal'ın cenazesi toprağa verildi. 
     Teşvikiye Camii'nde öğle namazına müteakip kılınan cenaze namazının ardından, Pekuysal'ın naaşı Maltepe Mezarlığı'nda toprağa verildi. 
     Cenazede Nevzat Hüseyin Pekuysal'ın eşi Fatma Gülal Pekuysal, oğlu Ahmet Enis Pekuysal, kızı Ayşe Rengin Özcan ve diğer aile bireyleri taziyeleri kabul etti. 
     Törene, İstanbul Valisi Erol Çakır, İstanbul Büyükşehir Belediye Başkanı Ali Müfit Gürtuna, Saffet Ulusoy, Yılmaz Ulusoy, Hakan Uzan, Varan şirketleri çalışanları ile Pekuysal'ın çok sayıda akraba ve dostları katıldı. 
     Pekuysal'ın Varan Şirketler Grubu'nu simgeleyen örtüye sarılı naaşı, daha sonra kalabalığın gözyaşları arasında defnedilmek üzere Maltepe Mezarlığı'na götürüldü. 
     






</TEXT>
</DOC>
