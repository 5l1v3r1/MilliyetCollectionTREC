<DOC>
<DOCNO> 61269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/son/sontur30.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Valisi Çakır "Okulları tatil etmek zor bir karar..." 
</HEADLINE>
<TEXT>

     İstanbul Valisi Erol Çakır, kar nedeniyle eğitime ara verilmesinin sorunlar yarattığını belirterek, bu konuda verilecek kararın ''zor bir karar'' olduğunu söyledi. 
     Vali Çakır, Avusturya'nın Ankara Büyükelçisi Marius Calligaris ve İstanbul Başkonsolosu Franz Wechner'i makamında kabul etti. 
     Büyükelçi Calligaris'in nezaket ziyaretinde bulunduğunu ifade eden Çakır, ziyaretten duyduğu memnuniyeti dile getirdi. 
     Çakır, ''okulların yarın tatil edilip edilmeyeceği'' sorusu üzerine, ilgililerin çalışmalarını sürdürdüğünü, kararın akşam saatlerinde açıklanacağını kaydetti. 
     Çakır, ''Bu hava şartlarında çocukların eğitime gitmemesi, eğitimde sorunlar yaratıyor. Zor bir karar. Bizim amacımız eğitimin aralıksız ve kesintisiz sürdürülmesidir. Valilik olarak görevimiz de, amacımız da sorumluluğumuz da eğitimin devamını sağlamaktır. Yarınki hava şartlarını dikkate almak suretiyle karar vereceğiz'' diye konuştu. 
     ''Bugünkü hava durumu ve meteoroloji tahmini konusunda bir değerlendirmesi olup olmadığına'' ilişkin bir soru üzerine de Vali Çakır, ''bu konuda bir yorum yapmayacağını'' söyledi. 
     






</TEXT>
</DOC>
