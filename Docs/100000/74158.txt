<DOC>
<DOCNO> 74158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/yazar/cemal.html </URL>
<DATE> 2002/03/23/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Slogan değil, inandırıcı liderlik ve reçete 
</HEADLINE>
<TEXT>

     Murat Karayalçın, Fikri Sağlar'la birlikte yeni bir parti kuruyor. Ankara'da genel merkez binası tutulmuş. Nisan ayının ilk yarısında tabela asılacak. 
     Bu bir. 
     77 sayfalık kitap üç imzalı İlhan Tekeli, Tarhan Erdem, Yiğit Gülöksüz. Bir ara Erdal İnönü'nün başını çekmesi düşünülen partileşme hareketinin program ve tüzüğü olarak hazırlanmış. İnönü geçen kasım ayında kimselere sormadan, danışmadan siyasete paydos deyince, bu defa Tekeli - Gülöksüz ikilisiyle Zekeriya Temizel arasında partileşme diyaloğu başladı. Şimdi tavsamış olabilir mi, bilemiyorum. 
     Bu iki. 
     Tarhan Erdem, "Parti önce kurulur, tabelası sonra asılır" diyenlerden. Son derece ketum. İşini her zamanki gibi ciddiye alıyor. Haberlere bakılırsa, yeni bir parti ve siyaset anlayışı için bir araya gelecek, kamuoyu önünde güvenilir ve inandırıcı olabilecek otuz kırk kişiyi bulma çabası içinde... 
     Bu üç. 
     Dağınıklığa son verip çoğunluğu aynı çatı altında, ortak bir platformda toplamaya çalışan Altan Öymen'in gayretleri... İtalya'daki 'Zeytin Dalı' hareketi bizde olabilir mi .. Mümkün olabildiğince az insanı dışlayan bir diyalog sürecini harekete geçirmeye çalışıyor Öymen... 
     Bu dört. 
     Mümtaz Soysal grubu... 
     Bu beş. 
     Yekta Güngör Özden, Vural Savaş, emekli General Osman Özbek, yani 'en radikal' Atatürkçüler grubu... 
     Bu altı. 
     Ercan Karakaş, Aydın Güven Gürkan... 
     Bu yedi. 
     İzmir'de, Edirne'de, Tekirdağ'da, Adıyaman'da, Adana'da 'yeni bir parti' için platform oluşturanlar... 
     Bu sekiz. 
     Sema Pişkinsüt'ün partisi... 
     Bu dokuz. 
     Ve "Bütün bunlardan bir şey olmaz. Yepyeni, sıfırdan bir merkez partisi kurmak ve başına da Kemal Derviş'i getirmek lazım. Şu anda Derviş'in son derece ketum davranıyor olması isabetli bir tavır. Şimdi bir misyonu var Derviş'in Ekonomiyi düze çıkarmak... Bu olmadan başını kaldırırsa, anında keserler." 
     Bu da on. 
     Baykal'ın CHP'si. 
     On bir. 
     Ecevit'in DSP'si. 
     On iki... 
     Tablo böyle. 
     Baykal'ın CHP'si seçim araştırmalarında genellikle yüzde 10 barajının biraz üstünde gözüküyor. Ecevit'in DSP'sine gelince, yüzde 10 barajının altından hiç kurtulamıyor. 
     Baykal yüzde 10'un üzerine ne kadar yükselebilir Yine Ecevit'le seçime gidecek bir DSP yüzde 10 barajının üzerinde kalabilir mi 
     Bir başka soru 
     Ecevit, DSP'de geçen yıl düşünülen Erdal İnönü formülü'nü uygulayabilir mi Seçim öncesi partide kendini yukarı çeker, artık başbakan olmayacağını açıklar ve DSP'de yeni bir vitrin düzenlemesine gidebilir mi 
     Bir başka deyişle 
     Ecevit, DSP'de Kemal Derviş'li, İsmail Cem'li sürprizler yapabilir mi İhtimaldir diyene pek rastladığımı söyleyemem. 
     Sol cenahtaki bu dağınıklıktan Türkiye adına istikrar çıkacağını sanmıyorum. Türkiye'de solun sloganlara ihtiyacı yok. İmaj oyunlarına ihtiyacı yok. Halka güven veren, inandırıcı liderlik ile yeni ve ciddi reçetelere ihtiyacı var. 
     Bu nasıl olacak .. 
     Bilemiyorum. 
     
     







Milliyetçilik ve liberalizm 


Huzurlu Nevruz 


Org. Asparuk'un tepkisi 


Hızlı üretim, doyumsuz tüketim 


Slogan değil, inandırıcı liderlik ve reçete 


Kongre rüzgarı 


"Türk övül, alış, gücen " 


İki haftada ot bile yetişmez ama... 


Gene mi terör 


60’ımda olsaydım da beni bir görseydiniz 


Enerjide kara mizah’ 


Hap yutarak Avrupalı olunmaz 


Nevruz, Sezen, HADEP 


Bayındır Sigorta Fon bankasından kredi kullanmış 


Adile en yakını arsa payı 


Seveceklerine, korksunlar 


Warte Mal Hey, bekle 


</TEXT>
</DOC>
