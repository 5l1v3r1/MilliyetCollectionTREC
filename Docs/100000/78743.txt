<DOC>
<DOCNO> 78743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/son/sontur23.html </URL>
<DATE> 2002/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İl içindeki telefon görüşmeleri yarı yarıya ucuzluyor... 
</HEADLINE>
<TEXT>

     Türk Telekom, il içindeki telefon görüşmelerinin dakikasını 100 bin liradan 50 bin liraya indiren düzenleme yaptı. Yeni uygulama, Telekomünikasyon Kurumu'nun onayından sonra başlayacak. 
     Türk Telekom'dan yapılan yazılı açıklamada, telefon tarifelerinde sadeleşmeye gidilen yeni bir düzenleme yapıldığı bildirildi. Telefon tarifelerinin, ''şehir içi'' lokal , ''il içi'' ve ''şehirlerarası'' olarak 3 kademede ücretlendirildiği hatırlatılan açıklamada, yeni düzenlemeyle ''il içi'' ve ''şehirlararası'' olarak 2 kademeye düşürüldüğü kaydedildi. 
     Daha önce il merkezi veya ilçe merkezi içerisinde yapılan konuşmaların ''şehir içi'', il merkeziyle ilçeler arasında ve ilçelerin birbirleriyle yaptıkları konuşmaların ise ''il içi'' olarak ayrı ayrı tarifelendirildiği belirtilen açıklamada, yeni düzenlemeyle bu ayrımın ortadan kaldırıldığı bildirildi. 
     Açıklamaya göre, yeni düzenlemeyle il içinde dakikası 100 bin lira olan konuşma ücreti, 50 bin liraya düşürülerek, yüzde 50 indirime gidiliyor. 
     Açıklamada, Türk Telekom Genel Müdürü ve Yönetim Kurulu Üyesi İbrahim Hakkı Alptürk'ün, yeni düzenlemenin, Telekomünikasyon Kurumu'nun onayını müteakip uygulanacağını belirttiği de kaydedildi. 
     





</TEXT>
</DOC>
