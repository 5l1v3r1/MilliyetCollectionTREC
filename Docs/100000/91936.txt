<DOC>
<DOCNO> 91936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/yazar/civaoglu.html </URL>
<DATE> 2002/06/25/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Ek sefer yok... 
</HEADLINE>
<TEXT>

     İsmail Cem ile Mesut Yılmaz’ın söylemleri örtüşüyor. İsmail Cem, "AB için gerekli reformları yapamıyor diye bu hükümeti bozamayız. 
     Ekonomik programı bu hükümetle sürdürmeliyiz. Yoksa faturası ağır olur" görüşünde. Yılmaz da Çiller’in "AB için gerekli reform yasalarını çıkartamayan bu hükümeti sürdürmekte neden ısrarlısınız " sorusuna "Ekonomik programı uygulamak için bu hükümetle devam etmeliyiz" cevabını vermişti. 
     Ama... 
     Yılmaz’ın bu söylemine karşılık, biliyorduk ki, Anavatan’dan ve DYP’den birkaç "ağzı gevşek olmayan" adam, iki parti arasında ortak platform oluşması için dirsek temasındalar. 
     MHP, hükümetin yolunu çok tıkarsa DSP’nin de içinde olacağı yeni bir üçlü oluşum için Meclis aritmeği araştırılmakta. 
     
Poker suratı      MHP, siyasetin süt kuzusu değil... Kurt. 
     Orada bu nabız atışları bilinmiyor sanılmasın. 
     Üç lider de "bilmezi" oynuyorlar. 
     Hem ihtiyat, hem nezaket gereği. 
     Kısacası herkes birbirinin ellerindeki kağıtları okumuş. 
     Poker yüzü takınarak renk verilmese de öngörüler var. 
     Kim ne zaman "pas" deyip, kenarda duracak 
     Kim "rest" çekmek için neyi bekliyor 
     Kim "hangi aşamada resti" görebilir 
     Fakat bir süreye ihtiyaç var. 
     
Olmayana ergi      Önce kamuoyuna ve hükümet ortağı her partinin kendi tabanına "nelerin olmayacağını" iyice göstermeleri gerek. 
     O nedenle kendi açılarından bu hükümetin tüm iyi niyete rağmen yürümeyeceğini ortaya koymalılar. Hükümeti yıkan ve o nedenle ekonomide olası bir çöküntünün sorumlusu görünmemek önemli. 
     Alternatif hükümetin - seçim koşuluyla kurulacaksa bile - oluşması için de zaman gerekiyor. 
     Ayrıca, TBMM üzerinde "idamın Meclis’e indirilmesi" ve AB reformları gibi baskılarla siyasetin daha da gerilerek, hükümette "erken" kırılma yaşanmaması için tatil kaçınılmaz hale geliyor. 
     DYP’nin TBMM’nin tatile girmemesi girişimi, bugün Danışma Kurulu’nda büyük olasılıkla reddedilecek. Sonra da Meclis Genel Kurulu’nda... Böylece DYP, meclis tatilini daha da öne çekmiş bulunacak. 
     Kısacası TBMM tatiliyle aranan zaman kazanılabilir. 
     27 Haziran’da doktorların Ecevit’in sağlığı için verecekleri rapor da önemli. 
     Ya doktorlar "çalışabilir" açıklaması yaparlarsa 
     Buna karşılık, "bir süre daha istirahat" derlerse de o son tarih zaten hükümetin ömrünü belirleyecek. 
     
Zeka ve sağduyu      Yazının başına, Cem’in söylemine dönelim... 
     Bu koşullarda İsmail Cem sağduyulu konuşmuştur. 
     Şöyle ki 
     1- Kendi partisinin lideri ve hükümet ortağı partilerin liderleriyle aynı söylemi paylaşmıştır. 
     Böylece parti ve hükümet disiplini çizgisinde kalmıştır. Reformların tıkandığını ve şu aşamada ısrarın yararsızlığını görmüştür. Hükümet sürdükçe MHP ile de ilişkileri iyi olmalıdır. 
     2- Tribünler "Cem" diye bağırırken, ihtiraslı ve acul davranmak gibi bir siyaset görgüsüzlüğü yapmamıştır. Tribünlere oynamamıştır. Fırsatçı görüntüsü vermemiştir. Zaten bütün bunlar kişiliğine terstir. 
     3- Her politikacının ihtirası ve hedefi vardır. Cem’in de olması doğal. Ama ihtırasını, siyaset normalleri takviminin, aklın, sağduyunun ve güvenirliğin önüne koymamıştır. 
     4- Cem’in ne düşünerek "AB treni kaçmaz" dediğini bilmiyoruz. 
     Belki AB’ye Kıbrıs için çok sıkıştırmaya kalkışmayın mesajını vermiş olabilir. 
     Ancak... 
     Bu söylem dileriz ki içeride yanlış algılanmasın. 
     Çünkü yıl sonuna kadar, Romanya ve Bulgaristan için de, AB, genişlemeyi açıklayacak. 
     Aralık durağında, o treni yakalayamazsak, AB 70 milyonluk Türkiye’yi sığdırmak için ek tren seferi mi koyacak 
     
     







Futbol ve inanç 


Operacılar... 


Çiller Kürtçe kurs açılabilir 


Asya’nın değil, dünyanın aslanı 


Ek sefer yok... 


Marmara’da yine seçim var 


Final maçı için ben hazırım... Ya siz Hakan 


Türkiye’nin geleceği 


Meclis tatili çözüm mü 


Para karşılığı haber yazdıranların itirafı 


Batan geminin malları bunlar Alsa alsa yabancılar alır... 


Bankadan futbola anılar konuşuyor 


</TEXT>
</DOC>
