<DOC>
<DOCNO> 88346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/son/sonspo13.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyanlar'a göre Rivaldo'ya verilen ceza "gülünç".. 
</HEADLINE>
<TEXT>

     İtalyan gazeteleri, Brezilya-Türkiye maçında sahte bir tavır sergileyip Hakan Ünsal'ın atılmasına neden olan Rivaldo'ya para cezası uygulayan FİFA'yı ''yanlı karar'' vermekle suçluyor. 
     Ülkedeki tüm gazeteler, Rivaldo'ya verilen cezaya geniş yer ayırırken, Brezilyalı futbolcunun ''utanç verici'' tavrına gerekli cezanın verilmediğini savundu. 
     La Nazione gazetesi, birinci sayfasından ''Hangi Yüzle '' başlığı altında verdiği haberinde, ''Sadece gülünç bir ceza. Dünya Kupası'nda kötü bir sayfa açıldı'' ifadelerini kullandı. 
     La Gazzetta dello Sport, ''Dünyayı kızdıran sahte tavıra FİFA kayıtsız. Brezilya ise Rivaldo için tüm hatlarıyla savunmada'' derken, Corriere dello Sport, ''Sadece para cezası. Rivaldo affedildi ve hiçbir zaman pişman olmadı. FİFA, yanlışını düzeltmek gibi bir niyeti olmayan Brezilyalı futbolcuya 1 maç men cezası vermedi'' yorumunda bulundu. 
     Diğer gazetelerde ise Libero ''Rivaldo skandalı. İnanılmaz sahtekarlığın bedeli 8 bin Euro'', La Repubblica ''FİFA bağışlayıcı oldu'', La Stamp ''Rivaldo, dünya ile dalga geçiyor. FİFA kendi özdeyişine sadık Güçlülere karşı zayıf, zayıflara karşı güçlü'' ifadelerini ön plana çıkardı. 
     





</TEXT>
</DOC>
