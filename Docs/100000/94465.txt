<DOC>
<DOCNO> 94465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/son/sonspo17.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
FB'de tatil yarın sona eriyor... 
</HEADLINE>
<TEXT>

     Fenerbahçeli futbolcular, yeni sezon hazırlıklarını yarından itibaren sürdürecek. 
     Teknik direktör Werner Lorant'ın verdiği iki günlük izinde, 12 günlük yoğun çalışma temposunun yorgunluğunu atmaya çalışan sarı-lacivertliler, yarın sabah Samandıra Tesisleri'nde biraraya gelecek. 
     Futbolcular sabah yapılacak çalışmanın ardından, tesislerde dinlendikten sonra akşam idmanına çıkacaklar. 
     Özel işleri nedeniyle önceki gün İspanya'ya giden teknik direktör Lorant'ın bugün veya yarın İstanbul'a dönmesi bekleniyor. 
     Sarı-lacivertliler yeni sezon hazırlıklarının ikinci etabını gerçekleştirmek için, 10 Temmuz Çarşamba günü Almanya üzerinden Avusturya'ya gidecek. 
     





</TEXT>
</DOC>
