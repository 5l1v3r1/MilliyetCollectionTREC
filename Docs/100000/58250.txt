<DOC>
<DOCNO> 58250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/21/yasam/yas01.html </URL>
<DATE> 2001/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sinek kadar uçak bomba gibi vuracak 
</HEADLINE>
<TEXT>

Bin Ladin gibi teröristlere karşı hem casusluk hem de imha yeteneğine sahip sinek ebadında uçaklar yapılıyor 
     NEVSAL ELEVLİ Londra 

     Savunma teknolojisindeki son gelişmeler sayesinde, artık düşmanı yenmek bir evin odasına bile konuşlandırılabilecek bir uçak filosuyla mümkün hale geliyor... ABD’de geliştirilen sinek büyüklüğündeki uçaklar, hem bombardıman yapabiliyor hem de casus fotoğraflar çekebiliyor. 
     ABD Savunma Bakanlığı yetkililerinin, her biri teknoloji harikası olan roboyarasa’ların, robosinekler’in bir an önce tamamlanıp terörizmle savaşta kullanılmak üzere cepheye sürülmesi talimatını verdiği öğrenildi. 
     Pentagon laboratuvarlarında geliştirilen robosineklerle, hiçbir konvansiyonel savaş aracının giremeyeceği kovuklara girilip fotoğraflar çekilebiliyor ve hatta düşman imha edilebiliyor. Yeni nesil bu ölüm araçları, bir kalem pille çalışabiliyor ve uzaktan kumanda ediliyor. Uzmanlar, bu araçların terörle savaşta çok etkili olabileceği görüşünde. 
     



 YAŞAM 














</TEXT>
</DOC>
