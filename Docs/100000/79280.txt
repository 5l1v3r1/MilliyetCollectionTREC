<DOC>
<DOCNO> 79280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/son/soneko08.html </URL>
<DATE> 2002/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF'ye göre global ekonominin kaderi ABD'nin büyümesine bağlı... 
</HEADLINE>
<TEXT>

     Uluslararası Para Fonu IMF , dünya ekonomisinde toparlanma bekliyorsa da, bazı mevcut risklere de dikkat çekti. 
     IMF'nin Dünya Ekonomisinin Görünümü adlı yarıyıl raporuna göre, dünya ekonomisinin motoru konumundaki Amerikan ekonomisi büyüyüp genişleyemezse, global ekonomi de bundan zarar görecek. 
     Dünya ekonomisinde canlanmanın sürdürülebilirliliği ve dayanıklılığı hususunda önemli risklere, gelecek dönemdeki tehlikelere dikkat çeken IMF, bunlar arasında şunları saydı 
     ''Petrol fiyatlarının daha yükselmesi, Ortadoğu'da savaş potansiyeli, petrol fiyatlarındaki dalgalanma ve özellikle Ortadoğu'da güvenlik durumunun daha da kötüleşmesi. 
     Dünya ekonomisini son zamanlarda yavaşlatan sorunlar yeniden su yüzüne çıkıp, global ekonomide kargaşa, sarsıntı yaratabilir. ABD'de cari işlemler açıklarının büyüklüğüne karşın, diğer zengin ülkelerdeki yüklü cari işlemler fazlaları, ABD'de kişisel tasarrufların yetersizliği Amerikan dolarının aşırı değerlenmesi, Avrupa ortak para biriminin değerinin altında oluşu, birçok ülkede şirketler ve hane halklarının borçlarının fazlalığı, dünya ekonomisinin görünümündeki iyileşmeye karşın hala süren dengesizlikler arasında''. 
     





</TEXT>
</DOC>
