<DOC>
<DOCNO> 78100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/guncel/gun01.html </URL>
<DATE> 2002/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Fethullah Hoca’nın iki damarı tıkalıymış 
</HEADLINE>
<TEXT>

Kalbindeki ritm bozukluğu nedeniyle hastaneye kaldırılan Gülen’e yapılan anjiyoda kalp damarlarından ikisinde daralma olduğu görüldü 
     İSTANBUL Milliyet 

     Laik düzeni yıkıp şeriat getirmek istediği iddiasıyla Ankara DGM’de 10 yıl hapis cezası istemiyle gıyabında yargılanan Fethullah Gülen’e ABD’de yeniden yapılan anjiyo sonucu, iki damarda daralma saptandı. Çeşitli suçlar nedeniyle yargılandığı dönemde ABD’ye yerleşen ve 31 Mart’ta kalp sıkışması nedeniyle hastaneye kaldırılan Gülen’in internetteki "www.mfgulen.com" adresindeki sitesinde sağlık durumuyla ilgili açıklama yapıldı. 
     
     Diyabet problemi var 
     Kalbindeki ritm bozukluğu nedeniyle Pocono Medical Center’da tedavi edilen Gülen’e 8 Nisan’da, Cleveland Clinic’te, PET Scan ve koroner anjiyografi yapıldığı belirtildi. Açıklamada şöyle denildi "Darlık saptanan bölgeleri açmak için balonla stent çelik kafes yerleştirilmesi uygun görüldü. Ancak diyabet problemleri nedeniyle stentler tekrar tıkanacağı için, klinik kullanıma girmesi beklenen ve tekrar tıkanma oranı oldukça düşük yeni tür ilaç kaplı stentlerin yerleştirilmesine karar verildi." 
     



 GÜNCEL 

















</TEXT>
</DOC>
