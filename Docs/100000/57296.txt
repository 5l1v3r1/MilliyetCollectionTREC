<DOC>
<DOCNO> 57296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/15/siyaset/siy02.html </URL>
<DATE> 2001/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayan A. paniği 
</HEADLINE>
<TEXT>

Bayan A.'nın kişilik haklarına yapılan tecavüzü Milliyet’ten okuyan İçişleri Bakanı Yücelen müfettişleri harekete geçirince, Narkotik Şube için gergin günler başladı 
     İSTANBUL ANKARA Milliyet 

     İçişleri Bakanlığı, Milliyet'in "Bayan A.'nın çiğnenen onuru" ve "Polis şefinin tecavüzü" başlıklı haberleri üzerine soruşturma açılmasını istedi. 
     İçişleri Bakanı Rüştü Kazım Yücelen'in talimatıyla Teftiş Kurulu Başkanlığı'nın görevlendireceği müfettişler, önce A.E'nin şikayetini dinleyecek, ardından, görüntülerin basına verilmesi olayını soruşturacak. Narkotik Şube Müdürü Nihat Kubuş başta olmak üzere sorumlu personelin ifadesine başvurulacak. 
     Yücelen, soruşturmayla ilgili olarak şöyle konştu "Böyle bir haber çıktığında haberdeki iddialara, sadece polis başmüfettişi değil, İçişleri Bakanlığı müfettişinin görevlendirilmesi insan haklarına verdiğimiz önemi gösteriyor. 
     İddiaların ciddi olması nedeniyle Mülkiye Müfettişi de görevlendirdik." 
     
     Bu işin peşindeyiz’ 
     Meclis İnsan Hakları İnceleme Komisyonu Başkanı ve üyelerinin, Bayan A.'nın sorgu bandının polis tarafından basına verilmesi üzerine çıkan kaset skandalıyla ilgili görüşleri şöyle 
     Emre Kocaoğlu Komisyon Başkanvekili Zanlılar teşhir edilemez. Konuyu fevkalade ciddiye aldık. İstanbul'a gelip İl İnsan Hakları Kurulu'yla görüşeceğim. Mesut Yılmaz'la ve Rüştü Kazım Yücelen'le görüştüm. Sayın Yılmaz, "İnsan Hakları Kurulları'nın iyi çalışması bizim şerefimizdir. Bu işin peşine düşün" dedi. Sayın Yücelen hemen müfettiş tayin etti. Komisyon olarak kanaatimizi İçişleri Bakanı'na bildireceğiz. Göründüğü kadarıyla emniyetin içinde alt kademelerde yanlış yapanlar var. Buna müsaade etmeyiz. 
     
     Bütün polisleri lekeliyor’ 
     Hüseyin Akgül Komisyon Başkanı Bir müdürün böyle davranması özellikle polis camiasını lekeleyen bir davranış. Bu işin üzerine gideceğiz. 
     Mehmet Bekaroğlu İnsan hakları açısından ciddi bir problem var. Özel bilgilere sahip oluyorsunuz ve bunları kişinin bilgisi olmadan açıklıyorsunuz. Etik olarak yapılmaması gereken bir şey. 
     



 SİYASET 













</TEXT>
</DOC>
