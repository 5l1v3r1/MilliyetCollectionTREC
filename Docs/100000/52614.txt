<DOC>
<DOCNO> 52614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/son/sondun18.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan Özel Birlikleri de çatışmalara katılıyor 
</HEADLINE>
<TEXT>

     ABD Savunma Bakanı Donald Rumsfeld, Amerikan özel birliklerinin Afganistan'ın güneyinde ''etkin olduğunu'', teslim olmayan Taliban ve El Kaide güçlerine ateş açtığını söyledi. 
     Rumsfeld, Chicago kenti yakınlarındaki donanma eğitim merkezini ziyarete giderken gazetecilere yaptığı açıklamada, özel birliklerin, teslim olmayan ve bir yerden başka yere gitmeye çalışan Taliban ve El Kaide güçlerini öldürdüğünü belirtti. 
     Afganistan'daki Amerikan birliklerinin sayısının yüzlerce olduğunu kaydeden Rumsfeld, Taliban ve El Kaide'nin bazı üst düzey yetkililerinin Kuzey İttifakı'nın elinde olduğunu ve bu kişilerin Amerikan güçleri tarafından sorgulanacağını ifade etti. 
     Rumsfeld, ABD'nin geniş çaptaki bombalama harekatı ve Kuzey İttifakı'nın saldırısının ardından, geçen hafta ülkedeki birçok bölgeyi kaybeden iki örgütün liderliğine yönelik takibin de sürdüğünü söyledi. 
     ABD Savunma Bakanı Rumsfeld, çatışmalarda ölen Amerikan askerinin olmadığı belirtti. 
     






</TEXT>
</DOC>
