<DOC>
<DOCNO> 68518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/19/son/sontur02.html </URL>
<DATE> 2002/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkent'te polise silahlı saldırı... 
</HEADLINE>
<TEXT>

     Altındağ'da, kimlik kontrolü yapmak isteyen polislere ateş açıldı. Olayda herhangi bir yaralanma veya can kaybı meydana gelmedi. 
     Alınan bilgiye göre, Hasköy 204. Sokak'ta gece devriye gezen polisler, biri kadın 3 kişiyi durdurarak kimlik kontrolü yapmak istedi. 
     Grup içinde bulunan kimliği henüz belirlenemeyen bir kişi, üzerindeki silahla polislere 2 el ateş ederek, olay yerinden kaçtı. 
     Çevrede düzenledikleri operasyonda, ateş eden şahsı ruhsatsız silahıyla birlikte ele geçiren polisler, daha sonra olayın meydana geldiği yerin yakınlarında bulunan bir evin kömürlüğünde saklandığı belirlenen kimliği henüz öğrenilemeyen kadını da yakalayarak gözaltına aldılar. 
     Şahsın ifadesinde, polisleri hasımları zannederek ateş açtığını söylediği öğrenildi. 
     Yetkililer, olay yerinden kaçan diğer kişinin yakalanması için çalışmaların sürdüğünü bildirdiler. 
     






</TEXT>
</DOC>
