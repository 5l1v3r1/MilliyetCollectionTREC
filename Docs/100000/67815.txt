<DOC>
<DOCNO> 67815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/15/son/sondun27.html </URL>
<DATE> 2002/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir haftada 26 yayayı ezen çılgınlı New York'lu yakalandı 
</HEADLINE>
<TEXT>

     New York kentinde adam öldürmeye teşebbüs suçundan aranan ve Manhattan kaldırımlarında Salı günü 19, Perşembe günü de aynı yerde 7 yayayı ezen deli sürücü yakalandı. 
     Polis, kadın patronunu göğsünden 3 mermiyle vurarak ağır yaralamakla suçlanan 39 yaşındaki Ronald Popadich'in, direksiyon başına geçtikten sonra şu anda bilinmeyen bir nedenle kaldırımlarda terör estirdiğini belirtti. 
     Patronunu öldürmeye teşebbüs etmekle suçlanan Popadich'in Salı günü kendi adına kayıtlı otomobiliyle Mahmattan'ın 34. ve 6. caddeleri civarında yayaların üzerine sürerek 19'unu hastanelik ettikten sonra yaya kaçtığını belirten polis, çılgın Popadich'in Perşembe günü de New Jersey'de gasp ettiği bir otomobille yine aynı yerde 7 kişiyi ezdiğini kaydetti. 
     New York polisi, Popadich'in dün öğleden sonra New York yakınlarındaki New Jersey'de annesine ait evin mahzeninde gizlenirken yakalandığını bildirdi. 
     Deli sürücünün biçtiği yayaların sağlık durumlarının ciddi olmadığı, birçoğunun bacaklarındaki kırıkların tedavi edildiği belirtildi. 
     






</TEXT>
</DOC>
