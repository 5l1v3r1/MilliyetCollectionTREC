<DOC>
<DOCNO> 75861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/ekonomi/eko01.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Günay Tehdit ediliyoruz 
</HEADLINE>
<TEXT>

Kamu Bankaları Ortak Yönetim Kurulu Murahhas Üyesi Kadir Günay, kredi sorunu olan bazı kişilerden tehdit aldıklarını ve bunların şik yetlerini Başbakan’a kadar götürdüklerini söyledi 
     KADİFE ŞAHİN 

     Kamu Bankaları Ortak Yönetim Kurulu Murahhas Üyesi ve Emlak Bankası Tasfiye Kurulu Başkanı Kadir Günay, kredi sorunu olan bazı kişilerden tehdit aldıklarını ve bunların şik yetlerini Başbakan Bülent Ecevit’e kadar götürdüklerini söyledi. 
     Daha önce, Ocak 1999 tarihinde Tasarruf Mevduatı Sigorta Fonu kapsamına alınan İnterbank’ın Yönetim Kurulu Başkanlığı ve Genel Müdürlüğü görevinde de bulunan Günay, yeniden yapılandırılan Ziraat ve Halk Bankası’nda Murahhas Aza, tasfiye sürecine alınan Emlak Bankası’nda ise Tasfiye Kurulu Başkanlığı görevinde bulunuyor. 
     Kamu bankalarında başlatılan tasfiye süreci ve yeniden yapılandırma çalışmaları sırasında sayısız tehdit olayları yaşadıklarını ifade eden Günay, insanların uzun yıllardan kaynaklanan davranışların etkisi ile bu bankalarda başlatılan yeni süreci kabullenmek istemediklerini belirtti. 
     
     Ucuz kredi yok’ 
     Herkesin, Hazine kaynaklı düşük faizli, yüzde 10 - 15 faiz ile kredi istediğini belirten Günay, "Devletin, Hazine’nin böyle bir kaynağı yok ki verelim. Yüzde 70 faizli krediyi de kimse almak istemiyor. Zaten bu rakamla kredi vermek yarar değil zarar getirir. Ucuz faizli krediyi de veremeyince kıyameti koparıp en üst makama şik yete gidiyorlar" dedi. 
     Kamu bankaları ile kredi ödemesinde sorunları olan kişilerin tümünün sorunu yönetim kurulu üyeleri ile çözmek istediğini ileten Günay, "Sistem böyle yürümez. Belli kural ve standartlar getirerek sorunları adil bir şekilde çözmeye çalışıyoruz. Ancak sorunu olan herkes sorunu en tepeden çözmeye çalışıyor. Böyle olmayınca da yine kıyamet kopuyor. Özel bankalarda kredi sorunları olanların hepsini genel müdüre çıkarak mı sorunlarına çözüm arıyorlar" diye konuştu. 
     
Ver krediyi gitsin’      Kamu yönetiminde bugüne değin verimlilikten ziyade Ver krediyi, gitsin’ düşüncesinin hakim olduğunu kaydeden Günay, Ziraat Bankası’nın bütün kredi karşılıklarının ayrıldığını belirtti. 
     Çiftçi kredilerinin büyük kısmında sorun bulunmadığını ifade eden Günay, kamu bankalarında sorunlu olan kredi miktarının 1.5 katrilyona düşürüldüğünü bildirdi. Günay, "Bunun yüzde 60’ı 30 firmadan oluşuyor" dedi. 
     Günay, sorunların çözümünün herkesin istediği gibi olmasının mümkün olmadığını da belirterek "En doğru ve adil yöntemi bulmaya gayret ediyoruz" şeklinde konuştu. 
     
Çiftçi en iyisini biliyor      Ziraat ve Halk Bankası’nın tarıma ve esnafa gerçekten verim sağlayacak, yarar getirecek kredilendirme politikaları yürüteceğini vurgulayan Günay, "Zamanında verilmiş kredilerden çiftçi veya KOBİ’ler, zarar mı etmişler yoksa kendilerine gerçekten faydalı mı olmuş en iyisini kendileri biliyor. Biz oturup doğru politikalarla üreticilerimize yön vermeye çalıştığımızda Evet, siz haklısınız’ diyorlar" diye konuştu. 
     Günay, doğru tarım ve hayvancılık politikaları geliştirilmedikçe kredi vermenin verimli sonuç elde edilmesinde tek başına başarı sağlayamayacağını bildirdi. 
     



 EKONOMİ 

















</TEXT>
</DOC>
