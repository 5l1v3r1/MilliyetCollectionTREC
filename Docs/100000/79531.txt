<DOC>
<DOCNO> 79531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/guncel/gun01.html </URL>
<DATE> 2002/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Canlı bombaların eylemi caiz değil 
</HEADLINE>
<TEXT>

İsrail saldırılarına canlı bombalarla cevap veren Filistinlilerin yanlış yolda olduğunu belirten Beyoğlu müftüsü İhsan Özkes, "İslam dünyası dini gerçekleri saklıyor" dedi 
     PINAR AKTAŞ İstanbul 

     Beyoğlu Müftüsü İhsan Özkes, Filistin halkına karşı düzenlenen İsrail saldırısının canlı bombaları haklı çıkaramayacağını belirtti. "Dinimiz barışı emreder, terörü reddeder" konulu bir konferans veren Özkes, dinen caiz olmayan bir şeyin "caiz gibi" görülmesinin İslamı gölgeleyeceğini söyledi. Filistinli gençlerin "canlı bomba" olarak sivil halkı öldürmesinin yanlış olduğunu vurgulayan Özkes, "İslam dünyası iyi biliyor ki, bir kimsenin kendisini veya masum insanları öldürmesi, dinen caiz değildir" dedi. 
     
     Anlatılamıyor 
     Filistinlilere yapılan zulümlere karşı caiz olmayan canlı bomba eylemini İslam dünyasının hoş görür gibi olduğunu belirten Özkes, şöyle konuştu "Olayların cereyan ettiği dönemde bu gerçeğin rahatlıkla söylenememesi gibi bir durum var. Dini gerçeklerin dindarlara her zemin ve zamanda anlatılamadığı acı bir gerçektir. Ancak topluluk infiali olur’ diye bu dini gerçeğin gözardı edilmesi de dinen caiz değildir. Dinen caiz olmayan bir şeyi caiz’ ya da caiz gibi’ hoş karşılamak da caiz değildir. Dini gölgelemiş oluruz." 
     Dinin ve Allah’ın siyasallaştırılmaması gerektiğini de dile getiren Özkes, şunları söyledi "Adam İkiz Kuleleri vuruyor. Allah’ın izniyle biz bunu yaptık. Allah bizimle’ diyor. Buna karşı hücum eden de diyor ki Allah bizimle’. Allah ne onun oyuncağıdır, ne öbürünün oyuncağıdır. Allah’ı ve Allah’ın dinini kendi hedefleri için hiç kimse kullanamaz. 
     



 GÜNCEL 





















</TEXT>
</DOC>
