<DOC>
<DOCNO> 61633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/son/sontur15.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Edremit'te berberlere "televizyon" yasağı... 
</HEADLINE>
<TEXT>

     Balıkesir'in Edremit İlçesi'nde, berberlerin, yaralanmalara ve saç kesim hatalarına neden olduğu gerekçesiyle traş sırasında televizyon izlemeleri yasaklandı. 
     Edremit Berberler ve Kuaförler Odası Başkanı Erdoğan Güder, müşterilerden aldıkları şikayetleri değerlendirerek, berber ve kuaförlere gerekli uyarılarda bulunduklarını bildirdi. 
     Şikayetlerin, berberlerin jilet ve makas kullanırken televizyon seyretmeleri ve ''argo'' konuşmaları konusunda yoğunlaştığını kaydeden Güner, ''Özellikle traş sırasında televizyon seyredilmemesi konusuna büyük önem veriyoruz. Bu davranış, yaralanma ve yanlış saç kesimi gibi telefisi mümkün olmayan sonuçlar doğurabiliyor. Bunu engellemek için berberlere gerekli uyarıları yaptık'' dedi. 
     Güner, müşteri şikayetlerini bir liste haline getirip berber ve kuaförlere gönderdiklerini, uyarıları dikkate almayanların disiplin kuruluna sevk edileceğini bildirdi. 
     Oda tarafından berber ve kuaförlere gönderilen listede, ''yüksek sesle müzik dinlenmemesi'', ''fiyat tarifesinin üzerinin örtülmemesi'', ''temizliğe dikkat edilmesi'', ''çalışanların iş gömleği giymesi'', ''jilet, makas, tarak ve havlu gibi malzemelerin hijyenik olması'', ''alkol alınmaması'' ve ''ağız temizliğine dikkat edilmesi'' gibi uyarılar da bulunuyor. 
     






</TEXT>
</DOC>
