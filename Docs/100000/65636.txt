<DOC>
<DOCNO> 65636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/03/siyaset/siy05.html </URL>
<DATE> 2002/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk solcuları sadece cenazelerde buluşuyor 
</HEADLINE>
<TEXT>

     MUSTAFA İSTEMİ 

     İsmet İnönü’nün yakın çalışma arkadaşı ve CHP eski milletvekili Turgut Göle, parti içi kavgalarla bıraktığı ve yaşarken bir arada göremediği Türk solunu cenazesinde buluşturdu. Bir zamanlar karşısında mücadele ettiği DSP Genel Başkanı Bülent Ecevit, onun karşısında CHP Genel Başkanı Deniz Baykal ve SHP - CHP birleşmesinin ardından Genel Başkanlığı üstlenen Hikmet Çetin ile kavgaların Genel Sekreri Adnan Keskin, cenaze töreninde bir araya geldi. Kocatepe Camii’ndeki törende karşılaşan Ecevit ve Baykal, ayrıca el sıkıştı. Göle’nin, "Yere düşmez. Cenazemde taşıyın" dediği şapkasını kızı Nilüfer Göle taşırken, Baykal da, şapkayı bir süre hüzünle inceledi. 



 SİYASET 











</TEXT>
</DOC>
