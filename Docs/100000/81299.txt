<DOC>
<DOCNO> 81299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/son/sontur05.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'deki yönetim Yaşar Kemal'i de şaşırttı... 
</HEADLINE>
<TEXT>

     Yazar Yaşar Kemal, "Türkiye'de ne diktatörlük, ne faşizm, ne de gerçek bir demokrasi var" dedi. 
     Kemal, Birlik 90 Yeşiller Partisi tarafından yayınlanan "Schraegstrich" Eğik çizgi adlı dergiye yaptığı açıklamada, "Bu deli dana hastalığı gibi bir şey. Ne olacağını hiçbir zaman bilmiyorsun. Bazen bir darbe oluyor, hapse atılıyorsun. Bazen de herkes en ılımlı demokrat kesiliyor. Tam gerçek bir demokraside yaşadığını düşünmeye başladığında seni aldatıyorlar" diye konuştu. 
     Hiç kimseye tavsiyede bulunmayı sevmediğini söyleyen Kemal, "Bundan daha kötü bir şey olamaz. İnsan kadar karmaşık bir varlığı tek cümlede değiştirmeye çalışmamak gerekir. İnsan, gerçekten de her şart altında iyi niyetli olmaya çalışmalı" şeklinde görüş belirtti. 
     Dergide özgeçmişine de yer verilen Kemal, "Benim hayatımın amacı, dünyadaki kötülüklere karşı mücadele etmektir. Bu kötülükler, savaşlar ve çevrenin kirletilmesidir" dedi. 
     





</TEXT>
</DOC>
