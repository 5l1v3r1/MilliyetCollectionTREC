<DOC>
<DOCNO> 65175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/son/sondun10.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Nijerya Devlet Başkanı felaket bölgesinde kadınları azarladı 
</HEADLINE>
<TEXT>

     Nijerya Devlet Başkanı Olusegun Obasanjo, Lagos kentinde ordu mühimmat deposundaki patlamalar sonrası yaşanan faciayla çılgına dönen kadınlara ''kesin sesinizi'' diye bağırdı. 
     Televizyonda, patlamaların olduğu bölgeyi gezdiği sırada askerlerin eşlerini azarlarken gösterilen Devlet Başkanı Obasanjo, bu tavrıyla halkı şaşkına uğrattı. 
     Bölgeyi gezdiği sırada kendisini sıkıştırıp harap olmuş evlerinin yakınına gidip bakması için baskıda bulunan kadınlara ''Kesin sesinizi. Burada neler yapılabilir görmek için geldim. Burada olmam gerekmiyor. Her şeyden önce hükümetin valisi burada'' diye bağırdı. 
     Daha sonra ülkenin kuzeyindeki Katsina eyaletine giderek üzerine tepkileri daha da çok çeken Obasanjo, dün gece bir açıklama yapmak zorunda kaldı. 
     Açıklamasında, ''Kışlalarda herhangi bir ölüm durumu olmadığını bildiğim için o anda öyle konuştum. Herhangi bir ölüm durumu hakkında bana bilgi verilseydi Katsina'ya ziyaretimi iptal eder, Lagos'ta kalırdım'' dedi. 
     Faciada, depoda meydana gelen patlamalar üzerine paniğe kapılıp kendilerini derin suyun bulunduğu kanala atan ve çoğunluğu çocuk olan 600 kişinin cesedi çıkarılmıştı. Yardım kuruluşları, hala 1100 kişinin 
     kayıp olduğunu belirtiyor. 
     






</TEXT>
</DOC>
