<DOC>
<DOCNO> 67218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/yazar/cemal.html </URL>
<DATE> 2002/02/12/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
İstanbul toplantısı Batı'yla İslam uzlaşacaksa... 
</HEADLINE>
<TEXT>

     Jeton, 11 Eylül trajedisiyle birlikte düştü. Düşmeseydi, İstanbul toplantısı kolay gerçekleşmezdi. Avrupa'yla İslam dünyası, Türkiye'nin öncülüğü ve inisiyatifiyle İstanbul'da buluşmazdı. 
     11 Eylül kafalara dank etti. 
     Çatışma değil uzlaşma fikri dünya gündemine ağırlığını koydu. Din ve kültürlerin diyalog, uyum ve barış içinde yaşamalarından başka çare olmadığı görüşü, 11 Eylül felaketiyle bir numaralı konu olarak tartışma platformlarına taşındı. 
     İstanbul toplantısının önemi burada yatıyor. Çırağan Sarayı Oteli'nde, Avrupa'yla Asya'yı birleştiren Boğaz'la Fatih Köprüsü'ne nazır tarihi bir mekanda bu sabah başlayacak toplantının resmi adı şöyle 
     "İslam Konferansı Örgütü - Avrupa Birliği Ortak Forumu Uygarlık ve Uyum, Siyasal Boyut." 
     Niye Türkiye .. 
     Yanıt şu olabilir 
     Eğer uygarlıklar çatışması olmayacaksa, İslam'la Batı arasında çatışma değil uzlaşma iklimi hüküm sürecekse, bu mesaj herhalde en iyi Türkiye modeli üzerinden verilebilir. 
     Hep aynı sorular tartışılıyor 
     Batı'yla İslam bir arada yaşayabilir mi İslamla modernleşme ne kadar mümkün İslamla demokrasi bağdaşabilir mi İslam coğrafyasında bütün kötülüklerin kaynağını Batı'da gören fanatizm nasıl zararsız hale getirilebilir 
     Bütün bu soruların ilgi odağında ister istemez Türkiye modeli var. Nüfusunun büyük çoğunluğu Müslümanlardan oluşan, ama aynı zamanda laik cumhuriyet rejimini kurup modernleşme yolunda büyük mesafe almış ve demokrasi alanında çok ilerlemiş bir ülke... 
     Bu nedenle model bir ülke. 
     Eğer iki dünya arasında çatışma değil uzlaşma, kavga değil diyalog ve uyum olacaksa, bunun mesajlarının Türkiye, Türk modeli üzerinden verilmesi doğal. 
     Bir nokta daha var 
     Türkiye, NATO üyesi olan tek Müslüman ülke. Aynı zamanda 66 ülkeden oluşan İslam Konferansı Örgütü içinde, kısa adıyla İKÖ'de de tek NATO üyesi olarak yer alıyor. Bunun gibi İslam Konferansı Örgütü'nde Avrupa Birliği'ne aday olan bir başka ülke yok. 
     Yani Türkiye bu nitelikleriyle hem Doğu'da hem Batı'da var. 11 Eylül sonrası iki ayrı dünyanın, İslam dünyasıyla Avrupa'nın birbirlerine diyalog, uyum, uzlaşma mesajlarını verirken Türkiye'nin tercih edilmesinde şaşırtıcı bir yan yok. 
     Bu bağlamda Türkiye, iki tarafça da birbirine açılan pencere olarak görülebilir. İKÖ'nün de, Türkiye'yi adaylığa kabul ederek stratejik bir tercih yapan AB'nin de İstanbul toplantısına verdikleri önem Türkiye'nin bu rolünden, bir bakıma 'köprülük'ten kaynaklanıyor. 
     Türkiye'nin yeri sağlam. 
     Çünkü hem Doğu'da hem Batı'da. 
     İkisinden de güç alıyor. 
     Bunun için sağlam. 
     Daha da sağlam olabilir, eğer evinin içini daha düzene sokar, ekonomisiyle demokrasisini daha fazla güçlendirirse... 
     Bu bakımdan İstanbul toplantısı işlerin iyiye gidebileceğini gösteriyor. 
     Bu toplantıyı 11 Eylül sonrası dünyasında hemen düşünüp gerçekleşme yoluna sokan Dışişleri Bakanı İsmail Cem'le etrafındaki Dışişleri kurmaylarının kutlanmaları gerekir. 
     
     







Suudiler, İran ve Türkiye 


Serbest bölge 


Derviş'in Irak kaygısı 


İstanbul toplantısı Batı'yla İslam uzlaşacaksa... 


Türkiye galası 


Meclis göreve 


İkinci öğretime de karşı çıkmıştık 


Forum ile yeni bir süreç başlıyor 


Alaturka bir casusluk öyküsü 


Bankalar ve yatırımcılar’ 


Enron, Mavi Akım, Bakü - Ceyhan ve Rus mafyası 


TESEV'in yolsuzluk araştırması 


Japon otomotivcilerin yoğurt yiyişi 


Bankaları yasa’ değil formül’ kurtarıyor 


Gümrüklerde dün rüşvet alınamadı 


</TEXT>
</DOC>
