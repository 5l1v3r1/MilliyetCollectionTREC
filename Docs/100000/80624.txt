<DOC>
<DOCNO> 80624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/son/sontur20.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'ın Rize konuşması hakkında soruşturma... 
</HEADLINE>
<TEXT>

     AK Parti Genel Başkanı Recep Tayyip Erdoğan'ın, Rize'de 1992 yılında yaptığı konuşmayla ilgili olarak Rize Cumhuriyet Başsavcılığı'nca başlatılan incelemenin soruşturmaya dönüştürüldüğü bildirildi. 
     Başsavcılık yetkilileri, Erdoğan'ın Rize Cumhuriyet Meydanı'nda 22 Mayıs 1992'de yaptığı konuşmayla ilgili kasetin Emniyet Müdürlüğü'nden istendiğini ve kasetin Cumhuriyet Başsavcılığı'na ulaştırıldığını belirterek, bir örneğinin de Erzurum DGM'ye gönderildiğini söylediler. 
     Yetkililer, Rize Cumhuriyet Başsavcılığı tarafından dokümanı yaptırılan ve bilirkişi raporu çıkarılan kasetle ilgili yapılan bu inceleme sonrasında soruşturma başlatıldığını kaydettiler. 
     Yetkililer, yaklaşık 1,5 saat süren konuşma kasetinin kendilerine Emniyet Müdürlüğü tarafından ulaştırıldığını, basına ise kim tarafından sızdırıldığının araştırma konusu olmadığını, konunun bu yönünün araştırılmadığını bildirdiler. 
     





</TEXT>
</DOC>
