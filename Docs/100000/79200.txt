<DOC>
<DOCNO> 79200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/siyaset/siy01.html </URL>
<DATE> 2002/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İdamın ipi çekildi 
</HEADLINE>
<TEXT>

İdam cezasının, terör suçları dışında kaldırılmasına ilişkin yasa tasarısı, Komisyon’da kabul edildi. Bakan Hikmet Sami Türk, "İdam cezası Türkiye’yi yalnızlaştırır" dedi 
     ANKARA Milliyet 

     Adalet Bakanı Hikmet Sami Türk, Türkiye’nin idam cezasını kaldırmaması halinde "yalnız" kalacağını ve Avrupa Birliği’ne AB kabul edilmeyeceğini söyledi. İdam cezasının, "savaş, yakın savaş ve terör suçları" dışında kaldırılmasına ilişkin yasa tasarısı, Adalet Komisyonu’nun dünkü toplantısında kabul edildi. Tasarıyla ilgili eleştirileri yanıtlayan Türk, Avrupa Konseyi’nin 41 üyesi arasında idam cezasının sadece Türkiye’de bulunduğuna dikkat çekerek, "İdam cezasını savunabiliriz. Ama sadece kendimizi aldatmış oluruz. Çağın gelişmeleri bu yönde değil. Yalnız kalırız. Nitekim Avrupa Konseyi’nde yalnızız. Bu durumda Türkiye’yi AB’ye kabul etmezler" dedi. Türk, tasarının sadece Anayasa değişikliği doğrultusunda mahkemelerde bekleyen dosyalar hakkında karar verilebilmesi için uyum yasası niteliği taşıdığını kaydetti. Türk, idamın tamamen kaldırılmasının ise siyasi bir karar olduğunu söyledi. 
     Türk, Askeri Ceza Kanunu’nda idam cezasının korunduğunu, ancak tasarının geçici maddesindeki "Askeri mahkemeler, Askeri Yargıtay Başsavcılığı ve Askeri Yargıtay’da bulunan dosyalar hakkında da bu madde hükümleri kıyas yoluyla uygulanır" hükmünün bu boşluğu doldurmak için getirildiğini belirtti. Türk, söz konusu yasanın da gözden geçirilmesi gerektiğini söyledi. 
     
     Eleştiriler 
     Tasarıyı eleştiren MHP Kahramanmaraş Milletvekili Edip Özbaş ise idam cezasının kaldırılması halinde teröristlerin dehşet saçacağını savunarak, şöyle konuştu 
     "Bunu kim için yapıyoruz Vatandaşlar Açız, işsiziz’ diye feryat ederken, halledilmesi gereken onca mesele varken, 200 seneden beri terörle savaşan bir ülkenin kanunlarından idamın kaldırılması, ateşin üzerine benzin dökme işi değil midir " 
     
44 hükümlü yararlanacak      Daha önce verilen idam cezalarının yürürlükteki mevzuata göre verildiğini ve tartışılamayacağını ifade eden Adalet Bakanı Hikmet Sami Türk, "Ancak, Türk Ceza Kanunu’nda ceza hafifletildiğinde sanık lehine olan uygulanır’ kuralı var. Anayasa’da belirtilen sınırlar çerçevesinde bu doğal olarak uygulanacaktır" dedi. Yapılan yeni düzenlemeyle 36 dosya işlemden kalkacak ve toplam 44 kişi bundan yararlanacak. Adalet Komisyonu’nda bulunan 29 dosyadaki 81 kişi hakkındaki idam cezasının infazı konusu işlemde kalacak. Komisyon Başkanı Emin Karaa, komisyonda 1984’ten beri toplam 626 kişi hakkında ölüm cezasının infazına ilişkin dosyanın beklediğini kaydetti. 
     
İBDA C liderine ölüm cezası...      ANKARA Milliyet 

     Yargıtay 9. Ceza Dairesi, "Salih Mirzabeyoğlu" olarak tanınan yasadışı İBDA C örgütü elebaşı Salih İzzet Erdiş’e, "Anayasal düzeni silah zoruyla değiştirmeye kalkışmak" suçundan verilen idam cezasını onadı. İstanbul 6 No’lu DGM’nin sanıklar Salih İzzet Erdiş, Sadettin Ustaosmanoğlu, Mehmet Fazıl Aslantürk hakkında verdiği kararların temyiz incelemesi tamamlandı. Ustaosmanoğlu ve Aslantürk’e verilen 18’er yıl hapis cezası da onandı. 
     
PKK’lılara ceza indirimi yok      SEMRA PELEK İstanbul 

     Terör örgütü PKK’ya üye oldukları iddiasıyla yargılanan 14 sanıktan dördü tutuklu sanıklar Ramazan Kolçak, Zeynep Avcı, Mehmet Akpolat, Abdulvahab Kavak , "Devlet topraklarını bölmeye kalkışmak" suçundan idam cezasına çarptırıldı. Mahkeme, 4 sanığın cezasını, müebbet ağır hapse çevirecek indirimi uygulamadı. Mahkeme heyeti iki sanığı beraat ettirirken, örgüte yardım ve yataklık suçundan yargılanan 7 sanığın cezasını erteledi. Tutuksuz sanık Çetin Duruşkan ise terör örgütü üyesi olmak suçundan 18 yıl ağır hapis cezasına çarptırıldı. 
     



 SİYASET 












</TEXT>
</DOC>
