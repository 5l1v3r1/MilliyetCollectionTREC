<DOC>
<DOCNO> 51610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/10/son/sonspo02.html </URL>
<DATE> 2001/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Hidayetli Kings 2. yenilgisini aldı... 
</HEADLINE>
<TEXT>

     ABD Profesyonel Basketbol Ligi'ne NBA , bu sabaha karşı yapılan 6 karşılaşmayla devam edildi. 
     Pasifik Grubu'nda 2. sırada bulunan ve Hidayet Türkoğlu'nun da forma giydiği Sacramento Kings, ligdeki 2. yenilgisini, 115-105'lik skorla Orlando Magic'ten aldı. 
     Sahada 32 dakika mücadele eden Hidayet, 7 sayının yanı sıra 3 savunma, 1 de hücum olmak üzere 4 ribaunda imza atarken, takımın skoreri Predrag Stojakoviç, 31 sayı, 6 ribaunt ve 3 asistlik performansına karşın yenilgiye engel olamadı. Kings'de, Mike Bibby 17 sayı ve 9 asistle oynarken, Vlade Divaç, 15 sayı, 15 ribaunt ve 3 asistle maçtan ayrıldı. 
     Orlando Magic'i galibiyete götüren isim ise 44 sayı, 13 ribaunt ve 6 asistlik performansıyla Tracy McGrady oldu. Mike Miller'ın 18 sayı ve 7 ribauntla oynadığı karşılaşmada, Grant Hill 14 sayı, 5 ribaunt ve 6 asist yaptı. Pasifik Grubu'nun lideri Los Angeles Lakers, galibiyet serisini Memphis Grizzlies ile sürdürdü ve rakibini 110-86 ile geçerek, ligdeki yenilmezlik unvanını sürdürdü. Lakers'da, ünlü pivot Shaquille O'Neal, 20 sayı, 8 ribaunt ve 3 blokluk oyunuyla takımını galibiyete taşırken, Stanislav Medvedenko 17 sayıyla kariyerinin en yüksek ortalamasını yakalarken, 6 da ribaunt aldı. Lindsey Hunter'ın 16 sayı ile tamamladığı karşılaşmada, Kobe Bryant, 12 sayı ve 7 asist yaptı. Grizzlies'de ise Stromile Swift'in 21 sayı ve 9 ribauntluk çabası yenilgiyi engelleyemezken, ligdeki ilk sezonunu yaşayan İspanyol pivot Pau Gasol, 12 sayı ve 12 ribauntla sahanın en iyileri arasındaki yerini aldı. Basketbola yeniden dönen Michael Jordan'ın formasını giydiği Washington Wizards, efsanevi oyuncunun yüksek performansına karşın ligdeki 6. maçında 4. yenilgisini aldı. Wizards'ın, Golden State Warriors'a 109-100 yenildiği karşılaşmada Michael Jordan 32 sayıyla oynarken, Richard Hamilton, sahadan 16 sayıyla ayrıldı. Warriors'ta ise Antawn Jamison ve Larry Hughes, 26'şar sayıyla maçı tamamlayıp Danny Fortson da 16 sayı kaydederken, 16 da ribaunda imzasını attı. Sonuçlar şöyle 
     

Golden State Warriors-Washington Wizards 109-100 New York Knicks-Indiana Pacers 95-103 Seattle Supersonics-Boston Celtics 94-104 Sacramento Kings-Orlando Magic 115-105 Houston Rockets-Denver Nuggets 81-108 Memphis Grizzlies-Los Angeles Lakers 86-110      






</TEXT>
</DOC>
