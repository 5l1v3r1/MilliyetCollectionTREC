<DOC>
<DOCNO> 59384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/guncel/gun09.html </URL>
<DATE> 2001/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Vurguna sağlık taraması kılıfı 
</HEADLINE>
<TEXT>

     OSMAN NURİ BOYACI DHA 

     Bazı ilaç firmalarının "sağlık taraması" aldatmacasıyla ilaç satışlarını artırmaya ve rant elde etmeye çalıştığını söyleyen Denizli Sağlık Müdürü Dr. Hüseyin Okunakol, bu firmalara yardımcı olan hekimleri de uyardı. Okunakol, köylerde ve beldelerde zaman zaman ilaç firmaları tarafından sağlık taraması düzenlendiğini, vatandaşlara reçete yazıldığını ve yüksek fiyatlı ilaçların kullanımının tavsiye edildiğini söyledi. 
     
     Reçeteden anladılar 
     Sağlık ocaklarına düzenledikleri ani baskınlarda, bazı doktorların bu firmalara yardımcı olduğunu belirlediklerini de kaydeden Okunakol, "Bu doktorlar hakkında soruşturma başlattık" dedi. Kimsenin vatandaşı kobay olarak göremeyeceğini söyleyen Sağlık Müdürü Hüseyin Okunakol, "Reçetelere yazılan ilaç fiyatlarının yüksek olması dikkatimizi çekti. Ayrıca, ilaç yazan kişilerin bazılarının da doktor bile olmadığını araştırmalarımız sonucu öğrendik" diye konuştu. 
     



 GÜNCEL 


















</TEXT>
</DOC>
