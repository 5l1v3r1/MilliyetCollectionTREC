<DOC>
<DOCNO> 54908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/son/soneko20.html </URL>
<DATE> 2001/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD, Ecevit'in Kıbrıs suçlamasına cevap verdi... 
</HEADLINE>
<TEXT>

     Türk Sanayicileri ve İşadamları Derneği TÜSİAD , Başbakan Bülent Ecevit'in ''TÜSİAD'ın Kıbrıslı Türklerin gereksenimlerine gereken ilgiyi göstermediği ve fiiilen Kıbrıslı Türklere ekonomik ambargo uyguladığı'' yönündeki görüşlerine yönelik olarak yazılı bir açıklama yaptı. 
     TÜSİAD açıklamasında, dernek üyelerinin son 20 yıldır KKTC'de ekonomik faaliyetlerini artırabilmek için sayısız girişimde bulundukları belirtilerek, şöyle denildi 
     ''Ancak, KKTC'de yapısal reformların gerçekleştirilememesi, altyapı ve sektörel gelişmenin sağlanması için gereken önlemlerin alınmamış olması, Türkiye-KKTC ekonomik işbirliğinini geliştirilememesi ve nihayet her iki ülkenin özel sektör temsil örgütlerinin olası çözüm çabalarına ortak edilmemiş olması, yapılan girişimlerin sonuçsuz kalmasına neden olmuştur. KKTC'nin uluslararası arenada tanınmaması ve iktisadi ambargo altında bulunması da ekonomik koşulların iyileşmesini engellemiştir.'' TÜSİAD'ın bu çerçevede 1998 yılında KKTC'yi ziyaret ettiği, Kıbrıs Sanayicileri ve İşadamları Derneği KKTC İŞAD ile birlikte hazırladığı ''KKTC Ekonomisi Sorunlar ve Çözüm Önerileri'' başlıklı raporla da KKTC ekonomisinin yeniden yapılandırmasına ilişkin önerilerini aynı yılın Temmuz ayında kamuoyuna sunduğu vurgulanan açıklamada, TÜSİAD'ın Türkiye SİAD platformunun da üyesi olan KKTC İŞAD ile özel sektörün gelişmesi ve ekonomideki etkinliğinin artırılmasına yönelik işbirliğini sürdürdüğü kaydedildi. 
     Açıklamada, raporun öneriler ve sonuç kısımlarında KKTC'nin ekonomik sorunlarının yapısal sorunlarında kaynaklandığı saptamasını yaptığı ve güncelliğini bugün de koruduğu bildirildi. 
     






</TEXT>
</DOC>
