<DOC>
<DOCNO> 99808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/03/yazar/temelkuran.html </URL>
<DATE> 2002/08/03/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Hayat mı O da ne demek 
</HEADLINE>
<TEXT>

Küçük yerlerin, insanları aynılaştıran kapalılığını anlatıyorlar. Buralarda "hayat" sözcüğünü bile pek kaldıramıyorlar 
     Örgütlenme alışkanlığı olan şehrin hali başka... TIR geldiğinde Karabük’te mevziler tutulmuş idi Partilerin yerel örgütlerinden kadınlar ve erkekler, pastalar ve çiçekler, "nabız vermeye" hazır beklemekteydi. "Derviş bütünleştirecek", "Tayyip götürecek", "Olay CHP" gürültüsü büyürken, "nabız verme" gayretinin arasından geçip, Karabük’ün sokaklarına bakıverme zamanı geldi. Küçükmüş şehir. Sendikacıların, demir çelik işçilerinin sigaralı bıyıklarıyla akıllara fazlaca kazındığı için Karabük’ün ismi, sanki daha büyük olmalıydı. Yine de yollarda kime sorsanız ya demir - çelik işçisi ya işçi emeklisi 
     
     Sendika patron olursa 
     Söyleyecek şeyi olan insanların gözleri, mahcup bir telaşla çağırır gazeteciyi. İşçi emeklisi ayakkabı boyacısı da öyle işte. "Kardemir özelleştikten sonra iyi değil burası" diyor, " Sendika patron olursa işçilerin haklarını kim savunacak " Hakikaten, nasıl olur ki 
     Üç aydır ücretsiz izinde olan, cebinde çay parası olmadığı için utanan Kardemir işçisi Yusuf geldi. Önce okuduğu kitapları koydu masaya "Cahil değiliz yani" Böyle başladı konuşmaya "Artık düşüncelerimizi söyleyemiyoruz. Hak-İş Federasyonu’na bağlı Öz-Çelik Sendikası buranın sahibi. Mesela Metal-İş geldi buraya örgütlenmek için. Sokaklarda siviller, resmi polisler... Gittik, ama çoğunluğu sağlayamadığımız için döndük. Örgütlenemiyoruz." 
     Çelik, 1600 derecede erir. Buranın insanları 1600 derecede terbiye edilmiştir. O yüzden sakin anlatıyor Yusuf hik yeyi. Bir fabrika etrafında kurulan şehre başka şehirlerden gelenlerin nasıl hemşeri derneklerine bölündüklerini, işçi olma durumu altında birleşemediklerini anlatıyor Yusuf. Seçim zamanında da nasıl siyaset oyuncağı olduklarını... 
     
     Kastamonulu iyi gelinler’ 
     Şehrin girişindeki dev gibi yazıyı görmemek mümkün değil Alparslan Türkeş Parkı TIR’ın önünde bir erkek kalabalığı. Sinem, aralarından tedirgin geçip hemen giriyor konuya "Filmler porno Kitapçılar dini Gezilecek yerler camii Böyle bir hayat işte " Eczane açacakmış doğduğu yerde. Ama sıkılıyor daha şimdiden "Buralarda insanlar yaşamak için Safranbolu’ya kaçarlar. Buralar hiçbir şeyi kaldırmaz. Bir mezuniyet balosunu bile." 
     "Hiçbir şeyi kaldırmaz" lafı durmadan geçiyor konuşmada. "Neyi kaldırmaz " deyince "Eczane’nin adını Hayat’ koyacaktım ben. Esnaf ne dedi biliyor musunuz Hayat mı O neymiş O kadar diyeyim size." Eczaneyi açınca potansiyel "iyi gelin" olacağından bahsediyor. 21 yaşında daha ama arkadaşlarının tamamı evlenmiş "Mutluyuz diyorlar ama hayattan beklentileri evli olma durumu zaten. Evlerine gazete girmeden yaşayabilecek insanlardan bahsediyorum. Şimdi bana da eczaneye ilaç almaktan çok gelin bakmaya gelecekler." 
     Küçük yerlerin, insanları aynılaştıran, aynılaştırdıkça sıkıştıran kapanını tarif ediyor Sinem. Daha baştan istemediği bir hayata başlıyor. Pardon, hayat mı dedim Buralar bu lafı pek kaldırmıyor 
     
     







Vatandaşlık kültürü 


Hangi dağda kurt öldü ki... 


Minnacık Dev 


Derviş ne istiyor 


Manzara farklı değil 


Mucize 


Apo getirmişti, Apo götürüyor 


YÖK ve bir ibret belgesi 


Bu kez savaş şart mı 


Cem’e stres uzmanı geliyor 


İşte o zaman umutlanırdık... 


Derviş’in arayışı ve Irak 


Kardemir’i çöz, kazan 


Hayat mı O da ne demek 


Hırsızlık yapmış 


Onların LİBOR’u var, bizim de TİBOR’umuz 


</TEXT>
</DOC>
