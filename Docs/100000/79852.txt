<DOC>
<DOCNO> 79852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/23/dunya/dun01.html </URL>
<DATE> 2002/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdi ne olacak 
</HEADLINE>
<TEXT>
Faşizm paniği, birleştirdi 
Le Pen’in seçim zaferi, Faşizm tırmanıyor’ paniğine kapılan Fransızları, ikinci turda Chirac’ın etrafında bütünleştirecek 
     PARİS Milliyet 

     Dün, bütün gün günah çıkaran kamuoyu araştırma kurumları ve medyanın ortak tahmini, başta Sosyalist Parti, ılımlı sağ, sol ve Çevreci Parti seçmenlerinin 5 Mayıs’ta "yekpare" bir iradeyle Jacques Chirac’a oy verecekleri yolunda. Zaten söz konusu çevrelerin oy oranı tahmini de yekpare Chirac’ın bu kez katılım düzeyinin rekor düzeye ulaşması beklenen ikinci turda en az yüzde 70’le cumhurbaşkanı seçileceği yönünde. 
     Cumhurbaşkanlığı seçimlerine katılan 16 aday ve temsil ettikleri siyasal kuruluşların ezici çoğunluğu, seçmenlerini ikinci tur için serbest bırakan troçkist İşçi Savaşımı LO lideri Arlette Laguiller, henüz fikir belirtmeyen yine troçkist Devrimci Komünist Lig LCR ve Ulusal Cephe’ye oy verilmesini isteyen eski Ulusal Cephe hizipçisi Bruno Megret dışında seçmenlerini Le Pen’in "yolunu kesmeye" ve tek vücut gibi Chirac’a oy vermeye çağırdı. 
     Ancak, Chirac’ın asıl oy potansiyeli Demokratik Parti UDF lideri François Bayrou’nun seçmenleriyle birlikte, yalnızca yüzde 26’lara ulaşıyor. Yani Chirac, tüm Fransa’yı görece temsil eden bir cumhurbaşkanı olacak. 
     



 DÜNYA 













</TEXT>
</DOC>
