<DOC>
<DOCNO> 86280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/siyaset/asiy.html </URL>
<DATE> 2002/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkan Mumcu’ya gÖre ANAP kritik yol ayrımında 
</HEADLINE>
<TEXT>
Yüzde 3 alabiliriz 
Mumcu, partideki görevinden alınmasına yol açan gelişmeleri anlattı. Mumcu, doğru kararlar alınmazsa ANAP yüzde 3 oy bile alabilir diyor 
     SOHBET ODASI 
DERYA SAZAK 

Sayın Mumcu, ANAP il başkanları toplantısında Mesut Yılmaz’ı hedef alan eleştiriler üzerine siyasi işler koordinasyon başkanlığı görevinden alındınız. Bu çıkışınız liderliğe oynama şeklinde yorumlandı. Siz neyi hedefliyorsunuz 
     ANAP, koalisyonda Türkiye’nin beklediği hizmeti üretemiyor. Türkiye bir siyasi liderlik ihtiyacı içindedir. Bu misyon ANAP’ın misyonudur, partimiz buna liderlik etmelidir. Aksi halde Türkiye kendi liderini kendisi bulur. Benim söylediğim buydu. 
     
     Bırakın ya da yapın’ 
Konuşmanız dışarıya bu kadar genel bir mesaj olarak yansımadı. Doğrudan Mesut Yılmaz’ı hedef alarak "ya sorumluluğu üstlenirsiniz, ya da bırakırsınız, yapan gelir" demişsiniz. 
     Kimsenin kimseye "bırakın" deme hakkı yok. Böyle amatör bir sözü söylemem. 
     
Mesut Bey almış ki, sizi başka göreve atadı. 
     Bilemiyorum, ama kamuoyunda bu tür yorumlar yapıldı. Eğer bir siyasi liderlik sorunu varsa, yani bir siyasi kadronun lideri olarak "onun da bunda payı vardır" yaklaşımından yola çıkılarak zannediyorum bu noktaya gelindi. Yanlış anlaşıldım demiyorum, eksik anlaşıldım 
     
Armutlu seçimlerini kazandınız ama siz ANAP’ın baraj tehlikesine dikkat çekiyorsunuz... 
     Herkesin zihninde bir baraj baskısının var olduğunu biliyorum ama kimse bunu yüksek sesle söyleyemiyor. Bu tam bir Marguez’in Kırmızı Pazartesi’ romanındaki sendromu’dur. Herkes bir süre sonra işlenecek bir cinayetten haberdardır, öldürülen adam dışında. Bıçaklanan adam evinin önünde trajik bir şekilde Anne beni öldürdüler ’ der. Biz bunu yapmayalım, anne beni öldürdüler’ demeyelim. Kendi durumumuz hakkında gerçekçi bir değerlendirme yapalım. 
     
Toplum ANAP’ı nasıl algılıyor 
     Halkın siyasete güvensizliği var. Bizi ilgilendirenler ANAP’la ilgili olanlar. Aile içindeydik, il başkanları toplantısında eleştirilerimi söyledim, bunu söylememek ahlaksızlıktı. 
     
"ANAP, yolsuzluklarla anılıyor, parti şirket gibi, şaibeli kişilerden arınmalıyız" demişsiniz. 
     Sadece bunlardan ibaret olmayan, daha başka şeyleri de içeren bir negatif algılama var ve bunları görerek, halk neyi yanlış yaptığımızı düşünüyorsa o şeyin doğrularını yaparak değiştirebiliriz. Siyasi iletişim böyle kurulur. Yolsuzluklar konusunda üzerinizde size dair bir negatif algılama mı var o zaman yolsuzlukla mücadelede inandırıcı adımlar atalım. Dediğim şey bu. Ne yapalım İşlerini ve yöntemlerini yeterince berrak bulmadığımız insanları tasfiye edelim, aramızdan uzaklaştıralım. 
     
Şaibeli olanlar varsa partiyi bunlardan arındırmak istiyorsunuz 
     Şimdi manşet olabilecek bir laf olduğu için bunu demek istemiyorum ama benim söylediğim şey açık Şeffaflaşalım, parti hesaplarını, yönetici ve milletvekillerinin mal varlığındaki değişimleri ANAP’ın web’inde yayımlayalım. Tüzüğümüzü değiştirelim, genel merkez kontenjanlarını kaldıralım, halkı partiye üye olmaya davet edelim. 
     
     Mumcu, Brütüs mü 
Kongrede en yüksek oyu alarak ANAP’ta ikinci adam oldunuz, gençlerin desteğine sahipsiniz, anketlerde geleceğin liderleri arasında adınız geçiyor, ANAP sizi tasfiye etmekle bindiği dalı kesmiş olmuyor mu 
     Ne yazık ki kongrede en çok oy almış bir siyasetçi olmam benim handikapımı oluşturuyor. Söylediğim sözü, arkasında şöyle bir hesap vardır’ şeklinde algılayanlar var. 
     
Yılmaz’ın yerine oynuyor gibi... Üstelik siz aileye yakındınız ve son çıkışınız Brütüs’lük olarak görüldü 
     Ne veliahtlık, ne de Brütüs’lük... Böyle bir şey yok, biz aile partisi değiliz. Kimsenin himayesinde siyaset yapmadım. Hangi şartlarda Meclis’e girdiğimi bilirler. 
     
Çıkışınızın zamanlaması tartışılıyor. Niye şimdi 
     ANAP, bir uzlaşma adresi. ANAP, Türkiye’nin meselelerini çözmeye hazır en iyi noktada. Bunları barajın altında kaldıktan sonra mı konuşacaktım 
     
Mesut Yılmaz, eleştirileceğini biliyor muydu 
     Toplantı gündemimi ve içeriğine ilişkin her şeyi, kendisiyle daha önce konuştuk. Peki niye orada söylüyorum Şunun için Zaman daralıyor. Yol ayrımındayız. Yüzde 3 ile yüzde 33 arasında bir partiyiz. Yüzde 3’e mi, yüzde 33’e mi gideceğimizi alacağımız kararlar tayin edecek. Ben böyle bir noktada bunu söylemezsem ahlaklı davranmış olur muyum Niye insanlar bunu görmezden geliyorlar .. 
     
Genel başkanlığa aday olacak mısınız 
     Genel başkanlık niyetim olursa bunu söylerim. Bu niyetim için de kimseden özür dilemek, ya da izin almak zorunda değilim. Halk, partili arkadaşlarım bunu münasip görüyor mu, ona bakarım. 
     
Beyaz Enerji’yle ilgili jandarmaya yönelik bir genelgeyi imzalamadınız diye Yılmaz’la aranız açıldıdı mı Dönemin İçişleri Bakanı Sadettin Tantan’a vekalet ederken sizden beklenen imzayı vermediniz 
     Onları çok konuşmak istemiyorum. "Kabineden alındı, bunun acısını çıkarmaya çalışıyor" derler. 
     
Tayyip Erdoğan’ın yükselişine ne diyorsunuz Merkez sağı zorluyor... 
     ANAP olması gereken yerde olmadığı için bugün bir AKP sendromu yaşanıyor. Eğer bugün bir Özal figürü olabilseydi ve ANAP, halkın kendisine el uzattığı yerde durabilmiş olsaydı, bugün AKP diye bir şeye ihtiyaç kalmayacaktı. 
     
ANAP giderek bir devlet partisi haline mi geldi Bunda 28 Şubat sürecinin de etkisi olmalı. 
     Evet, merkezci, statükocu bir hale getirdi, yani meşruiyetini devlete, statükoya referanslayan bir yapı haline dönüştürdü. Türkiye’nin 90’lı yıllar boyunca çektiği değişim sancısının arkasında yatan şey, ANAP’ın olması gereken pozisyonda durmamasıdır. 
     
ANAP Erdoğan’ın önünü kesebilecek mi 
     Ön kesme tanımını demokratik bulmuyorum. Bence soru AKP’nin önünü kesiyorsunuz da ne oluyor Bence şu tartışılmalı AKP’ye, Erdoğan’a destek veren insanlar, niçin destek veriyorlar 
     
     Fethullahçı değilim 
Erken seçim olacak mı 
     Kemal Derviş ekonomik gidişi ve değişim ihtiyacını gördüğü için erken seçimi telkin ediyor, haksız da değil. Ancak, Derviş’in öngöremediğini zannettiğim bir şeyi söyleyeyim Bu Siyasi Partiler Kanunu ile Türkiye’de değişimi gerçekleştirecek bir meşru demokratik irade ortaya çıkmaz. 
     
Ne öneriyorsunuz 
     Bir uzlaşma adresine ihtiyaç var. Değişimin liderliğini yapabilecek bir figür bugün gözükmüyor 
     
Derviş de dahil mi buna 
     Evet, bugün gözükmüyor. Bunun olabilmesi için halkı siyasete katan bir yapı olması, Siyasi Partiler Kanunu’nun değişmesi gerekir. Çünkü, halka siyaseti yasaklıyor. Bugünkü oligarşik yapı değişmeden toplumun önü açılmaz. SPK değişsin Türkiye kendi liderlerini bulur. 
     
Sayın Mumcu bir tarikata mensup musunuz, Nurculuk falan, sizin Fethullah Gülenci olduğunuz söylenir. 
     Hayır efendim, lise yıllarımda sağ görüşlü - ülkücü - öğrenci grubunun içinde yer aldım. O günün şartlarında... bir dergide yayımlanmış İslam ve radikalizm’ başlıklı yazım var. İstanbul Hukuk Fakültesi’nde öğrenciliğimi sürdürürken, kışları düğün salonlarında fotoğraf çekiyordum, yazları da Yeşilçam’da yönetmen yardımcılığı yapıyordum. İnançlı bir insanım ama Fethullah Gülen’le hayatımda hiçbir ilişkim olmadı. 
     
AKP’ye geçme haberleri nedir Tayyip Erdoğan’la görüşmüşsünüz 
     Bakın bu da çok kötü bir provokasyon. Maksatlı çıkarılıyor bunlar. Türkiye’yle ve parti kamuoyuyla kurduğum iletişimi çarpıtmaya dönük bir girişim olduğunu düşünüyorum, hiç böyle bir şey yok. 
     
ANAP’tan istifa edecek misiniz 
     Hiçbir şekilde söz konusu değil. 
     
Krizde, Bakanlar Kurulu ne yaptı Hükümette olduğunuzda da sert çıkışlarınız vardı. 17 Ağustos depreminde devlet enkaz altında kaldı’ demiştiniz de başbakan ile aranız ilk o zaman açılmıştı, sonra Ecevit’i köykentler nedeniyle çağdışı kalmakla’ suçladınız. Şimdi de Mesut Yılmaz’la ters düştünüz. 
     Depreme ilişkin konuşmayı acılarımın had safhada olduğu bir esnada yaptım. Çünkü bakan arkadaşlarımız parti grubuna çıkıp deprem bölgesinde tekel maddeleri açısından hiçbir sıkıntının yaşanmadığını ifade ediyorlardı. Halbuki ben Bakanlar Kurulu’ndan geliyordum ve ölü sayısının 400’mü, 500’mü olduğu konusunda Başbakan bir netlik bulunmadığını söylüyordu ve o toplantının 1.5 saati cep telefonlarının niye çekmediğini Sayın Başbakan’a izah etmekle geçti. Acil durum müdahalesinde geç kaldık ve maalesef o gecikme yüzünden çok sayıda can kaybı oldu. 
     
     Kriz olur diye uyardım 
Devlet enkaz altında derken bunu kastetmiştiniz 
     İsyan ettiğim şey bu, şimdi ben haksız mıyım 21 Şubat’tan önce de susmadım, uyarmaya çalıştım. Göz göre göre sürüklendik krize, tıpkı buzda kaymaya başlamış bir otomobilin kayarak uçuruma yuvarlanması gibi oldu her şey. Sadece kasım değil, şubata da aynı şekilde yuvarlandık. Eğer söylediklerimin haksız olduğunu düşünüyorlarsa, mesela Anayasa kitapçığının atıldığı günün sabahı, Sayın Başbakan’ın Köşk’ten Başbakanlığa döndüğü gün, Bakanlar Kurulu’nda nelerin yaşandığını birilerinin anlatmasını bekliyorum. 
     
Siz ne yapılmasını istemiştiniz 
     Önce o günkü Bakanlar Kurulu toplantısının yapılmaması gerektiğini, bunun olağanüstü bir hal duygusu yaratacağını ve piyasalardaki korkuyu tetikleyeceğini söyledim kendi partililerime... 
     
     Kurulda Özkan’a not verdim 
Turizm bakanıydınız o zaman... 
     Evet, Başbakan’la çok acil bir iletişim kurulması gerektiğini anlattım, aksi halde paniğin büyüyeceğini ifade ettim. Bana sadece tebessümle boş ver, görsünler Ahmet Necdet Sezer’i seçmenin ne demek olduğunu’ cevabı verildi. Bakanlar Kurulu’nda belki 3 saat Başbakan’ın ne kadar haklı ve nazik, Cumhurbaşkanı’nın ne kadar kaba ve nezaketsiz olduğu konuşuldu. O arada cep telefonuma Merkez Bankası’na yığılan döviz taleplerine ilişkin mesajlar geliyordu. Dayanamayıp Hüsamettin Özkan’a, "lütfen bu müzakereyi burada durdurun, çünkü dışarıda büyük panik var, kimse Cumhurbaşkanı’nın mı, Başbakan’ın mı haklı olduğunu bilmek istemiyor. Merkez Bankası rezervleri eriyor" diye bir not gönderdim. Buna uyuldu ama Başbakan’ın daktilosundan çıkan metnin yazılması da zaman aldı. Türkiye 5 saat içinde 6.5 milyar dolar döviz kaybetti. Şimdi bir Allah’ın kulu çıksın da bunun yanlış olduğunu söylesin... 
     



 SİYASET 











</TEXT>
</DOC>
