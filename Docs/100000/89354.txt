<DOC>
<DOCNO> 89354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/spor/spo06a.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Giderken jenerik olacağız’ 
</HEADLINE>
<TEXT>

Haluk Ulusoy, 2004’e kadar görevine devam edeceğini belirtti, "Giderken Türkiye beni unutamayacak" dedi 
     FUTBOL Federasyonu Başkanı Haluk Ulusoy, istifa etmeyi kesinlikle düşünmediğini söyledi. Şimdiye kadar görev almış 34 başkanın yapamadığını 4.5 yıla sığdırdığını kaydeden Ulusoy, "3 trilyonluk bütçeyi 75 trilyona çıkardık. 2004 kadar görevimin başındayım. Bir gün biz de gideceğiz. Ama giderken öyle bir şey yapacağım ki, Türkiye unutmayacak, adeta jenerik olacak" diye konuştu. 
     TEKNİK Direktör Şenol Güneş’in arkasında durmaya devam edeceklerini belirten Haluk Ulusoy, 2004 Avrupa Şampiyonası’nda final oynayacaklarını iddia etti. Medyadaki eleştirilerin takımı olumsuz etkilediğini de yineleyen Ulusoy, "Son şampiyon Fransa bile elendi. Buraya gelmemiz büyük bir başarıdır. İlk iki maçta yüreğimizi ortaya koyduk. Çin karşısında kanımızı ortaya koyacağız" ifadelerini kullandı. 
     BREZİLYA - Kosta Rika maçına da değinen Federasyon Başkanı, "Biz kendi işimize bakıyoruz. Bizler hep Brezilya’nın hayali ile büyüdük. Brezilya’nın yedekleri bile Kosta Rika’yı yenecek güçtedir. Dünya takımı Brezilya ile ilgili olarak kötü düşünmek istemiyorum" dedi. Ulusoy hakemler konusunda ise, "Biz hiç kimseden destek beklemedik, görmedik. Sadece haklarımız yenmesin" açıklamasını yaptı. 
     



 SPOR 

































</TEXT>
</DOC>
