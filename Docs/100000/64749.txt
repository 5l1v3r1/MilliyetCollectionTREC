<DOC>
<DOCNO> 64749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/yazar/guclu.html </URL>
<DATE> 2002/01/29/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Üniversitelere çuvaldızı 
</HEADLINE>
<TEXT>

     Yabancı ders kitaplarına her yıl milyonlarca dolar ödediğimiz yetmediği gibi şimdi bir de dil sınavları için dünyanın dövizini ödüyoruz. 
     Dil düzeyini belirlemek için yapılan TOEFL'ın bedeli 110 dolar. Cambridge sınavları ise 25 ila 44 sterlin arasında değişiyor. 
     Yapılan ne ÖSYM'nin yaptığı gibi bir düzey belirleme testi. Özelliği de uluslararası geçerliliğinin olması. 
     Benim anlamadığım, para yok diye ağlayan anlı şanlı üniversitelerimizin neden bu sektöre girmedikleri. Boğaziçi yüzyılı aşkın süredir ODTÜ de kırk yıldır İngilizce eğitim yapıyor. Her iki kurumun da bu konuda engin tecrübesi var. ÖSYM ise bu tür sınavlarda dünyanın en tecrübeli kurumlarından birisi. Milli Eğitim Bakanlığı da nereden baksanız anadolu liseleri nedeniyle en az elli yıldır bu konunun içinde. 
     Özel Okullar Derneği ile Yabancı Dil Kursları Derneği'nin ise bu konuda söyleyecek hiç lafları yok. Kuruluş amaçlarının biri de bu. Biz bu işi beceremiyoruz deyip dışarıya trilyonlar aktarmalarını anlamak çok zor. 
     Eğer isteseler TOEFL'dan da, Cambridge'ten çok daha iyisini yapabilirler. Ama ekmek elden su gölden mantığı ile nasıl olsa her şey devletten ve veliden geldiği için kimse zahmete girmiyor... 
     
Eğitim üretken değil      Batılı üniversitelere baktığımız zaman yayınlardan müthiş para kazanıyorlar. Oysa bizim üniversiteler bu konuda çok kısır. Önceki yıllarda promosyon olarak Türkçe, İngilizce, Almanca, Fransızca sözlükleri vermek için arayış içerisine girdiğimizde üniversitelerin hiçbirinin böyle bir çalışma içerisinde olmadıklarını gördük. Oysa Batılı üniversitelerin bırakın kendi dillerinde tüm popüler dillerde yüzlerce lügatı vardı... 
     Anadolu liseleri ve kolejlerdeki ders kitaplarının yazılması da atla deve değil. Türk ve yabancı dil öğretmenlerden bir grup oluşturularak çok daha dinamik kitaplar hazırlanabilir. Böylece hem hocalara ve Türk yayınevlerine yeni bir piyasa açılmış olur hem de velilinin üzerindeki yük çok hafifler. Ama nerdeeeee .. 
     
Veliler sağmal inek mi      Bazı okullarda çocukların eline bir kağıt tutuşturulmuş Öğrencilerimizin İngilizce düzeylerini tüm dünya çocuklarının düzeyi ile karşılaştırabilmeleri için Uluslararası Cambridge Sınavları'na katılmalarını uygun bulmaktayız. Bu yılki sınav tarihleri ve ücretler aşağıdadır. Öğrencilerimizin bu sınava katılmalarını istiyorsanız bir dilekçe ile İngilizce Bölümü'ne başvurunuz... 
     Oh ne ala. Okullar kendi verdikleri eğitimden emin değiller ki başkalarının vesayetine gerek duyuyorlar. Haydi bütün çocuklar katıldı ve düzeyleri çok düşük çıktı ne olacak Velilere paralarını iade mi edecekler, yoksa tüm öğretmenlerini kapının önüne mi koyacaklar .. 
     
Akredite sınav yapabiliriz      Nasıl ki bazı üniversitelerimiz uluslararası akreditasyondan geçerek uluslararası geçerliliğe sahip diplomalar verebiliyorlarsa bazı kurumlarımız da yine aynı özelliklere sahip dil sınavları gerçekleştirebilirler. 
     Özetin özeti Eğitim kurumlarımız da tıpkı ticari ve sanayi kuruluşlarımız gibi uluslararası standartlarda üretken olmak zorunda. Yoksa bir arpa boyu yol alamazlar .. 
     
     







Çalınmış gençler 


Maksi kazık... 


Emlak Vergisi'nde durum 


İnternet çağında yasakçı mantıkla nereye .. 


CHP aynasında 


Volkan da olsan, sonu kül olmaktır 


Üniversitelere çuvaldızı 


Tam iyi giderken... 


Piyasaların nabzı 


Bankacıları korumayın, kamu bankalarını kapatın 


MHP eskisi gibi 


2001’de GSMH’nin üçte biri bankalara gitti 


159 


Eti Holding yeni bir oyuna mı girdi 


</TEXT>
</DOC>
