<DOC>
<DOCNO> 72079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/spor/spo01.html </URL>
<DATE> 2002/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Üçer yıllık teklif 
</HEADLINE>
<TEXT>

Başkan Serdar Bilgili, kongrede yeniden seçilmesi halinde Teknik Direktör Daum ile menajer Sinan Engin’e üç yıllık sözleşme önerecek. Engin, "Ben Beşiktaş’ın çocuğuyum. Ömür boyu nik h da kıyabiliriz" dedi 
     BİLAL MEŞE 

     Sıcak bakıyorlar 
     BEŞİKTAŞ’IN 31 Mart’ta yapılacak olağan kongresine yeniden adaylığını koyacak olan Başkan Serdar Bilgili, seçimi kazanması halinde Teknik Direktör Christoph Daum ve menajer Sinan Engin ile yeniden masaya oturacak. Bilgili, Siyah - Beyazlı takıma büyük faydaları dokunduğuna inandığı başarılı ikiliye üçer yıllık sözleşme önerecek. Daum ve Engin’in bu teklife sıcak baktıkları öğrenildi. 
     
     Seçimler bekleniyor 
     MENAJER Sinan Engin, Beşiktaş’ta yetiştiğini hatırlatarak, "Ömür boyu nik h kıyabiliriz. Ben Beşiktaş’ın çocuğuyum. Tabii ki, Serdar Bilgili’nin kazanmasını isterim. Ancak kim kazanırsa kazansın, yeni yönetime istifamı vereceğim. Devam etmemi istemeleri halinde konuyu oturur, konuşuruz. Gereken kararı veririz" dedi. Daum’un da kongrenin sonucunu merakla beklediği ifade edildi. 
     
     Revizyon kapıda 
     TEKNİK Direktör Christoph Daum, Galatasaray derbisinde ortaya konulan kötü futbol nedeniyle takım içinde revizyona gitmeye karar verdi. Alman hocanın, uzun süredir eleştiri konusu olan kaleci Myhre’yi yedeğe çekeceği ve Asper’e şans tanıyacağı belirtildi. Daum ayrıca Ahmet Dursun ve Tamer’i de Denizlispor maçında ilk onbirde oynatacak, Ahmet Yıldırım’ın yerine de Ümit forma giyecek. 
     
Hasan Gocay istifa etti      GALATASARAY derbisi öncesinde patlak veren bilet krizi nedeniyle küplere binen ve stadı terkeden Beşiktaş yönetim kurulu üyelerinden Hasan Gocay, istifa etti. Yönetimden ayrıldığını dün yazılı olarak kulübe bildiren Gocay, seçimlerde Hasan Arat’ı destekleyeceğini açıkladı ve "Dedikodulara dayalı şahsıma karşı düşünce ve davranışlar, son Galatasaray maçı ile doruğa çıkmıştır. Gelinen son nokta insanlık dışı ve onur kırıcıdır" dedi. 
     
Düren, Daum’a sahip çıktı      BEŞİKTAŞ İletişim Komitesi Başkanı Mete Düren, Galatasaray yenilgisinden sonra hedef adam haline gelen Teknik Direktör Christoph Daum’a sahip çıktı. Düren, "Daum, kazandığı zaman göklere çıkarılıyor, kaybettiği zaman yerin dibine sokuluyor. Daum’un taktiği doğruydu" dedi. Hasan Arat’ı, Daum ve Sinan Engin ile ilgili söylediği ileri sürülen sözler için de eleştiren Mete Düren, "Kokainman ve mafya diye suçladığı insanlarla yola devam edeceğim demeye hakkı yok" diye konuştu. 
     
Yeni bomba Suat Küçüker      BAŞKAN adayı Hasan Arat, listesine alacağı Suat Küçüker’i bugün medyaya tanıtacak. 32 yaşındaki Denizlili tekstilci Küçüker, Beşiktaş’ta bekçilik bile yapabileceğini söyledi. Maddi açıdan güçlü bir yapıya sahip olan Suat Küçüker, "Sınırsız bütçe ayırdım. En fazla verenden iki kat fazlasını harcarım. İki çocuğum var isimleri Sergen ve Mehmet. Bir tane daha olsa Süleyman koyacağım. Almaya değil, vermeye hazırım" diye konuştu. 
     



 SPOR 






























</TEXT>
</DOC>
