<DOC>
<DOCNO> 74422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/siyaset/siy01.html </URL>
<DATE> 2002/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Zam alamayan memura müjde 
</HEADLINE>
<TEXT>

Geçtiğimiz haftalarda 30 bin kamu çalışanı ve 40 bin emeklinin maaşına zam yapan hükümet, uygulamayı, tüm memurları kapsayacak şekilde genişletecek 
     Ankara'da bunlar konuşuluyor Serpil Çevikcan 

     Özellikle profesör düzeyindeki öğretim üyelerinin tepkilerini de gözönüne alarak çıkardığı bir görev tazminatı kararnamesi ile üst düzey kamu görevlileri arasındaki ücret adaletsizliğini gidermeye çalışan hükümet, önümüzdeki dönemde diğer memurlar için de benzer bir düzenleme yapacak. Kamuoyunda, "eşit işe eşit ücret" olarak bilinen görev tazminatı kararnamesi ile makam veya yüksek h kimlik tazminatı öngörülen kadrolarda bulunan kamu görevlilerinden temsil tazminatı verilmeyenlere aylık yaklaşık 250 - 450 milyon zam yapan hükümet, yeni bir gösterge düzenlemesi ile uygulamayı diğer memurlara da zaman içinde yayacak. 
     
     ÜÇ AŞAMADA YAPILACAK 
     Bundan sonraki düzenlemeler için çıkarılan 631 sayılı Kanun Hükmünde Kararname ile getirilen 10 bin gösterge rakamı tavan olarak kabul edilecek. Hükümetin üzerinde çalıştığı yeni düzenlemeler şu üç aşamayı içerecek 
     1- Yürürlüğe konulması planlanan ilk düzenleme il müdürü, müdür ve şef düzeyindeki memurlar ile üst derecelerde olup da kadrolarına yüksek h kimlik tazminatı öngörülmemiş olan h kim, savcı, akademik personel, askeri personel ve başta denetim elemanları ile teknik ve sağlık personel olmak üzere kariyer görevlerde bulunanlara görev tazminatı ödenmesini öngörecek. 
     2- İkinci düzenlemede ise kapsama alınamayan diğer ilk dört derece kadrolardakilerle, hizmeti 25 yılı aşan unvansız memurlara görev tazminatı verilecek. 
     3- Üçüncü düzenlemede ise kapsama alınmayan ve kıdemi 5 yıl daha fazla olan kamu görevlilerinin görev tazminatları belirlenecek. 
     
     1.5 MİLYON MEMUR 
     2004 yılı sonuna kadar geçecek süre içinde görev tazminatları ekonomik program ve bütçe olanakları çerçevesinde artırılmak suretiyle ücret sistemi iyileştirilmiş olacak. Bu iyileştirme tamamlandıktan sonra da kapsamlı bir personel reformu yapılacak. Hükümet kaynakları, düzenlemelerin özellikle 2002 - 2003 yllarında bütçe olanakları ve IMF’ye verilen taahhütler gözönüne alınarak gerçekleştirileceğini, düzenlemelerin ardından 1.5 milyona yakın memurun ücretlerinde beklenen iyileşmenin gerçekleşeceğini kaydettiler. İyileştirmeden, emekliler de yararlanacak. 
     
Ecevit’in imza isyanıİki günde bir, 100’den fazla evrak imzalayan Ecevit, Cumhurbaşkanı ve Başbakan’ın atacağı imzaları "azaltan" bir yasal düzenleme istedi 
     Başbakan Bülent Ecevit’in talimatı üzerine Başbakan Yardımcısı Hüsamettin Özkan, Meclis’te 181. sırada bulunan ve Cumhurbaşkanı ile Başbakan’ın atama ve nakil işlemlerinde atmaları gereken imza sayısını minimuma indiren kanun tasarısını bu hafta Meclis gündeminin ön sıralarına alınması için girişimde bulundu. Ecevit’in yasalaşmasını istediği tasarı, Cumhurbaşkanı’nın imzalaması gereken atamaları bakan, müsteşar, genel müdür, büyükelçi ve vali ile sınırlıyor. Tasarı, aynı şekilde Başbakan’ın atacağı imzaları ise atama ve nakil işlemlerinde ilgili kurum ve ilgili bakana bırakarak azaltıyor. Daire Başkanı, il müdürü, şube müdürü gibi görevlere yapılacak atama ve nakiller ile bakanlıkları temsilen yurtdışına gönderilecek memurların atanmasında ilgili bakan tek başına yetkili kılınarak Cumhurbaşkanı ve Başbakan imza zincirinden çıkarılıyor. 
     
     Tek tek ayıklanacak 
     Tasarının yasalaşması halinde müşterek kararname, bakanlar kurulu kararı, üçlü veya dörtlü kararname gibi bürokratik işlemleri artıran ve devletin zirvesini imza nedeniyle zaman kaybına uğratarak tıkayan işlemler tek tek ayıklanıyor. Ecevit’in imza sayısının azaltılması konusunda ısrar etmesi, önüne gelen evrakların aşırı kırtasiyeciliğe neden olmasından kaynaklanıyor. 
     
     İmza üstüne imza 
     Başbakan’ın şik yetine örnek gösterdiği atmak zorunda olduğu bazı imzalar şöyle Bir asteğmenin teğmenliğe terfii, bir doktorun ücretsiz izninin uzatılması, iki köyün sınırının değişmesi, il müdürlüklerine atama yapılması, şube müdürlüklerine atama yapılması, ataşe yardımcısının atanması, il müdürlerine vekalet edilmesi kararı... 
     
Romanya Bayındır’dan parasını geri istiyor...      Başbakan Ecevit’in bugün gerçekleştireceği Bükreş gezisi öncesinde Romanya hükümetinin fondaki Bayındır Bank’ta bulunan parası yine sorun oldu. Kamuran Çörtük’ün sahibi olduğu Banko Turko Romano adlı bankanın Bayındır Bank’taki alacakları konusundaki sorun çözülemeyince Ecevit BDDK’dan bilgi istedi. Romanya’nın alacağı 30 milyon doların fon yönetimindeki Bayındır Bank’tan ödenmesi için formül aranıyor. Sorunun iki ülke arasında gerginliğe neden olmaması için Ecevit’in gezisi öncesinde bir çözüm yolu bulunması konusunda talimat verdiği öğrenildi. 
     
MGK toplantılarına Bakan Türk katkısı      Kulislere yansıyan bilgilere göre Milli Güvenlik Kurulu’nun yapısını "sivilleştiren" anayasa değişikliğinden sonra toplantılara katılmaya başlayan Adalet Bakanı Hikmet Sami Türk "hocalığın da" etkisiyle görüşlerini biraz uzun aktarıyormuş. Şu günlerde MGK üyeleri arasında en çok konuşulan konulardan biri "toplantıların artık en azından birer saat uzadığı"ymış. 
     



 SİYASET 










</TEXT>
</DOC>
