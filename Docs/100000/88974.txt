<DOC>
<DOCNO> 88974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/son/sondun07.html </URL>
<DATE> 2002/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail tankları Ramallah'ta... 1 Filistinli öldürüldü... 
</HEADLINE>
<TEXT>

     İsrail ordusunun Filistin lideri Yaser Arafat'ın karargahının bulunduğu Ramallah kentindeki operasyonuna helikopter destekli 70'ten fazla tankın katıldığı belirtildi. 
     İsrail'in, Ramallah'ta Arafat'ın karargahının etrafını kuşattığı bildirilirken, Filistinli hastane kaynakları kentteki El Emari mülteci kampında ordu ile Filistinlerle arasında başlayan karşılıklı ateşte 1 Filistinlinin öldüğünü, 2'sinin yaralandığını söylediler. 
     Filistinli hastane kaynakları, ölen Filistinlinin 26 yaşındaki Yaser Savalha olduğunu, yaralanan 2 kişinin de İsrail askerlerince götürüldüğünü kaydettiler. 
     Bu arada, Arafat'ın muhafız birliği 17. Güç'ten Beşşar Said Kemal Hatib'in İsrail askerlerince tutuklandığı bildirildi. 
     İsrail güvenlik kaynakları, Hatib'in İsrail'in Nisan ayında düzenlenen geniş çaplı operasyon sırasında, ''İsrail karşıtı birçok silahlı saldırıya karıştığı gerekçesiyle'' Ramallah'ın güneyindeki Kalandiya'da tutuklandığını belirttiler. 
     





</TEXT>
</DOC>
