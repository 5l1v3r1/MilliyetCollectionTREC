<DOC>
<DOCNO> 86387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/son/sonspo02.html </URL>
<DATE> 2002/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
BJK'den borsaya ''Sergen ile bugün ön anlaşma imzalanacak'' 
</HEADLINE>
<TEXT>

     Beşiktaş, Mondragon'dan sonra İMKB'ye, Siirt Jetpa Spor Klübü ile Sergen Yalçın'ın bonservisini almak üzere anlaşmaya varıldığı açıklamasını gönderdi. Sergen Yalçın'ın bugün ön anlaşma imzalayacağı ifade edildi. 
     Bu arada Beşiktaş'tan İMKB'ye gönderilen bir başka açıklamada ise "Fransız Metz Klübü ile bir yıllığına kiralama konusunda anlaştığı Frederic Meyrieu'nun transerinden de vazgeçtik" ifadesi yeraldı. 
     Beşiktaş Futbol Yatırımları Sanayi ve Ticaret A.Ş'den İMKB'ye gönderilen açıklamada, Mondragon'dan sonra Meyrieu'nun transferinden de vaz geçildiği belirtildi. 
     Beşiktaş Yönetimi, Fransız Metz Klübü ile Kaleci Mondragon'un bonservisini almak üzere anlaşmış, İMKB'ye de bildirilen bu anlaşmayla birlikte aynı klüpten Meyrieu'nun da bir yıllığına kiralandığı belirtilmişti. Mondragon'un istememesi nedeniyle bu transferden vazgeçen Beşiktaş, Meyrieu'nun kiralanmasından da vazgeçmiş oldu. 
     

     
</TEXT>
</DOC>
