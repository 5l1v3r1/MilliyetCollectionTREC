<DOC>
<DOCNO> 82550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/yasam/yas04.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Drakula artık Kral 
</HEADLINE>
<TEXT>

Almanya’nın Branderburg eyaletinde yaşayan vampir ailenin’ son ferdi Kont Drakula, bürokrasi ve vergilere kızıp krallığını’ ilan etti 
     DIŞ HABERLER SERVİSİ 

     Halen yaşadığı Almanya’nın Branderburg eyaletinin her işi yokuşa süren bürokrasisi ve yüksek vergilerinden bıkan son Kont Drakula’, sonunda dayanamadı ve "Artık kendi topraklarımda Kral benim" dedi. 
     Berlin yakınlarındaki 16 hektarlık arazisini sınırları olarak belirleyen ve yeni ülkesine Drakula Krallığı’ adını veren isyancı kontun topraklarında bin 200 kişi yaşıyor ve tamamı yeni krallarına destek veriyor. Bu destekle yola çıkan Kral Drakula’ da, ülkesinin Devlet Başkanlığı görevine, topraklarındaki Schenkendorf Köyü’nün belediye başkanını getirdi. Asıl adı Ottomar Rodolphe Vlad Drakula Prens Kretzulesco olan isyancı kont ise, krallığın temsilcisi olacak. Drakula Krallığı’nın merkezi olarak da, kontun 19’uncu yüzyıldan kalma, üç katlı ve 46 odalı malik nesi ilan edildi. 
     Öncelikle üzerinde Drakula Ailesi’nin amblemi bulunan pasaport bastıracak isyancı kont, ardından da vergileri yüzde 20’ye indirmeyi ve bürokrasiyi tamamen sıfırlamayı düşünüyor. 
     
     Tek tehdit sarmısak’ 
     Kont Drakula daha sonra kendi pullarını bastıracak, ülkesine ait araç plakaları çıkartacak. Krallığın ekonomik işlerini yönetmek için de profesyonel bir şirket kiralanacak. Son Drakula’nın isyanına Alman Hükümeti’nden şimdilik ciddi’ bir tepki yok. İsyancı ülkenin içinde bulunduğu Branderbung eyaleti İçişleri Bakanı Joerg Schönbohm, kontu sözle’ ikna edebileceklerine inanıyor. Bakan Schönbohm, yine de espriyle karışık şu uyarıda bulunmayı ihmal etmiyor 
     Bu olmazsa vampir Kont Drakula’nın korkulu rüyası sarımsak’ı gündeme getirebiliriz...’ 
     



 YAŞAM 





















</TEXT>
</DOC>
