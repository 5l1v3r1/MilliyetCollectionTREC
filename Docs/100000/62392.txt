<DOC>
<DOCNO> 62392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/son/soneko17.html </URL>
<DATE> 2002/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bono ihalesinde 452 trilyon liralık satış gerçekleşti 
</HEADLINE>
<TEXT>

     Hazine Müsteşarlığı, bugün gerçekleştirdiği 112 gün vadeli bono ihalesinde toplam 997.8 trilyon liralık teklif gelirken, ihalede nominal 452 trilyon liralık satış gerçekleşti. 
     İhaledeki net satış miktarı da 383 trilyon lira olarak gerçekleşti. 
     Bu arada bonolar, ''tek fiyat ihale sistemi'' ile ihraç edildi. 
     İhalede bu sistemde gerçekleşen yıllık bileşik faiz yüzde 71.24, yıllık basit faiz ise yüzde 58.50 oldu. 
     Ayrıca kamuya net 42.3 trilyon liralık satış yapıldı. 
     Hazine'nin bugün düzenlediği 112 gün vadeli bono ihalesinde ihraç tarihi yarın, geri ödeme de 8 Mayıs 2002 olarak belirlendi. 
     Söz konusu senet, 12 Aralık 2001 tarihinde ihracı gerçekleştirilen 147 gün vadeli senedin yeniden ihracı şeklinde oldu. 
     Hazine en son 8 Ocak tarihinde biri 238 gün diğeri de 140 gün olmak üzere iki bono ihalesi düzenlemişti. 
     238 gün vadeli bono ihalesine toplam 3 katrilyon 420.2 trilyon 
     liralık teklif gelirken, ihalede nominal 2 katrilyon 695.8 trilyon liralık satış gerçekleşmişti. İhaledeki net satış miktarı da 1 katrilyon 895.8 trilyon lira olmuştu. Aynı ihalede bu sistemde gerçekleşen bileşik faiz yüzde 71.34, basit faiz ise yüzde 64.54 olarak belirlenmişti. Hazine'nin 140 gün vadeli bono ihalesine ise toplam 1 katrilyon 606.5 trilyon liralık teklif gelirken, nominal 1 katrilyon 501.8 trilyon liralık satış gerçekleşmişti. İhaledeki net satış miktarı 1 katrilyon 221.9 trilyon lira olmuştu. Aynı ihalede bileşik faiz yüzde 70.99, basit faiz ise yüzde 59.58 olarak belirlenmişti. 
     






</TEXT>
</DOC>
