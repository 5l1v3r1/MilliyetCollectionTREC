<DOC>
<DOCNO> 59102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/son/soneko05.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF, Türkiye'ye vereceği krediyi 16.4 milyar dolara çıkartıyor 
</HEADLINE>
<TEXT>

     CNN Türk'ün haberine göre, IMF Türkiye'ye vereceği kredinin miktarını arttırıyor. Yeni açılan kaynakla birlikte üç yıl için verilecek kredinin miktarı 16.4 milyar dolara ulaşıyor. 
     CNN Türk'ten Erdal Sağlam'ın haberinde, Uluslararası Para Fonu'nun ekonomik krizi atlatmaya çalışan Türkiye'ye ek olarak vermeyi düşündüğü 10 milyar dolarlık kaynağın miktarı yükseltildi. 
     Türkiye'ye 3 yıllık stand-by çerçevesinde vereceği kredinin artırılarak 16.4 milyar dolara ulaşacağı belirtildi. 
     12.6 milyar Özel Çekme Hakkı SDR olarak belirlendiği kaydedilen kaynak dolara çevrildiğinde 16.4 milyon dolarlık bir miktara denk geliyor. 
     
     Derviş "Görüşmeler sürüyor" 

     Ekonomiden sorumlu Devlet Bakanı Kemal Derviş, IMF'yle Türkiye'ye sağlanacak ek kaynağın artırılması konusundaki görüşmelerin devam ettiğini bildirdi. 
     Derviş, Plan ve Bütçe Komisyonu'nda, tasarruf önlemlerine ilişkin olarak hazırlanan yasa tasarısının görüşülmesi sırasında gazetecilerin, ek kaynağın artırılmasıyla ilgili sorularını da yanıtladı. IMF'den sağlanacak ek kaynağın ayrıntılarının belli olması gerektiğini ifade eden Derviş, "Şimdi birşey söyleyemem. 
     Niyet Mektubu'nun son şekli oluşunca hepimiz göreceğiz" dedi. 
     Ek kaynağın artırılmasına yönelik görüşme yapılıp yapılmadığına yönelik sorular üzerine de Derviş, bu konudaki görüşmelerin devam ettiğini bildirdi. 
     






</TEXT>
</DOC>
