<DOC>
<DOCNO> 84655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/18/guncel/agun.html </URL>
<DATE> 2002/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınlar da camide namaz kılabilecek... 
</HEADLINE>
<TEXT>

Din bilginleri, İslam’ın uygulanışıyla ilgili birçok yeni karar aldılar. Kadınlar camide namaz kılabilecek. Kadın şahitliği erkeğinkiyle eşit kabul edilecek 
     PINAR AKTAŞ İstanbul 

     Güncel Dini Meseleler İstişare Toplantısı’nda İslam dininin uygulanışıyla ilgili birçok yeni karar alındı. Taslak kararlara göre, kadınlar camide cenaze, bayram, vakit namazı kılabilecek adet gören kadın camiye gidebilecek, Kabe’yi tavaf edebilecek, oruç tutabilecek, artık bir kadınla bir erkeğin şahitliği aynı kabul edilecek. 
     Diyanet İşleri Başkanlığı’nın önderliğinde İstanbul Büyük Tarabya Oteli’nde dört ayrı komisyonda toplanan 100 bilim ve din adamının aldıkları "tavsiye kararları" bugün kamuoyuna duyurulacak. 
     Güncel tartışmaların yapıldığı komisyonda anadilde ibadet ve Türkçe ezan konusu katılımcıları ikiye böldü. Ancak sonunda namaz dışındaki ibadetin Türkçe yapılabileceği ve ezanın Arapça uygulanmasının korunması yönünde karar verildi. 
     
     Namazlar birleştirilebilir’ 
     Prof. Dr. Süleyman Ateş, yolculuk, çalışma gibi durumlarda öğle ile ikindi, akşam ile yatsı namazlarının birleştirilmesine de sıcak bakıldığını söyledi. 
     "Hac ibadetiyle ilgili tartışmalar"ın yapıldığı üçüncü komisyonun başkanlığını yapan Prof. Dr. Nasuhi Ünal Karaaslan ise devletin can ve mal emniyeti olmadığı takdirde hac ibadetini toptan erteleyebileceğine karar verildiğini bildirdi. Toplantıda, yarı hac sayılan Umre’ye mutlaka gitmek gerekli olmadığı da kararlar arasında yer aldı." 
     
Kararlar bağlayıcı’      Diyanet İşleri Başkanı Mehmet Nuri Yılmaz, kararların İslam ülkeleriyle yapılacak olan toplantılarda da gündeme taşınacağını belirterek, "Kararların bağlayacılığı olacak. Artık her kafadan bir ses çıkmayacak" dedi. 
     
Darp’a anlam bulundu      Kadın konusunun tartışıldığı komisyondan çarpıcı kararlar çıktı. Kadınların adet döneminde camiye gidebilecekleri, hacda Kabe’yi tavaf edebilecekleri ve oruç tutabilecekleri yönünde oyçokluğu sağlandı. Kadınların da gayrimüslimlerle evlenebilmesine sıcak bakılmazken, kadınların cuma, cenaze ve vakit namazlarına katılabileceğine, bayram namazlarına da teşvik edilmeleri gerektiğine karar verildi. Uludağ Üniversitesi İlahiyat Fakültesi’nden Prof. Dr. Yunus Vehbi Yavuz şöyle dedi "Kuran’da borçlanma muamelesi olduğu zaman İki erkek şahit tutun. Eğer iki erkek bulunmazsa bir erkek iki kadın şahit tutun ki kadınlardan biri şaşırırsa diğeri onu takviye eder’ diye bir konu vardı. Kadın artık muhasebe müdüresi, bakan, başbakan oluyor. Kuran’da yazıldığı şekilde değil, bugünkü şartlara göre uyarlanması gerektiği yönünde kararda mutabık kalındı. Kuran’da yer alan darp’ kelimesinin ayırma, boşanma’ olarak ele alınması, dayak’ anlamında olmadığı görüşü savunuldu." 
     
     Uzman görüşü 
Beyaz Alınan karar doğrudur      Marmara Üniversitesi İlahiyat Fakültesi Dekanı Prof. Dr. Zekeriya Beyaz, kadınların camilere gidip namaz kılmasının asırlardır varolduğunu ancak bunun hocaların teşvikiyle yasaklandığını belirterek, " Kadınların üzerine farz değil’ denildi. Fitneye fesata sebep olur’ görüşü yayıldı. Ne zaman yasaklandığını tayin etmek mümkün değildir ama bu böyleydi. Alınan bu karar doğrudur" dedi. 
     



 GÜNCEL 





















</TEXT>
</DOC>
