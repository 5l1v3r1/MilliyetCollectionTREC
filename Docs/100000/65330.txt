<DOC>
<DOCNO> 65330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/spor/spo05a.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Özgür herkesi şaşırttı 
</HEADLINE>
<TEXT>

Federasyondan istifa eden Cem Özgür, Başkan Ulusoy ve yöneticileri suçladığı dilekçesini inkar etti. Haluk Ulusoy, "Toplantılara katılmayan biri neler olduğunu, nasıl bilir " diye konuştu 
     CEMAL ERSEN 

     BAŞKAN Haluk Ulusoy ve yönetim üyelerini ağır dille suçlayarak Futbol Federasyonu’ndan istifa eden Cem Özgür, kamuoyunu şaşkına çeviren bir açıklama yaptı. Özgür, "İstifa etmedim. Yönetim kurulu toplantılarına katılamadığım için otomatikman üyeliğim düştü" dedi. Özgür, MİLLİYET’te dün çıkan haberle ilgili Ulusoy’un, "İddialarını yadırgadım" yorumuna rağmen, kendi imzası ile gönderdiği istifa dilekçesini inkar etmesi kafalarda soru işareti yarattı. 
     CEM Özgür, telefonla verdiği demeçte "Yönetim toplantılarına katılamıyordum. Bu yüzden üyeliğim otomatikman düştü. İstifa etmedim. Dilekçe de yazmadım." dedi. Haluk Ulusoy ise Cem Özgür’ün bu tip suçlamalar içine niçin girdiğini anlamadığını belirterek, "Katıldığı toplantı sayısı bir veya ikidir. Böyle bir insanın yönetimde neler olduğunu bilmesi, işleyişi eleştirmesi mümkün mü İlk toplantımızda yedek üyelerden birini atayacağız" diye konuştu. 
     
2008 için resmi start      2008 Avrupa Futbol Şampiyonası için resmi start verildi. Futbol Federasyonu Başkanı Haluk Ulusoy dün Bakan Fikret Ünlü’yü ziyaret ederek, Yunanistan ile ortak düzenlenmesi öngörülen organizasyon için Başbakan Bülent Ecevit ve Bakanlar Kurulu’nun resmi desteğini talep etti. Ünlü de bu talebin kendileri tarafından memnuniyetle karşılandığını, söz konusu taahütlerin en kısa sürede yerine getirileceğini belirtti. Fotoğraf Selçuk Mumcu 
     



 SPOR 




























</TEXT>
</DOC>
