<DOC>
<DOCNO> 71661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/09/son/sonspo01.html </URL>
<DATE> 2002/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da şok Hasan Şaş sakatlandı 
</HEADLINE>
<TEXT>

     Galatasaray'da yarın yapılacak Beşiktaş derbisi öncesinde Hasan'ın sakatlanması teknik heyeti üzdü. 
     Sarı-kırmızılıların bu akşam basına kapalı olarak Florya Metin Oktay Tesisleri'nde teknik direktör Mircea Lucescu yönetiminde yapılan antrenmanda, Hasan'ın ayak bileğinin burkulduğu öğrenildi. 
     Lucescu'nun yarınki maçta en güvendiği isimler arasında yer alan Hasan'ın tedavisine hemen başlandığı, milli futbolcunun durumunun yarın maç saatinde kesinlik kazanacağı belirtildi. 
     Galatasaray'da sakatlıkları nedeniyle Bülent Akın, Sergen ve Murat yarınki maçta forma giyemeyecek. 
     Bu arada, Galatasaray'ın başkan adaylarından Özhan Canaydın da ''www.canaydin.com''adlı site kurarak, Mehmet Cansun gibi kongre öncesi seçim çalışmalarını sanal ortama taşıdı. 
     






</TEXT>
</DOC>
