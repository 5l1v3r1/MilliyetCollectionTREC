<DOC>
<DOCNO> 75102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/28/son/soneko09.html </URL>
<DATE> 2002/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç Holding ''Ciromuz 24 gerileyerek 9.2 milyar Euro oldu..'' 
</HEADLINE>
<TEXT>

     Koç Holding CEO'su Bülend Özaydınlı, Koç Topluluğu'nun 2001 yılı cirosunun, yaşanan ağır kriz neticesinde yüzde 24 gerileyerek 9.2 milyar Euro olarak gerçekleştiğini bildirdi. 
     Bülend Özaydınlı, Koç Holding'in Nakkaştep'deki merkezinde düzenlenen Koç Topluluğu'nun basın ve kamuoyunu bilgilendirme toplantısının yedincisinde yaptığı konuşmada, Topluluğun 2001 yılı faaliyet sonuçlarını Euro bazında değerlendirdi. 
     Özaydınlı, Koç Topluluğu'nun 2001 yılı faaliyetleri sonucunda vergi öncesi 83 milyon Euro zarar ettiğini açıkladı. Özaydınlı, bu rakamın içinde, daha önce alınan döviz kredilerinden doğan yaklaşık 750 milyon Euro'luk net kur farkı zararının bulunduğunu kaydetti. 
     Özaydınlı, 2001 yılında İMKB 30 Endeksi'ndeki Euro bazında yüzde 28 düşüşe rağmen, Koç Holding hisselerinin yüzde 4 değer kazandığını kaydetti. 
     






</TEXT>
</DOC>
