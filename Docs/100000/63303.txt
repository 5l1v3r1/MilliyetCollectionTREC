<DOC>
<DOCNO> 63303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/20/son/sontur10.html </URL>
<DATE> 2002/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bunalıma girince işyerini ateşe verdi 
</HEADLINE>
<TEXT>

     İzmir'in Anafartalar Semti'nde, ekonomik kriz nedeniyle bunalıma giren bir kişi, çalıştırdığı ayakkabı imalathanesini ateşe verdi. 
     Alınan bilgiye göre, 826 sokak içerisindeki ayakkabı imalathanesinde çıkan yangın, itfaiye ekiplerinin kısa sürede olay yerine gelerek müdahale etmesi sonucu söndürüldü. 
     Yangınla ilgili inceleme yapan ekipler, işyerinin yanıcı bir madde dökülerek tutuşturulduğunu belirlerken, polis, işyeri sahibi Burhan Karadeniz'i gözaltına aldı. 
     Karadeniz'in, ekonomik sıkıntılar nedeniyle bunalıma girerek, yapıştırma işlerinde kullanılan yanıcı maddeyi işyerine döküp tutuşturduğu belirtildi. 
     Olayla ilgili soruşturmanın devam ettiği bildirildi. 
     






</TEXT>
</DOC>
