<DOC>
<DOCNO> 69605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/son/soneko15.html </URL>
<DATE> 2002/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray ilk golünü borsada attı. Hisseler değer kazandı... 
</HEADLINE>
<TEXT>

     Galatasaray, Avrupa Şampiyonlar Ligi'nde bu akşam oynayacağı Liverpool maçı öncesi Borsa'da moral buldu. 
     Galatasaray Sportif A.Ş. hisseleri haftanın ilk seansında yüzde 3.85 değer kazandı. 
     Kurban Bayramı öncesi Arife günü 78 bin liradan kapanan Galatasaray Sportif A.Ş. hisseleri, bugün ilk seansta 3 bin lira değer kazanarak 81 bin liraya yükseldi. Ancak, şirketin hisselerinin değer kaybı, bu artışa rağmen 87 bin liralık halka arz fiyatına göre yüzde 6.90 düzeyinde bulunuyor. 
     Beşiktaş Futbol Yatırımları A.Ş. hisseleri ise 1. seansta da değer kaybını sürdürdü. Önceki seansı 42 bin liradan kapatan şirketin hisseleri, kapanışta 41 bin 500 liraya geriledi. 
     57 bin 500 liralık halka arz fiyatı dikkate alındığında, Beşiktaş Futbol Yatırımları A.Ş. hisselerinin toplam değer kaybı yüzde 27.83'ü buldu. 
     






</TEXT>
</DOC>
