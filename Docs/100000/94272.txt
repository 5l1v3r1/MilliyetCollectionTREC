<DOC>
<DOCNO> 94272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/07/son/soneko04.html </URL>
<DATE> 2002/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB Başkanı'ndan ekonomi zirvesine tepki... 
</HEADLINE>
<TEXT>

     Türkiye Odalar ve Borsalar Birliği TOBB Başkanı Rifat Hisarcıklıoğlu, ekonomi zirvesinde alınan kararların yetersiz olduğunu ifade ederek, ''Açıklamada bir şey yok''dedi. 
     Hisarcıklıoğlu, zirvenin ardından yapılan açıklamada, ne yapılacağını anlamanın mümkün olmadığını ifade etti. 
     Hisarcıklıoğlu, şöyle dedi 
     '' Program devam ediyor deniyor, ama nasıl devam ediyor Bunun yürütülüş tarzı ne olacak Bunlar anlaşılmıyor. Biz dedik ki siyasi gelişmelerden etkilenmesin. Onun için ayrı bir mekanizma kurulsun, ama herhalde önümüzdeki hafta netleşir.'' TOBB'a bağlı 355 oda ve borsa üyesinin rahat kredi kullanabilmesinin sağlanması için, tüm bankalardan teklif istediklerini bildiren Hisarcıklıoğlu, bu teklifi yeni ilettiklerini ve şu anda cevap beklediklerini söyledi. Hisarcıklıoğlu, gelen cevaplar doğrultusunda odalar ve borsalar adına sözleşme imzalayacaklarını ve bu kredinin kullanılmasına imkan sağlanacağını sözlerine ekledi. 
     





</TEXT>
</DOC>
