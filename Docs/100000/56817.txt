<DOC>
<DOCNO> 56817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/son/soneko10.html </URL>
<DATE> 2001/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Sağanak yağış pamuk üreticisini vurdu 
</HEADLINE>
<TEXT>

     Şanlıurfa'nın Siverek İlçesi'nde son 10 gündür sağanak yağış nedeniyle yüzlerce dönüm ekili alandaki 
     pamuğun toplanamadığı bildirildi. 
     Siverek Ziraat Odası Başkanı Cuma Polatoğlu, A.A muhabirine yaptığı açıklamada, bölgedeki pamuğun iklim koşulları yüzünden geç yetiştiğini belirterek, sağanak yağışların etkili olduğu son 10 günde birçok ekili alanda pamuğun tarlada mahsur kaldığını söyledi. 
     Pamuğun kozasından döküldüğünü, yağışların sürmesi durumunda bölgedeki üreticinin zararının artacağını ifade eden Polatoğlu, şöyle konuştu 
     ''İlçeye 15 kilometre uzaklıktaki Kartaleli Köyü'nde 5 bin dönüm ekili pamuk alanında su birikintileri oluştu. Yağışlar devam ederse Siverekli çiftçiler milyarlarca lira zarar edecek. Yağışlar pamuğu küflendirip, çürütüyor. Yağmurun durmasını beklemekten başka çaremiz yok.'' 
     






</TEXT>
</DOC>
