<DOC>
<DOCNO> 68941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/22/siyaset/siy01.html </URL>
<DATE> 2002/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Öldüren kuyruk’ için Başbakanlık açıklaması 
</HEADLINE>
<TEXT>

Maaş kuyruğunda iki emeklinin ölmesi üzerine dün bir açıklama yapan Başbakanlık, topu Kamu Bankaları’na attı 
     ANKARA Milliyet 

     Başbakanlık, İstanbul Pendik’te maaş kuyruğunda can veren iki işçi emeklisiyle ilgili yaptığı açıklamada sorumlu olarak Kamu Bankaları Yönetim Kurulu Başkanlığı’nı gösterdi. SSK ve Bağ - Kur emekli maaşlarının önceden emekli sicil numaralarının tek veya çift olmalarına göre her ay iki günde ödendiğini anımsatan açıklamada şu ifadeler kullanıldı "1999’da çıkarılan kararla ödeme günü sayısı dörde yükseltilmişti. Bu bağlamda SSK emeklilerinin maaşları her ayın 19 - 21 - 22 - 23. günlerinde ödeniyor. Ancak bu ay Kurban Bayramı’nın normal ödeme günlerine rastlaması sonucu ödemeler öne alındı. Bu nedenle kuyruklarda artış olmuştur. Pendik’deki iki Ziraat Bankası şubesinin birleştirilmesi nedeniyle kuyruklarda ek bir artış yaşandığı da anlaşılmaktadır. Bu birleştirmeler Kamu Bankaları Yönetim Kurulu Başkanlığı’nın yetkisi içindedir." 
     
     Maaşını alamayınca... 
Kuyrukta kendini yakmaya kalktı      Karaman’da emekli maaşını çekmek üzere bankaya giden Abdülmuttalip Soydan 69 , parasını alamayınca benzinle kendisini yakmak istedi. Vakıflar Bankası şubesine gelen Soydan, uzun süre kuyrukta bekledikten sonra içeri girdi. Ancak maaşının 800 milyonluk kredi kartı borcuna kesildiğini öğrenince kendini yakmaya kalktı. Soydan’ı polis engelledi. 
     
     Beş ay parasız dolaştı 
İş bulamadı diye canına kıyacaktı      Akciğerlerdeki rahatsızlığı nedeniyle ameliyat olması gereken, ancak 5 aydır işsiz olduğu için para bulamayan bir genç, Boğaziçi köprüsünden atlayarak intihar etmek istedi. Korkuluklarda uzun süre bekleyen genç, olay yerine gelen anne ve babası tarafından ikna edildi. 1 saat sonra korkuluklardan inen genç, ailesine sarılarak af diledi. 
     



 SİYASET 









</TEXT>
</DOC>
