<DOC>
<DOCNO> 85040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/son/sondun24.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrailli aile Avrupa Birliği aleyhine davası açtı 
</HEADLINE>
<TEXT>

     Filistinli silahlı bir kişinin saldırısına uğrayan İsrailli aile, Filistin Yönetimi'ne yaptığı yardımlar dolaylı olarak silahlı Filistinlilerce kullanıldığı gerekçesiyle Avrupa Birliği aleyhinde dava açtı. 
     İngiliz kökenli Blumberg ailesinin avukatı Nitsana Darshan-Leitner, AB'nin Filistin Yönetimi'ne mali yardım konusunda ihtiyatsız olduğunu öne sürerek, AB hakkında 20.7 milyon dolarlık dava açtıklarını söyledi. 
     AB'nin yardım paralarının bir kısmının Filistin Yönetimi'nce Filistinli militan gruplara aktarıldığını öne süren Darshan-Leitner, AB'nin bu uygulamaların farkında olduğunu öne sürdü. 
     Filistinli bir militanın Ağustos ayında Blumberg ailesine açtığı ateşte, Teçiya Blumberg ölmüş, eşi ve 14 yaşındaki kızı yaralanmıştı. 
     İsrail'deki AB heyetinin sözcüsü David Kriss, ''Filistin Yönetimi'nin paraları İsrail'e saldırılarda kullandığı'' iddialarının araştırıldığını söyledi. 
     





</TEXT>
</DOC>
