<DOC>
<DOCNO> 78327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/14/son/sondun18.html </URL>
<DATE> 2002/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Mahkemesi "Cenin'deki cesetler Filistinliler'e verilmeli" 
</HEADLINE>
<TEXT>

     İsrail mahkemesi, Cenin mülteci kampında öldürülenlerin cesetlerinin Filistinlilere verilmesi gerektiği yönünde karar verdi. 
     Karar çerçevesinde, Kızılhaç temsilcileri, Cenin mülteci kampının yıkıntıları arasında ceset arayan İsrail askeri ekiplerine eşlik edecek. 
     Kararda, yerel ordu komutanlarının onaylaması halinde, Filistin Kızılayı'nın temsilcilerinin de aramaya katılabileceği belirtildi. 
     İsrail ordusu, geçen hafta, öldürdüğü Filistinlilerin cesetlerini toplu mezara gömeceğini açıklamıştı. 
     İsrail, öldürülenlerin sayısının 100 kadar olduğunu iddia ederken, Filistinliler sayının 500 civarında olduğunu söylüyor. 
     İsrail Savunma Bakanı Binyamin Ben Eliezer, bugün kapalı kapılar ardında yapılan bakanlar kurulu toplantısında, kampta 70 civarında militanın öldürüldüğünü söyledi. 
     Bu arada, İsrail askerlerinin Cenin müleci kampının yıkıntıları ve çürüyen cesetler arasında bubi tuzakları aradığı bildirildi. 
     





</TEXT>
</DOC>
