<DOC>
<DOCNO> 86202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/26/yazar/theper.html </URL>
<DATE> 2002/05/26/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Size eski kanun uygulanacak 
</HEADLINE>
<TEXT>

     Geçen sene ölen babamın mirası için tenkis talebinde bulunulmuştu, ancak yılbaşında kanun değişti. Şimdi bize hangi kural uygulanacak 
     C. R. - İstanbul 

     Sadece sizin değil pek çok kişinin aklına gelen soru bu. Zira 1.1.2002 tarihi itibariyle yeni bir Medeni Kanunumuz var. İçeriği ise, eskisinden farklı. Örnek sorunuz. Eski kanunda tenkis hesabı farklı idi yeni kanunda farklı. 
     Eski kanunda evlat ve torunların mahfuz hissesi miras payının dörtte üçü iken yeni kanunda yarısı, keza ana - baba için eski yasa yarı oranını öngörmüşken yeni yasa dörtte bir oranını öngörmüş. Yani epey fark var. Ancak Medeni Kanun’un Yürürlüğü ve Uygulama Şekli Hakkında Kanun diye bir başka kanun var. Bu kanunda hangi hallerde hangi yasanın uygulanacağı belirtilmiş. Miras konusunda miras bırakanın ölümü tarihinde yürürlükte olan hükümlerin geçerli olacağı bu yasadan hüküm altına alınmış. Dolayısı ile sizin olayınızda eski yasanın hükümleri uygulanacak. Yani miras konularındaki problemler, miras bırakan 31.12.2001 tarihinden önce öldü ise uygulanacak yasa eski yasa, şayet 1.1.2002 tarihinden sonra öldü ise uygulanacak yasa yeni yasa. 
     Ancak bu kuralı Medeni Kanun’la ilgili tüm meselelere teşmiş etmeyin zira verdiğim tarih miras meseleleri için geçerli, sair konularda farklı tarihler uygulanacak hatırlatayım. 
     
     







Sağım, solum, arkam sobe... 


Urfa notları 


MGK’nın gündemi Kıbrıs 


Seçim çare olmaz’ 


Ödünç gözler 


Tarasoff görevi 


Lise 3’ler niye hastalanıyor 


Kiraz mevsimi, çalışma değil aşk zamanı 


Bazılarına "Mazhar Osmalık " derlerdi 


Mondi skandalı üzerine 


27 Mayısçılar İSO’da Dinçkök’ü indirip Koç’u başkan yapmış 


Haritalar arası kaçak insanlar dünyası 


Size eski kanun uygulanacak 


Globalleşme 


"İstanbul Yaklaşımı" herkesi kurtarmayacak 


Sadun Hoca 80 yaşında 


</TEXT>
</DOC>
