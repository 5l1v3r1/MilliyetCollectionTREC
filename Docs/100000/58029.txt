<DOC>
<DOCNO> 58029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/guncel/gun08.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
YÖK paralı eğitim’ dedi 
</HEADLINE>
<TEXT>

Öğrencilerin, yükseköğretim harcamalarının ancak yüzde 2'sini karşıladığını ileri süren YÖK, öğrencilerden alınan harçların yükseltilmesini istedi 
     SİBEL KAHRAMAN - İSTANBUL 

     YÖK, hazırladığı "Yükseköğretimin Finansmanı" raporuyla, yükseköğretimin paralı olmasını istedi. Yükseköğretimin ücretsiz verilemeyeceğini savunan YÖK, öğrencilerden alınan harçların yükseltilmesini önerdi. Raporda, Türkiye'de öğrencilerden alınan katkı payının, kamu kaynaklarından öğrenci başına yapılan harcamaya oranının yüzde 2 düzeyinde olduğu ifade edildi. 
     Diğer ülkelerden de örneklerin verildiği raporda, "Reel öğrenim ücretlerinin, kamu kaynaklarından yapılan harcamalara oranı Letonya'da yüzde 75, Bulgaristan'da yüzde 42, Vietnam'da yüzde 23, Litvanya'da yüzde 18, ABD'de yüzde 15, Çin'de yüzde 9 düzeyinde bulunuyor" denildi. 
     Raporda, üniversite mezunlarından en fazla yararlanan kişilerin işverenler olduğu ve yükseköğretimin finansmanına daha fazla katkıda bulunması gerektiğine yer verildi. 
     YÖK'ün raporunda, uygulamayla birlikte yoksul öğrencilere de burs ve kredi olanağı sağlanacağı ifade edildi. Raporda bu konuda şu görüşlere yer verildi 
     "Burs ve ödemeli kredi programlarıyla desteklenen makul miktarlarda ve üniversiteleri sağlıklı rekabet ortamı içinde atılımcı bir işletme şeklinde organize olmaya zorlayacak reel öğrenim ücreti, hiç kimseyi yükseköğretimden mahrum etmeyecek. Tersine alt gelir gruplarına daha fazla imk n yaratacaktır." 
     Komisyonda bekleyen, "YÖK Kanunu ile Bazı Kanun ve Kanun Hükmünde Kararnamelerde Değişiklik Yapılmasına Dair Kanun Tasarısı" da harçların artırılmasına destek veriyor. 
     
Harçlar okula göre değişiyor      Üniversitelerde öğrencilerin ödemesi gereken harç miktarları 230 milyon liraya kadar ulaşıyor. Bunu zamanında vermeyenlerin kayıtları yapılmıyor. Yönetim kurulları, öğrenci katkı miktarlarını üniversitelerin özelliklerine göre yüzde 20 oranında artırabiliyor. 
     
ÇAPRAZ ATEŞ      Prof. Dr. Kadir Erdin Öğr. Üye. Der. Başkanı 
Özgür eğitim engellenir      Kaynak yetmezliğinin çözümlenmesinin birinci adımı, öğrenci harçlarının yükseltilmesi olmamalı. 
     Zira bu koşullarda birçok öğrencinin zaten ödemekte 
     güçlük çektiği öğrenci harçları yükseköğretimde 
     en temel hak olan özgürce eğitimi engelleyecek veya yönlendirecektir. Bu nedenle öncelikle üniversitelerin finansmanı, "ülkenin geleceği ve dünyayla yarışını oluşturur" noktasından hareketle kamu kaynaklarından desteklenmeli. 
     Bu aşamada temel çıkış noktamız, parasızlık nedeniyle hiçbir gencin yükseköğretim hakkı engellenmemeli olmalıdır. 
     Sanat ve özellikle kültür bölümlerinde, kamu desteğiyle gerçekleştirilen yükseköğretimin giderek kaybolma 
     tehlikesi kaçınılmaz. 
     
     Prof. Dr. Ural Akbulut ODTÜ Rektörü 
Harçlar artırılmalı      Pek çok ülkede üniversite öğrencilerinin, öğrenim maliyetinin bir bölümünü ödediğini görüyoruz. Harç miktarları artırılmalı. Çünkü mevcut sistemde, düşük gelirli kesim, gelir düzeyi yüksek ailelerin çocuklarını okutuyor. Onların vergileriyle, gelir düzeyi yüksek ailelerin çocukları üniversitede çok cüzi rakamlar vererek okuyorlar. Her yıl 1.5 milyon aile çocuğunu üniversite sınavına sokuyor. Sonuçta Açıköğretim dahil 380 bin civarında genç üniversitede okuma hakkını elde ediyor. Çocuğu üniversiteye giremeyenler hem mutsuz oluyor hem de kendi çocuğu okumadığı halde vergileriyle başkalarının çocuklarını okutuyor. Bu adil mi Veremeyecek öğrenciden para alalım demiyoruz. Onlara burs sağlanmalı. Ama gücü olandan da katkı alınmalı. 
     



 GÜNCEL 

























</TEXT>
</DOC>
