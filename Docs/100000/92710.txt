<DOC>
<DOCNO> 92710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/son/sontur23.html </URL>
<DATE> 2002/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit "Hekimlerimi kaygılandırdığımın farkındayım" 
</HEADLINE>
<TEXT>

     Başbakan Bülent Ecevit, başbakan olarak üstünde bulunulan görevleri tümüyle ihmal edemeyecek durumda olduğu için hekimleri bazen kaygılandırdığını ve üzdüğünün farkında olduğunu kaydetti. 
     Başbakan Bülent Ecevit, Basın Müşaviri Cem Avcı aracılığıyla Oran Şehri'ndeki çalışma ofisinde bekleyen gazetecilere bir açıklama yaptı. Ecevit, Başkent Üniversitesi Hastanesi'nin iki aya yakın bir süredir sağlık durumuna büyük özen gösterdiğini ifade ederek, kaburga kırığı dolayısıyla yapılan muayeneler sırasında bacağında trombofilebit başlangıcının saptandığını kaydetti. 
     Ecevit, şunları söyledi 
     ''Her iki rahatsızlığımda kısa sürede giderilmiştir. Ancak bu arada, omur zedelenmesiyle karşılaştım. Fakat Başkent Hastanesi hekimlerinin gösterdikleri büyük özenle o konuda da şimdiden olumlu bir gelişme kaydedildi. 
     Başkent Üniversitesi'nin değerli uzman hekimlerinin ve çalışma arkadaşlarının gösterdikleri yoğun ve etkin ilgi dolayısıyla kendilerine minnettarım. Omur zedelenmesinin tedavisi doğal olarak bana bazı ağır yükümlülükler getirmektedir. Hekimler de bu konuda beni sürekli uyarmaktadırlar. Ben bu uyarılara olabildiğince uymaya çalışıyorum. 
     Ancak başbakan olarak üstümde bulunulan görevleri tümüyle ihmal edemeyecek durumda olduğum için hekimleri bazen kaygılandırdığımın ve üzdüğümün farkındayım. Başkent Hastanesi'nin değerli hekimleri ve görevlilerine sağlığıma kavuşmam için gösterdikleri gayretlerden dolayı müteşekkirim.'' 
     





</TEXT>
</DOC>
