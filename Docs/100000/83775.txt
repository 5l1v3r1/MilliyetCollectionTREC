<DOC>
<DOCNO> 83775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/son/sontur04.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
"İşe gidiyorum" diye evden çıkan genç kadının cesedi bulundu 
</HEADLINE>
<TEXT>

     Adana'da, ''işe gidiyorum'' diyerek evden çıkan genç bir kadının Seyhan Nehri'nde cesedi bulundu. 
     Emniyet Müdürlüğü yetkililerinden alınan bilgiye göre, Reşatbey Mahallesi'nde, sabah spor yapan kişilerce Seyhan Nehri kıyısında bir ceset olduğu polise bildirildi. 
     Olay yerine giden ekiplerce sudan çıkartılan cesedin, Şencay Akkuş'a 33 ait olduğu belirlendi. Yapılan incelemede, genç kadının vücudunda herhangi bir darp izine rastlanmadı. 
     Ekiplerin araştırması sonucu, genç kadının ablası Şenel Turan'a ulaşıldı. Olay yerine gelen ve fenalık geçiren Şenel Turan, güçlükle sakinleştirildi. 
     Bir mağazanın dikimhanesinde çalıştığı belirlenen genç kadının herhangi bir psikolojik sorunu ile rahatsızlığının bulunmadığı ve sabah ''işe gidiyorum'' diyerek evden ayrıldığı öğrenildi. 
     Bu arada, genç kadına ait olduğu sanılan cep telefonu da olay yerine gelen dalgıç tarafından nehirden çıkarıldı. 
     





</TEXT>
</DOC>
