<DOC>
<DOCNO> 86511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/yazar/sazak.html </URL>
<DATE> 2002/05/28/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Çiller’in seçim stratejisi 
</HEADLINE>
<TEXT>

     DYP lideri Tansu Çiller ile Yeniköy’deki yalıda görüşüyoruz. Erken seçim tartışmaları nedeniyle Tansu Hanım’ın Ankara - İstanbul trafiği daha çok Anadolu’ya yönelmiş. Sonbaharda seçim bekliyor ve siyasetin yeni aktörlerine karşın hayli iddialı hazırlanıyor. 
     Çiller’e göre Tayyip Erdoğan gelir korkusuyla Ecevit’in fotoğrafının arkasına saklanan koalisyon liderleri seçimden kaçınmaya çalışsalar da, sandık eninde sonunda milletin önüne konacak.’ O nedenle 7 Haziran’da Çankaya’da yapılacak AB zirvesine seçimle ilgili yasaları da getirmeye hazırlanıyor, Çiller. Cumhurbaşkanı Ahmet Necdet Sezer’in Anayasa’nın 104’üncü maddesindeki yetkisini kulanarak, Bakanlar Kurulu’na başkanlık etmesini öneriyor. Sezer bunu yaparsa seçime dönük düzenlemelerin Meclis’e gönderilmesinin mümkün olacağını düşünüyor. 
     Erken seçimin kaçınılmazlığını 3 noktada görüyor. 
     Dış politikada AB müzakere süreci, ABD’nin olası Irak operasyonu. Ve Derviş’in de altını çizdiği ekonomik gerekçeler. 
     Çiller bir hesap çıkarmış, siyasi belirsizliğin ekonomiye maliyeti ayda 8.5 milyar doları buluyormuş. 
     Erken seçim halinde yeniden işbaşına geleceğine inanan Tansu Çiller, 1995’teki Gümrük Birliği’nden sonra 2003’ün ikinci yarısında İrlanda’nın dönem başkanlığında Türkiye’nin müzakerelere başlayacağını belirtiyor ve İrlanda’nın başkanlığını kaçırmak istemiyorum, mutlaka Türkiye’nin başında olmak istiyorum ve bütün hazırlıklarımı ona göre yapıyorum’ diye konuşuyor. 
     DYP liderine göre bu yıl Kopenhag zirvesinde müzakere takvimi almak çok zor, çünkü Türkiye’nin sorunu siyasi’ olmaktan öte ekonomik’. Savaş dönemini andıran küçülme ve ulusal gelir kaybı ve işsizlik 2002 hedefini tutturmayı güçleştiriyor. İdam ve Kürt meselesinde MHP’nin tutumu nedeniyle koalisyonun Kopenhag kriterlerine uyum yasalarını Meclis’ten geçirmesi de güç gözüküyor. 
     Peki liderler zirvesinde Çiller siyasi reformlara destek olacak mı 
     İdam konusunda ne yapacak 
     DYP lideri, hükümetin bu konuda aldatmaca’ içinde olduğunu savunmakla birlikte sonuçta Türkiye’nin geleceğinin bir kişiye endekslenemeyeceğini belirtiyor. Apo’nun idamı bu yıl gerçekleşmezse 2003’ten itibaren tümüyle zorlaşacak. Çiller ise Apo mu, AB mi ’ ikileminde son sözünü AB’den yana söyleyecek. 
     Erken seçime gelince... 
     Seçim hükümetine açık, Bahçeli’nin başbakanlığına kapalı Çiller. 
     TBMM’den bir icraat hükümeti’ çıkmayacağını söylüyor ve Tayyip Erdoğan faktörü nedeniyle seçimden kaçmak yerine, kararı halka bırakmanın doğru olacağını belirtiyor. Çiller’e göre anketler AKP dışında, merkez sağda DYP’yi, merkez solda CHP’yi şanslı gösteriyor ama bugünden hiç kimsenin garantisi yok ’ DYP lideri, korkular yaratmak yerine iki turlu seçim’ modeliyle halka son bir kez düşünme ve tercih hakkı’ tanınması gerektiğini savunuyor. 
     Yeniköy’de seçime hazır olmanın ötesinde iddialı bir Çiller gördük. 
     
     







Necip Fazıl ve Türkeş 


Kiev’de Türk tadı 


Ecevit Polemik yok 


Diyarbakır kararlı 


Yaşamın kıyısında 


Tarih sayfaları arasında... 


Hocaların maaşı 57 


Nükleer savaş çıkar mı 


Sait Faik "rahmet" istedi... 


Komplo skandalı Başbakanlık Teftiş Kurulu’nda 


Çiller’in seçim stratejisi 


İlk 4 ayda sadece 12 bin otomobil satıldı 


Anadolu üreticisi yeni yapılanma arayışında 


Gümrükçü, başı dik dolaşana kadar 


</TEXT>
</DOC>
