<DOC>
<DOCNO> 57951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/19/son/sonspo01.html </URL>
<DATE> 2001/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümit Davala Milan'da kadro dışı kaldı... 
</HEADLINE>
<TEXT>

     İtalya'nın AC Milan takımında, Ümit Davala yarın yapılacak Atalanta maçının 18 kişilik kadrosuna alınmadı. 
     İtalya Birinci Futbol Ligi Seri A 'da, ertelenen 6. hafta karşılaşmaları yarın TSİ 16.00'da yapılırken, AC Milan deplasmanda Atalanta ile karşılaşacak. Kırmızı-siyahlı takımla birlikte Atalanta'ya götürülen Ümit Davala'nın, 18 kişilik maç kadrosunda yer almayacağı ve Teknik Direktör Ancelotti tarafından ilk kez kadro dışı bırakılacağı bildirildi. 
     AC Milan'ın Roma ile yaptığı son lig maçında başarılı olamayan Ümit Davala, İtalyan basını tarafından yapılan yorumlarda, ''en zayıf halka'' gösterilmişti. 
     Sakatlıklarından dolayı Rui Costa, Albertini, Serginho goyuncularından yoksun olan AC Milan'da, Teknik Direktör Ancelotti'nin, Ümit'in yerine Kaladze'yi oynatması bekleniyor. 
     Bu arada sahasında Verona ile oynayacak olan İnter'de ise sakatlığı bulunan Okan kadroda bulunmazken, Emre, büyük olasılıkla yedekler arasında yer alacak. 
     






</TEXT>
</DOC>
