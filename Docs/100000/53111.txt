<DOC>
<DOCNO> 53111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/19/son/sontur20.html </URL>
<DATE> 2001/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkan Mumcu'ya Ispartalı hemşerilerinden destek 
</HEADLINE>
<TEXT>

     ANAP Isparta İl Başkanı Baki Songür, ANAP Genel Başkan Yardımcısı Erkan Mumcu'nun dile getirdiği görüşlerin, ''sonuna kadar arkasında'' olduklarını bildirdi. 
     Songür, yaptığı yazılı açıklamada, Mumcu'nun tespitlerinin doğru ve yerinde olduğunu belirterek, şu görüşlere yer verdi 
     ''Isparta Milletvekili ve ANAP Genel Başkan Yardımcısı Erkan Mumcu tarafından seslendirilen ve hepimizin ortak duygularına tercüman olan görüşlerin sonuna kadar arkasındayız. 
     Türk halkının susadığı bu ortak görüşlerin ifade edildiği toplantının, 14 ilimizin katıldığı, demokrasinin beşiği olan İzmir'den seslendirilmesi, ANAP Isparta Teşkilatı olarak bizi çok mutlu etmiş ve gururlandırmıştır. 
     Partimizin, Ege'den Akdeniz'e, Marmara'ya ve bütün Türkiye'ye dalga dalga yayılacak bu görüşlerini, canıgönülden destekliyoruz.'' 
     






</TEXT>
</DOC>
