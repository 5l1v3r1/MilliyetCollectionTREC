<DOC>
<DOCNO> 53002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/19/spor/spo19.html </URL>
<DATE> 2001/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu 
</HEADLINE>
<TEXT>

     Tokat’a tepki 
     ÇAYKUR Rizespor Teknik Direktörü Carol Pecze, hakem Metin Tokat’ın Trabzonsporlu Aurelio’yu kırmızı kartla oyundan atmaması nedeniyle maçın sonucunu tayin ettiğini iddia etti. Pecze, "Aurelio, daha önce sarı kart görmüştü. İkinci sarı kartı görseydi, oyun dışı kalacaktı. O zaman maçın seyri tamamen değişirdi. Belki de çok rahat kazanabilirdik" dedi. 
     
     "Basit hatalar" 
     DİYARBAKIRSPOR Genel Kaptanı Şahap Akçadağ, futbolcuların yaptıkları basit hatalardan dolayı sahadan farklı bir skorla yenik ayrıldıklarını belirtti. Akçadağ, "Galatasaray karşısında futbolcularımız biraz cesur olsaydı, sonuç çok daha değişik olurdu. Diğer maçlarda olduğu gibi yine basit hatalar yaptık" dedi. 
     
     Samsun üzgün 
     SAMSUNSPOR Basın Sözcüsü Suat Çalık, "Yozgat önünde beklemediğimiz bir mağlubiyet oldu, üzgünüz" dedi. Çalık, "Elimize geçen fırsatları değerlendirebilseydik, sonuç farklı olabilirdi. İkinci yarıda da yine bir son dakika golü yedik" diye konuştu. 
     



 SPOR 



























</TEXT>
</DOC>
