<DOC>
<DOCNO> 87121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/yasam/ayas.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Yazar, yattığı yerden bellidir 
</HEADLINE>
<TEXT>

Milliyet Sanat’ın son sayısında "Yazarların yatak odası"na giren Murathan Mungan, dışarı çok ilginç tespitlerle çıkıyor 
     İSTANBUL Milliyet 

     Murathan Mungan, Milliyet Sanat Dergisi’nin son sayısında "Yazarların Yatak Odası" başlıklı bir yazı kaleme aldı. Son romanı "Yüksek Topuklaröda bir kadının ağzından kadınları anlatan Mungan, yazısında da erkekleri anlatan kadın yazarlar, kadınları anlatan erkek yazarlardan örnekler verirken, yazarın yatak odası ile eserleri arasında bağlantılar kuruyor. 
     Mungan, cinsel karmaşalarıyla yüzleşmekten kaçınmayan yazarların karşı cinsi anlamakta da zorlanmadıklarını belirtirken şunları söylüyor "Yazarların yatak odası, bir dedikodu malzemesi olarak değil, dilsel çözümlemeler bağlamında bir değer taşır. Kimi zaman bir özel hayata saygı görüşü olarak, kimi zaman da kirli çamaşırların ortaya dökülmesi’ korkusu olarak ortaya çıkan, Bizi yazarın yazdıkları ilgilendirir, özel hayatı değil’ sözü bu yüzden her zaman doğru değildir. Yazınsal ve sanatsal çözümleme çerçevesi bir ayrım gözetmeksizin bütün bunların etrafında kurulur." 
     
     Sait Faik’in oğlan sevgisi 
     Murathan Mungan yazısında, Orhan Pamuk’un tarihçi Reşad Ekrem Koçu için başlattığı eşcinsellik’ tartışması’ benzeri bir tartışmanın da işaretini veriyor ve diyor ki "Sait Faik, zamanında oğlan sevgisinden daha açık ve rahat söz edebilseydi eğer, bu kadar çok insan sevgisi, insan sevgisi’ der miydi Emin değilim." 
     Eşcinsel yazarlarla, eşcinsel modacılar arasında benzerlikler bulan Mungan, "Her iki kesim de kadınlarını benzer süreçlerle giydirir. Kendileri ve öteki olarak. Yazarlık, bunların birleştiği ve ayrıldığı noktalardaki dikiş ve kat yerlerini saklayabildiği ölçüde başarılıdır" diyor. 
     



 YAŞAM 



















</TEXT>
</DOC>
