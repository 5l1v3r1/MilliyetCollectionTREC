<DOC>
<DOCNO> 50868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/yazar/zbirand.html </URL>
<DATE> 2001/11/06/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Kıbrıs’ta yol ayrımına gelindi 
</HEADLINE>
<TEXT>

     LEFKOŞA GÜNEY KIBRIS 
     İsmail Cem’in geçen cuma günü TBMM’de yaptığı konuşma, Kıbrıs sorununun "son dönemece" girdiğini açıkça ortaya koydu. 
     Cem, Avrupa Birliği’nin Kıbrıslı Türkler’i ve Türkiye’yi tatmin etmeyen bir şekilde, Rum tarafının AB’ye alınması durumunda, Türkiye’nin AB ile ilişkilerini askıya almaktan, tam üyelik girişiminden vazgeçmeye kadar bir dizi sert tepkiye hazırlandığının açık işaretini verdi. 
     Cem bu tepkinin Türkiye’ye de bir maliyeti olacağını sözlerine ekleyerek, durumun ciddiyetinin altını özellikle çizdi. 
     Kıbrıs sorununa 2002 yılı sonbaharına kadar bir çözüm bulunması gerekiyor. Aksi durumda, Güney Kıbrıs’ın tam üyeliği açıklanacak. Takvim 2002 Eylül’ünde bitiyor. Ne yapılacak, hangi çözüm bulunacaksa Eylül’e kadar tamamlanması şart. 
     İsmail Cem’in konuşmasından hemen sonra, önce Kıbrıs Rum Kesimi’ne gittim. 
     Cumhurbaşkanı Klerides ile konuştum. 
     Üniversitede gençlerle toplantı yaptım. 
     Siyasetçilerin katıldıkları bir konferansa katıldım, kasabalarda yaşayanlarla görüştüm. 
     Kıbrıslı Rumlar, AB’ye tam üyeliğin yaklaşmasından çok memnunlar. 
     Kendilerine güvenleri artmış. 
     KKTC’deki Türk askerlerinden eskisi gibi korkmuyorlar. Rahatsızlık hissetmiyorlar. 
     Ancak, tam üyeliğin Kıbrıs’ı yol ayrımına getirdiğinin de farkındalar. 
     Ya adanın bölünmüşlüğü kesinleşecek ve bir daha birleşme imkanı olmayacak şekilde ikiye bölünecek veya bir çözüm bulunacak. 
     
Çözüm için büyük bir telaş yok...      Kıbrıslı Rumlar’ın "çözüm" konusunda ikiye ayrıldıklarını söyleyebiliriz. 
     Genç kuşaklar hayatlarında Kıbrıs’ı Türk görmemişler. Kuzeyin nasıl olduğunu bilmiyorlar. Onlar için çözüm bulmanın büyük önceliği yok. Zaten aldıkları eğitim Türkler’den çekinmeleri için gereken ortamı da hazırlamış. Hayatlarında Türk toplumu olmamış ve bundan sonra da olmasa hiç rahatsızlık duymayacaklar. Buna rağmen, genç üniversiteliler yaşlı kuşaklara ornanla daha açıklar. Geçmişte yaşamadıkları için daha toleranslılar. 
     Özellikle Cumhurbaşkanı Klerides rahatsızlığını hiç saklamıyor. Benimle konuşmasında bu rahatsızlığını da açıkça gösterdi. 
     Klerides siyasi hayatını 83 yaşında ve bir daha seçimlere katılmayacak Kıbrıs’ı birleştirerek bitirmek istiyor. İkiye bölünmüşlüğü kesinleşecek bir Kıbrıs bırakmak istemiyor. 
     Kıbrıs’ın AB’ye tam üyeliğinin mimarının eski Cumhurbaşkanı Vasiliu olduğu bilindiği için, Klerides "Kıbrıs’ı tekrar birleştiren insan" olarak tarihe geçmeyi özlüyor. 
     Bunun için de konfederasyon dışında her çözüme hazır olduğunu söyledi. 
     Adı federasyon olacak, ancak içindeki önlemler konfederasyonun tüm izlerini taşıyacak içeride iki ayrı yönetim, dışarıda ise tek teslimiyet bunun da rotasyonla paylaşılmasının müzakereye açık olduğunu belirtti ilkesine uyulacak. 
     Klerides’in verdiği izlenim, daha da fedakarlık yapmaya hazır olduğu şeklindeydi. Yanlış bir izlenim olabilir. Ancak Rumlar da artık yolun sonuna gelindiğinin farkındalar.. 
     Avrupa Birliği’ne tam üye olmak çok iyi de ülkenin yarısının bir daha geri dönmeyecek şeklinde gitmesine değip değmeyeceği de tartışma konusu. 
     Kıbrıslı Rumlar’ın da kafaları karışık. 
     Yol ayrımına girildiğini görmeye başlamışlar. Daha da ilginci, Türkiye AB’ye tam üye olmadıkça rahat edemeyeceklerini de ilk defa açıkça söylüyorlar. 
     2002 Kıbrıs yılı olacak. 
     Hepimizin, Arkara ve KKTC dahil hepimizin yeni ve ciddi bir değerlendirme yapma zamanı geldi. 
     
     







İslam tartışması 


Yalan rüzgarı 


Robertson Irak için zemin mi hazırlıyor 


Kıbrıs ya da uçurumun kenarında politika 


Terim'le dün başbaşa 


Beraat ettim 


YÖK'e ulu çınar dopingi 


Ankara tavrını açık anlatmalı 


Tüpraş’lı tahvil ihracı 


Tema'dan Dünya 2001 Raporu 


Turkcell'in piyasa değeri onda bire düştü 


Devletin iç borcu 100, iç borçtan alacağı 70 


Su akar Bakanlık doldurur 


</TEXT>
</DOC>
