<DOC>
<DOCNO> 68162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/17/son/sontur04.html </URL>
<DATE> 2002/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağcılar'da cinayet... 
</HEADLINE>
<TEXT>

     Bağcılar'da bir kıraathanenin devri konusunda çıkan kavgada bıçaklanan iki kardeşten biri öldü. 
     Çınar Mahallesi Fatih Caddesi'ndeki bir kıraathane önünde Hayati Ayyıldız 25 ve ağabeyi Erdal Ayyıldız 27 ile Şahin Eraslan 22 ve bir grup arkadaşı arasında, buranın devri konusunda tartışma çıktı. 
     Kavgaya dönüşen tartışma sırasında Şahin Eraslan, 2 kardeşi bıçakla yaraladı. 
     Çevredeki vatandaşların Özel Bağcılar Hastanesi'ne kaldırdığı yaralılardan Hayati Ayyıldız, ameliyata alındığı sırada hayatını kaybetti. 
     Erdal Ayyıldız ise, yapılan ilk müdahalenin ardından İstanbul Üniversitesi İstanbul Tıp Fakültesi Hastanesi'ne sevk edildi. 
     Erdal Ayyıldız'ın hayati tehlikesinin bulunmadığı bildirildi. 
     Olay yerinden kaçan Eraslan ve arkadaşlarının yakalanmasına çalışılıyor. 
     






</TEXT>
</DOC>
