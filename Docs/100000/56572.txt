<DOC>
<DOCNO> 56572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/spor/spo04.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Palet ayağın kusuru 
</HEADLINE>
<TEXT>

Trabzonspor’un genç file bekçisi Bülent, ayağı 47 numara olduğu için özellikle aut atışlarını yapamıyor 
     METİN Aktaş’ın sakatlığı nedeniyle Trabzonspor kalesinde forma şans yakalayan Bülent’in ilginç bir sıkıntısı ortaya çıktı. Ayağının büyük olması nedeniyle maçlarda özellikle aut atışlarında zorlanan genç file bekçisi, bu sıkıntısının çözümünü de atışları takım arkadaşlarına yaptırmakta buluyor. 
     AYAKLARININ 47 numara olduğunu belirten Bülent, aut atışlarını kullanamadığını, bu durumun da kendisini oldukça rahatsız ettiğini ifade etti. Bordo - Mavili futbolcu, "Ayaklarım tam olarak topun altına giremiyor. Bu da sorun oluyor. Bu yüzden aut atışlarını arkadaşlarıma yaptırıyorum" dedi. 
     
     İlk neşter 
     TRABZON’DA, Fenerbahçe galibiyetinin ardından gözler Türkiye Kupası’nda yarınki Samsun maçına çevrilirken, işleri sıkı tutmak isteyen Teknik Direktör Briegel’in ligin ikinci yarısına kadroda revizyon yaparak başlayacağı öğrenildi. Alman hocanın, yönetimden Salazar ve Eduardo’nun devre arasında gönderilmesini istediği, Sommers’i de yetersiz bulduğu bildirildi. 
     



 SPOR 























</TEXT>
</DOC>
