<DOC>
<DOCNO> 76638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/son/soneko13.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş "Bazı zorluklar bir an önce aşılmalı" 
</HEADLINE>
<TEXT>

     Devlet Bakanı Kemal Derviş, İstanbul Yaklaşımı ile ilgili toplantıda, bir an önce bazı zorlukların aşılmasının ele alındığını bildirdi. 
     İstanbul Yaklaşımı'nın geniş boyutlarıyla tartışıldığı Conrad Oteli'ndeki toplantıya katılan Kemal Derviş, Deutsche Bank'ın Çırağan Sarayı'nda düzenlenen bir toplantısına katılmak üzere öğleye doğru toplantıdan ayrıldı. 
     Derviş, gazetecilere yaptığı kısa açıklamada, ''Toplantı devam ediyor. Reel sektör, finans sektörü, Dünya Bankası, IMF, ekonomi yönetimi, bürokrasi, herkes bir çalışma toplantısı için biraraya geldi. Konu, İstanbul Yaklaşımı, KOBİ'ler, finans sektörü ile reel sektör arasındaki ilişkiler, bir an önce bazı zorlukların aşılması'' dedi. 
     Bakan Derviş, toplantının öğleden sonra da devam edeceğini belirterek, ''bunun ötesinde başka bir şey söylemek istemiyorum'' diye konuştu. 
     






</TEXT>
</DOC>
