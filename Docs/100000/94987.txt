<DOC>
<DOCNO> 94987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/ekonomi/eko06a.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Beklentiler de yükselişe geçti 
</HEADLINE>
<TEXT>

Merkez Bankası’nın temmuz ayı anketinde, yıl sonu beklentileri enflasyonda yarım puan, dolar kurunda 44 bin lira, faizde ise 6 puan yükseldi 
     EKONOMİ SERVİSİ 

     Merkez Bankası’nın, temmuz ayı beklenti anketinde, enflasyon, dolar kuru ve faiz beklentilerinde yükselme gözlendi. Büyüme beklentisi ise yüzde 2.5 ortalamaya kadar çıktı. 
     Merkez Bankası, temmuza ilişkin ilk beklenti anketini dün açıkladı. Nisandan bu yana 78 kişinin altına düşmeyen katılımcı sayısının son ankette 65 kişiye kadar indiği gözlenirken, beklentilerde de yükseliş dikkat çekti. Haziranın ilk anketinde hükümetin yüzde 35 hedefinin de altına inen yıl sonu enflasyon tüketici fiyat endeksi - TÜFE beklentisi, temmuzun ilk anketinde bir önceki ankete göre yarım puan artarak yüzde 35.7’ye yükseldi. 
     Yüzde 0.1 ile 2.8 arasında beklenen temmuz TÜFE’si ortalamada yüzde 1.4 yüzde 0.5 ile 5 arasında tahmin edilen ağustos TÜFE’si ise ortalamada yüzde 3 bekleniyor. 
     
     Faiz tahmini yüzde 69.1 
     Haziranın son anketinde yüzde 63.1 olan cari ay faiz beklentisi yüzde 69.1’e, yüzde 49 olan yıl sonu faiz beklentisi ise yüzde 54.7’ye yükseldi. Ankete katılanların temmuz faiz beklentilerinin yüzde 56’dan yüzde 85’e kadar çıkması dikkat çekti. 
     Temmuz dolar kuru beklentisi de haziranın son anketine göre 100 bin lira artarak 1 milyon 650 bine, yıl sonu beklentisi ise 44 bin 500 lira yükselerek 1 milyon 844 bin 500 liraya çekildi. 
     Katılımcılar, büyümenin de ortalamada yüzde 2.5 olacağını öngördüler. Bu oran, haziran ayının ikinci anketinde yüzde 2.3 olarak tahmin edilmişti. 
     
Büyüme 2.5 bekleniyor Beklenti türü Ortalama Temmuz TÜFE 1.4 Ağustos TÜFE 3.0 Yıl sonu TÜFE 35.7 12 aylık TÜFE 32.1 Bileşik faiz cari ay 69.1 Gecelik faiz cari ay 48.0 Dolar kuru cari ay 1.650.000 Bileşik faiz yıl sonu 54.7 Gecelik faiz yıl sonu 43.4 Dolar kuru yıl sonu 1.844.500 Büyüme 2.5      
     



 EKONOMİ 



















</TEXT>
</DOC>
