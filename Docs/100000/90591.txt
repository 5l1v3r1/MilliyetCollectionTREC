<DOC>
<DOCNO> 90591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/son/sontur09.html </URL>
<DATE> 2002/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz'dan ekonomi için ''lideler zirvesi'' sinyali... 
</HEADLINE>
<TEXT>

     ANAP Genel Başkanı, Devlet Bakanı ve Başbakan Yardımcısı Mesut Yılmaz, Başbakan Yardımcısı Devlet Bahçeli ve Hüsamettin Özkan ile ekonomiye ilişkin bir toplantı yapabileceklerini bildirdi,. 
     Yılmaz, TRT-1'de konuk olduğu spor programının ardından buradan ayrılırken gazetecilerin sorularını yanıtladı. 
     Mesut Yılmaz, ''Liderler Zirvesi toplanacak mı '' sorusuna, şu anda tespit edilen bir toplantı olmadığını, ancak olabileceğini ifade ederek, ''Şimdi Başbakanlığa gidiyorum. Özkan ve Bahçeli ile biraraya gelebiliriz'' dedi. 
     Gündemin ne olacağının sorulması üzerine, ekonomi ile ilgili bir değerlendirme yapmayı düşündüklerini ifade eden Yılmaz, ''Bugün mü olur önümüzdeki günlerde mi olur şu anda bilmiyorum'' diye konuştu. ''İç borçların çevrilebilmesi konusunda bir endişe taşıyor musunuz '' sorusuna Yılmaz, ''Taşımıyorum, bazı ufak tefek olumsuzlukların da aşılacağına inanıyorum. Ama bugün futbol bayramı var. Bugün hiç olmazsa, bir günlük, ekonomiyi unutalım'' dedi. 
     





</TEXT>
</DOC>
