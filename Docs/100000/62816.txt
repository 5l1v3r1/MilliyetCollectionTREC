<DOC>
<DOCNO> 62816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/son/sontur04.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Edi de evden ayrıldı... 
</HEADLINE>
<TEXT>

     Orada Neler Oluyor, BBG'nin yüksek reytinginden vazgeçmek istemeyen program yapımcılarının bir fikri olarak doğdu. Orjinal yapımında olmayan böyle bir karışık ve karmaşık yarışma fikri başlangıçta iyi de yürüdü. 
     Ancak işler sarpa sarmaya başlamakta gecikmedi. Tarık'tan sonra dün akşam da Edi evi terketti. 
     Orada Neler Oluyor'a damgasını vuran "lümpen-filozof" Eray tüm olumsuzluklarına karşın her nasılsa oyların çoğunluğunu toplayıp her akşam birinci olmayı başarıyor. İşte bu başarı yarışmacıların önce psikolojisini sonra da sosyolojisini bozdu ve farklı davranışlar göstermelerine neden oldu. 
     Orada Neler Oluyor Evi'nden dün akşam Eray'ın Murat'ı elemesinden yaklaşık 2-3 saat sonra 05 Edi evden kendi isteği ile ayrıldı. 
     Oysa 05 Edi bir önceki yarışmada Türk halkının gözbebeği olmuştu. Ermeni olmasına karşın oyları toplaması bile farklı anlamlarla yaldızlanıp Türkiye üzerine tezler yazmanın eşiğine kadar getirilmişti. Ama aynı Edi alışık olduğu birincilikleri bu kez göremeyince önce şaşırdı sonra da "Ben iyisi mi gideyim" diye düşündü. 
     Arkadaşları ile vedalaştıktan sonra gece 02 30 civarlarında evden ayrılan Edi konu ile ilgili hiçbir açıklama yapmadı. Arkadaşlarının şaşkın bakışları arasında eşyalarını toplayarak çıkmak isteğini bildiren Edi, arkadaşları ile vedalaştıktan sonra Öykü'nün yardımı ile evden ayrıldı. Herhangi bir gerekçeli karar açıklamayan Edi'nin evden niçin çıktığı ise arkadaşları arasında merak konusu oldu. 
     






</TEXT>
</DOC>
