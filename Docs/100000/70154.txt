<DOC>
<DOCNO> 70154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/yasam/yas03.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bıraksaydın ya çantayı 
</HEADLINE>
<TEXT>

İçinde 15 milyon lira olan çantasını kaptırmamak için kapkaççıya direnince gözünü hastanede açtı 
     ALİ ÖZKAYA İzmir DHA 

     Kapkaç terörürün son kurbanı Nesrin Varol oldu. Kapkaççı Gökhan Ecellioğlu’nun çantasını almak için yerlerde sürüklediği Varol, "Çantayı bırakmadığıma pişmanım" dedi. Gürçeşme’de önceki gün saat 13.30’da 3569 Sokak’ta yürüyen Nesrin Varol’un 33 yanına yaklaşan kapkaççı, omzundaki çantasını alarak kaçmak istedi. Alışverişe gitmek için evden çıkan Varol, çantayı vermemek için direnirken merdivenlerden yuvarlanıp başını çarparak yaralandı. Bunu fırsat bilen kapkaççı, çantayı alıp kaçtı. 
     Varol, SSK Tepecik Hastanesi’nde tedavi altına alınırken, operasyon başlatan polis kapkaççı Gökhan Ecellioğlu’nu 19 yakaladı. Çantayı kaçarken atan Ecellioğlu’nun üzerinde Varol’un 15 milyon lirası da ele geçirildi. Genç kadının tedavisi sürerken, polis hırsızlık ve kapkaç suçlarından çok sayıda sabıkası bulunan ve başka suçtan da aranan Ecellioğlu’na dün olay yerinde tatbikat yaptırdı. Sıkı güvenlik önlemleri altında getirilen kapkaççı, Varol’un sol omzundaki çantayı asılıp aldığını ve merdivenlerden aşağıya doğru kaçtığını anlattı. 
     
     Tutuklandı 
     Ecellioğlu tatbikat bitiminde, "Herkesin karnı tok, ben açım. İki yaşındaki çocuğum aç. Başka çarem yok" diye bağırmaya başladı. Yolda yürüyen vatandaşlarla araç sürücüleri ise Ecellioğlu’na tepki gösterip, "Böylelerinin ellerini kesmeli ya da asmalı" diye bağırmaya başladı. Ortamın gerginleşmesi üzerine Ecellioğlu, ekip otosuna bindirilerek olay yerinden uzaklaştırıldı. 
     Daha sonra adliyeye sevk edilerek nöbetçi mahkemeye çıkarılan Gökhan Ecellioğlu, tutuklanarak cezaevine gönderildi. 
     



 YAŞAM 





















</TEXT>
</DOC>
