<DOC>
<DOCNO> 60171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/son/sondun15.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya Afganistan'a 350 asker yolluyor 
</HEADLINE>
<TEXT>

     İtalya, Afganistan'da görev yapacak Uluslararası Güvenlik Destek Gücü'ne ISAF katılmak üzere 350 askerini Ocak ayı içerisinde göndereceğini açıkladı. 
     Savunma Bakanlığı tarafından yapılan yazılı açıklamada, ''Ocak ayında 350 askerin, Afganistan'daki barış gücüne katılacağı'' bildirildi. 
     20-25 Ocak arasında hareket etmesi beklenen askeri birlikte 
     jandarma, istihkam sınıfı, radyoaktif, kimyasal, biyolojik saldırılara karşı özel tim mensupları bulunacağı belirtildi. Ayrıca, C-130 tipi nakliye uçağı ve bazı teknik malzemelerin gönderileceği kaydedildi. Kabil ve çevresinde görev yapması beklenen İtalyan askerlerinin, bölgede güvenlik ve yeniden yapılanma için çalışacakları ifade edildi. Savunma Bakanlığı'ndan yetkililer, yaptıkları açıklamalarda, Afganistan'daki barış gücü için İtalya'nın 600 askere kadar yardımda bulunmaya hazır olduğunu, ilk aşamada 350 asker gönderileceğini söylediler. 
     






</TEXT>
</DOC>
