<DOC>
<DOCNO> 74094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/ekonomi/eko05.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Enflasyon beklentisi geriliyor 
</HEADLINE>
<TEXT>

Merkez Bankası’nın iki haftada bir yaptığı ankette, TÜFE beklentisi, aylıkta yüzde 2.4’ten yüzde 2.3’e, yıllıkta da yüzde 43.7’den yüzde 43.5’e çekildi 
     EKONOMİ SERVİSİ 

     Martın ilk anketinde yüzde 43.7 olan yıl sonu tüketici fiyatları endeksi TÜFE beklentisi yüzde 43.5’e gerilerken yüzde 2 tahmin edilen büyüme beklentisinin yüzde 2.2’ye yükseldiği gözlendi. 
     Merkez Bankası’nın MB beklenti anketinde yüzde 2.6 beklenen aylık TÜFE’de tahmin yüzde 2.5’e çekilirken iki ay sonraki TÜFE beklentisi yüzde 2.4’ten yüzde 2.3’e düştü. Yüzde 43.5’e çekilen yıl sonu TÜFE beklentisinde ise en düşük ile en yüksek tahminler arasındaki makas daraldı. Martın ilk anketinde yüzde 30 - 60 arasında olan beklentiler ikinci ankette yüzde 35 - 54 aralığına indi. 
     Ankette ortalama yüzde 54 açıklanan mart ayı gecelik faiz beklentisi, bu ay içinde MB’den yeni bir faiz indirimi beklenmediğini gösterdi. 
     Martın ilk anketine göre mart ve yıl sonu dolar kuru beklentisi de aşağıya çekildi. Mart dolar kuru beklentisi 1 milyon 412.9 bin liradan, 1 milyon 378.7 bin liraya düşerken yıl sonu dolar fiyatı 1 milyon 913.7 binden 1 milyon 875 bine indirildi. Yıl sonu büyüme beklentisinin ise yüzde 2’den yüzde 2.2’ye çıktığı gözlendi. 
     
Büyüme beklentisi yükseldi Beklenti 1. Anket 2. Anket Mart TÜFE enflasyonu 2.6 2.5 İki ay sonraki TÜFE 2.4 2.3 Gelecek 12 ay TÜFE 39.7 39.7 Mart bono faizi 65.0 65.0 Mart gecelik faiz 55.0 54.0 Mart sonu dolar kuru TL 1412.9 1378.7 Yıl sonu TÜFE 43.7 43.5 Yıl sonu basit faiz 44.1 45.0 Yıl sonu basit faiz 44.1 45.0 Yıl sonu dolar kuru TL 1.913.700 1.875.300 Yıl sonu büyüme 2.0 2.2      
     



 EKONOMİ 


















</TEXT>
</DOC>
