<DOC>
<DOCNO> 76671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/son/sontur01.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de iki kadın intihara kalkıştı... 
</HEADLINE>
<TEXT>

     Bunalım geçirdikleri belirlenen iki kadın intihar girişiminde bulundu. Kadınlardan biri denize, diğeri de balkondan atlayarak ölmek istedi. 
     Konak İlçesi'nde Leyla Yaşar 37 adındaki kadın, Mustafa Kemal Sahil Bulvarı Orduevi karşısında denize atladı. Yaşar'ın denize atladığını görenler, polisi arayarak ihbarda bulundular. Olay yerine gelen deniz polisi botu, genç kadını boğulmak üzereyken kurtardı. 
     Kantar Karakolu'na getirilen Leyla Yaşar, buradan 112 Acil Servis ambulansıyla Yenişehir Göğüs Hastalıkları Hastanesi'ne götürülerek tedavi altına alındı. Yaşar'ın, sağlık durumunun iyi olduğu öğrenildi. 
     
     BALKONDAN ATLADI 
     Öte yandan, Buca İlçesi'nde ise genç bir kadın 4. kat balkonundan atlayarak intihar girişiminde bulundu. 
     Amerika'ya giden Esma Erkavun, rahatsız olan kızı Seval Erkavun'u 31 Şirinyer 548 sokakta oturan büyük kızının yanına bıraktı. 
     Ablasının evinde kalan Seval Erkavun, geçirdiği bunalım sonucu 4. kat balkonundan kendisini attı. Gürültüyü duyan eniştesi ve ablası Seval'in yardımına koştular. Bozyaka SSK Hastanesi'ne götürülen Seval Erkavun tedavi altına alındı. Genç kadının sağlık durumunun iyi olduğu öğrenildi. 
     Bu arada, Buca İlçesi'nde, lise öğrencisi genç, yediği yumurta ve içtiği sütten zehirlendi. Genç, kaldırıldığı hastanede solunum cihazına bağlandı. 
     Buca 1218 Sokak Evka-1 Sitesi'ndeki evde ailesiyle birlikte oturan Betontaş Lisesi son sınıf öğrencisi Cenker Kaya 18 , karın ağrısı şikayetiyle Eşrefpaşa Belediye Hastanesi'ne götürüldü. Burada gıda zehirlenmesi teşhisi konulan öğrenciye iğne yapılarak evine gönderildi. Ancak gece saat 01.00 sıralarında Cenker Kaya, fenalaşınca ailesi tarafından aynı hasteneye götürüldü. 
     İkinci kez Eşrefpaşa Belediye Hastanesi'ne getirilen genç öğrenci, buradan Ege Üniversitesi Tıp Fakültesi Hastanesi'ne sevk edildi. 
     Cenker Kaya, hastanenin şok odasında solunum cihazına bağlandı. 
     






</TEXT>
</DOC>
