<DOC>
<DOCNO> 63692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/magazin/mag00.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Punk’çı Tarkan 
</HEADLINE>
<TEXT>

Cihangir’in arka sokakları, Milli Takım’a bandolu destek veren Tarkan’la coştu... 
     FERİDE ÇIKIT 

     Taraftarla birlikte Hüp... 
     TÜRK Milli Takımı’ın resmi sponsoru Pepsi’nin yeni reklam filmi için kamera karşısına geçen Pop star Tarkan, Cihangir’i ayağa kaldırdı. Başkurt Sokak’taki çekimde rastalı saçlarıyla dikkat çeken Tarkan, arkasında davul çalan, yüzleri Türk bayrağı şeklinde boyalı Milli Takım taraftarlarıyla birlikte "Hüp" şarkısını söyleyip sokakta yürüdü ve dans etti. Rol gereği apartmanlardan çıkan milli takım taraftarları da Tarkan’ın peşine takıldı. 
     
     Sokağı kapattılar 
     SLOGANI "Pepsi Tarkan ile Kore’ye yürüyor" olan reklam filminin 9 saat süren ilk gün çekimlerinde Bilge Öztürk, sevgilisi Tarkan’ı yalnız bırakmadı. Yönetmenliğini Umur Turagay’ın yaptığı çekimlerde Tarkan’a 100 kişilik teknik ekip ile 400 figüran eşlik etti. Araç trafiğine kapatılan Başkurt Sokak sakinleri, cama çıkıp, alkışlarıyla pop stara destek oldu. Mehmet Ali Erbil’i ziyaret edip etmeyeceği merak edilen Tarkan, çiçek göndermekle yetindi. 
     



 MAGAZİN 














</TEXT>
</DOC>
