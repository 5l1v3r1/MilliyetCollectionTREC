<DOC>
<DOCNO> 99945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/04/son/sondun06.html </URL>
<DATE> 2002/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Müfettiş Blix, Irak'a gitmeyeceğini açıkladı 
</HEADLINE>
<TEXT>

     Irak'ın davet ettiği BM silahsızlanma müfettişlerinin başkanı Hans Blix, Bağdat'a gitmeyeceğini açıkladı. 
     Arap El Hayat gazetesine demeç veren Blix, ''Iraklılar denetimi kabul etmeden benim oraya gitmemem gerekir'' dedi. 
     Blix, ''Bu aşamada Bağdat yetkilileriyle görüşmelere başlamanın, temelsiz umutlar doğurabileceğini'' söyledi ve Bağdat yönetiminin, herşeyden önce 1998 yılında askıya alınan silahsızlanma denetimlerinin yeniden başlamasını kabul etmesi gerektiğini belirtti. 
     ''Irak'a gider ve görüşmelerden sonuç alamazsam, savaş riski daha da artar'' diyen Blix, ''Durum daha da berbat olur. Sahte umut yaratmamalıyız'' ifadesini kullandı. 
     Irak, BM'ye mektup yollayarak, Blix'i Bağdat'a davet etmiş, ABD daveti reddetmiş, BM de soğuk karşılamıştı. 
     Blix'in başkanlığındaki BM denetleme heyeti, 1998 yılının aralık ayında Irak'tan ayrılmış, bunun ardından ABD ve İngiltere Irak'ı vurmuştu. 
     





</TEXT>
</DOC>
