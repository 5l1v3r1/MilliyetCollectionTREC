<DOC>
<DOCNO> 96687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/magazin/yazdud.html </URL>
<DATE> 2002/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Gülben-Metin aşkına anne onayı 
</HEADLINE>
<TEXT>

Etiler Şamdan, marjinal kulüp Douche , Heper’den müzik ziyafeti, Reina’da Safran farkı, Le Select yazlık bahçede, Laila’da Gatto rüzgarı 
     Efendim, Kuşadası dönüşü ayağımın tozu ile İstanbul gecelerine daldım. Maşallah kriz, hükümet bunalımı filan parası olana bir şey ifade etmiyor. Hafta arası bile bazı mekanlarda yer bulmak zor. Hatta şimdi yeni bir sistem oluşturmuşlar. 20.00 22.00 arası bir yemek, 22.30’dan sonra ikinci yemek. O kadar dolular ki müşteriyi ikiye bölmüşler. Neyse, gözümüz yok. Herkes iyi olsun. Ben elimden geldiğince tüm eğlence mekanlarını, bar ve restoranları tarafsızca yazmaya, onlara faydalı olmaya çalışıyorum. Amaç patronlardan çok bu mekanlardaki binlerce çalışanı ayakta tutmak ve sektörü canlandırmak. Ama meyva veren ağaç taşlanır örneği, bazı dangalaklar çıkıp abuk-sabuk laflar ediyor. Yok efendim, ben Reina’ya daha çok yer ayırıyormuşum, Mehmet Koçarslan daha yakın dostummuş. Evet, Memo’yu Koçarslan seviyorum. Dürüst, ahlaklı, aslan gibi, dedikoduyu sevmeyen, işini yapan bir patron. Diğer patron Ali Ünal, müdür Hüseyin Kaya da öyle. Laila’nın patronu Şefik Öztek kankam. Hammam’ın işletmecisi, ortağı İzzet Çapa, bazen özel sorunlarımızdan dolayı darılsak da her zaman candostumdur. Büyük patron Celal Çapa sevdiğim, 20 yıldır tanıdığım bir arkadaşım. New Yorker’dan Mehmet Kurşuncu öyle. Mood’un ortağı Nevda Yımaz’ın yeri ayrı. 
     La Pergola’nın ortakları Necdet Göral ve Celal Altınel çok eski dostlarım. Tek yaptığım eğlence sektöründen bilgiler vermek. Kimseyi kayırmıyorum. Ama Türkiye’de çok okunan bir yazar olduğum, ilk defa böyle bir konsepti magazin dünyasına soktuğum ve işimi çok iyi yaptığım için bazı kendini bilmezler konuşuyor. Valla alnım ak, üstelik magazin dünyasında kimin ne yaptığını da çok iyi bilirim. Gittiğim her müessesede hesabımı kredi kartı ile ödeyip bahşişimi ama on, ama beş aslan gibi bırakırım. Unutmadan söyleyeyim, benim köşemde satır altı olarak yazdığım bazı haberler özel kanalların ana haber bültenlerinde. Son örnek Deniz Akkaya ile yaptığım röportajdan alıntılar... Neyse bundan böyle havlayanlara söyleyecek lafım yok, isteyen istediği gibi konuşsun. Bu yazdıklarımdan da yarası olan gocunacak. Gelelim sadede. Hafta arası Seba’daki yakın komşularım Dijitürk Genel Müdür Yardımcısı Meltem Sayın, güzel kızı Zeynep, HSBC Ortaköy Şube Müdürü Filiz Yolaçan ile birlikte sevgili Aslı Altan’ın Reina’da açtığı Safran’a gittik. Rüya gibi bir yer. Tıklım tıklımdı. Bir köşede sevgili Hülya Avşar-Kaya Çilingiroğlu çifti, Kanal D Genel Müdürü Murat Saygı, MED Yapım’ın ortaklarından Fatih Aksoy oturuyordu. Herhalde yeni bir transfer ya da yeni bir program söz konusu. Bir başka köşede ise İstanbul eğlence yaşamında pek çok mekana dizayner olarak imzasını atan Soli Akriş, Güllü Aybar, Milliyet Gazetesi yazarlarından Güneri Civaoğlu vardı. Ben Altan’ın yemeklerini kışlık yerinden bilirim. Ama mutfağın tek hakimi Nino mönüye ilaveler yapmış. 
     
     Zaten gece boyunca herkesle tek tek ilgilendi. Müdür Ziya Yağtu da öyle. Altan’ın mönüsü farklı bir kere. Fazla karışık değil, üstelik fiyatlar çok hesaplı. O gece başlangıç olarak çerkez tavuğu, beyaz peynir, ceviz ve kimyondan yapılan muhammara, nohut, patates ve tahinden yapılan topik, patlıcan, mantar ve tavuktan meydana gelen patlıcanlı mantı söyledik. Hepsi birbirinden lezzetliydi. Ana yemekte ise krema soslu penne arrabbiata, tane yeşil biberli bonfile olan pepper steak,’ asma yaprağında sardalya ve Safran bonfile istedik. Hepimiz birbirimizin yemeğinden azar azar tadıp finali çikolata sufle ile yaptık. Manzara, servis müthişti. Müzik zaten insanı koparıyor. Altan bu işi acayip iyi biliyor. İnanın, zor ayrıldık. Meltem’in kızı Zeynep yemek işlerini iyi biliyor, evde kendi kendine pek çok çeşit yapıyor. Safran’ın mutfağını çok beğendi. Biraz Reina Bar’da takıldık. Şennur Dinçkök, Haluk Yorgancıoğlu, Safran’daki yemekten çıkan Hülya Avşar ve grubu, ünlü söz yazarı Zeynep Talu, uzun süredir ortalıkta gözükmeyen şarkıcı Asya ve iş adamı eşi Şevki Kaygusuz, Arzu Sadıkoğlu, Sema Cıngıllıoğlu ve Ömer Abacı 
     o kalabalıkta görebildiklerim oldu. Reina’dan sonra Laila’a gittik. Park Şamdan’ın ortağı Ersoy Çetin, Laila’nın büyük patronu Şefik Öztek ve Le Select’in patronu Kemal Koç ile sohbet ettik. Ardından da son haftalarda Laila’nın yeni gözdesi olan Gatto Bar’a geçtik. Valla işletmeci Ergun Yıldız buraya müthiş renk getirmiş. Patronlar Süleyman Köse, Raşit Karakuş, Oğuz Kayhan da işlerinin başındaydılar. Uzun süredir göremediğim THY’nin güzel kabin amiri Banu Ozansoy, Fatih Kıral, genç playboy Hasan Kosif, ünlü koreograf Uğurkan Erez, manken Çağla Şıkel, Yılmat A.Ş’nin patronu Burak Türeci, turizmci 
     ve Aprido Mayoları’nın sahibi Ergun Berksoy, birbirlerine çok yakışan manken çift Yüksel 
     Ak-Şenol İpek, Siren Ertan, 
     spor arkadaşım olan sevgilisi Gökhan Çarmıklı, Mustafa Sirmen, 
     Sedef Bozok, Feyza Kırca, Nevgül Andaç, Azer Çöllü, modanın duayeni Yıldırım Mayruk Gatto Bar’da eğleniyorlardı. 
     
Hülya’nın klibi Hammam’da çekilecek      Hülya Avşar maşallah geceleri sevgili kocası Kaya Çilingiroğlu’na eşlik etmeye başladı. Bakıyorum da iyi geziyor. Bu kez de onları Hammam’da gördüm. Ünlü sanayici Atilla Türkmen ile eşi Aytül Hanım’ın konuğuydular. Aynı masada Şebnem-Celal Çapa çifti, Çiğdem Kayalı da vardı. Anlayacağınız bütün güzel hanımlar bir aradaydı. Olee Tapas’da ise Erdal Matraş ve eşi, Ceylan Pirinççioğlu, Mine Narin, Ediz Hun ve eşi yemek yiyorlardı. Hülya Avşar, Celal’e Hammam’ın yeni konseptini çok beğendiğini ve yeni albümünün ikinci klibini de burada çekmek istediğini söylemiş. Baran Süzer, İtalya’dan tatile gelen Şebnem Tan, Sedat Aloğlu, 
     Nilgün-Mehmet Esinli o kalabalıkta görebildiğim isimler oldu. Hammam’da çarşamba ve pazar günleri 22.00-24.00 arasında düzenlenen sinema geceleri acayip ilgi görüyor. Çünkü vizyona girmeyen filmler gösteriliyor. Müdavimleri arasında Deniz Akkaya, İbrahim Kutluay, Demet Şener, Hande Bermek, Murat Başoğlu başta geliyor. Aklımdayken mutlaka rezervasyon yaptırın. Telefon numarası 0212 511 63 16. Hammam’da geçtiğimiz yıl Votka olan mekanın yerine açılan Douche da eğlenceli. Türkiye’nin ilk üstü açık marjinal kulübü olan Douche’da işletme Senem Çapa ile İzzet’de. Tabii sevgili Tolga Sezgin ve kraliçe Rose Kar da her saniye İzzet’in yanındalar. Giriş ücreti alınmayan, yerli içkinin 6, yabancı içkinin ise 11 milyon lira olduğu Douche’da çarşamba geceleri sadece Türkçe müzik yapılıyor. Douche’un DJ’i Ozy. Ama haftasonları farklı DJ’ler de konuk oluyor. Sabahın ilk ışıklarına kadar da eğlence devam ediyor. Hammam’a her gittiğimde Şamdan’a uğramadan dönmüyorum. Sevgili Mehmet Tuna son günlerde biraz üzgün. Karısı Şehnaz ile bir aydır ayrılar. Henüz boşanma kararı almamışlar. Daha doğrusu herşeyi zamana bırakmışlar. Bence mutlaka barışmalılar. Ne de olsa arada pırlanta gibi iki çocuk var. O gece 
     bu konulara girmek istemedim tabii. Bu arada Mehmet, yağmurlu gecelerde Etiler Şamdan’ın açık, tüm personelin de hizmette kusursuz olduğunu söyledi. 
     Benden iletmesi. 
     
Seçil Heper Büyük Kulüp’de, Le Select      Ben kendisini 20 yıl önce tanımış ve sesine hayran kalmıştım. Yıllar sonra Melih Caculi ile evlenerek sahnelere veda eden Seçil Heper, mesleğini hayır kurumları yararına düzenlenen gecelerde sürdürdü. Yani bir tür 
     hobi olarak. Sesinden ve fiziğinden hiçbir şey kaybetmeyen ünlü sanatçı hayır konserlerine devam ediyor. 17 Temmuz Çarşamba akşamı Büyük Kulüp’de özleyenlerinin karşısına çıkacak. ATV’de Metin Akpınar’ın sunduğu Yarınlar Umut Olsun’ 
     adlı programa katkıda bulunmak için. Anlayacağınız, yine hayır işi. Gecede Türk Sanat Müziği ağırlıkta olacak. Son anda işim çıkmaz, aksilik olmazsa ben de gideceğim. Hem Seçil Heper’i hem de gerçek Türk Sanat Müziği’ni özlediğim için. Sevgili Kemal Koç’un Laila içinde yer alan Le Select Restaurant’ında bu yıl yemek nasip olmadı. Neyse ki daha zaman var önümde. Geçenlerde Levent’teki Le Select’in bahçesine davet edilmiştim. Valla çiçek kokuları içinde, püfür püfür esen bir havada yemek yedim. Bahçe çok güzeldi. Salon şefi Salih Çınar, mutfak şefi Remzi Çap biraz şaşırdılar, "Siz Laila Le Select’i bırakıp nasıl buraya geldiniz " dediler. 
     Ben hayli keyif aldım halbuki. Kafama atılan bu taşı da duymazdan geldim. Levent’teki Le Select’in bahçesinde 
     verilen öğle yemekleri de çok hareketli geçiyormuş. O gece masaya Ali Kabil, Nazım Başkaya ve Yavuz Günday 
     baktılar. Ben Le Select’in bahçe salatasını istedim, masadakiler kalamar ve ahtapot salatası yediler. Ardından ortaya minik köfteli tortellini ve penne arrabbiata söyledik. Ana yemekte ise Le Select’in pideli yaz kebabı ile bezelye ve şarap 
     soslu bonfile yedik. Final çınar 
     yaprağında mus üçlemesi ile oldu. 
     Bayağı da kalabalıktı. Zaten toplam 
     70 kişi alıyor. Bir masada Bülent Eczacıbaşı ve Nadir Yelkenci konuklarıyla hararetli hararetli konuşuyorlardı. Bir başka masada ise Yılmaz Ulusoy ve yabancı konukları vardı. Le Select’in telefon numarası 0212 325 65 65. 
     
Aşkta ve işte başarıyı yakaladı      Şu günlerde Gülben Ergen acayip mutlu. Bunda da şaşacak bir şey yok. Bir kere, yeni albümü Sade ve Sadece Gülben Ergen’ çok iyi satıyor. Gittiği her yerde etrafını binlerce hayranı sarıyor. Konserleri tıklım tıklım doluyor. Bir ekstradan diğerine koşturuyor. Artık Gülben aranan ve sevilen bir isim. 
     Hırsla gözünü diktiği zirveye ulaştı. Üstelik de zirve yolunu tırnaklarıyla kazıyarak. 
     O nedenle mutlu mu mutlu. Bir de güzel bir aşk yaşıyor. Her ne kadar inkar etseler de bence iş adamı ve müteahhit Metin Güneş ile güzel sanatçı Gülben Ergen arasındaki bu aşk bütün şiddetiyle devam ediyor. Ateş bacayı sarmış durumda anlayacağınız. Seviyeli birliktelik beni de mutlu etti, çünkü ikisi de sevdiğim isimler. Özellikle Metin... 
     20 yıllık arkadaşımdır. Benim fanatik okuyucularım arasında olan, Gülben’in melek yüzlü annesi Gülser Teyze önceleri bu birlikteliğe karşı çıkmış. Hatta Gülben ile 15 gün görüşmemiş. 
     Ama Metin’in eşinden ayrıldığını ve bu birlikteliğin nikah masasında son bulacağını öğrenince yelkenleri suya indirivermiş. Üçlü, Çengelköy’deki bir balık restoranında buluşmuş. Böylece müstakbel kayınvalide ile damat tanışmışlar. Metin, sahibi olduğu yapım şirketi Sun Müzik’i tamamen Gülben’e bırakmış. Kendi de esas işi olan baraj müteahhitliğine dalmış. Efendim, bu pazar da bu kadar. Kalın sağlıcakla, en kötü gününüz benimkinden iyi olsun. 
     
     



 MAGAZİN 














</TEXT>
</DOC>
