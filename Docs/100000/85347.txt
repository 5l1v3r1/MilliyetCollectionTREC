<DOC>
<DOCNO> 85347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/ekonomi/eko04.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
AB’den önce e - Avrupa’ya girildi 
</HEADLINE>
<TEXT>

TÜBİTAK Başkanı Pak, Türkiye’nin yaşadığı birçok olumsuzluğa rağmen, AB ile entegrasyon kapsamında e - Avrupa projesine üye olarak önemli bir başarıya imza attığını belirtti 
     EKONOMİ SERVİSİ 

     Dördüncü Teknoloji Kongresi’nin açılışında konuşan Türkiye Bilimsel ve Teknik Araştırma Kurumu TÜBİTAK Başkanı Prof.Dr. Namık Kemal Pak, Türkiye’nin zaman zaman hızlı, zaman zaman sancılı büyüdüğünü, birçok olumsuzluk yaşadığını ancak olumlu gelişmelere de imza attığını belirtti. Pak, Türkiye’nin Avrupa Birliği’ne AB entegrasyon kapsamında, e - Avrupa projesine dahil olduğunu belirterek şunları söyledi 
     "e - Avrupa projesi AB’ye üyelik süreci için önemli bir gelişme. Biz diğer Avrupa ülkeleriyle birlikte aynı zamanda bu projeye üye olduk. Ancak henüz hedefe ulaşabilmiş değiliz. Bunun nedeni bilim ve teknolojinin özellikle son yüzyılda başdöndürücü bir hızla ilerlemesi ve bu ilerlemenin ekonomiye ve gönence yansıması için gerekli altyapıyı kurabilmiş olan ülkeleri de beraberinde sürüklemesidir. Bizim eksikliğimiz bu altyapıyı henüz kuramamış olmamız." 
     Pak, Vizyon 2023’ adını verdikleri yeni bir teknoloji öngörü projesi hazırladıklarını, çalışmanın bilim ve teknolojiden nasıl yararlanılacağını ortaya koyacak bir proje olduğunu belirtti. 
     



 EKONOMİ 




















</TEXT>
</DOC>
