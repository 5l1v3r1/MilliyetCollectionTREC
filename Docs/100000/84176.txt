<DOC>
<DOCNO> 84176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/son/sonspo10.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Çek sağ kanat Poborsky, Sparta Prag ile anlaştı 
</HEADLINE>
<TEXT>

     Çeklerin milli futbolcusu Karel Poborsky, İtalya'nın Lazio takımından ayrılarak, Sparta Prag ile sözleşme imzaladı. 
     6 yıl aradan sonra Çek Cumhuriyeti'ne dönen 30 yaşındaki ortasaha oyuncusu, 1 yıllık sözleşmeye imza attı. 
     Çekler'in CTK haber ajansının verdiği bilgiye göre, Karel Poborsky, uzun zamandır yurtdışında futbol oynadığını ve ailesinin artık ülkesine geri dönmesini istediğini söyledi. 
     1996 Avrupa Futbol Şampiyonası'nda Portekiz'e attığı ünlü golüyle Çek Cumhuriyeti'nin yarı finallere kalmasını sağlayan Poborsky, o yıl İngiltere'nin Manchester United takımına transfer oldu. 2 yıl sonra Portekiz'in Benfica Kulübü'ne giden Poborsky, geçen yıl da Lazio ile sözleşme imzalamıştı. 
     1996 yılından buyana ilk kez lig şampiyonluğunu kaptırarak bu sezon ikinci olan Sparta Prag, dün de teknik direktör Jozef Jarabinski ile anlaşmıştı. 
     





</TEXT>
</DOC>
