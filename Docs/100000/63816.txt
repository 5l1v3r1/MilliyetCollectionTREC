<DOC>
<DOCNO> 63816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/son/sonspo21.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayaydın'dan uyarı "Beşiktaş'ın halka arz zamanlaması yanlış" 
</HEADLINE>
<TEXT>

     ANAP İstanbul Milletvekili ve Beşiktaş Kulübü eski asbaşkanı Aydın Ayaydın, siyah-beyazlı kulüp yönetiminin halka arz başvurusunun zamanlamasının yanlış olduğunu savundu. 
     Aydın Ayaydın, ekonomik krizin yaşandığı, borsaya fazla ilginin olmadığı bir dönemde kulüp hisselerinin halka arzının başarılı olamayacağını ifade ederek, zamanlama açısından yanlış bir dönem seçildiğini kaydetti. 
     ANAP İstanbul Milletvekili ve Beşiktaş Kulübü eski asbaşkanı Ayaydın, konuyla ilgili olarak şu görüşleri ileri sürdü 
     ''Ekonomik durgunluğun yaşandığı bu dönemde halka arz, Beşiktaş Kulübü'nün beklediği geliri getirmez. Beklentinin altında gerçekleşir. 
     Dolayısıyla, Beşiktaş'ın mal varlığının rakamsal değeri düşük görülecektir. Bu da Beşiktaş Kulübü'nün aleyhine bir durum olacaktır. 
     Başvuru biraz daha bekletilip, uygun zaman seçilmeliydi. Bu ortamda yapılan başvuru ile beklenen gelir elde edilemeyecek, hatta günü kurtarmaya yönelik bu girişim, Beşiktaş camiasına zarar verecektir.'' 
     






</TEXT>
</DOC>
