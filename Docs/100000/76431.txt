<DOC>
<DOCNO> 76431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/son/sonspo04.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de 5 futbolcudan vazgeçilmiyor... 
</HEADLINE>
<TEXT>

     Birinci Süper Futbol Ligi'nin 29 haftası geride kalırken, bu sürede oynadıkları maç dakikalarıyla Rüştü, Abdullah, Ümit, Zoran Mirkoviç ve Serhat, Fenerbahçe'yi taşıyan futbolcular oldu. 
     Ligde 29 hafta geride kalırken, bu futbolculardan Rüştü ve Abdullah 28 hafta boyunca ilk 11'de yer aldı. Rüştü gibi 28 maçta sahaya ilk 11'de çıkan Abdullah ise, yalnızca 24 karşılaşmada 90 dakika sahada kaldı. 
     Rüştü ile Abdullah'ın dışında Ümit ve Serhat 25, Zoran Mirkoviç de 22 maçta forma giyerek, Fenerbahçe'de en çok oynayan oyuncular oldular. 
     Bu arada şimdiye dek yapılan 29 maçın 25'inde forma giyen genç yetenek Serhat, attığı 11 golle bu sezon sarı-lacivertlilerin en çok gol atan oyuncusu oldu. 
     
     Gençlere forma yok 
     Fenerbahçe'de, bu sezon altyapıdan yetişen genç oyunculardan yalnızca kaleci Oğuz ve Serkan, 1'er kez forma şansı yakaladılar. 
     Oğuz, ligin 2. haftasında İstanbulspor, Serkan ise 15. haftada yapılan Trabzonspor maçında 90 dakika forma giyme şansı buldular. 
     Her iki oyuncu, eski teknik direktör Mustafa Denizli döneminde 1'er kez oynama şansı bulurken, Alman teknik direktör Werner Lorant'ın göreve gelmesinin ardından Serkan, altyapıya gönderildi. 
     






</TEXT>
</DOC>
