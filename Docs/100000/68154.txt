<DOC>
<DOCNO> 68154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/17/son/sonspo12.html </URL>
<DATE> 2002/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalyaspor 2 - Çaykur Rizespor 2 maç bitti 
</HEADLINE>
<TEXT>

     Birinci Süper Futbol Ligi'nde, Antalyaspor ile Çaykur Rizespor, 2-2 berabere kalarak 1'er puan aldılar. 
     Antalyaspor, Çaykur Rizespor karşısında ilk yarıyı 1-0 önde kapadı. 
     Bayanların, öğrencilerin ve çırakların ücretsiz olarak izlediği maça ilgi büyüktü. Konuk takım Çaykur Rizespor'un az sayıdaki taraftarı maçı portatif tribünde izledi. Maçın ilk yarısı orta alan mücadelesi biçiminde geçerken, kalecilere fazla iş düşmedi. 
     7. dakikada Çaykur Rizesporlu Ümit'in rakip ceza alanına 
     gönderdiği topu, Antalyasporlu Uğur kaleciye geri pas yaptı. Top, direğin yanından az farkla kornere çıktı. 24. dakikada Antalyaspor'un golü geldi. Mustafa Gürsel, Çaykur Rizespor ceza alanı içinde kale önünde bulunan Saffet'e pasını verdi. Saffet, topa dokunarak takımının golünü kaydetti 1-0. 32 dakikada Çaykur Rizespor ceza alanına topla dalan Atilla'nın vuruşunda, top kalecide kaldı. Bundan sonraki dakikalarda gol olmayınca, maçın ilk yarısı ev sahibi Antalyaspor'un 1-0 üstünlüğüyle sona erdi. 50. dakikada Antalyasporlu Kamil'in ceza alanına gönderdiği topu alan Mustafa Gürsel, kaleciyle karşı karşıya kaldı. Bu futbolcunun vuruşunda, top az farkla auta çıktı. 59. dakikada Antalyaspor'da, Engin çıktı, yerine Fatih xx girdi. 60. dakikada Antalyasporlu Fatih, 62. dakikada ise Çaykur Rizesporlu Recep sarı kart gördü. 64. dakikada Çaykur Rizespor'un golü geldi. Koray'ın ortaladığı topu iyi izleyen Recep, kaleci Kingston'un solundan topu ağlara gönderdi 1-1. 70. dakikada Çaykur Rizespor'da, Koray çıktı, yerine Oumar xx girdi. 72. dakikada Antalyaspor'da Uğur'un yerine Eyüp xx oyuna alındı. 77. dakikada Çaykur Rizesporlu Ümit sarı kart gördü. 78. dakikada Antalyalpor'un 2. golü geldi. Mustafa Gürsel'in ortaladığı topu Saffet tamamladı. Kaleciden dönen topa yeniden vuran Saffet, kendisinin ve takımının 2. golünü kaydetti 2-1. 84. dakikada Çaykur Rizespor'da Erhan çıktı, yerine Okan girdi. 90. dakikada Antalyaspor kalecisi Kingston, Ümit'i ceza alanı içinde düşürünce, hakem Metin Tokat penaltı noktasını gösterdi. Penaltı atışını kullanan Ümit, takımına beraberliği getirdi 2-2. Karşılaşma da 2-2'lik eşitlikle sonuçlandı. 
     






</TEXT>
</DOC>
