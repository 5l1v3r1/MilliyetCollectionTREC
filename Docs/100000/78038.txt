<DOC>
<DOCNO> 78038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/son/sonspo15.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes'in savunmacısı Ömer, Avrupa Ligi'nde üçlük lideri... 
</HEADLINE>
<TEXT>

     Basketbolda Erkekler Avrupa Ligi'nde Efes Pilsen'den Ömer Onan, 3 sayılık atışlarda 1. sırada bulunuyor. 
     Ligde, Maccabi Elite Tel Aviv-Ülkerspor maçı dışında 5. hafta geride kalırken Efes Pilsen'den Ömer Onan, 5 maçta 17 kez denediği 3 sayılık atışlarda 11 kez topu çemberden geçirerek 64.70'lik yüzdeyle ilk sırada yeraldı. 
     Yine Efes Pilsen'den Marcus Brown, 4 maçta 11 kez top çalarak 2.75'lik bir ortalamayla 2. sırada bulunuyor. 
     Rusya'nın ÇSKA Moskova takımında başarılı bir sezon geçiren Türk basketbolcu Mirsad Türkcan ise bu hafta 5 maçta 37 ribaundla maç başına 10.60'lık bir ortalamayla 2. sırada yeralıyor. 
     Yunanistan'ın Olimpiakos takımından Alphonso Ford, MVP ''En Değerli Oyuncu'' ve 126 sayıyla sayı krallığında ilk sırayı alırken, ribaundlarda İtalya'nın Scavolini Basket Pesaro takımından Joseph Blair, asistlerde İspanya'nın TAU Ceramica Vitoria takımından Elmer Bennett, bloklarda yine İtalya'nın Kinder Bologna takımından Matjaz Smodis, birinci sırada bulunuyor. 
     2 sayılık atışlarda Panatinaikos'dan Gionnis Giannoulis, 1 sayılık atışlarda da İspanya'nın Real Madrid takımından Eduardo Hernandez, ilk sırada dikkat çekiyor. 
     





</TEXT>
</DOC>
