<DOC>
<DOCNO> 50540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/04/yazar/toker.html </URL>
<DATE> 2001/11/04/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
"Tasarruf Tasarruf " derken.. 
</HEADLINE>
<TEXT>

     Mecliste 2002 yılı bütçesi üzerindeki çalışmalar sırasında milletvekilleri artık "inanılmaz bir kanun"u, her halde yürürlükten kaldıracaklardır. Bu, sadece kanun tekniği bakımında "inanılmaz bir kanun" değildir. Aynı zamanda, herkesin "Tasarruf Tasarruf " diye başını duvarlara vurduğu bir sırada devletin kasasına gitmesi gereken "yılda trilyonlarca lira"nın "Hasan'ın böreği" gibi yağmalanmasına yol açmaktadır. 
     Hem de tam on yıldır 1992 bütçesinden itibaren.. 
     Kanun "İstanbul Kentinde Yapılacak Olimpiyat Oyunları Kanunu"dur. 1992 yılında "2000 Olimpiyatlarını İstanbul'a alıyoruz" gözboyacılığıyla Meclise kabul ettirilmiş bu kanunun üzerinden tam üç "Olimpiyat kararı" geçtiği halde bunların hiç biri İstanbul'a verilmemiştir. Gözboyacılar her seferinde "Bu kez olmadı Gelecek defaya.." pişkinliğiyle yağmayı sürdürmüşlerdir. 2000 Olimpiyatları Sidney'e, 2004 Olimpiyatları Atina'ya, 2008 Olimpiyatları Pekin'e gitmiştir ve şimdi fütursuzca "2012 Olimpiyatları bizimdir" yutturmacası tezgaha konulmuştur. Halbuki bu konudan biraz haberdar herkes bilmektedir ki, geçerli konjonktür içinde İstanbul'un ne 2012, hatta ne 2022 Olimpiyatları için en ufak bir şansı bulunmaktadır. Ama "inanılmaz kanun" yürürlükte tutulduğu takdirde, Milli Olimpiyat Komitesinin MOK sultası altındaki İstanbul Olimpiyat Oyunları Hazırlık ve Düzenleme Kuruluna HDK yüzlerce trilyon lira akmaya devam edecek ve yağma sürecektir. 
     Bu kanun niçin "inanılmaz bir kanun"dur Çünkü "açılış tarihi" belirtilmeyen bir hayali Olimpiyatın "kapanışından sonraya kadar" yürürlükte kalacağı öngörülmektedir. Yani, bir İstanbul Olimpiyatı ancak 3012 yılında gerçekleşirse, 3012 yılına kadar İşi tezgahlayanların becerikliliğini görüyor musunuz 
     
Böreğe bakın, böreğe      Gerçekten "inanılmaz kanun"a göre 1992'den beri her yıl 
     - Spor Toto hasılatının 1'i, 
     - Milli Piyangonun yıllık safi hasılatının 5'i, 
     - Konut Fonunda toplanan aylık gelirin 1'i, 
     - İstanbul Büyükşehir Belediyesinin tasdik edilen bütçesinin 1'i. 
     - At yarışları müşterek bahis hasılatının 1'i, 
     - Her yıl konsolide devlet bütçesinden ayrılan pay bu HDK'ya gitmektedir. 
     Bu kadar mı Hayır. Kanunun g fıkrasına göre "ve diğer gelirler". 
     " 1" oranları sizi yanıltmamalıdır. Daha "paranın pul olmadığı yıl"larda sadece İstanbul Belediyesinin " 1"i trilyonlarca lira tutuyordu. 
     Bütün dünyada, Olimpiyat heveslisi veya değil, hiç bir ülkede böyle bir kanun yoktur ve doğrusu ya MOK Türkiye'de bunu çıkartabildiğinden dolayı "haklı olarak" övünmektedir. Az başarı, değildir bu. Her ülke, olimpiyatının alt yapısını elbette devletin de desteğiyle, ama devlet dışı kaynaklardan finanse etmektedir. Bizdeki, bu sebepten de bir "Yağma Hasan'ın böreği" oluşturmaktadır. 
     MOK'nın sultasındaki HDK'nın, "alt yapı tesislerini"n yapımını hangi ölçülerle yürüttüğü hususunda da mesela spordan sorumlu Devlet Bakanı Fikret Ünlü HDK'nın müteahhit adına istediği ekstra 5 milyon doları niçin ve - bütün ısrarlara rağmen - nasıl ödettirmediğini pek ala "kanun koyucuları"na anlatabilir. Bütçenin yöneticisi Maliye Bakanı Sümer Oral da bu kanunun bir "inanılmaz kanun" olduğunu ve artık lütfen kaldırılması gerektiğini hem onlara, ama hem de, bu hususlardaki hassasiyeti artmış kamuoyuna açıklayabilir. 
     Her halde, ipliği pazara çıkmış bu "inanılmaz kanun"un yürürlükte tutulması, biraz ayıp olmaktadır. 
     







Akrep’lere... 


KKTC, Rumlara teslim edilmez 


Bir beyin fırtınası Türkiye kilitlendi sahaya inmeliyiz 


Aşkın son kullanma tarihi 


Fikriye'nin sırrı 


Öğretmen açığı ve köyler 


Mayorka'da zoraki diyalog 


Aşk yabani bir hayvandır 


Kuşkumuz hala devam ediyor... 


Askeri kazanım ve AB 


Tüketici memnunsa Aria büyür 


İki yanıt 


"Tasarruf Tasarruf " derken.. 


Türkiye için ağlama Arjantin 


Irak bizim için önemli bir pazar 


Derviş sussun BOTAŞ konuşsun 


</TEXT>
</DOC>
