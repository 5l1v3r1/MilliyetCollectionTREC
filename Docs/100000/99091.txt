<DOC>
<DOCNO> 99091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/son/sondun20.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Madagaskar'da şiddetli bir tür grip virüsü yüzünden 62 kişi öldü 
</HEADLINE>
<TEXT>

     Madagaskar'da, nedeni belirlenemeyen virüse bağlı çok şiddetli bir tür gripten, bir haftada 62 kişinin öldüğü bildirildi. 
     Sağlık Bakanı Andry Rasamindrakotroka, yaptığı açıklamada, ''Son bir hafta içinde Antananarivo'nun güneydoğusundaki İkongo köyünde nedeni belirlenemeyen ve virüse bağlı çok şiddetli bir tür gripten 62 kişinin öldüğünü tespit ettik. Hastalık, özellikle çocuk ve yaşlıları etkiledi'' dedi. 
     Rasamindrakotroka, ölenlerden 60'ının hastaneye zamanında başvurmadıkları için tedavilerinin gecikmesi üzerine hayatını kaybettiğini, hastaneye zamanında başvuran diğer 150 kişiden ise ikisinin öldüğünü belirtti. 
     Sağlık yetkililerinin araştırmalarda bulunmak için bölgeye gittikleri, ölü sayısının artabileceği bildirildi. 
     





</TEXT>
</DOC>
