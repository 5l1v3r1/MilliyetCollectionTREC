<DOC>
<DOCNO> 94001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/ekonomi/eko07.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Beko 24 saat uyumuyor 
</HEADLINE>
<TEXT>

Avrupa pazarında liderliğe soyunan Beko, artık üç vardiya 24 saat çalışıyor 
     EKONOMİ SERVİSİ 

     Beko Elektronik, televizyon pazarında Avrupa liderliğini yakalamak amacıyla 24 saat üretime devam ediyor. 2005’te yılda 6 milyon adetlik TV üretimiyle, bir milyar dolarlık ciroyu hedefleyen şirket, günde üç vardiya, 24 saat çalışıyor. Beko Elektronik Genel Müdürü Ali Sümerval, bu yılın ilk altı ayında 2 milyon adet TV ürettiklerini bu rakamın yıl sonunda 4 milyon adede ulaşacağını söyledi. 
     2002 için ürün geliştirmeye beş milyon dolar, kapasite artırımına 20 milyon dolar bütçe ayırdıklarını belirten Sümerval, 68 ayrı pazara ihracat yaptıklarını kaydetti. 
     Sümerval, "Toplam 7.6 milyon televizyon üretiliyor bu rakamla Türkiye, Avrupa’nın en büyük üreticisi. Gelecek yıl toplam üretimi 12 milyona çıkarıp pazarın yüzde 50’sinin sahibi olacağız" dedi. 
     Sony ile evinde rekabet için biraz zamana ihtiyaçları olduğunu belirten Sümerval, kriz yılında bin 335 adet yeni iş imkanı sağladıklarını ayrıca, yaz sonuna kadar iki önemli proje açıklayacaklarını belirtti. 
     



 EKONOMİ 




















</TEXT>
</DOC>
