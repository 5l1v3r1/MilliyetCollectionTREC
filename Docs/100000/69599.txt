<DOC>
<DOCNO> 69599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/son/soneko09.html </URL>
<DATE> 2002/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakü-Ceyhan hattı 2005 yılına kadar devreye girecek 
</HEADLINE>
<TEXT>

     Hazar Denizi'ndeki zengin enerji kaynaklarının değerlendirilmesinin, bölge ülkelerindeki yaygın yolsuzluklar ve yasaların yetersizliğince engellendiği öne sürüldü. 
     ABD'nin Hazar enerji kaynaklarından sorumlu temsilcisi Steven Mann, Hazar kaynaklarıyla ilgili Moskova'da düzenlenen konferansta yaptığı konuşmada, yolsuzluklardan ve yasal üzenlemelerin yetersizliğinden kanaklanan engellemelerinin bölgeye yatırım yapan ABD'li ve diğer yabancı şirketlerde büyük rahatsızlık yarattığını söyledi. 
     ''Hazar bölgesi beklediğimiz gelişmeyi gösteremedi'' diyen Mann, bu engeller aşılmadıkça işlerin kendiliğinden düzelmeyeceğini ifade etti. 
     ABD temsilcisi, Hazar havzasında herşeye rağmen olumlu gelişmeler de kaydedildiğini belirterek, bunlar arasında Bakü-Ceyhan petrol boru hattı ile Şah Deniz doğalgaz boru hattı projelerini saydı. 
     Bakü-Ceyhun hattı ile Azerbaycan'ın Şah Deniz doğalgazını Türkiye'ye taşıyacak boru hattı konusunda çalışmaların sürdüğünü belirten Mann, her iki hattın da 2005 yılına dek faaliyete geçeceğini kaydetti. 
     






</TEXT>
</DOC>
