<DOC>
<DOCNO> 61988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/13/guncel/gun05a.html </URL>
<DATE> 2002/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Çatıdan düşen kar bayılttı 
</HEADLINE>
<TEXT>

Terastaki öğrencilerin kar topağı, liseli Deniz'in kafasına düştü. Genç kızın annesi, Dava açacağım’ dedi 
     İSMAİL POLAT İstanbul 

     Kadıköy'de lise öğrencisi Deniz Bozkurt'un 17 kafasına, bir dershanenin terasında oynayan öğrencilerin birbirlerine attığı kar topağı düştü. Yaralanan öğrenci hastaneye kaldırılırken, anne dershane yöneticilerine dava açacağını söyledi. 
     Faruk Nafiz Çamlıbel Lisesi 2. sınıf öğrencisi Deniz, annesi Hülya Bozkurt'la birlikte seviye tespit sınavına giderken, Halitağa Caddesi üzerindeki Dilko Dershanesi’nden kafasına bir kar kütlesi düştü. Baygınlık geçirerek yere yığılan Deniz'e ilk müdahale dershane yöneticileri tarafından yapıldı. Olay yerine gelen polis, genç kızı Haydarpaşa Numune Hastanesi'ne götürürken, anne Hülya Bozkurt dershane yöneticilerinden ve kar kütlesini atan öğrencilerden şik yetçi oldu. Anne Bozkurt, şunları söyledi 
     
     Yöneticileri suçladı 
     "Kızım ölebilirdi. Dershane yöneticileri, karla kaplı terasın kapısını açan öğrencilerin kartopu oynamasına izin vermemeli. Aynı öğrenciler kar kütlelerinin yanı sıra içtikleri plastik çay bardaklarını da sokaktan geçenlerin üzerine atıyordu. Böyle sorumsuzluk olmaz." 
     Nöroşirürji Kliniği'nde kafatası röntgeni çekilen genç kızın kazayı ucuz atlattığı belirtildi. Polis, olayla ilgili soruşturma başlattı. 
     



 GÜNCEL 

























</TEXT>
</DOC>
