<DOC>
<DOCNO> 93630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/yasam/yas08.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bak dinozor geçiyor eylem yapıyor... 
</HEADLINE>
<TEXT>

Fosil yakıtların kullanımını protesto eden Greenpeace, bu defa da Boğaz’dan dinozor maketi geçirerek eylem koydu 
     TAHSİN AKSU 

     Uluslararası çevre örgütü Greenpeace, büyük petrol şirketlerini protesto amacıyla bir dinozor maketiyle İstanbul Boğazı’nda eylem yaptı. 
     İstanbul’da bulunan Greenpeace’e ait "Esperanza" adlı geminin, kentten ayrılışı nedeniyle basın toplantısı düzenlendi. Greenpeace Enerji Kampanyası Sorumlusu Melda Keskin, dünya devletlerinden taleplerinin, petrol ve kömür gibi tehlikeli fosil yakıtlardan vazgeçilerek, acilen yenilenebilir enerjilere geçilmesi olduğunu belirtti. Keskin, dünya iklimini, çevreyi ve boğazları tehdit eden fosil yakıtlara olan bağlılığı sorgulamak için en uygun yerin İstanbul Boğazı olduğunu ifade etti. 
     Toplantının ardından, Greenpeace üyeleri, üzerinde büyük petrol şirketlerinin isimleri yazılı bulunan, dev bir dinozor maketini Bo-ğaz’da dolaştırarak eylem yaptı. 
     



 YAŞAM 



















</TEXT>
</DOC>
