<DOC>
<DOCNO> 84598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/son/sonspo12.html </URL>
<DATE> 2002/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Kupası rekorları... 
</HEADLINE>
<TEXT>

     Futbolda Dünya Kupası Finalleri tarihi, rekorlarıyla da göz dolduruyor. 
     Takımlar klasmanında, kupa tarihinin en fazla şampiyon olan takımı, 4 birincilikle Brezilya. Dünya futbolunun kuşkusuz en önemli ülkesi olan Brezilya, 1958, 1962, 1970 ve 1994 finallerinden zaferle ayrılan takım oldu. Brezilya, başarılı performansına paralel olarak, galibiyetle, finaller tarihinin en çok kazanan takımı unvanını da elinde bulunduruyor. 
     Finallerde peşpeşe yenilmeme rekoru ise yine Brezilya'ya ait. Latin ekibi, 1958 6 , 1962 6 ve 1966 1 finallerinde toplam 13 maçtan yenilmeden ayrıldı. 
     Brezilya, finallere en fazla katılan takım unvanına da sahip. Futbol cambazları, 1930, 1934, 1938, 1950, 1954, 1958, 1962, 1966, 1970, 1974, 1978, 1982, 1986, 1990, 1994 ve 1998 finallerine katılma başarısını gösterdi. 
     Kupada en fazla final oynayan takımlar ise 6'şar kez olmak üzere Brezilya 1950, 1958, 1962, 1970, 1994, 1998 ve Almanya 1954, 1966, 1974, 1982, 1986, 1990 . 
     Finallerin en fazla maç kaybeden takımı ise 19 mağlubiyetle Meksika. Katıldığı her turnuvanın ilgi çeken ekiplerinden olan Meksika, 9 yenilgiyle, katıldığı finallerde 1930, 1950-58 peşpeşe en fazla yenilgi alan takım unvanına da sahip bulunuyor. 
     Finallerin en fazla berabere kalan takımı unvanı ise İrlanda'da. Ada ülkesi, 1990 finallerinde 4 maçtan beraberlikle ayrıldı. 
     Ard arda galibiyet rekoru ise 7 maçla 1934-1938 İtalya'ya ait. Finaller tarihinin en fazla gol olan karşılaşması, 1954 finallerinde oynanan ve 12 kez filelerin havalandığı 7-5 sona eren Avusturya-İsviçre maçı. 
     1982 finallerinde El Salvador'u 10-1 ye nen Macaristan ise finaller 
     tarihinin bir maçta en çok gol atan takım unvanını elinde bulunduruyor. Finaller tarihinin en fazla gol atan takımı da Macaristan. Macar ekibi 1954 finallerinden, rakip kalelere gönderdiği 27 golle ayrıldı. Finallerin ard arda galiyet yüzü göremeyen takım unvanını taşıyan ekibi ise Bulgaristan. Balkan ekibi, 1962-74, 1986 ve 1994 finallerinde toplam 17 maç galibiyet alamadı. 
     
     BİREYSEL REKORLAR 
     Finallerde bir maçta en fazla gol atan futbolcu unvanı, Oleg Salenko'ya ait. Rus futbolcu, 1994 finallerinde Kamerun kalesine 5 gol gönderdi. 
     Bir final maçından en fazla gol atan futbolcu ise Geoff Hurst. 
     Golcü futbolcu, 1966'da oynanan İngiltere-Batı Almanya finalinde fileleri 3 kez havalandırdı. 
     Bir turnuvadaki en fazla golü atan oyuncu, 13 golle 1958 finallerinin yıldızı olan Fransız Just Fontaine. 
     Finaller tarihinin en çok gol atan oyuncusu ise 1970 ve 1974 finallerinde toplam 14 gol kaydeden ünlü Alman futbolcu Gerd Müller. 
     Finallerin hat-trick kralı ise Macar Sandor Kocsis. Macar futbolcu, 1954 finallerinde Güney Kore ve Batı Almanya'ya 3'er gol atmayı başardı. 
     Katıldıkları 4 finalde de gol atmayı başaran Brezilyalı Pele ve Batı Almanya oyuncusu Uwe Seeler 1958-70 , bu alandaki rekorun da sahipleri. 
     Finallerin en uzun süre gol yemeyen kalecisi, 1990 Dünya Kupası'nda, 517 dakika ile İtalyan Walter Zenga. 
     Finallerde en çok oynayan futbolcu, 1986-98 yılları arasında Almanya formasını 25 kez giyen Lothar Matthaeus. 
     En fazla finale katılan futbolcular da 5'er kez olmak üzere, yine Alman Lothar Matthaeus 1986-98 ve Meksikalı Antonio Carbajal 1950-66 . 
     Finallerde forma giyme şansı yakalayan en genç oyuncu, 1982 finallerine katılan Kuzey İrlandalı Norman Whiteside. Adalı futbolcu, finallerdeki ilk maçına çıktığında 17 yaş 41 günlüktü. 
     Finallere katılan en yaşlı oyuncu unvanı ise Kamerunlu Roger Milla'ya ait. Tecrübeli yıldız, 1994 finallerinde sahaya çıktığında, 43 yaşından 39 gün almıştı. 
     Roger Milla, finallerde gol atan en yaşlı futbolcu unvanına da sahip. Milla, 1994 finallerinde Rusya filelerine attığı golle bu unvanı elde etti. 
     Finallerde gol atma başarısını gösteren en genç futbolcu unvanı ise efsanevi yıldız Pele'ye ait. Brezilyalı oyuncu, 17 yaş 239 günlükken, 1958 finallerinde karşılaştıkları Galler'e gol atmayı başardı. 
     Finallerin en erken kaydedilen golü ise 1962 finallerinde Çekoslavakya forması giyen Vaclav Masek'e ait. Masek, Meksika maçının 16. saniyesinde, meşin yuvarlağı filelerle buluşturdu. 
     





</TEXT>
</DOC>
