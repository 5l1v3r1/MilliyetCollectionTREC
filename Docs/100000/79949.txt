<DOC>
<DOCNO> 79949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/23/son/sondun09.html </URL>
<DATE> 2002/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz yerel seçimlerinde katılımın yüzde 26 olmasından korkuluyor 
</HEADLINE>
<TEXT>

     İngiltere'de 2 Mayıs'ta yapılacak yerel seçimlere katılımın çok düşük olacağından endişe ediliyor. 
     ICM kamuoyu araştırma kuruluşunun The Guardian gazetesi için yaptığı araştırmanın sonuçları, halkın sadece yüzde 26'sının oy kullanacağını gösterdi. 
     Bu durumun bazı marjinal partilerin oylarının artmasına ve beklenenden fazla belediye yönetiminde söz sahibi olmalarına yol açmasından korkuluyor. 
     Özellikle İngiltere Milliyetçi Partisi'nin BNP sürpriz başarı kazanması ve belediyelerde ırkçı anlayışın hakim olması kaygısı yaşanıyor. 
     İngiltere'de yerel seçimlere katılım oranı yüzde 28 ile 1998 yılında en düşük seviyeye inmişti. 
     Bu arada 2 Mayıs'ta yapılacak yerel seçimlerde 174 belediyedeki 5900 sandalye yeniden partiler arasında paylaşılacak. 
     





</TEXT>
</DOC>
