<DOC>
<DOCNO> 68686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/son/sonspo05.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hido 11 sayı attı Kings Hawks'ı mağlup etti 
</HEADLINE>
<TEXT>

     ABD Profesyonel Basketbol Ligi'nde NBA , 16. hafta mücadelesine, bu sabaha karşı yapılan 7 maçla devam edildi. 
     Bu sezonun en iyi galibiyet yüzdesine sahip ekibi olan Pasifik Grubu lideri Sacramento Kings, kendi sahasında Atlanta Hawks'ı farklı skorla yenerek, . maçında 40. galibiyetini aldı. 
     Karşılaşmada sonradan oyuna girerek sahada 19 dakika kalan Kings'den Hidayet Türkoğlu, 11 sayı kaydetti. Türkoğlu, 3 sayılık atışlarda 1'de 0, 2 sayılık atışlarda 5'de 4 ve serbest atışlarda da 4'de 3'lük isabetle oynadı. Türkoğlu ayrıca, 2 savunma ribaundu aldı, 2 asist, 2 de blok yaptı. 
     Karşılaşmada Kings'den 7 oyuncu çift haneli sayı üretmeyi başarırken, en fazla göz dolduran oyuncular, 19 sayı, 12 ribaunt ve 5 asistle Chris Webber ve 14 sayı, 10 ribaunt, 4 asist ve 4 blokla da Yugoslav pivot Vlade Divaç oldu. 
     Konuk ekipte ise Jason Terry 17 sayı, Şerif Abdürrahim de 13 sayı, 9 ribaunt ve 5 asistle oynadı. 
     Atlantik Grubu lideri New Jersey Nets'in, kendi sahasında Golden State Warriors'a üstünlük sağladığı maçta, ev sahibi ekibin yıldız oyuncusu Jason Kidd, 26 sayı, 12 ribaunt ve 12 asistlik performansıyla göz kamaştırırken, kariyerindeki 44. ''triple double''ını gerçekleştirdi. Bu, lig tarihindeki en yüksek skorlu 6. ''triple double'' olarak da kayıtlara geçti. Nets'de ayrıca Lucious Harris, 19 sayı ve 7 ribaunt, Kerry Kittles da 18 sayıyla galibiyete büyük katkı yaptılar. 
     Ortabatı Grubu lideri Dallas Mavericks ise gruptaki en yakın takipçisi Minnesota Timberwolves'a evinde yenilince, Timberwolves, zirve yarışında Mavericks'i yakaladı. 
     Zorlu karşılaşmada konuk ekibi galibiyete taşıyan isimler olarak 36 sayı ve 7 asistle Chauncey Billups, 31 sayı, 4 ribaunt ve 5 asistle Wally Szczerbiak ve 17 sayı ve 12 ribauntla da Sloven pivot Radoslav Nesteroviç göze çarptılar. 
     Mavericks'de ise Kanadalı oyun kurucu Steve Nash'in 24 sayı ve 6 ribaunt, Adrian Griffin'in 15 sayı ve 4 ribaunt, Alman pivot Dirk Nowitzki'nin de 9 sayı, 12 ribaunt ve 5 asistlik performansları, galibiyete yetmedi. 
     Lige, yarın sabaha karşı yapılacak 8 maçla devam edilecek. 
     
     
NBA'de, günün sonuçları New Jersey Nets 123 Golden State Warriors 115 Dallas Mavericks 100 Minnesota Timberwolves 117 San Antonio Spurs 99 Memphis Grizzlies 93 Phoenix Suns 91 Seattle Supersonics 103 Sacramento Kings 99 Atlanta Hawks 79 Los Angeles Lakers 108 Boston Celtics 109 
     






</TEXT>
</DOC>
