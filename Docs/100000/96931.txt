<DOC>
<DOCNO> 96931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/spor/spo05.html </URL>
<DATE> 2002/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakan’a sürpriz 
</HEADLINE>
<TEXT>

Yıldız futbolcunun adının, Polonya’da yapılacak olan 60 bin kişilik Olimpiyat Stadı’na verileceği iddia edildi 
     MİLLİ Takımımız’ın başarılı golcüsü Hakan Şükür’ün adının Polonya’da yapılacak olan 60 bin kişilik Olimpiyat Stadı’na verileceği iddia edildi. Polonya’da yaşayan Yüksek Mimar Vahap Toy, yıldız futbolcunun babası Selmet Şükür’ün de içinde bulunduğu proje hazırlığı sırasında, Hakan Şükür’ün adının stada verilme önerisini Polonya Bakanlar Kurulu’na sunduğu belirtildi. Geçen hafta içinde bu ülkeye giden Milli futbolcu gerekli protokolü imzaladığı vurgulandı. 
     POLONYA’NIN Biala Podlaska Bölgesi’nde kurulacak olan Uluslararası havaalanı ve Ekonomi Bölgesi Projesi kapsamındaki Olimpiyat Köyü’nün içinde yer alacak olan stadın, 2006 yılında tamamlanacağı açıklandı. Resmi girişimler sonrasında ruhsatı onaylanan Olimpiyat Stadı’nın açılışında Türkiye, Brezilya, Almanya, Güney Kore, Senegal ve Polonya Milli Takımları’nın katılacağı bir turnuvanın düzenlenmesinin planlandığı bildirildi. 
     TATİLİNİ Çeşme’de sürdüren Hakan Şükür, İngiltere’de beş takımla görüştüğünü açıkladı. Yıldız futbolcu, "İtalyan futbolunda kriz var. Parma ile bonservis sorunumun çözülmesi durumunda birini tercih edeceğim. Artık ilk 11’de sürekli forma giymek istiyorum. Beşiktaş gibi bir takım tarafından istenmek çok güzel. Dünya Kupası’nda İlhan Mansız ile çok iyi bir ikili oluşturduk. Türkiye’ye de dönebilirim. Her şey 1-2 hafta içinde netleşecek" dedi. 
     



 SPOR 
























</TEXT>
</DOC>
