<DOC>
<DOCNO> 64175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/son/sonspo09.html </URL>
<DATE> 2002/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Takım Sorumlusu "İngiltere ile grup liderliği için oynarız" 
</HEADLINE>
<TEXT>

     Portekiz'de, 2004 yılında düzenlenecek olan 12. Avrupa Futbol Şampiyonası'nın eleme gruplarının kura çekiminden sonra bir değerlendirme yapan Futbol Federasyonu Milli Takımlar Sorumlusu Selami Özdemir, ''İngiltere ile grup birinciliği için mücadele ederiz'' dedi. 
     Türkiye ile birlikte İngiltere, Slovakya, Makedonya ve Liechtenstein'ın 7. Grup'ta mücadele edeceğini kaydeden Özdemir, şunları söyledi 
     ''Biz başkan Haluk Ulusoy ile birlikte kura çekimini izlerken, Almanya, İskoçya, İzlanda, Litvanya ve Faroe Adaları'ndan oluşan 5. 
     Grub'a düşsek dedik. Ancak bizim için farketmez. Çünkü görüldüğü gibi biz 1. torbadan kuraya katıldık. Ayrıca, 1. torba ile 2. torba takımları arasında da fazla bir fark yok. Grubumuzdaki takımlardan Makedonya ve Slovakya'yı zaten tanıyoruz. Dünya Kupası Eleme Grubu'nda bu 2 takıma puan kaybetmiştik. Ancak, bu kez daha dikkatli olacağız. 
     Biz grupta İngiltere ile birincilik için oynarız.'' 
     






</TEXT>
</DOC>
