<DOC>
<DOCNO> 66893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/yasam/ayas.html </URL>
<DATE> 2002/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Öldürüp üzerine çiçek diktiler... 
</HEADLINE>
<TEXT>

İzmir’de kaybolan minik Melek’i, fidye için alt kat komşularının kaçırıp boğduğu, gömdükleri yer belli olmasın diye de üzerine fidan diktikleri ortaya çıktı 
     MURAT EĞİLMEZ, TAYLAN YILDIRIM İZMİR DHA 

     İzmir Karşıyaka’da geçen pazartesi evinin önünden kaçırılan ve dün sabaha karşı cesedi bulunan Melek Kalkan’ın 3 katil zanlıları, komşuları çıktı. Kısa sürede melek gibi bir kızın katillerinin bulunmasını sağlayan operasyon, polisin, Karşıyaka 1664 Sokak, 39 numaradaki evi 24 saat gözetime almasıyla başladı. Zanlıların aileden 20 milyar lira fidye istemek için telefon etmeleri üzerine, son aramanın Gümüşpala semtinde bir ankesörlü telefondan yapıldığı belirlendi. 
     
     Sebep piyasaya borç’ 
     Ankesörlü telefon bulundu ve konuşmayı Mustafa Erdoğan’ın yaptığı anlaşıldı. Ardından Erdoğan 27 , çalıştığı Deniz Büfe’nin sahibi Osman Koçak 24 ve Özcan Sönmez 27 gözaltına alındı. Koçak’ın evinin, Kalkan ailesinin oturduğu apartmanda, büfesinin de aynı sokakta olduğu ortaya çıktı. Koçak, piyasaya 9 milyar liralık borcu nedeniyle Karşıyakalı ünlü bir işadamını kaçırmayı plandıklarını, ancak Melek’in babası Mehmet Kalkan’ın 20 milyarı olduğunu söylemesi üzerine bu işe karar verdiklerini itiraf etti. 
     
     Melek birini görünce.. 
     Zanlılar, küçük Melek’i nasıl kaçırdıklarını da şöyle anlattı 
     Erdoğan, evinin önünden kaçırdığı küçük Melek’i, Kalkan ailesinin de kaldığı apartmanın birinci katında oturan Koçak’ın evine götürdü. Küçük kızın elini ve ağzını bantladı, bir elektrik süpürgesi kutusuna koyup Gümüşpala’da yalnız yaşadığı evine taşıdı. Sönmez de Kalkan ailesine telefon ederek 20 milyar lira fidye istedi ve bir gün süre verdi. Çikolata ve şekerle oyaladıkları Melek’in Koçak’ı tanıması üzerine paniğe kapılan fidyeciler, çocuğu öldürmeye karar verdi. 
     
     Acılı baba Onları tanıyordum 
     Kaçırma haberinin basında çıkması üzerine, korkunç cinayeti hemen işleme kararı alan Erdoğan ve Koçak, geçen çarşamba günü küçük kızı elektrik kablosuyla boğarak öldürdü. 
     Minik Melek’in cesedini de, Erdoğan’ın evinin bahçesinde kazdıkları çukura gömen zanlılar, yeni açılan çukurun dikkat çekeceğini düşünüp üzerine de çiçek fidanı diktiler. 
     Acılı baba Kalkan, "Şerefsizleri ortaya çıkarttığı için Türk polisine teşekkür ediyorum. Katilleri tanıyordum ama böyle bir olay yapacaklarını tahmin etmedim" derken, polis, olay çıkabileceği ihtimalini dikkate alarak zanlılara olay yerinde tatbikat yaptırmadı. 
     



 YAŞAM 


















</TEXT>
</DOC>
