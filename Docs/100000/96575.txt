<DOC>
<DOCNO> 96575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/son/soneko15.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF'e göre şube kapatmalar yetersiz 
</HEADLINE>
<TEXT>

     Türkiye Masası şefi Juha Kahkonen başkanlığındaki IMF heyeti, Kamu bankaları ortak yönetim kurulu üyeleriyle yaptıkları görüşme ve teknik çalışmanın ardından, operasyonel yeniden yapılandırmadaki gelişmelerden genel olarak memnun olduklarını söylediler. 
     IMF heyeti ile yapılan görüşmelerde üç konu ele alındı. Bu konulardan birincisi şube kapatma, ikincisi çalışanların sözleşmeli statüye geçişi için belirlenen nihai tarih olan 30 Haziran itibarıyla sözleşmeliye geçenlerin sayısı, üçüncü olarak da 'ileriye doğru' özelleştirme stratejisi. 
     Görüşmelerde, ''Ziraat Bankası'ndaki sözleşmeliye geçiş oranının beklenenin üzerinde gerçekleştiği, Halk Bankası'nda bu oranının, beklenenin altında olduğu'' tespiti yapıldı. 
     
     ŞUBE KAPATMA YETERLİ DEĞİL... 
     IMF heyeti, şube kapatmaların, yeterli düzeyde olmadığı görüşünü taşırken, Banka yönetimi ise bu operasyonun, her ilçede bir kamu bankası şubesinin bulundurulması zorunluluğu nedeniyle yavaş işlediğini belirtti. 
     IMF, kamu bankaları operasyonel yeniden yapılandırılmasında en son süreç olan özelleştirmeye hız verilmesini isterken, özelleştirme stratejisinin belirlenmesi için bir ya iki ay içinde danışman bir bir firma tutulacak. Danışman firma, Hazine ile birlikte belirlenecek. 
     Danışman firma, kamu bankalarının, iştiraklerini de dikkate alarak özelleştirilmesi konusunda bir modelin belirlenmesi için çalışmalarda bulunarak, en kısa süre içinde raporunu hazırlayacak. 
     





</TEXT>
</DOC>
