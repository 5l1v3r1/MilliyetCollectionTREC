<DOC>
<DOCNO> 72083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/spor/spo05.html </URL>
<DATE> 2002/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Milan kaynıyor 
</HEADLINE>
<TEXT>

Fatih Terim’i uzaklaştırdıktan sonra göreve gelen Ancelotti hedefteki adam haline geldi.Terim ise RAI televizyonunda, Çizme’ye dönüş sinyali verdi 
     İTALYAN basını, Bologna yenilgisi sonrası Şampiyonlar Ligi hedefinden bir hayli uzaklaşan Milan’da eleştiri oklarını Teknik Direktör Carlo Ancelotti’ye çevirdi. İtalyan teknik adamın takımı kötü çalıştırdığı yazılırken, Corriere dello Sport, "Sadece Şampiyonlar Ligi’ne katılmak ve UEFA Kupası’nı kazanmak, Ancelotti’yi kurtarabilir" yorumunu yaptı. Gazeteler, Ancelotti’nin alternatifi olarak da Chievo’dan Del Neri’yi ön plana çıkardı. 
     MİLAN’IN eski teknik direktörü Fatih Terim ise İtalyan RAI televizyonunda İtalya’ya dönüş sinyalleri verdi. Terim, "İtalya’ya da geri dönebilirim, Avrupa’da başka takıma da gidebilirim. Zamana ve dinlenmeye ihtiyacım var" dedi. "Milan’da sizi kim aldattı " sorusuna cevap vermeyen Terim, Ancelotti’nin en büyük şansının Milan’ın içinden gelmesi olduğunu söyledi. İtalyan basını, Ümit için de olumlu görüş belirterek, "En azından deniyor" diye yazdı. 
     



 SPOR 






























</TEXT>
</DOC>
