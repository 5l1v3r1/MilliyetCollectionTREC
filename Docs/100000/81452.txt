<DOC>
<DOCNO> 81452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/01/son/sondun27.html </URL>
<DATE> 2002/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Çek Cumhuriyeti ve İspanya'da 1 Mayıs gösterileri 
</HEADLINE>
<TEXT>

     Çek Cumhuriyeti'nde, Brno kentinde 1 Mayıs gösterilerine katılanlarla polis arasında çatışma çıktığı bildirildi. 
     CTK ajansının haberinde, yaklaşık 200 göstericinin yürüyüşü sırasında polise taş ve şişe atıldığı, polisin de buna copla karşılık verdiği belirtildi. 
     Haberde, polisin göstericilere, çoğunluğu dazlaklardan oluşan yaklaşık 150 kişilik aşırı sağcı grupla aralarında çatışma çıkmaması amacıyla müdahale ettiği kaydedildi. 
     
     İSPANYA 
     İspanya'daki 1 Mayıs gösterilerinde işçiler, hükümetin işsizlik ödenek sistemiyle ilgili getirmeyi planladığı değişiklikleri protesto ettiler. 
     Madrid'de 60 bin civarında kişinin gösteriye katıldığı, bu sayının önceki yıllara kıyasla daha yüksek olduğu bildirildi. 
     Karnaval atmosferinde geçen gösteride sendika liderleri, işçi haklarının kısıtlanmasıyla mücadele konusunda kararlılıklarını belirttiler. 
     





</TEXT>
</DOC>
