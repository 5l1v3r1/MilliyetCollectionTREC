<DOC>
<DOCNO> 55463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/04/yazar/bila.html </URL>
<DATE> 2001/12/04/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Türkiye ve Avrupa ordusu 
</HEADLINE>
<TEXT>

     Türkiye, önceki gün toplanan zirve sonrasında Avrupa Güvenlik ve Savunma Politikası Avrupa ordusu sürecine destek verdiğini açıkladı. 
     İki yıldır süren görüşmeler sonrasında Ankara'nın bu açıklamayı yapmasının altında istediği güvenceleri alması yatıyor. 
     Diplomatik ifadesi, Avrupa ordusunun NATO üyesi ülkelerin güvenliğini tehdit edecek şekilde bu ülkelere karşı kullanılmaması... 
     Türkiye açısından bunun somut anlamı ise şöyle ifade ediliyor 
     "Avrupa ordusu, Kıbrıs, Ege sorunları ve Türkiye'nin taraf olduğu çatışma alanlarında kullanılamayacak." 
     Türkiye'nin istediği güvence buydu... 
     Bir diğer isteği ise Avrupa ordusunun kullanılması sürecinde karar mekanizmasına katılmaktı. Bu isteğini ise tam olarak kabul ettiremedi. Avrupa Birliği üyesi olmadığı için bu talebin yetki aşımı olacağı yanıtıyla karşılaştı. Ancak buna karşın orta bir yol bulundu. Bu yola göre Avrupa Birliği, Avrupa ordusunun kullanılmasına ilişkin karar alırken Türkiye'yi "davet" edecek... 
     Ankara, davet olanağı tanınması ve Avrupa ordusunun Türkiye aleyhine kullanılmaması güvencesini alınca süreci desteklediğini açıkladı. 
     Peki bu güvence ve davet nasıl sağlanacak 
     Davet kararını Yunanistan veto ederse ne olacak 
     Ankara'ya göre varılan uzlaşma metni bu sakıncaları ortadan kaldırıyor. Ancak, bunu sağlayacak metni henüz açıklamıyor. Erken olduğunu düşünüyor. 
     Dışişleri yetkililerinin bu konuda verdikleri bilgiye göre, ABD, İngiltere ve Türkiye arasındaki "üçlü müzakere metni" bu sonucu doğuracak nitelikte. Bu metin Avrupa Birliği ve NATO organlarında ayrı ayrı oylanacak ve kabul edilmesi halinde Türkiye davet olanağı ve güvenceye kavuşmuş olacak. 
     Dışişleri yetkililerinin yorumuna göre Ankara, kendisi açısından Avrupa ordusu konusunu çözüm yoluna sokmuş durumda. 
     Yunanistan, "üçlü müzakere metni"nin oylanması sırasında veto yoluna gider ve Türkiye'nin girdiği yolu keserse ne olur 
     Dışişleri yetkililerinin bu soruya verdikleri yanıt ise şöyle 
     "Böyle bir durumda sorun artık AB, NATO ve Yunanistan arasında bir sorun niteliği taşır ve Atina'yı ikna etmek de AB ve NATO'ya düşer." 
     Yunanistan beklenen itirazını dün resmen açıkladı. Ankara şimdi Avrupa'nın ve ABD'nin Atina'yı ikna etmesini bekliyor. 
     
     







Her şey değişiyor 


Irak’a doğru... 


Türkiye ve Avrupa ordusu 


Denktaş'la Klerides'i bekleyen tarihi sorumluluk 


İki çalım 


"Ölmeyi öğrendiğinde yaşamayı da öğrenmişsin demektir " 


En önemli sınav hangisi 


Anlaşma şansı var mı 


Türküm, doğruyum, çalışkanım, vergi vermem 


Avrupa ordusu kararı Türkiye'yi AB'ye yakınlaştırır 


Köşeyi dönme çağının sonu 


Sakıp Ağa'ya bir çift sözüm var 


Banka boşaltmaya izin veren de suçlu 


- Ecevit iyi... Doktor musunuz - Babam doktor 


</TEXT>
</DOC>
