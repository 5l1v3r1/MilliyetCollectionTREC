<DOC>
<DOCNO> 51698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/11/yasam/yas02.html </URL>
<DATE> 2001/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanser doğuma engel değil 
</HEADLINE>
<TEXT>

Profesör Kutluk Oktay'ın dünyada yankı uyandıran yumurta dondurma’ yöntemi artık Türkiye'de de kanser tedavisi gören kadınlara 'annelik' şansı veriyor 
     AYŞEGÜL AYDOĞAN, LEYLA ATAMAN 

     Kanserli kadın ve erkekler de anne - baba olma şansına sahip. 
     ABD'de yaşayan Türk Profesör Dr. Kutluk Oktay'ın ilk olarak uygulayarak tüm dünyada yankı uyandırdığı 'yumurta dondurma' yöntemi artık Türkiye'de de uygulanıyor. 
     Oktay'ın yanında çalışan Dr. Güvenç Karlıkaya'nın İstanbul Memorial Hastanesi'nde başlattığı yöntem, şu ana kadar sekiz hastada uygulandı. Yumurta dondurma yöntemi özellikle kansere yakalanan ve tedavi görecek hastalar için büyük umut veriyor. Çünkü radyoterapi ve kemoterapi, kadının yumurta sayısını azaltarak çocuk sahibi olmasını engelliyor. Kadın, kanser tedavisinden sonra erken menopoza girebiliyor ve yumurtalık fonksiyonları tamamen durabiliyor. 
     
     Çocuksuz yaşayamam’ 
     Bunun için kanser tedavisine başlamadan önce kadının yumurtalık dokusunun bir kısmı ya da tamamı alınarak - 196 derecede saklanıyor. Tedavi sonrasında iyileşenlere anne olma şansı sağlanıyor. 
     Yöntemin uygulandığı sekiz hastadan biri olan Gamze Sapmaz 36 , geçen yıl meme kanserine yakalanmış. Onun durumu Dr. Karlıkaya'nın belirttiği hasta grubundan biraz farklı. 
     Çünkü Sapmaz'ın yumurtalık dokusu, kanser tedavisinden önce değil bittikten sonra alınıp dondurulmuş. 
     Tedavi gereği sağ memesi alınan ve kemoterapi gören Sapmaz, o dönemde yumurta dondurma yönteminden haberdar değilmiş. Kemoterapiye başlamadan uygulanması gereken yöntemi şansını denemek amacıyla uygulatmaya karar vermiş. Sapmaz, "İyileştim ama çocuğum olmadan da yaşamak istemiyorum. Çocuk olmayacaksa niye iyileştim ki’ dedim. Garanti veremeyiz’ dediler ama uygulanmasını talep ettim. Kendimi iyi hissediyorum, moral veriyor" diyor. 
     
rkeğin çaresi sperm dondurma      Spermin tedavi sonucu olumsuz etkilendiği kanser veya kronik böbrek yetmezliği olan erkekler de, aynı yöntemle baba olabiliyor. Acıbadem Hastanesi, Üreme Sağlığı Merkezi Sorumlusu Dr. Ayşe Aytoz, özellikle henüz çocuk sahibi olmamış, ilaçla ya da ameliyatla kanser tedavisi görecek erkek hastalar için sperm dondurulmasının önemli bir alternatif olduğunu söylüyor. Aytoz, bu konuda şu bilgileri veriyor "Özellikle testis kanseri, lenfoma gibi hastalığı olan erkekler bu yöntemden yararlanabilir. Sperm hücresi hasarına neden olan ilaçları kullanan erkeklerde, böbrek hastalarında ve bağ dokusu hastalığı olanlarda veya trafik kazası geçirerek omurilik yaralanması sonrası ejekülasyon yaşayan erkeklerde, elektrik uyarı ile elde edilen spermler dondurulabiliyor.." 
     



 YAŞAM 

















</TEXT>
</DOC>
