<DOC>
<DOCNO> 66477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/son/sontur26.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Caminin elektrik faturası yüksek gelince çatışma çıktı... 
</HEADLINE>
<TEXT>

     Trabzon'da Hacıkasım Muhittin Cami'nin müezzini ile caminin Yaşatma Derneği Başkanı arasında çıkan kavgada 1 kişi öldü, 2 kişi yaralandı. 
     Alınan bilgiye göre, Hacıkasım Mahallesi'ndeki Hacıkasım Muhittin Camii'nin müezzini Derviş Uzun 40 ile Hacıkasım Camii Yaşatma Derneği Başkanı Mehmet Şen 62 ile oğlu Mustafa Şen 40 arasında, camiye gelen elektrik faturasını yüksekliği nedeniyle tartışma çıktı. 
     Tartışmanın büyümesi üzerine iki tarafta, üzerlerinde bulunan silahlarla birbirlerine ateş etti. Yaralanan Mustafa ve Mehmet Şen ile Derviş Uzun, Numune Hastanesi'nde tedavi altına alındılar. 
     Mustafa Şen hastanede hayatını kaybederken, yaralanan Derviş Uzun'un hayati tehlikesinin sürdüğü bildirildi. 
     






</TEXT>
</DOC>
