<DOC>
<DOCNO> 72320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/yazar/pulur.html </URL>
<DATE> 2002/03/13/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Medeniyet öğren ayı " 
</HEADLINE>
<TEXT>

     BAZI okurların, yazarları "kayıkçı kavgası"na tutuşturmak gibi bir huyları vardır, sureti haktan görünerek kışkırtırlar 
     "Bak senin için ne yazmış, ağzının payını vermeyecek misin " 
     "O kim oluyor da, sizin için böyle yazıyor .. Şuna bir döşenin " 
     
     NE yalan söyleyelim, meslek hayatımızın ilk yıllarında bizim de dolduruşa geldiğimiz olmuştur lakin yıllar sonra bu tatlı tahriklere kapılmamayı öğrendik hem iki yazarın birbirlerine diyeceği varsa, mektup yazarlar, faks çekerler, e - mail gönderirler, onların "kayıkçı kavgası"ndan, okurlara ne 
     
     BÖYLE bir okurumuz da "smokinli kaymakamlar" konusuna takılmış bizi aradı 
     "Güngön Uras, smokinin medeniyet olduğunu yazdı, aynı gün, siz karşı çıktınız... Bu nasıl iş " 
     
     BASBAYAĞI iş Her gazetede, her yazar, diğer yazarın ne yazdığını bilmez ki, o da okurlar gibi yayımlanınca öğrenir. Güngör Uras'la bizim yazımızın aynı gün yayımlanması tamamen rastlantı, tesadüf... Günde en az, iki kere telefonla konuşuruz ama, çok ender, birbirimize, ertesi gün çıkacak yazımızdan söz ederiz. 
     
     OKURUMUZ hazırlıklı 
     "Güngör Uras'ın smokin medeniyettir, diyen yazısı, bana Melih Cevdet'in bir şiirini hatırlattı, evde kitabını aradım bulamadım, siz hatırlıyor musunuz " 
     
     HİÇ hatırlamaz olur muyuz 
     Şiirin adı "Medeniyet" 
     "Şu haline bak da utan" diye başlar 
     "Ne okuma bilirsin ne sayı Ne üstünde var, ne başında Ne midende ne kursağında Bari gel de görgünü arttır Medeniyet öğren ayı Yemek masası nedir, peçete nedir Çatal bıçak nedir gör Giymek şart değil ya Ayakkabı gör, gömlek gör İngiliz kumaşı gör naylon çorap gör Jartiyer bile görsen faydası var Tarak deyip de geçme Saçını tara da gör Kafan nasıl işlemeye başlar Kanalizasyon gördün mü sen hiç Gel de kanalizasyon gör Yemek şart değil ya Döner kebap gör, su böreği gör Ekmek gör be ekmek Ne görsen faydası var." 
     
     MEĞER okurun tuzağına düşmüşüz, biz şiiri bitirince atladı 
     "Acaba bu şiire ilave mümkün mü " 
     "Kardeşim şiirin sahibi Melih Cevdet Anday, adamın şiirine ilave yapılır mı " 
     "Canım mesela, dedik " 
     "Ne demek mesela " 
     "Hani ayakkabı gör, gömlek gör, İngiliz kumaşı gör, naylon çorap gör, jartiyer görsen bile faydası var, diyor ya, o araya smokin gör, diye eklesek olmaz mı " 
     "Hiç olur mu Şairine sormadan böyle şey yapılır mı " 
     "Canım o da kızmaz, hoş karşılar " 
     "Eeee bari oldu olacak lagos balığı neymiş, levrek balığı neymiş, onları da öğren ayı da diyelim " 
     "Aman ne iyi olur " 
     
     OKUR bu velinimetimiz, "Git işine yahu, bizimle kafa bulma " diye tersleyemeyiz ki 
     
     







Devlet ve toplum 


Kar fırtınası... 


İsrail'e kim dur diyecek 


Demokrasinin grisi olmaz 


İş yok ama takma bacak verebiliriz 


Kravatlı PKK 


Orta öğretim başarı puanı 


Bankalara sermaye desteği çözüm mü 


Siyanür, hukuk, siyaset, ticaret 


Teröre karşı atom mu 


Amerika, AB üyeliğimize karşı mı 


TOBB’da ince siyaset 


Çocuk pornosu ve savcılık tutumu 


"Medeniyet öğren ayı " 


Holdingler kadın yönetici fukarası 


Eğlenceli Avrupa Dersleri 


Vergiyi siz vermeyeceksiniz 


Bu yıl enflasyon inecek ise büyüyemeyiz 


</TEXT>
</DOC>
