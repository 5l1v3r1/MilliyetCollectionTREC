<DOC>
<DOCNO> 60317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/spor/SPO03.html </URL>
<DATE> 2002/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Capone göz korkuttu 
</HEADLINE>
<TEXT>

Brezilyalı futbolcu, ülkesinde yaptığı açıklamada, "Türkiye kolay lokma değil" dedi 
     GALATASARAY’IN Brezilyalı oyuncusu Capone, milli takımının gözünü korkuttu. Ülkesinde tatilde bulunduğu sırada en çok takip edilen internet sitesi Netgol’e Ay - Yıldızlı ekibimizi öven başarılı oyuncu, Brezilya Milli Takımı’na "Onları yenmek istiyorsanız çok çalışmanız gerekiyor" mesajını gönderdi. 
     CAPONE, Türkiye için "Dünya’nın en iyi takımlarından birisi" ifadesini kullandı. Brezilyalı oyuncu, "Kolay olduklarını kimse düşünmesin. Özellikle Galatasaray’ın başarılarından sonra Türkiye çok güçlü oldu. O yüzden dikkat etmemiz gerekiyor. Hakan gibi bir oyuncuları var. Gruptan rahatlıkla çıkarlar" dedi. 
     
Cezalara af yok      YÖNETİM tarafından bir süre önce futbolculara verilen 10’ar bin dolarlık cezanın geri alınmayacağı belirtildi. Sarı - Kırmızılı kulüp, futbolculara ödenecek olan ilk transfer taksitlerinden bu parayı kesecek. Yöneticiler bu cezayı caydırıcı bir önlem olarak aldıklarını ve geri adım atmalarının söz konusu olmadığını ifade ettiler. 
     
Capitao İstanbul’da      GALATASARAY’IN yeni Brezilyalısı Capitao, Antalya kampına katılıyor. Sarı - Kırmızılı yönetimin transfer etmek istediği 26 yaşındaki orta alan oyuncusu, dün gece geç saatlerde İstanbul’a geldi. Taffarel’in menajeri Frankie tarafından getirilen Capitao’nun hazırlık dönemi sırasında Teknik Direktör Mircea Lucescu tarafından deneneceği bildirildi. 
     
Cim-Bom start alıyor      SARI - Kırmızılı takım ikinci yarı hazırlıklarına bugün başlıyor. Devre arası tatilini bitiren Galatasaraylı oyuncular bugün Florya Metin Oktay Tesisleri’nde yeniden topla buluşacaklar. Bu arada kar yağışı devam ederse Antalya’daki kamp çalışmalarının tarihi erkene alınacak. Ayrıca Capone aile işleri nedeniyle bir kaç gün ekstra izin aldı. 
     
Teminat sıkıntısı      ARİF’İN transferinden doğan alacaklar nedeniyle Real Sociedad ile FIFA’lık olan Galatasaray, yeni ödeme planı konusunda İspanyol kulübünü ikna etti. Ancak Sarı - Kırmızılı kulüp şimdi de 2 milyon 350 bin dolarlık borcu karşılığı teminat verecek özel veya kamu bankası bulabilmek için girişimlere başladı. 
     
     



 SPOR 






















</TEXT>
</DOC>
