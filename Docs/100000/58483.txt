<DOC>
<DOCNO> 58483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/son/sonspo12.html </URL>
<DATE> 2001/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor 2 - Denizlispor 1 maç bitti 
</HEADLINE>
<TEXT>

     Birinci Süper Lig'de Kocaelispor, kendi evinde karşılaştığı Denizlispor'u 2-1 yendi. 
     Birinci Süper Lig'de Kocaelispor, Denizlispor ile yaptığı maçın ilk yarısını 1-0 önde tamamladı. 
     Denizlispor sahaya, geçen hafta trafik kazasında yaşamını yitiren Doğan Seyfi Atlı'nın anısına siyah formayla çıktı. Kocaelispor da sahaya, ''Başınız sağolsun, acınızı paylaşıyoruz'' pankartıyla çıktı ve futbolcular kollarına siyah bant taktılar. Maçı izlemeye gelen yaklaşık 3 bin Kocaelispor taraftarı, Doğan Seyfi'nin adını söyleyerek, konuk takımı tribünlere çağırarak alkışladı. Taraftarlar ayrıca, ''Horoz-Körfez elele'' biçiminde tezahürat yaparak, her iki takımı yeniden tribünlere çağırdılar. Maçtan önce de Doğan Seyfi için 1 dakikalık saygı duruşunda bulunuldu 
     Maçın ilk 10 dakikası, orta alan mücadelesi biçiminde geçti ve her iki takım da rakip kalede etkili olamadı. Daha sonra kanat akınlarıyla etkili olan Koaelispor, oyundaki üstünlüğü ele geçirdi. 
     12. dakikada Kocaelispor'un soldan Alex ile kullandığı köşe 
     atışında, ceza alanında topla buluşan Timko'nun kafa vuruşunda, top asz farkla auta çıktı. 13. dakikada sağdan gelişen Kocaelispor atağında, Ayew'in pasıyla topla savunmanın arkasında buluşan Ayman, ceza alanına girerken çarprazdan sert vurdu. Top, yandan auta çıktı. 19. dakikada Kocaelispor'un golü geldi. Alex'in sağ kanattan kullandığı serbest vuruşta, ceza alanında topla buluşan Ayew, kafayla topu kaleye gönderdi. Kaleci Abdoulaye'nin çeldiği topu, Serdar sert vuruşla filelere gönderdi 1-0. 22. dakikada Kocaelispor'un sol taraftan kazandığı köşe atışını Alex kullandı. Ceza alanına gelen topla buluşan Ayew'in kafa vuruşunda, top üstten auta çıktı. 41. daikada konuk ekip Denizlispor ilk ciddi atağını geliştirdi. Ali Tandoğan'ın kullandığı köşe atışında, ceza alanında topla buluşan Veysel, yakın mesaferden sert vurdu. Metin Mert, son anda yumrukla topu çelerek ceza alanı dışına gönderdi. Maçın ilk yarısı, ev sahibi Kocaelispor'un 1-0 üstünlüğüyle sona erdi. Kocaelispor, maçın ikinci yarısında da üstünlüğünü sürdürdü. Yakaladığı gol pozisyonlarından birini değerlendirebilen ev sahibi ekip, konuk takımın ender geliştirdiği ataklardan birinde kaydettiği gole engel olamadı ve 2. golü buluncaya dek sıkıntılı anlar yaşadı. Coulibaly'nin ikinci yarının hemen başında kırmızı kart görmesiyle 10 kişi kalan Denizlispor ise ilk yarıya oranla daha fazla etkili olmaya çalıştı. Tek forvetle mücadele eden konuk ekip, ikinci yarıda oyuna giren Muzaffer'in de başarılı futboluyla tehlikeli ataklar geliştirdi ve bunlardan 1'ini gole çevirmesine karşın sahadan puansız ayrıldı. Denizlispor, ikinci yarıya Hasan'ın yerine Muzaffer'i xxx oyuna alarak başladı. Aynı dakikada, Alex'e tekme atan Denizlisporlu Coulibaly kırmızı kart gördü. 55. dakikada sağdan gelişen Kocaelispor atağında, Ayman'ın pasında topla buluşan Serdar, sol çarprazdan sert bir vuruşla, topu direğin yanından auta gönderdi. 60. dakikada Alex'in kullandığı serbest vuruşta Serdar, topu kafayla Ayew'e aşırttı. Ayew'in sert kafa vuruşunda, top üstten auta çıktı. 66. dakikada Nuri'nin geri pasında, Metin Mert topu ceza alanı dışında kontrol edebildi. Metin Mert'in gelişigüzel uzaklaştırmak istediği top, Ali Tandoğan'da kaldı. Bu futbolcu, topu boş kale yerine auta gönderdi. 67. dakikada soldan gelişen Kocaelispor atağında, Nuri'nin pasında topla buluşan Ayew, sert vurdu. Top, üst direkten oyun alanına geri döndü. 69. dakikada Denizlispor beraberliğe ulaştı. Sağdan gelişen atakta, Muzeffer'in pasıyla ceza alanında buluşan Veysel, savunmanın da hatasından yararlanarak, topu Metin Mert'in solundan filelere gönderdi 1-1. Kocaelispor'da, 76. dakikada Faruk'un yerine Sawieh x , 78. dakikada da Cihan'ın yerine Cem Sinan x oyuna girdi. 80. dakikada kaleci Abdoulaye'nin uzun degajında, Kocaelispor savunmasından seken topla buluşan Muzaffer'in vuruşunda, top yandan auta çıktı. 82. dakikada Denizlispor kalesi önünde yaşanan karambolde, topla en son buluşan Ayew, takımını 2-1 öne geçiren golü attı. 83. dakikada Nuri'ye tokat atan Denizlisporlu Ali Tandoğan, kırmızı kart gördü. 87. dakikada Kocaelispor, Alex'in yerine Engin'i oyuna aldı. 89. dakikada bu kez Denizlispor'da, Timuçin'in yerine Mustafa Ceviz oyuna dahil oldu. Kalan dakikalarda gol olmayınca, maç ev sahibi ekibin 2-1 üstünlüğüyle sona erdi. 
     






</TEXT>
</DOC>
