<DOC>
<DOCNO> 59274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/son/sondun15.html </URL>
<DATE> 2001/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlin'deki yılbaşı eğlencesine 1 milyon kişi katılacak 
</HEADLINE>
<TEXT>

     Almanya'nın başkenti Berlin'deki tarihi Brandenburg kapısının önünde düzenlenecek yılbaşı eğlencesine 1 milyon 200 bin kişinin katılması bekleniyor. 
     Almanya'da 1 Ocak 2002 tarihinden itibaren yürürlüğe girecek 10, 20 ve 50 sentlerin arka yüzünde de resmi yer alan Brandenburg 
     kapısının her iki yanındaki meydanda, dünyanın en büyük ''açık hava partilerinden birinin'' düzenleneceği bildirildi. Öte yandan, onarım nedeniyle 1 yıldan fazla süre bir perde ile örtülü bulunan Brandenburg kapısının, Almanya'nın birleşmesinin yıldönümü olan 3 Ekim 2002'de yeniden açılacağı belirtildi. Berlin Şehir İdaresi, daha önce 2002 yılı Şubat ayında açılması öngörülen Brandenburg kapısındaki hasarın tahmin edilenden daha fazla olduğunu, bu nedenle 3 Ekim 2002'de açılacağını bildirdi. Berlin Anıtları Koruma Vakfı, yaklaşık 5 milyon marklık onarım masraflarını üstlenmişti. 
     






</TEXT>
</DOC>
