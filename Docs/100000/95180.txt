<DOC>
<DOCNO> 95180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/son/sontur35.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip Erdoğan "DSP'de istifalar daha da artar" 
</HEADLINE>
<TEXT>

     AK Parti Genel Başkanı Recep Tayyip Erdoğan, ''Partisine, şahsına ve ülkeye maalesef şu anda saygın davranmayan bir Başbakan var'' dedi. 
     Erdoğan, partisinin Of İlçe Teşkilatı'nda, gazetecilerin sorularını yanıtladı. Erdoğan, DSP'den istifalarla ilgili sorulara, istifaların daha da artacağını tahmin ettiklerini ifade ederek, şunları söyledi 
     '' Burada bir tespit yapmamız gerek. Mevcut hükümet, yerinde durmanın gayreti içindedir. Millet ısrarla bu hükümetten memmun olmadığını söylüyor. Halk memnun olmadığını, tüm kamuoyu araştırmaları bu hükümetin gitmesi söylemesine rağmen, şuanda parantez içinde söylenebilecek şeylerin dillendirildiği noktaya gelinmiş durumda. 
     Partisine, şahsına, ülkeye maalesef şu anda saygın davranmayan bir Başbakan var ülkenin başında.'' Herhangi bir seçim hükümeti içerisinde yer alıp almayacakları sorusuna ise Erdoğan, şu yanıtı verdi 
     ''Herhangi bir seçim hükümetine dışardan destek veririz, ama herhangi bir seçim hükümeti içerisinde yer almayız. Çünkü kurulacak olan seçim hükümetidir, bir icraat hükümeti değildir. AK Partisi'nin tanımı icraattır. AK Parti icraat için vardır. Bu konumda diğer noktalarda yer almayacaktır.'' 
     





</TEXT>
</DOC>
