<DOC>
<DOCNO> 60430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/son/sontur09.html </URL>
<DATE> 2002/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de kar kalınlığı 8 santimetreye ulaştı 
</HEADLINE>
<TEXT>

     İzmir'de, bu sabaha karşı yağan kar kent merkezini beyaza boyarken, son 30 yılda 12 defa kar yağdığı, en son kar yağışının 1996'nın Ocak ve Mart aylarında gerçekleştiği bildirildi. 
     Meteoroloji İzmir Bölge Müdürü Burhan Abalıoğlu'ndan alınan bilgiye göre, kentte dün gece hava sıcaklığı eksi 1 derece olarak gerçekleşti. Ocak ayında mevsim normallerinin 6 derece olduğunu belirten Abalıoğlu, dün gece yağan kar miktarının ''leke'' şeklinde olduğunu, yer yer ise 2 santimetreye ulaştığını söyledi. 
     İzmir'e en son 1996 yılının Ocak ve Mart aylarında 1 gün kar yağışı düştüğünü belirten Abalıoğlu, şöyle dedi 
     ''Her iki yağışta da 1'er santimetrelik yağış bırakmıştı. Daha önce ise 1993 yılı Ocak ayında 1 gün, Mart ayında 2 gün leke şeklinde yağmış, 1991 Aralık ayında 2 gün yağmış ve 3'er sartimetre bırakmış. 
     1979 yılı Ocak ayında yağış kar 8 santimetre olarak ölçülmüş ve 
     şimdiye kadar kent merkezinde yağan en çok kar yağışı olmuş.'' Burhan Abalıoğlu, kent merkezine son 30 yılda 12 defa kar yağdığını belirterek, aylara göre yağışları ise ise şöyle sıralandırdı 
     Ocak 1979 yılında 1, 1993 yılında 1, 1996 yılında 1 Şubat 1981 yılında 1, 1983 yılında 1, 1993 yılında 2 Mart 1988 yılında 1, 1992 yılında 1, 1996 yılında 1 Aralık 1991 yılında 2. 
     
     Yarın en soğuk gün 
     Burhan Abalıoğlu, İzmir'de ''en soğuk günün'' yarın olacağını belirterek, şöyle devam etti 
     ''İzmir'de de hava sıcaklığı yurdun bütün bölgelerinde olduğu gibi 1 hafta boyunca mevsim normallerinin altında seyredecek. İzmir'de 
     yarın hava sıcaklığı eksi 2-3 olarak bekleniyor. Bugün ise zaman zaman çok bulutlu ve hafif bir kar yağışı bekleniyor. Kıyı kesimlerde hafif, iç kesimlerde ise orta şiddette don olayı bekleniyor.'' Öte yandan İzmir- Ankara karayolunun önemli noktalarından Belkahve'de, ''buzlanma'' tehlikesine karşılık trafik, ekiplerce kontrollü olarak veriliyor. Yetkililer, İzmir Emniyet Müdürlüğü ve Karayolları Bölge Müdürlüğü'ne bağlı çok sayıda ekibin, trafiğin güvenli akması konsunda seferber olduğunu belirttiler. 
     
     Manisa da bembeyaz 
     Dün akşam başlayan kar yağışı Manisa'da da etkili oldu. Kent merkezinde kar kalınlığı yer yer 10 santimetreye kadar ulaştı. 
     Milli Eğitim İl Müdür Yardımcısı Cengiz Yıldızhan, yüksek kesimlerde kar yağışının daha etkili olduğunu, bu nedenle taşımalı eğitim yapan okullarda derslerin durdurulduğunu söyledi. 
     Turgutlu İlçesi'nde kar yağışı nedeniyle okullar tatil edilirken, Manisa-İzmir karayolunun da kazalar nedeniyle zaman zaman kapandığı ifade edildi. 
     Köy Hizmetleri Bölge Müdürü Kamil Kaya, Yurt Dağı çevresinde 15 köyün, Turgutlu İlçesi'ne bağlı Dağ Marmara'da ise 7 köyün yolunun kapalı olduğunu, ekiplerin yol açma çalışmalarına devam ettiklerini söyledi. 
     






</TEXT>
</DOC>
