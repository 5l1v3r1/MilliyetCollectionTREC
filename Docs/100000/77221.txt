<DOC>
<DOCNO> 77221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/guncel/gun02.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Tiyatrodan bir yıldız kaydı 
</HEADLINE>
<TEXT>
Kavruk Hasan’ ağlattı 
Milyonların Kavruk Hasan tiplemesiyle tanıyıp sevdiği sanatçı Savaş Yurttaş, 1.5 yıldır tedavi gördüğü kansere yenik düştü 
     YILDIZ YAZICIOĞLU ANKARA 

     Türkiye’ye, 1970’li yıllarda TRT’de haber saati öncesinde yayınlanan "5 Dakika" programındaki Kavruk Hasan tiplemesiyle kendisini sevdiren tiyatro sanatçısı Savaş Yurttaş, İngiltere’de daha önce gırtlak kanserini yenmiş olmasına rağmen dün akciğer kanserine yenik düştü. Yurttaş, akciğer kanseri nedeniyle 1.5 yıldır kemoterapi gördüğü Hacettepe Hastanesi’nde yaşamını yitirdi. 
     Ankara Sanat Tiyatrosu’nda çarşamba günü saat 10.00’da düzenlenecek törenin ardından Yurttaş’ın cenazesi, Kocatepe Camii’nde kılınacak cenaze namazı sonrasında Cebeci Asri Mezarlığı’nda toprağa verilecek. 
     
     Erkekli Ustamdı 
     Altan Erkekli, AST sahnesini paylaştığı ve "ustam" diye nitelendirdiği Yurttaş’ı şöyle anlattı 
     "Sahneyi abartmadan yalın şekilde kullanan, aynı zamanda şakacı ve hayatı olumlu yönleriyle gören abimizdi. Onunla olan usta-öğrenci ilişkimiz h l yukarıdan sürecek ve bizi oradan kollayacak. Onu milyonlara sevdiren Kavruk Hasan’da ise saf bir Anadolu delikanlısı idi. Arkadaşı Sahtek r Osman’ın yanlış yollara süreklediği Hasan, bu ülkenin ezilmiş ama benliğiyle doğrulardan yana olan ve ilerici bir insanı temsil ediyordu. Sevgi ve hoşgörünün simgesi haline gelmişti." 
     
Tiyatro, dizi ve film...      Kayseri Pınarbaşı’nda 1944’te doğan ve tiyatro-ya üniversite yıllarında adım atan Yurttaş, çeşitli tiyatrolarda kendisini ispat etti. Kavruk Hasan tiplemesiyle yıldızı parlayan Yurttaş, Bizimkiler, Yaşar Ne Yaşar Ne Yaşamaz, Yazlıkçılar ve Oğlum Adam Olacak adlı dizilerde rol aldı. Yurttaş, Sürü, Yılanların Öcü, 72. Koğuş, Suçumuz İnsan Olmak, Can Şenliği, Güneşe Köprü, Ziyaret, Sarı Mersedes, Kara Kafa gibi filmlerde de karakter oyunculuğu ile ön plana çıkmıştı. 
     
Bizimkiler’de yaprak dökümü      Bizimkiler dizisinde Savaş Yurttaş’ın hayatını kaybetmesi, yaprak dökümü olarak değerlendirildi. Dizide ilk yaprak dökümü, Yavuzer Çetinkaya’nın 1992’de hayatını kaybetmesiyle başladı. Çetinkaya’yı, 1993’te Yaman Okay, 1997’de Orhan Çağman, 1997’de Ayton Sert, 2000’de Güzin Özipek ve 2001’de Latife Saruhan’ın acı kaybı izledi. Yurttaş, Bizimkiler dizisinde eniştesini kandırmaya çalışan eskiciyi canlandırıyordu. 
     



 GÜNCEL 






























</TEXT>
</DOC>
