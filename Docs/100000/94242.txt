<DOC>
<DOCNO> 94242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/07/yazar/bila.html </URL>
<DATE> 2002/07/07/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Ecevitler’in kararı 
</HEADLINE>
<TEXT>

     Ankara’da neler oluyor Ecevitler’le, Hüsamettin Özkan’ın yolları neden ayrıldı DSP Grup Başkanvekili Emrehan Halıcı’nın Özkan’ı suçlayan açıklaması ne anlama geliyor 
     Siyasetin yanıtını merak ettiği sorular bunlar. 
     Önce sonuncusundan başlayalım 
     Halıcı’nın yaptığı açıklama Özkan’ın istifaya davet edilmesi anlamındadır. Bu açıklamanın içeriği Ecevitler’in ve DSP Genel Merkezi’nin Özkan’a karşı bir güvensizlik içine girdiğini gösteriyor. Bugüne kadar Halıcı ve arkadaşları, isim vermeden ima yoluyla da Özkan’a dönük eleştirileri gündeme getirmişlerdi. Ancak, son açıklamada Hüsamettin Özkan’ın zikredilmesi, bir karar niteliğindedir. 
     Yolların neden ayrıldığı sorusuna gelince... 
     DSP Genel Merkezi’nde ve kulislerinde kabul gören görüş şöyle 
     Başbakan Ecevit’in rahatsızlanmasıyla başlayan süreç içinde "Ecevit’siz ama DSP’li" bir hükümet modeli geliştirildi. Bülent Ecevit’in şahsına dönük bir baskı kampanyası başlatıldı. Ecevit’in başbakanlıktan çekilmesi gerektiği her gün ısrarla istendi. Sürekli gündemde tutuldu. Bu süreçte Başbakan Ecevit’in psikolojik baskıya dayanamayacağı ve istifa etmeye ikna olacağı düşünüldü. 
     "Ecevit’siz ama DSP’li" hükümet modelinin başbakan adayı ise Hüsamettin Özkan’dı. Bu dillendirilmeye başladı. Ancak Ecevit, bütün baskılara karşın istifa etmedi ve etmeyeceğini sık sık vurguladı. Bunun üzerine, Ecevit’in bir sağlık kontrolü vesilesiyle doktor raporuyla devre dışı bırakılması düşünüldü. Doktorların, başbakanlık yapamayacağı anlamına gelen bir rapor vermesi halinde, Ecevit’in çekilmek zorunda kalacağı hesaplandı. Bu modelde de yine Özkan’ın başbakanlığı geçerli olacaktı. 
     Bu iki senaryoya dayalı "çekil" baskıları sürerken başbakan adayı olarak Hüsamettin Özkan önerileri hep gündemde tutuldu. Beklenti, Özkan’ın, bu senaryo ve önerilere karşı çıkması, bu tür senaryo ve model önerilerini kabul etmeyeceğini açıklaması ve Ecevit’e sahip çıkan bir tutum almasıydı. Ancak Özkan’ın sessiz kalması, DSP Genel Merkezi tarafından, "senaryoların farkında hatta içinde" değerlendirilmesi yapılmasına yol açtı. 
     Ecevitler’in bu değerlendirme sonucu yolları ayırma kararına vardıkları söylenebilir. 
     Bundan sonra ne olur 
     Özkan’ın bazı DSP milletvekilleriyle birlikte ayrılması halinde, Ecevit bunu nasıl karşılar, DSP’nin milletvekili sayısının düşmesi hükümeti etkiler mi Başbakan yeni bir karara varır mı 
     Bu soruya DSP Genel Merkezi’nden verilen yanıt şöyle 
     "Ecevit, böyle bir hesapla hareket etmedi. Bu bir yola çıkıştır. Sonuçları ne olursa olsun göze alınmıştır. Geri dönüş yoktur." 
     "Ankara’da ne oldu" sorusuna DSP kulislerinde verilen yanıtın özeti böyle... 
     
     







Armut dersem çık elma dersem çıkma... 


Nankör Kedi... 


Ecevitler’in kararı 


Hey siyasetin baş oyuncuları, körleştiniz mi 


Ecevit’e bir rakı 


Yurtdışına gitmek iyi ve güzel de... 


Konuşan saçlar, imajlar... 


Kıssadan hisse 


Özkan, Ecevit, Derviş 


Prof. Ayata Aile içi çoktan patladı’ 


Güneş’li havalar 


Onarım mutlaka yapılacak 


Cahiller ve eyyamcılar halkımızı kandırıyor 


Hanım Ağa 


Bakü - Ceyhan su yüzüne çıkıyor 


</TEXT>
</DOC>
