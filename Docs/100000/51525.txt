<DOC>
<DOCNO> 51525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/10/ekonomi/eko15.html </URL>
<DATE> 2001/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>

     10 ayda 10 milyon turist 
     ANKARA Milliyet 

     Ocak - ekim döneminde Türkiye’ye gelen turist sayısı bu yıl ilk kez 10 milyonu aştı. 
     Turizm Bakanlığı’ndan yapılan yazılı açıklamada, turist sayısının, yılın ilk 10 ayında geçen yılın aynı dönemine göre yüzde 13.3 oranında artarak 10 milyon 652 bin 87’ye ulaştığı bildirildi. Türkiye’ye en çok turist gönderen ülke sıralamasında Almanya yüzde 24.9’luk payla birinci sırayı aldı. 
     
     Çin’e turizm bürosu 
     KEMAL BULUT Ankara 

     Turizm Bakanı Mustafa Taşar, önümüzdeki yaz sezonu için Çin Halk Cumhuriyeti’nden gelecek turistleri beklediğini söyledi. 
     Mustafa Taşar, önümüzdeki bir ay içerisinde Çin Turizm Bakanı’nın Türkiye’ye geleceğini belirtti. Bakan Taşar, Çin’de açılan Türk Turizm Bürosu’nun, Türkiye’nin tanıtmında çok büyük kolaylık sağladığını da ifade etti. 
     
     Carousel’de 10 Kasım 
     Carousel Alışveriş ve Yaşam Merkezi 10 Kasım’da Atatürk’ü hiçbir yerde yayınlanmamış ve özel bir lazer teknolojisi ile renklendirilmiş çok özel fotoğraflardan oluşan bir sergiyle anıyor. Ziyaretçiler 11 Kasım akşamına kadar açık kalacak sergiyi 10 00 - 22 00 saatleri arasında gezebilecek. 
     
     Lineadecor kriz yönetimi 
     Mutfak pazarının yüzde 30 küçülmesine karşın, Lineadecor yılın ilk dokuz ayında perakende satışlarında adet ve dolar bazında yüzde 5 büyüdü. Firma pek çok firmanın aksine reklam ve tanıtım bütçesinde tasarruf etmek yerine, imaj yatırımlarına devam etti, k rlılığını düşürüp, tüketiciye ödeme kolaylığı sağlayan kampanyalar düzenledi. Lineadecor bayi sayısını yüzde 30 artırırken, pazar payını da büyüttü. 
     



 EKONOMİ 




















</TEXT>
</DOC>
