<DOC>
<DOCNO> 91886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/siyaset/siy04.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
10 bin , 10 bin genç 
</HEADLINE>
<TEXT>

CHP, Hindistan’daki yazılım teknolojisini inceletti. "Türk Silikon Vadisi" oluşturulmasını öneren Baykal, "10 bin genç, 10 bin dolarla yazılım teknolojisine kazandırılabilir" dedi 
     ANKARA Milliyet 

     CHP Genel Başkanı Deniz Baykal, "Türk Silikon Vadisi" oluşturulması ve burada faaliyet gösteren şirketlere 10 yıl vergi muafiyeti getirilmesi gerektiğini savunarak, "10 bin genci 10 bin dolarla yazılım teknolojisine kazandırabiliriz" dedi. 
     Baykal, dün düzenlediği basın toplantısında CHP Bilim Yönetim Kültür Platformu Üyesi Ufuk Batum’un hazırladığı yazılım teknolojisiyle ilgili Hindistan raporunu açıkladı. 
     Türkiye’nin kriz psikozunun etkisi altında olduğunu iddia eden Baykal, "Türk siyasi yapılanması gözden geçirilmeli. Bakanlık sayısı, genel müdürlük sayısı azaltılmalı, ama teknoloji bakanlığı kurulmalı" dedi. 
     Batum’un Çin, ABD ve İrlanda’da da benzer çalışmalar yapacağını kaydeden Baykal, CHP’nin uluslararası şirketlerde görev yapmış Türk yurttaşların envanterini çıkaracağını ifade ederek, şöyle konuştu 
     
     Türk ulusu bu alanda yetenekli’ 
     "Araştırmalara göre, Çin ve Hindistan’dan sonra Türk ulusu da bu alanda yetenekli. Sektör çok büyük sermaye yatırımı gerektirmiyor. 10 bin dolarla 10 bin genci bu sektöre kazandırabiliriz." 
     Daha önce Platform Başkanı Bülent Tanla’yı Arjantin’e gönderen Baykal’ın talimatıyla Hindistan’a giden Ufuk Batum, Bangalore ve Bombay’da 8 günlük araştırma yapmıştı. 
     



 SİYASET 

















</TEXT>
</DOC>
