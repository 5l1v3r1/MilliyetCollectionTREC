<DOC>
<DOCNO> 73475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/son/sontur08.html </URL>
<DATE> 2002/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrencilere elle sarkıntılık ettiği öne sürülen öğretmen serbest 
</HEADLINE>
<TEXT>

     İzmir'de, öğrencilerine ''Cinsel tacizde bulunduğu'' iddiasıyla hakkında başlatılan idari soruşturma çerçevesinde açığa alınan öğretmen H.Ö 40 , polis ifadesinde, suçlamaları kabul etmedi. 
     Alınan bilgiye göre, Yeşilyurt Semti'ndeki Şehit Komando Fatih Özcan İlköğretim Okulu'nda bazı öğrenci velileri okul müdür Vekili Ahmet Arguç'a öğretmen H.Ö.'nün, ''çocuklarına cinsel tacizde'' bulunduğunu öne sürdü. 
     Okul Müdür Vekili Arguç, şikayetçi velilerin ön ifadelerini alırken, Konak Kaymakamı Veli Aslan'ın talimatıyla, İlçe Milli Eğitim Müdürlüğü idari soruşturma başlatarak, öğretmeni açığa aldı. 
     8 öğrenci velisi daha sonra Yeşilyurt Polis Karakolu'na giderek 
     öğretmen hakkında şikayetçi oldular. Veliler, öğretmenin, ''çocuklarına elle sarkıntılıkta bulunduğunu ve cinsel organını ellettiğini' iddia ettiler. Velilerin şikayeti üzerine öğretmen H.Ö, karakola getirilerek ifadesine başvuruldu. H.Ö'nün ön ifadesinde, ''19 yıllık öğretmenim. Suçlamaları kabul etmiyorum. Geniş ifademi, mahkemede vereceğim'' dediği öğrenildi. 
     Emniyet yetkilileri, öğretmen hakkında ''Elle sarkınıtlık iddiası'' ile işlem yapıldığını, Müracaat Savcısı'nın talimatı üzerine H.Ö.'nün serbest bırakıldığını ve hazırlanan soruşturma dosyasının adliyeye gönderileceğini belirttiler. 
     Öte yandan, Konak İlçe Milli Eğitim Müdürlüğü'nce görevlendirilen iki müfettişin, şikayetçi veliler, bazı öğrenciler ve okuldaki öğretmenlerle görüşmeye başladığı bildirildi. 
     






</TEXT>
</DOC>
