<DOC>
<DOCNO> 56349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/09/son/sontur11.html </URL>
<DATE> 2001/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Arap turistler kayağa merak sardı 
</HEADLINE>
<TEXT>

     Suudi Arabistanlı bazı ailelerin, Palandöken'de kayak yapmak için Erzurum'da villa yaptıracakları bildirildi. 
     Erzurum'un alt belediyelerinden Dadaşkent Belediye Başkanı Ahmet Ergül, yaptığı açıklamada Suudi Arabistanlıların, kendi belediyeleri sınırları içerisinde bulunan bazı arsalarda villa yaptırmak istediklerin belirterek, bu konuda, Suudi vatandaşlara, arsa sahipleri arasında diyalog oluşturduklarını söyledi. 
     Suudi ailelerin Erzurum'da villa yaptırmaktaki amaçlarının, kış mevsiminde Palandöken kış turizmi etkinliklerinden yararlanmak ve kayak yapmak olduğunu kaydeden Ergül, kendilerinin villa yaptıracakları uygun arsaları bulduklarını, villalarına yalnızca kış mevsimlerinde gelmeyi düşündüklerini söyledi. 
     Ergül, Suudi Arabistanlıların ilk etapta 32 dönüm bir arsa alacaklarını ve elliden fazla villa yaptıracaklarını belirterek, bu yerleşim birimlerinin artmasının turizmi daha fazla canlandıracağını sözlerine ekledi. 
     






</TEXT>
</DOC>
