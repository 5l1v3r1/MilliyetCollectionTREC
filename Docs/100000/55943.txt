<DOC>
<DOCNO> 55943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/siyaset/siy04.html </URL>
<DATE> 2001/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıra Tayyip kararında 
</HEADLINE>
<TEXT>

Anayasa Mahkemesi, Tayyip Erdoğan dosyasını incelemeyi bu ay bitirecek 
     ANKARA Milliyet 

     FP hakkındaki kapatma kararının gerekçesinin yazımını tamamlayan Anayasa Mahkemesi’nin, AKP Genel Başkanı Recep Tayyip Erdoğan ile türbanlı 6 kurucusunun üyelikten ihracı ve Erdoğan’ın genel başkanlık yetkilerine tedbir konulması istemiyle yapılan başvuruyu bu ay içinde görüşebileceği kaydedildi. 
     
     Raportör talepte bulunmadı 
     Yargıtay Başsavcısı Sabih Kanadoğlu, AKP kurulduktan sonra, Erdoğan’ın milletvekili seçilme yeterliliğinin bulunmadığını ve siyasi parti kurucusu olamayacağını savunarak, Anayasa Mahkemesi’nden, Erdoğan ve 6 türbanlı kadın kurucunun kurucu üyelikten çıkarılmasını istedi. Yüksek Mahkeme, bu talebi Anayasa değişikliğinin yapıldığı günlerde beklemeye aldı, ancak Anayasa’da Erdoğan’ın beklediği değişiklik gerçekleşmedi. Anayasa Mahkemesi raportörü, heyetin istediği ek raporu tamamladı. Açık bir talepte bulunmayan raportör, Erdoğan’ın mahk m olduğu 312. maddenin "Af Yasası"nın iptali çerçevesinde değerlendirilmesini isteyerek, Erdoğan’ın genel başkanlık yetkilerine tedbir konulmasına mesafeli yaklaştı. 
     
     Neler olabilir 
     Mahkeme AKP’ye ihtar verilmesini kararlaştırırsa, partiye 6 ay süre verilecek. Erdoğan kurucu üyelikten ihraç edilmezse, kapatma davası gündeme gelecek. Mahkemenin ihraç kararı Erdoğan’ın milletvekili olamayacağının AM tarafından "tescili" anlamına geliyor. 
     Erdoğan’ın, Belediye Başkanlığı sırasındaki işlemleri için çete oluşturmak’ iddiasıyla yargılanması gerektiğini belirterek soruşturma izni veren İçişleri Bakanlığı kararı, Danıştay 2. Dairesi’nde incelenmeyi bekliyor. 
     



 SİYASET 


















</TEXT>
</DOC>
