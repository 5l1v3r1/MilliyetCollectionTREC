<DOC>
<DOCNO> 70424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/son/sonspo18.html </URL>
<DATE> 2002/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği 4 - Denizlispor 2 maç bitti 
</HEADLINE>
<TEXT>

     Birinci Süper Lig'de Gençlerbirliği, Denizlispor'u 4-2 yenerek puan cetvelinde tehlikeli bölgeden biraz uzaklaştı. Karşılaşmanın ilk yarısı, Gençlerbirliği'nin 1-0'lık üstünlüğüyle sona erdi. 
     11. dakikada, Gençlerbirliği ceza alanında Ali Tandoğan ile Veysel 
     paslaşmasında topla en son buluşan Veysel, meşin yuvarlağı Levent'e çıkardı. Bu futbolcu, kale alanı üzerinden topu auta attı 30. dakikada Gençlerbirliği'nin golü geldi. Bu dakikada, El Saka'nın ceza alanına yaptığı ortada, Cafer topu aşırtarak Ahmet Hassan'ın önüne bıraktı. Bu futbolcu da plase bir vuruşla takımını 1-0 öne geçiren golü attı. 
     41. dakikada Nihat-M'bayo paslaşmasında topla en son buluşan M'bayo, kaleye çok sert bir şut attı. Kaleciden dönen topu Ahmet Hassan önünde buldu. Bu futbolcunun vuruşunda da topu kaleci Süleyman kornere çelerek tehlikeyi önledi. 
     İkinci yarıya Levent'in yerine Coulibaly'i xxx oyuna alarak başlayan Denizlispor, ilk yarıya oranla daha çok hata yapınca ve orta saha üstünlüğünü ev sahibi Gençlerbirliği'ne kaptırınca, gol düellosu şeklinde geçen maçtan ev sahibi takım, 4-2 galip ayrılmasını bildi. 
     60. dakikada Gençlerbirliği, farkı 2'ye çıkan golü attı. Bu 
     dakikada Thomas'ın sağ taraftan kullandığı korner atışından gelen topa Cafer, kale direğinin hemen yakınında yükselerek kafayı vurdu ve meşin yuvarlak ağlarla buluştu 2-0. 
     68. dakikada Gençlerbirliği'nin 3. golü geldi. Bu dakikada 
     M'Bayo-Ahmet Hasan paslaşmasında topla en son buluşan Ahmet Hassan, aşırtma bir vuruşla kendisinin 2, takımının 3. golünü Denizlispor ağlarına gönderdi. 
     70. dakikakada Denizlispor, farkı 2'ye indirdi. Bu dakikada 
     Coulibaly, kaptığı topla ceza alanına girdi ve plase bir vuruşla topu ağlara gönderdi 3-1. 
     75. dakikada Gençlerbirliği, farkı tekrar 3'e çıkardı. Bu dakikada 
     İsmail, sol kanattan getirdiği topu sert bir şutla kaleye gönderdi. 
     Kaleci Süleyman'dan dönen top, Ahmet Hassan'ın önünde kaldı. Bu futbolcu yerden plase bir vuruşla topu, kendisinin 3, takımının 4. 
     golü olarak Denizlispor ağlarına gönderdi. 
     80. dakikada konuk Denizlispor, farkı tekrar 2'ye indirdi. Bu 
     dakikada Veysel'in sol taraftan yaptığı ortaya ceza alanı içinde iyi yükselen Coulibaly, kafayla topu ağlara göndererek kendisinin ve takımının 2. golünü kaydetti. 
     82. dakikada Timuçin'in kaleci Patrick ile karşı karşıya kaldığı 
     pozisyonda topu Patrick kornere çeldi. 
     Karşılaşmada başka gol olmayınca Gençlerbirliği, Denizlispor'u 4-2 yendi. 
     
     Maçın künyesi 

     Stat 19 Mayıs 
Hakemler Muhittin Boşat xx, Fahir Ersoy xx, Süleyman Abay xx 
Gençlerbirliği Patrick xx, Ömer xx, İsmail Güldüren xx, Tolga xx, El Saka xxx, Thomas x, Nihat xx, Ahmet Hassan xxx, M'bayo xx, Cafer xx, Okan xx 
Denizlispor Süleyman x, Hietanen xx, Hakan x, Alper xx, Levent xxx, Muzaffer xxx, Marek xxx, Tolunay xx, Ali Tandoğan x Dk. 24 İlyas xx , Veysel xx, Bülent x 
Gol Dk. 30 Ahmet Hassan 
Sarı kartlar Dk. 34 Muzaffer, Dk. 44 Tolunay Denizlispor 
     






</TEXT>
</DOC>
