<DOC>
<DOCNO> 94806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/yasam/yas01.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Chat’ tutkusu işsiz bırakıyor 
</HEADLINE>
<TEXT>

İngiltere’de mesai saatinde chat’ ve porno sitelerde sörf yapan her dört çalışandan biri işten atılıyor 
     DIŞ HABERLER SERVİSİ 

     İngiltere’de çalışanların mesai saatlerinde internette "sörf" ve "chat" merakı işten atılma nedenlerinin yüzde 25’ini oluşturuyor. Chat, patronların başlıca şikayet kaynağını oluştururken bunu porno sitelerinde sörf izliyor. 
     Personnel Today dergisince gerçekleştirilen araştırmaya göre, internet suistimali yüzünden işten atılanların yüzde 69’unun porno sitelerinde sörf yaptıkları saptandı. Atılanlar arasında chat yapanların oranı ise yüzde 72. 
     
     Çoğu sözlü uyarılıyor 
     Derginin 2500 çalışanla 544 insan kaynakları uzmanı arasında yaptığı araştırmanın diğer bir sonucu da, interneti suistimal edenlere yapılan uyarının şekliyle ilgili. İşten çıkarmaya varmayan uyarılarda işverenin yüzde 56’sı çalışanları "tavırlarıyla" uyarırken, geri kalanlar "doğrudan sözlü uyarı" yöntemine başvuruyor. 
     



 YAŞAM 


















</TEXT>
</DOC>
