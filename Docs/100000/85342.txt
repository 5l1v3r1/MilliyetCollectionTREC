<DOC>
<DOCNO> 85342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/ekonomi/aeko.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Muhtar seçimine bile katılmadı, Derviş yanılıyor’ 
</HEADLINE>
<TEXT>

Çalışma Bakanı Yaşar Okuyan, Bakan Derviş’in ömründe bir kez bile seçim kampanyasına katılmadığını ve seçimin ekonomiyi etkilemeyeceği konusunda yanıldığını söyledi 
     ANKARA Milliyet 

     Çalışma Bakanı Yaşar Okuyan, Devlet Bakanı Kemal Derviş’in "Seçim kararı ekonomiyi etkilemez" sözlerinin "yanılgı olduğunu" söyledi. 
     Okuyan, Derviş’in daha çok yurt dışında bulunduğunu ve bugünlerde kendisiyle görüşme imk nı olmadığını belirterek şöyle konuştu "Sayın Derviş’in, seçilmiş bir siyasetçi olmadığı için, ömründe bir kere bile seçim kampanyasına katılmadığı için, bu değerlendirmelerde biraz yanılgı içinde olacağını düşünüyorum. Her haluk rda Türkiye henüz daha mantalite değişikliğini gerçekleştiremedi. Hem seçmen bakımından, hem de siyasi parti bakımından. Mahalle muhtarlığı seçimini bile gerçekleştirememiş olan bir arkadaşımızın, bu konuda bu kadar iddialı konuşmasını yadırgıyorum. Zannediyorum kendisine yanlış bilgi veriliyor." 
     
     Ne kastettiğini bilsek’ 
     Koalisyon liderlerinin seçimin 2004’te yapılacağını açıkladıklarını belirten Okuyan’ın, "Sayın Derviş’in Seçim tarihi belirlensin’, sözünden neyi kastettiğini bir bilsek Kendisi, bugün Türkiye’ye teşrif ederlerse..." şeklindeki sözleri üzerine, gazeteciler, "Derviş şu anda Türkiye’de" deyince, Okuyan, "Ben bilmiyorum" dedi. 
     
     Açık 9 katrilyon olur 
     Okuyan, kademeli emekliliğe ilişkin yasa tasarısının, yürürlük tarihinin değiştirilmesinin ek maliyetinin de 2005’te 2 milyar dolar, 2010’da 5 milyar dolar, 2050’de 20 milyar dolar olacağını kaydetti. Okuyan, Reuters’in sorularını yanıtlarken de sosyal güvenlik açığının 2002 yılı bütçesinde 7.9 katrilyon öngörüldüğünü, ancak kendisinin 9 katrilyonluk gerçekleşme beklediğini belirtti. 
     



 EKONOMİ 




















</TEXT>
</DOC>
