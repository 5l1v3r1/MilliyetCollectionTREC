<DOC>
<DOCNO> 57326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/15/yazar/bila.html </URL>
<DATE> 2001/12/15/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Korkarım Kıbrıs elden gidiyor 
</HEADLINE>
<TEXT>

Ankara Barosu’nun yemeğine katılan Denktaş, hükümeti ve basını gelişmelere tepkisiz kalmakla suçlayarak, "Korkarım Kıbrıs da Girit gibi gidecek" dedi 
     KTC Cumhurbaşkanı Rauf Denktaş, Ankara Barosu’nun düzenlediği yemekte, gazetelerin Ankara temsilcileriyle bir araya geldi. Denktaş, yemeğe, Türk kamuoyuna, basınına, bürokrasisine kırgınlığını açığa vurarak başladı. Fotoğrafa ve fotoğrafçılığa düşkünlüğüyle bilinen Denktaş, "iki fotoğraföla iki "ince" mesaj gönderdi. Yardımcılarından istediği iki fotoğraftan birini Ankara Barosu avukatlarına, diğerini de basın mensuplarına hediye etti. 
     
     DEDEM GELECEĞİ GÖRDÜ’ 
     Avukatlara hediye ettiği fotoğraf, 1878’de Türklerin adadan çekilmesini görmüş olan Denktaş’ın dedesiyle aynı yaştaki Kıbrıslı yaşlı Türklerin, 1960’ta Kurm. Alb. Turgut Sunalp komutasındaki Türk askerinin bayrak törenindeki saygı duruşunu gösteriyordu. Bu fotoğrafı dağıtırken, "dedem" dedi Denktaş, bana şöyle demişti "Ben adadan Osmanlı’nın çekilişini gördüm. Ama göreceksin Osmanlı yeniden gelecek. Belki ben göremem ama sen görürsün. Dedem Türk’e Osmanlı derdi. İşte ben bu sözü hatırladığım için 1960’ta dedemin yaşayan arkadaşlarını bulup o törene getirdim. Dönüşü gördüler." 
     
     YAZARLARA MESAJ 
     Denktaş’ın basın mensuplarına dağıttığı ise bir Atatürk fotoğrafıydı. Fotoğrafı verirken, altında yazılı olan Atatürk’ün şu sözlerini okumayı ihmal etmedi "Hangi istiklal vardır ki, yabancıların nasihatleri, yabancıların planlarıyla yükselsin " Atatürk bunu 1922’de söylemiş, diye ekledi ve anlamlı bir gülümsemeyle gazetecileri süzdü... Denktaş’ın mesajı, KKTC’yi Türkiye’nin önünde engel, sırtında yük olarak gören yazarlaraydı... KKTC Cumhurbaşkanı, "Böyle sessiz, böyle tepkisiz kalırsak" diye devam etti "Korkarım, Kıbrıs Girit misali gider. Gidiyor Kıbrıs." 
     
     AB ASKERİ TEHLİKELİ’ 
     Niye korktuğunu şöyle açıkladı 
     "Biliyorsunuz, Girit yabancıların oyunuyla gitmiştir. Sözüm ona adaya Türkleri Rumların zulmünden kurtarmak için İtalyan, İngiliz kuvvetler gönderilmiştir. Jandarmalık yapsın diye. Ama onlar adayı Osmanlı’dan alıp Rum’a vermişlerdir." Sonra ekledi "Kıbrıs Rum Yönetimi’nin amacı da bu. Adaya AB askeri getirmek. Ya AB askeri getirirse, Türk askeriyle karşı karşıya koyarsa. Bence en büyük tehlike budur." Güney Kıbrıs’ın Avrupa Birliği’ne girmesi halinde izleyeceği politikayı da şöyle özetliyor Denktaş 
     
     RUMLAR KRİZ İSTİYOR’ 
     "Taktikleri bellidir. AB’ye girince, diyecekler ki, Kıbrıs’ta Türk işgali sürüyor. İşgal edilen artık Avrupa toprağıdır. Türkiye’yle kriz yaratmak isteyecekler. Onlar Türk Silahlı Kuvvetleri’yle, Türkiye’yle kriz istiyorlar. Ben biliyorum ki, bunların gidişi eninde sonunda duvara çarpar gibi Türkiye’ye çarpacak. Bundan kuşkum yok. Yapacakları, AB’ye girince Avrupa toprağı işgal altında diye adaya Avrupa Birliği askeri getirmeye uğraşmak olacaktır." 
     Denktaş, Rumlara, Klerides ve onun etrafındaki kadroya güvenmiyor. Son gelişmelerin de taktik olduğuna inanıyor. "Klerides’i de, etrafındakileri de iyi tanıyorum" diyor ve ekliyor 
     
     KLERİDES’İ İYİ BİLİRİM’ 
     "Klerides’in etrafındakiler EOKA’cıdır. Onu rahat bırakmazlar. Çözüme yanaşmazlar. Klerides de onlardan ayrı bir şey yapamaz." "Ayrıca" diye devam ediyor Denktaş "Klerides niye çözüme yanaşsın ki Kendisine Avrupa’nın söylediği şudur Sen merak etme, Türkler blöf yapıyor. Sizi AB’ye alacağız. Bu garanti verildikten sonra niye anlaşmaya yanaşsın ki, deli olsa yanaşmaz. Zaten bize önerdikleri azınlık statüsünü kabul etmemiz, o statüyle AB görüşmelerini yapacak heyete katılmamızdır. Tabii, bunu reddettim. Siz bizim hükümetimiz değilsiniz dedim. Onların bakış açısı bizi azınlık olarak görmek ve göstermektir. Bunu kabul ettirmektir." Denktaş, Türk tarafının isteğini ve çözüm formülünü de şöyle özetliyor 
     
     KIBRIS’A ÇATI LAZIM’ 
     "Biz azınlık statüsü kabul etmeyiz. Ortada iki devlet, iki millet var. İki milletten bir devlet çıkaramazsınız. Taban hazır. İki devlet zaten mevcut. Şimdi bu eşit iki devletin eşit temsil edileceği bir çatı oluşturmak gerekir. Dışarıda tek temsil edilecek, ama içeride iki eşit egemenliğe dayalı iki eşit devlet olduğu kabul edilecek. Bizim istediğimiz budur. Biz Rumlardan tanınma istemiyoruz. Bizim istediğimiz, varlığımızın kabul edilmesi ve eşitliğimizdir. İki eşit devlet olarak yeni birlik oluşturmaktır. Federasyon, konfederasyon demeyiniz, şimdilerde birleşik devletler diyorlar. Ne derseniz deyin ama bu eşit iki devletin yeni birlik oluşturması yaklaşımını kabul edin." 
     
Malımızı Türkiye’de satamıyoruz, neden      Denktaş, "KKTC’de ekonomi çöküyor" dedikten sonra, gerekli desteği görmediklerini şu sözlerle ifade ediyor "Geldiniz, kurtardınız. O zaman adayı alsaydınız, niye almadınız Bizi cumhuriyet yaptınız. Şükranlarımızı ifade ediyoruz. Ama cumhuriyet yaptıktan sonra bize niye Çin, Japon muamelesi yapıyorsunuz KKTC’de üretilen malı Türkiye’de satamıyoruz. Ürünlerimize ambargo konuluyor. KKTC’de icradan geçilmiyor. Borcunu ödeyemeyen hapse girmemek için Rum tarafına kaçıyor. Klerides, gelin iş vereyim, pasaport vereyim diyor. Dünyaya karşı kullanmak istiyor." Denktaş, ekonomik ve mali açıdan Türkiye’nin KKTC’yi bir vilayet gibi görmesini istiyor. 
     
     







'Kafir' Türkler 


Temize havale 2 


Korkarım Kıbrıs elden gidiyor 


Bin Ladin ya da 'yeşil faşizm'le mücadele 


3. milenyum "Çakal"ı 


Haydin alışverişe .. 


Çankaya'nın rektör kararı ve Dr. Teksen 


Suçlu kim 


Türk gibi tartışmak 


Soyguna devam... 


Usame'nin kaseti 


Koç’un tepelerindeki köstebek kim 


Yapılan iş yanlış 


Varsayımların hepsi niçin boş çıktı 


2 milyona da 10 milyona da lokum var 


</TEXT>
</DOC>
