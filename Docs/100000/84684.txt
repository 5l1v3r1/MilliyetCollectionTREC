<DOC>
<DOCNO> 84684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/18/siyaset/siy12.html </URL>
<DATE> 2002/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan, sekreterine soruşturma açtırdı 
</HEADLINE>
<TEXT>

     ÖNDER YILMAZ Ankara 

     Orman Bakanı Nami Çağan, bakanlığa ait helikopterle yeğeninin düğününe giden Özel Kalem Müdiresi Nilgün Öncebe hakkında soruşturma başlattı. Çağan, "Rapor sonucuna göre görevden alıp almamayı kararlaştıracağım" dedi. 
     Çağan, Öncebe’nin Orman Genel Müdürlüğü’ne ait göreve giden bir helikopterle dönemin Orman Genel Müdürünün bilgisi dahilinde Balıkesir’e gittiğini belirterek, şunları söyledi 
     "Öncebe’nin helikopterle Balıkesir’e, buradan da otobüsle İzmir’e gitiği anlaşılıyor. Helikopterle gideceği tarafıma bildirilmemiş. Bana sorsaydı, mevzuat uygun olmasına rağmen buna izin vermezdim." 
     Çağan, helikopterin mevzuata uygun görevlendirilip görevlendirilmediğini, özel bir işi yerine getirmek amacıyla sahte bir görevlendirme yapılıp yapılmadığını belirlemek amacıyla teftiş kuruluna soruşturma talimatı verdiğini dile getirdi. 



 SİYASET 


















</TEXT>
</DOC>
