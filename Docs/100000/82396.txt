<DOC>
<DOCNO> 82396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/06/son/sondun28.html </URL>
<DATE> 2002/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail tankları yeniden El Halil'e girdi 
</HEADLINE>
<TEXT>

     İsrail tanklarının bugün de Batı Şeria'daki Filistin kenti El Halil'e girdiği ve 2 Filistinliyi tutukladığı bildirildi. 
     Filistinli görgü tanıkları, 4 tank ile 8 zırhlı araçtan oluşan İsrail askeri konvoyunun El Halil'deki Nemera Şebaa bölgesine girdiğini, bir saatlik operasyonundan sonra İsrail askerlerinin 2 kişiyi tutuklayarak şehirden çekildiklerini söyledi. 
     İsrail ordusundan ise iddialarla ilgili olarak açıklama yapılmadı. 
     El Halil'de dün de 10 kadar İsrail askeri aracı El Halil Üniversitesi'ne girerek, İsrail yönelik saldırılara karıştıklarından şüphelenilen 2 öğrenciyi tutuklamıştı. 
     Bu arada ABD Dışişleri Bakanı Colin Powell, Beytüllahim kentinin Milad Kilisesi'ndeki İsrail kuşatmasının sona ermesi konusunda anlaşmaya yakın olunduğunu söyledi. 
     Powell, gazetecilere yaptığı açıklamada, kuşatmanın ne zaman sona ereceği hakkında herhangi bir açıklama yapmazken, ''Yakında. Bir, iki küçük problemi çözmeye ihtiyacımız var'' dedi. 
     Colin Powell, ''Anlaşmada, bazı Filistinli militanların Gazze Şeridi'ne gönderilmesini, kalanının İtalya'ya sınır dışı edilmesini öngörüp öngermediği'' sorusunu ise ''Bunu söylemek istemiyorum. 
     Anlaşma yakın'' diye yanıtladı. 
     Powell, bugün Washington'da bulunan İsrail Başbakanı Ariel Şaron ile görüşecek. 
     





</TEXT>
</DOC>
