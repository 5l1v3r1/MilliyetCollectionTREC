<DOC>
<DOCNO> 80141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/son/sondun33.html </URL>
<DATE> 2002/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kissinger ''Amerikan hükümeti geçmişte yaptı'' 
</HEADLINE>
<TEXT>

     ABD'nin eski Dışişleri Bakanı Henry Kissinger, ''Amerikan hükümetinin geçmişte hatalar yaptığını'' söyledi. 
     Kissinger, küreselleşme konusunda Londra'da 2500 işadamı ve ekonomi yetkilisine hitaben yaptığı konuşmada, ''Kimse hata yapmayan bir hükümette çalıştığımı söyleyemez'' dedi. 
     Latin Amerika ve Güneydoğu Asya'da insan hakları ihlalleriyle suçlanan Kissinger, ''yüksek düzeyde alınan kararlarda hata yapılmış olabileceğini'' belirterek, ''şimdi 30 yıl önceki olayların muhakeme edilmesi için mahkemelerin uygun yer olup olmadığını bilmek gerektiğini'' söyledi. 
     İngiltere'nin başkenti Londra'da sayıları 200'ü aşan göstericiler, ABD'nin eski Dışişleri Bakanı Henry Kissinger'ın ziyaretini protesto etmişti. 
     Kissinger'ın konferans vereceği Royal Albert Hall önündeki gösteride, protestocular, ''Dünyamız satılık değil, Kissenger'ı cezaevine koyun'', ''Henry Kissenger, bugün kaç çocuk öldürdün '' şeklinde sloganlar atmışlardı. 
     





</TEXT>
</DOC>
