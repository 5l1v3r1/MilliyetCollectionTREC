<DOC>
<DOCNO> 62228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/son/sonspo03.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunan Basketbol Ligi'nde İbrahim'in eski takımı AEK zirveye oturdu 
</HEADLINE>
<TEXT>

     Milli basketbolcu İbrahim Kutluay'ın geçen sezon forma giydiği Yunanistan'ın AEK basketbol takımı ile bu sezon oynadığı Panathinaikos ekibi arasında haftalardır süren mücadele, Yunan Ligi'nin 14. haftasında AEK'in sıralamada 1. sırayı alması ile sonuçlandı. 
     AEK, 27 puan ve kendi sahasında elde ettiği 7 maçlık galibiyet serisinin yanı sıra deplasmanda verdiği mücadelelerde 6 galibiyete karşı sadece 1 yenilgi aldı ve başarı grafiğini yüksek tuttu. 
     Panathinaikos ise 26 puanla 2. sıraya yerleştiği sıralamada, kendi sahasında 7 galibiyetin sahibi olsa da deplasmanda 5 galibiyete karşı aldığı 2 yenilgiyle AEK'nın arkasında yer aldı. 
     Ligde 3. sırasında 25 puanla bulunan İraklis ekibini, 24 puanla 4. 
     sırada izleyen Türk basketbolcu Emre Ekim'in forma giydiği Olimpiakos takımı, kendi sahasında elde ettiği 6-2 üstünlüğün yanı sıra deplasmanda 5 galibiyete imza attı. Sıralamada, Panionios takımı 22 puan, kendi evinde aldığı 5-2 galibiyet ve deplasmanda aldığı 3 yenilgi ile 5. olurken, Peristeri ekibi kendi sahasında elde ettiği 5 galibiyet ve deplasmandaki 5 yenilgiyle 21 puanla 6'ncılığa yerleşti. Peristeri'yi aynı puanla 7. sırada takip eden Marusi takımı kendi sahasında 4, deplasmanda 3 olmak üzere toplam 7 galibiyet elde etti ve 14. haftada inişli çıkışlı bir tablo ortaya çıkardı. 20 puanla 8. sıraya yerleşen PAOK, kendi evinde yakaladığı 6-1 üstünlüğe karşın deplasmanda hiçbir galibiyet elde edemeyerek, 7 maçın tümünde yenildi. Puan cetvelinde Aris ile İraklio takımları 19'şar puanla 9. ve 10. sıralarda yer aldılar. İki takım da kendi sahalarında 3 galibiyet 4 yenilgi, deplasmanda ise 2 galibiyet 5 yenilgi alarak ortak bir başarı grafiğine sahip oldular. Listenin 11. basamağına, 18 puan ve kendi evinde 4 galibiyet, 3 yenilgile yerleşen KAO Drama takımı deplasmanda hiçbir başarı kaydedemedi. KAO Drama takımını aynı puanla izleyen İonikos ekibi ise sahasında ve deplasmanda aldığı 2'şer galibiyet ve 5'er yenilgiyle 12. sırada yer aldı. Türk basketbolcu Burak Sezgin'in geçen sezon bir süre forma giydiği Near East takımı, evinde yakaladığı 2 galibiyete karşın aldığı 4 yenilgi ve deplasmanda elde ettiği 1 galibiyet ile 17 puan topladı ve listede 13. sırada bulunuyor. Dafni ekibi ise sahasında ve deplasmanda aldığı 1'er galibiyet ve 6'şar yenilgi ile 16 puanla sıralamanın son takımı oldu. 
     






</TEXT>
</DOC>
