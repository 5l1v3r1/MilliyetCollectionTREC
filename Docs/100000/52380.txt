<DOC>
<DOCNO> 52380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/spor/spo01.html </URL>
<DATE> 2001/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Nihat’ın derdi vergi 
</HEADLINE>
<TEXT>

İspanya’daki vergi oranlarının yüksek olması genç futbolcuyu endişelendiriyor 
     REAL Sociedad ile prensipte anlaşan Nihat’ın İspanya’daki yüksek vergi oranları nedeniyle yöneticilerden yardım istediği belirtildi. 15 Aralık tarihine kadar İspanya’ya gitmesi beklenen Nihat, yöneticilere, "İspanya’da vergi oranları bir hayli yüksek. Bu nedenle fazla para istiyorum" dedi. Bu arada Real Sociedad Teknik Direktörü John Benjamin Toshack’ın hafta sonuna kadar İstanbul’a geleceği ve Nihat’la görüşeceği kaydedildi. 
     
Veit direniyor      BEŞİKTAŞ Teknik Direktörü Christoph Daum’un gönderilmesini istediği Veit, 100 bin mark tazminatının ödenmesini istedi. Siyah - Beyazlı ekiple çalışmalara çıkan Alman futbolcu, yönetimin 100 bin markı vermesi halinde sözleşmeyi karşılıklı olarak feshedeceğini yineledi. 
     
Stavrum oynuyor      ANTALYASPOR maçının hazırlıklarını dün tamamlayan Siyah - Beyazlı ekipte, boynundaki kaslarda spazm oluşan forvet oyuncusu Stavrum’un forma giyeceği belirtildi. Stavrum, yeni transfer olan vatandaşı Thomas Mhyre için ise, "Takımın havasını değiştirecek" dedi. 
     



 SPOR 
























</TEXT>
</DOC>
