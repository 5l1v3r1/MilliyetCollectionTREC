<DOC>
<DOCNO> 68305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/18/son/sonspo05.html </URL>
<DATE> 2002/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Kings sahasında yenildi... Hido'dan 7 sayı... 
</HEADLINE>
<TEXT>

     ABD Profesyonel Basketbol Ligi'ne NBA , bu sabaha karşı yapılan 10 maçla devam edildi. 
     Grup liderleri New Jersey Nets, Milwaukee Bucks ve Dallas Mavericks, rakiplerini yenerken, Sacramento Kings, sahasında Seattle Supersonics'e 126-116 yenildi. 
     Pasifik Grubu lideri Kings'de, sahada 20 dakika mücadele eden Hidayet Türkoğlu, 7 sayı kaydederken, 3 ribaunt, 2 asist, 2 blok ve 1 top çalmayla oynadı. 
     Chris Webber'in 39 sayı ve 11 ribaunt yaptığı Kings'de, Yugoslav forvet Predrag Stojakoviç, 20 sayı ve 7 ribauntla maçı tamamladı. 
     Supersonics'te ise Gary Payton, 31 sayı, 13 asist ve 5 ribauntla galibiyetin mimarı olurken, Rashard Lewis ise 26 sayı ve 9 ribauntla sahadan ayrıldı. 
     Doğu Konferansı Merkez Grubu lideri Milwaukee Bucks, Toronto Raptors'ı deplasmanda 91-86'lık skorla geçti. 
     Bucks'ta, Ray Allen ve Sam Cassell 20'şer sayıyla oynarken, Raptors'ta Allin Williams'ın 24 sayı kaydettiği maçta, Keon Klark 19 sayı üretti. 
     Batı Konferansı Ortabatı Grubu lideri Dallas Mavericks, rakip sahada Phoenix Suns'ı 105-92'lik sonuçla yendi. 
     Mavericks'te Alman forvet Dirk Nowitzki, 20 sayı ve 10 ribauntla oynarken, Michael Finley 19 sayı ve 5 ribaunt yaptı. 
     Suns'da ise Sahwn Marion'un 27 sayı ve 11 ribauntluk performansı yenilgiyi engelleyemezken, Tony Derk, sahadan 25 sayıyla ayrıldı. 
     Ligde alınan sonuçlar şöyle 
     
     
New Jersey Nets-Denver Nuggets 98-77 Toronto raptors-Milwaukee Bucks 86-91 Charlotte Hornets-Memphis Grizzlies 78-92 Indiana Pacers-Philadelphia 76ers 86-76 Minessota Timberwolves-Miami Heat 93-80 Portland Trail Blazers-Los Angeles Lakers 111-105 New York Knicks-Utah Jazz 89-92 Phoenix Suns-Dallas Mavericks 92-105 Golden State Warriors-Atlanta Hawks 94-100 Sacramento Kings-Seattle Supersonics 116-126 
     






</TEXT>
</DOC>
