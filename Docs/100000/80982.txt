<DOC>
<DOCNO> 80982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/spor/spo03.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kader haftası 
</HEADLINE>
<TEXT>

Galatasaray, bu hafta Terim - Lucescu arasında tercih yapacak. Başkan Canaydın, "Avrupa’da da büyük başarılara imza atmak istiyoruz" dedi 
     Düğüm çözülecek 
     SARI - Kırmızılı kulüpte teknik direktörlük düğümü bu hafta yapılacak görüşmelerle çözüme kavuşacak. Önce Fatih Terim ile bir araya gelecek olan Başkan Özhan Canaydın, kendisiyle pazarlık masasına oturup, çalışma şartlarını belirleyecek. Ardından da Lucescu ile görüşüp, son kararını verecek. Terim’de karar kılınması halinde Lucescu’nun iki yıllık sözleşmesi tazminatsız olarak fesh edilecek. 
     
     Hayırlı olsun’ 
     TERİM’E geniş yetki verilip, futbol şubesinin başına getirilmesi düşünülürken, yanına antrenör olarak Hagi’ye teklif götürüleceği öğrenildi. Öte yandan Kocaeli maçından sonra sahaya inen Başkan Özhan Canaydın, "İnanılmaz bir mutluluk yaşıyorum. Teknik heyeti ve oyuncularımızı kutluyorum. Camiamıza hayırlı uğurlu olsun. Şimdi hedefimiz Avrupa’da daha büyük başarılara imza atmak" diye konuştu. 
     
Yılmaz’dan tebrik      BAŞBAKAN Yardımcısı Mesut Yılmaz, Kocaelispor maçı biter bitmez Futbol Şube Sorumlularından Abdürrahim Albayrak’ı cep telefonundan arayarak tebrik etti. O sırada saha içinde futbolcularla şampiyonluk turu atan Albayrak sevinç gözyaşları içinde Yılmaz ile konuştuktan sonra telefonu Başkan Özhan Canaydın’a ulaştırdı. Mesut Yılmaz, Canaydın’ı da başarılarından dolayı kutladı, ayrıca tüm futbolculara tebriklerini iletti. 
     
Terim baskısı      GALATASARAY Yönetimi, Fatih Terim için Elazığ Bağımsız Milletvekili Mehmet Ağar’ı devreye soktu. Terim’i ikna etmek için yakın dostu Ağar’dan yardım isteyen yönetimin sezon bitiminde eski hocasına resmen teklif götüreceği belirtildi. Mehmet Ağar, "Galatasaray yönetimi, benim aracılığımla Fatih Terim’e manevi baskı yapmaya çalışıyor" dedi. 
     BİR yerel televizyonda Galatasaray’ın Terim konusunda çok istekli olduğunu söyleyen Mehmet Ağar, "Yeni yönetim ısrarcı ve arzulu" diye konuştu. Ağar, yönetimin kendisi dışında camiadaki bir çok kişiyi de aracı olarak kullandığını sözlerine ekledi. Mehmet Ağar, Fatih Terim’in Korkut Eken adına düzenlenen turnuvanın finaline katılacağını da belirtti. 
     
Hasan cezalı      KOCAELİ maçının ilk yarısında hakeme itiraz eden Hasan Şaş gördüğü sarı kart nedeniyle cezalı duruma düştü. Yıldız futbolcu Galatasaray’ın ligin son mücadelesi olan Yimpaş Yozgatspor ile yapacağı maçta forma giyemeyecek. 
     
7’lik deprem’      MAÇI izleyen Kandilli Rasathanesi Müdürü Ahmet Mete Işıkara’nın yaptığı espri herkesi kırıp, geçirdi. Galatasaraylı olan Işıkara’nın, Fenerbahçe’yi ima ederek, "Kadıköy’de 7 şiddetinde deprem oldu" sözleri gülme krizlerine yol açtı. 
     
Hoca yolcu      SARI - Kırmızılı ekibin teknik patronu, bugün bir televizyon programına katılmak için Romanya’ya gidecek. Lucescu futbolcularına da iki gün izin verdi. 
     
Jardel 40’ta      PORTEKİZ’İN Sporting Lizbon takımında forma giyen Galatasaray’ın eski futbolcusu, gol sayısını 40’a çıkardı. Brezilyalı yıldız, takımının Vitura Sebutal ile yaptığı maçta da iki gol atarak bir puan almasında büyük rol oynadı. 
     
Tribünde kavga      43. dakikada Kocaelisporlu taraftarlar ile güvenlik güçleri arasında kavga yaşandı. Kapalı tribünde bulunan Yeşil - Siyahlı lar, kendilerine müdahale eden polisin üzerine, koltukları fırlattılar. Bu sırada birçok seyirci yaralandı. Emniyet güçleri olayları uzun süre yatıştıramayınca, hakem Metin Tokat oyunu durdurdu.. Hemen anons yaptıran Tokat, 7 dakika bekledi. 
     FUTBOLCULAR kargaşayı tedirginlikle izlerken, Şeref Tribünü’nde ufak bir kız çocuğunun Galatasaray bayrağı sallaması ortamı gerdi. Bu duruma kızan Kocaelisporlu taraftarlar yeniden olay çıkarmak istedi. Uyarılarla bayrağını saklayan minik taraftar krizin büyümesini engelledi. Metin Tokat uzun beklemeye rağmen oyuna sadece dört dakika ekledi. 
     



 SPOR 





























</TEXT>
</DOC>
