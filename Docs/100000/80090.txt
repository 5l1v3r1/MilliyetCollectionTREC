<DOC>
<DOCNO> 80090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/yazar/akyol.html </URL>
<DATE> 2002/04/24/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Fransa dersleri... 
</HEADLINE>
<TEXT>

     DEVRİM ülkesinde aşırı sağ 
     "Hürriyet, eşitlik, kardeşlik" diye devrimini yapan, "Aydınlanma devrimi"nin beşiği olan bir ülke nasıl olur da Batı Avrupa'nın en büyük aşırı sağını çıkarır 
     Hayret edenler var, ben hayret etmiyorum. 
     Avrupa'nın en büyük, en bağnaz, en Stalinci Komünist Partisi'ni de Fransa çıkarmamış mıydı Hatta Avrupa'nın bu en Stalinci partisinin oyları yüzde 23'e kadar bile çıkmıştı 
     Fransa cumhuriyetin beşiğidir ama cumhuriyeti Fransa kadar yıkmış başka bir ülke de yoktur Şimdiki cumhuriyet, beşincisidir 
     1792'de ilan edilen "Birinci Cumhuriyet"le, 1958'den itibaren De Gaulle'ün kurduğu "Beşinci Cumhuriyet" arasında iki defa krallık, üç defa imparatorluk, devrimler, karşı devrimler, askeri müdahaleler, hatta bir de Nazi kuklası rejimi vardır... 
     
     DEVRİM'İN bir yüzü liberalse, öbür yüzü totaliterdir. Talmon "The Origins of Totalitarian Democracy" adlı kitabında göstermiştir ki, modern totaliter ideolojilerin ilham kaynağı Fransız Devrimi'nin totaliter yönüdür. 
     "Hürriyet, eşitlik, kardeşlik" ilkelerine Jakoben Robespierre açısından bakarsanız totalitarizmi görürsünüz. 
     Macit Gökberk hocamızın belirttiği gibi 
     "İngiliz Aydınlanma felsefesi sakin bir araştırma havası içinde oluşmuştu. Oysa Fransız Aydınlanma felsefesi kökten bir savaşım felsefesidir..." 
     O yüzden "kökten savaşım" geleneği sağ ve sol radikalleri her zaman besledi... Bir değer olarak "uzlaşma" gelişmedi, "ödünsüz" ideolojik katılıklar siyaseti hem parçaladı hem radikalleri besledi. 
     Son örneği, "Nasyonal Sol" Chevenement'ın Jospin hükümetiyle kavga ederek İçişleri Bakanlığı'ndan istifa edip ayrı parti kurması ve yüzde 5.3 oy alarak Jospen'i Le Pen'in gerisine düşürmesidir 
     Liberal geleneği güçlü bir ülkede olsaydı, Chevenement belki yine istifa eder ama partisi içinde bir 'kanat' oluştururdu "kökten" ayrılıp savaş açmazdı. 
     Fransa'da Le Pen hariç sağ üç parça, sol beş parçadır. Marjinal Troçkistleri falan katarsak belki elli parça 
     
     BİZE benziyor değil mi 
     İkinci Dünya Savaşı sonunda Fransa yine "ödünsüz" 6 partinin uzlaşmazlıkları yüzünden istikrarsızlık içinde çalkalanmış, askeri darbenin, hatta iç savaşın eşiğine gelmişti. 
     Daha 1946'da "Fransa bu kadar çok partiyle yönetilemez" demiş olan De Gaulle hatırlandı, parlamento tarafından köyünden çağrıldı... 
     Biri olmadan öteki tek başına anlam ifade etmeyecek olan iki ayaklı yeni sistemin, "Beşinci Cumhuriyet"in kurucusu De Gaulle'dür 
     Beşinci Cumhuriyet rejiminin bir ayağı cumhurbaşkanını iki turlu seçimle halkın seçmesidir... İkinci ayağı, parlamento seçimlerinin de yine "iki turlu" olması ve yakın partilerin "ittifak"lar oluşturabilmesidir. 
     Fransa yüz elli yıllık çalkantıdan bu sayede kurtulmuştur. Beşinci Cumhuriyet, Fransa'nın en başarılı rejimidir. 
     Le Pen'i de bu sistemle durduracaktır. 
     Türkiye de "yöneten demokrasi"yi kurmak istiyorsa, mutlaka iki turlu seçimlere dayanan Yarı Başkanlık sistemini kendine uyarlamalıdır. 
     
     







Fransa dersleri... 


Mesleksiz yığınlara "çalışın, çalışın" demenin anlamı ne 


Ata’nın çavuşu 


Kömür karası ve yüzkarası 


Fransa’dan siyaset dersleri 


Le Pen hayaleti ve solun kimlik krizi... 


Ata Polonya'da 


Türkiye 12 yılı başarabilir mi 


Hastane özel olursa daha iyi hizmet alınır mı 


Jospin ve "eskimiş yüzler"imiz 


Aşırı sağ böyle giderse... 


İki turlu seçimde Erbakan, başbakan olamazdı 


Bir halk düşmanı’ndan mektup var 


Sokak çocukları çöp toplayıcılar .. 


Yeni ilaç yok, ama sektör h l çok k rlı 


Konuşacak o kadar çok şey...’ 


Aslolan rekabet 


BDDK saygın, otoriter, şeffaf olmalı 


</TEXT>
</DOC>
