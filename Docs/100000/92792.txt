<DOC>
<DOCNO> 92792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/29/yasam/yas02.html </URL>
<DATE> 2002/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağrının ilacı MUTLULUK 
</HEADLINE>
<TEXT>

Ağrıya yatkın bir toplumuz.. Sürekli bel, sırt, boyun ve başımız ağrır. Ancak mutlu insanların ağrıya dayanıklılık sınırı daha yüksek 
     AYŞEGÜL AYDOĞAN 

     AĞRI Derneği 2. Başkanı Prof. Dr. Cihan Aksoy, insanları doktora götüren en önemli nedenin ağrı olduğunu belirterek, ağrının vücudun önemli bir alarmı olduğunu söyledi. Aksoy, en çok bel, sırt, boyun, baş, yumuşak doku ve spor tipi ağrıların görüldüğüne dikkat çekti. 
     
     Okul sıraları tehlikeli 
     SANOVEL İlaç’ın 5 bin genç üzerinde yaptığı ankete değinen Aksoy, gençlerde en sık baş ağrısı yüzde 56 görüldüğünü söyledi. Genç kızlarda ise yüzde 24’le adet ağrısı birinci sırada. Aksoy, okullardaki sıraların kambur durma alışkanlığına, aşırı yüklü sırt çantalarının eklemlerde ağrıya yol açtığını söyledi. 
     
     "Mutlu insan ağrıyı yener" 
     "AĞRI eşiği" olarak bilinen ağrıya dayanıklılık sınırının mutsuz ve kaygılı kişilerde daha düşük olduğunu da vurgulayan Aksoy şöyle konuştu "Mutsuzluk, ağrı eşiğini düşürüyor. Mutlu insanlar basit ağrıları daha kolay tolere ediyor. Ağrıyı savunma mekanizması olarak kullanıyorlar." 
     
Bilinçsiz ilaç kullanılıyor      Anket sonuçlarına göre, ağrı kesici kullananların yüzde 62’si yakın çevresindeki hekim tanıdıklarının ve eczacıların önerisini dikkate alıyor. Yaklaşık yüzde 40’ı ise ağrı kesici kullanımında herhangi bir medikal yardıma gerek duymuyor. 
     



 YAŞAM 

















</TEXT>
</DOC>
