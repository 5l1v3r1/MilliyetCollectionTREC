<DOC>
<DOCNO> 96936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/spor/spo20.html </URL>
<DATE> 2002/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Tanrıkulu gümüşte kaldı      17. Dünya Tekvando Kupası, Japonya’nın başkenti Tokyo’da sona erdi. Son günde erkekler 84 kiloda tatamiye çıkan Avrupa ve Dünya şampiyonu Bahri Tanrıkulu, gümüş madalya kazandı. Tanrıkulu finalde İranlı Karami’ye yenildi. Türk Milli Takımı, Dünya Kupası’nı erkeklerde 2 gümüş, bayanlarda 1 bronz olmak üzere toplam 3 madalyayla tamamladı. 
     
Havuz şenleniyor      BALKAN Gençler Yüzme ve Atlama Şampiyonası bugün İstanbul’da başlayacak. Ataköy Yüzme Havuzu’nda iki gün sürecek organizasyonda Makedonya, Bosna Hersek, Yugoslavya, Romanya, Bulgaristan ve Arnavutluk’un yanı sıra Türkiye, 12’si bayan olmak üzere toplam 24 sporcuyla yer alacak. 
     
Kayakta kamp krizi      KUZEY disiplini kayak milli takımının Bulgaristan’da katılacağı yaz kampı öncesinde bazı sporcular, antrenörler Aleks Averin ve Erhan Dursun ile ilgili olarak şikayette bulunarak kampa gitmeyeceklerini bildirdiler. Protestocu Sebahattin Oglago, Tahsin Oglago, Cengiz Gök, Serkan Taş ve Esra Güneş ayrıca apar topar çağrı yapılıp gece yola çıkılması ve harcırah verilmemesini öne sürerek kampa da katılmadılar. 
     
Kiteboard heyecanı      BECK’S Kiteboard World Cup tüm hızıyla sürüyor. Su sporunda Dünya’nın yeni heyecanı olarak kabul edilen Kiteboard yarışlarının yarı final ve final ayakları hafta sonu Gümüşdere Burc Beach’te yapılacak. Türkiye’de ilk kez gerçekleştirilen kupaya Dünya’nın en iyi 32 kiteboard sporcusu katılırken, ülkemizi 4 isim temsil ediyor. 
     
Rüzg rınız bol olsun      TÜRKİYE Açıkdeniz Yarış Kulübü TAYK tarafından düzenlenen Deniz Kuvvetleri Kupası Yelken yarışlarının startı dün İstanbul’da verildi. 23 Temmuz Salı günü Çeşme Altınyunus’ta sona erecek yarışta, yelkenler toplam 310 deniz mili mesafe katedecek. İstanbul - Bozcaada etabı 165, BozcaadaGökçeada - Bozcaada etabı 40 ve Bozcaada - Çeşme Altınyunus etabı ise 105 deniz milinden oluşuyor. 
     
Hakemler kampa giriyor      FUTBOLDA 2002 - 2003 sezonu için geriye sayım devam ederken, hakemler de hazırlıklarına hız vermeye başladı. Yeni sezonda Birinci Süper Lig’de görev yapacak 30 hakem bugün Futbol Federasyonu’nun Riva’daki tesislerinde kampa girecek. 26 Temmuz’a kadar sürecek kamp boyunca hakemler saha çalışmalarının yanı sıra, oyun kurallarındaki değişiklikleri ele alacaklar. 
     
Potada hüsran      ALMANYA’DA düzenlenen 20. Avrupa Genç Erkekler Basketbol Şampiyonası’nda Türkiye, Slovenya’ya 27 sayı farkla 86 - 59 yenildi. Milliler, devreyi de 43 -28 geride kapadı. Ay - Yıldızlılar, şampiyonada bugün Polonya ile 5. ile 8.’lik arasındaki klasman için mücadele edecek. Yıldız Milli Takımı ise özel maçta Portekiz Genç Milli Takımı’nı 71 - 66 mağlup etti. 
     



 SPOR 
























</TEXT>
</DOC>
