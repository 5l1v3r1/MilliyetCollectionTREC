<DOC>
<DOCNO> 70945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/son/sonspo03.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülkerspor, Avrupa'da 140. randevuya çıkıyor... 
</HEADLINE>
<TEXT>

     Basketbolda Erkekler Avrupa Ligi'nde yarın Rusya'nın CSKA Moskova takımıyla deplasmanda karşılaşacak olan Ülkerspor, Avrupa'da 140. randevusuna çıkıyor. 
     1993-94 sezonundan itibaren Avrupa kupalarında mücadele eden 
     turuncu-yeşilliler, bugüne kadar yaptığı 139 maçta, 63 galibiyet, 75 yenilgi aldı. Turuncu-yeşilliler, 3 Kasım 1993 yılında Avrupa Radivoj Koraç Kupası 2. turunda Hırvat KK Cibona Zagreb ile yaptığı rövanş maçında ise 74-74 berabere kaldı. 
     
     Deplasmanda başarısız... 
     Ülkerspor, Avrupa kupalarında deplasmanda başarısız sonuçlar alıyor. 
     Turuncu-yeşilliler, 9 yıllık Avrupa serüveninde deplasmanda yaptığı 70 maçın 50'sinde salondan yenilgiyle ayrıldı. 
     Deplasmanda en başarısız sezonunu 1997-98 sezonunda Avrupa Ligi'nde yaşayan Ülkerspor, yaptığı 8 deplasman maçını da kaybetti. 
     Ülkerspor, Uluslararası Basketbol Federasyonu FIBA tarafından ilk kez 1996-97 sezonunda düzenlenen Avrupa Ligi'nde 2. tur maçında Estudiantes SAD Madrid'e İspanya'da tam 34 sayı farkla 97-63 
     yenilerek, deplasmandaki en farklı yenilgisini aldı. 
     Turuncu-yeşilliler, geçen hafta da deplasmanda TAU Ceramica Vitoria'ya 32 sayı farkla 101-69 mağlup olmuştu. 
     CSKA'ya şansı tutmuyor 
     Basketbol Erkekler Avrupa Ligi'nde yarın CSKA Moskova takımıyla karşılaşacak olan Ülkerspor'un, Rus ekibine karşı şansı tutmuyor. 
     Turuncu-yeşilliler, bugüne kadar Avrupa kupalarında CSKA Moskova ile yaptığı 8 maçın 5'ini yitirirken, 3 maçtan galibiyetle ayrıldı. 
     Ülkerspor, 8 maçta rakip potalara 612 sayı 76.5 ortalama 
     atarken, kendi potasında 655 sayı 81.8 gördü. 
     Türk ekibi, CSKA Moskova karşısında aldığı 3 galibiyetin ikisini rakip sahada elde etti. 
     Deplasmanda başarısız sonuçlar alan Ülkerspor, 1996-97 sezonunda Avrupa Ligi'nde ve geçen sezon da Suprolig'de Rus ekibini Moskova'da yenmeyi başardı. 
     






</TEXT>
</DOC>
