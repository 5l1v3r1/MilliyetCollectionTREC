<DOC>
<DOCNO> 77878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/guncel/gun02.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Poyrazoğlu İsteyene boruyu geri veririz 
</HEADLINE>
<TEXT>

Devlet sanatçılığının iptaline büyük tepki gösteren Ali Poyrazoğlu, "Konunun ayağa düşürülüp çiklet yapılması manasızca geliyor" dedi 
     SERDAR BENLİ 

     Tiyatro sanatçısı Ali Poyrazoğlu, devlet sanatçılığının iptali üzerine ağır bir yorumda bulunarak, "Valla verilen şey geriye alınır. Bize kurdele ile sarılarak uzun boru haline getirilmiş birer beyaz k ğıt verdiler. İsteyene boruyu geri veririz" dedi. Poyrazoğlu, ödüllerin onursal olduğunu ve aslında eleştirilecek çok yanı bulunduğunu belirterek, sözlerini şöyle sürdürdü "Bu ödül karşılığı devlet sanatçısı seçilenlere plaket ve rulo haline getirilmiş kağıt dışında hiçbir şey verilmedi. Bu teşekkür töreninin anlamı şudur, siz seyirciye ruhunuzu verdiniz, seyirci de ruhunu size verdi ve bu ruh birleşmesi, bu yükselme karşısında devlet saygı ile eğilir. Toplandık, yemek yedik ve devlet adına sayın cumhurbaşkanı bize teşekkür etti. Tabii ki komik şeyler oldu, eleştirilecek yanları var ama bu kadar ayağa düşürülüp çiklet yapılması bana manasızca geliyor. Çünkü altını çizerek belirttiğim gibi karşılığında bir şey verilmedi" 
     



 GÜNCEL 






















</TEXT>
</DOC>
