<DOC>
<DOCNO> 87040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/son/sontur08.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Umut yolcularının acı sonu... 20 kişi sınırda donarak öldü... 
</HEADLINE>
<TEXT>

     Van'ın Çaldıran İlçesi yakınlarında, İran sınırından kaçak yollarla Türkiye'ye girmeye çalıştıkları belirtilen kaçaklardan, ilk belirlemelere göre 20'ye yakınının donarak öldüğü bildirildi. 
     Jandarma yetkililerinden alınan bilgiye göre, ilçenin İran sınırına yakın olan ve halen kar kalınlığının 3-4 metre civarında bulunduğu yüksek kesimlerinden, Aşağı Güldere Köyü yakınlarından Türkiye'ye kaçak yollarla girmeye çalışan çok sayıda yabancı uyruklu donarak yaşamını kaybetti. 
     Yetkililer, ilk belirlemelere göre donarak ölen kaçakların sayısının 20 kadar olduğunu, sayının artmasından endişe ettiklerini belirttiler. Bazı yabancı uyrukluların kurtulduğu, donarak ölenlerin ise sayısının tespitine çalışıldığı bildirildi. 
     
</TEXT>
</DOC>
