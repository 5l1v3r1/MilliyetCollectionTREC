<DOC>
<DOCNO> 96085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/son/sonspo09.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor ''Da Silva başka takımda idmana cıkamaz'' 
</HEADLINE>
<TEXT>

     Trabzonspor Genel Sekreteri Mahmut Ören, Da Silva'nın bonservisinin Trabzonspor'da olduğunu, bu oyuncunun başka takımlarda idmana çıkmasının cezai işlem gerektiren bir durum olduğunu söyledi. 
     Ören,yaptığı açıklamada, Trabzonspor ile Brezilya'daki kulüp arasında bir taksidinin ödenmediği yönünde bir iddianın olduğunu ifade ederek, şunları söyledi 
     ''Bizim dekontlar elimizde. Bu tür konuların çözüm yeri federasyonlardır, FİFA'dır. Bilgisizlikten dolayı yanlış yapıyorlar. 
     Da Silva'nın bonservisi Trabzonspor'dadır. Bonservisi Trabzonspor'da olan bir oyuncunun başka takımlarda idmana çıkması cezai işlem gerektiren bir durum. Öncelikle sporcu ve kulüpler arasında sorunların çözülmesi gerekir. Şimdi olayların sonunda oluşabilecek duruma göre, yönetim bu futbolcu hakkındaki kararını verecek. Trabzonspor'un kurallarına uymak gerekir.'' Ören, Trabzonspor'un, Çaykur Rizespor'un yeniden Birinci Süper Lig'e çıkmasını arzu ettiğini de vurgulayarak, ''Trabzonspor ile Çaykur Rizespor kardeş iki kulüptür. Onların başarısı bizi sevindirir. 
     Çaykur Rizesporlu bazı oyuncularla görüşmelerimiz var ama bunlar basında adları çıkan oyuncular değil. Oumar ve Polonyalı Zewlakov ile herhangi bir görüşmemiz yok'' dedi. 
     Trabzonspor'un bu sezon Türk futboluna yeni yıldızlar kazandıracağını savunan Ören, şöyle konuştu 
     ''Trabzonspor'un bu yılki yaş ortalaması 22-23 aralığında. Koşan, mücadele eden, kendini ispatlayan, bütçemiz oranında bir takım kurduk. 
     Takımdan çok ümitliyiz. Önümüzdeki günlerde savaşan bir takım ortaya çıkacak. Milli Takımımızın büyük çoğunluğu Trabzonsporlu olacak.'' Fenerbahçe, Galatasaray ve Beşiktaş'ın büyük ücretlerle transferler yaptıklarını da ifade eden Ören, ''Trabzonspor kurulduğundan beri bu takımlarla mücadele etmiştir ve 6 lig şampiyonluğu kazanmıştır. Şampiyonlukları kazanırken, ligdeki anadolu efsanesi başlatmıştır. Şampiyonluklar her zaman ekonomi ile kazanılmıyor. Yıldızlar yetiştirirseniz, bu yıldızlarla başarılar elde edebilirsiniz'' diye konuştu. 
     





</TEXT>
</DOC>
