<DOC>
<DOCNO> 74436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/spor/spo05.html </URL>
<DATE> 2002/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
GÜNEŞ TATLI SERT 
</HEADLINE>
<TEXT>

A Milli Takım Teknik Direktörü, tek vücut halinde Milli Takım’ın arkasında olmak gerektiğinin altını çizdi, "Şimdi yanımızda bulunmayanı, haziran ayında yanımıza sokmayacağım" dedi 
     Çiçek benzetmesi 
     DÜNYA Kupası’na hazırlanan A Milli Takım, yarınki Güney Kore maçının hazırlıklarına start verirken, Teknik Direktör Şenol Güneş destek çağrısını yineledi. Güneş, basın toplantısına "Yüreğiyle yürüyenler, asla yalnız yürümez" diyerek girdi, ardından da üstü kapalı sitem etti. Tecrübeli hoca, "Herkesin bizi desteklediğini biliyoruz, ama şimdi yanımızda olmayanı haziran ayında yanımıza sokmayacağım. Bir çiçeği her gün sulamazsanız, gül alamazsınız" açıklamasını yaptı. 
     
     Kabuk değişimi’ 
     HAZIRLIK maçlarında istedikleri sonuçları elde edemediklerini ifade eden Güneş, "Şimdilik resmi maçlarda iyi sonuçlar almayı tercih ederim. Ama Güney Kore maçında güzel futbolla galip gelmek istiyoruz. 1950’li dönemde Macaristan galibiyetle uzun süre avunduk. Artık kabuk değiştiriyoruz" yorumunu yaptı. Dünya basının özellikle ligdeki tartışmalar ve şike iddiaları ile ilgili sorular yönelttiğini kaydeden Güneş, bu durumun rahatsızlık verici olduğunu sözlerini ekledi. 
     
Dayanışma rüzg rı      Florya’da dün akşam hafif bir çalışma yapan Milli Takım’da Galatasaray Kaptanı Bülent ile eski takım arkadaşı Fenerbahçeli Fatih barıştı. Menajer Can Çobanoğlu derbi maçında tartışan ikiliyi bir araya getirdi. 28 Mart’ta Barcelona’da Fox Kids Kupası’nda ülkemizi temsil edecek olan BJK İlköğretim Okulu kampı ziyaret etti. Ay - Yıldızlı ekibimiz, Güney Kore ile Bochum kentinde yapacağı özel maç için bu sabah Almanya’ya gidecek. 
     
Bayanlar dağıldı      FUTBOL Bayan Milli Takımımız, 4. Dünya Kupası Avrupa 2. Kategori Eleme Grubu’nda beşinci maçında Beyaz Rusya karşısında tutunamadı. Ekibimiz, Vefa Stadı’ndaki karşılaşmada varlık gösteremedi ve sahadan 5 - 1 mağlup ayrıldı. Beyaz Rusya’nın gollerini Ryzhevich, Aniskoutsava, Kuzniatsova ve Lis 2 atarken, millilerimizin tek sayısını Seyhan kaydetti. l Fotoğraf Serkan Hacıoğlu 
     



 SPOR 




























</TEXT>
</DOC>
