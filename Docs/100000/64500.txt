<DOC>
<DOCNO> 64500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/28/guncel/gun02.html </URL>
<DATE> 2002/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Film gibi operasyon 
</HEADLINE>
<TEXT>

Zehirli varillerin peşine düşen Greenpeace, Roma çıkartmasını başarıyla tamamladı. İşte nefes kesen operasyonun perde arkası 
     ASLI ÖKTENER İstanbul 

     Greenpeace’in, 15 yıl önce Karadeniz sularına bırakılan zehir dolu varillerden ikisini, Roma’da, İtalya Çevre Bakanlığı’na götürmesi, dünyada büyük yankı uyandırdı. Cuma günü gerçekleştirilen eyleme katılan 3 Türk Tolga Temuge, Serkan Dadak ve Şirin Bayram, nefes kesen operasyonda başroldeydi. 
     Dadak eylemi şöyle anlattı "14 kişilik iki grup oluşturuldu. Bir kasım gecesi depoların bulunduğu bölgeye sızıldı. Operasyon alanları soğuk, ara ve sıcak olmak üzere 3’e ayrıldı. Soğuk bölgede gözlemciler konuşlandı. Ardından sıcak bölgeye, yani depolara girildi. Numuneler özel varillere konuldu. Giysiler, ara bölgedeki görevliler tarafından özel su pompası ile temizlendi." 
     
     Final Roma’daydı 
     İstanbul’a getirilen variller, "Rainbow Warrior" gemisine yüklendi. Gemide bulunan Dadak ve Bayram, önce Aliağa’daki eyleme katıldı. Sonra Napoli’ye hareket edildi. öPolis haber almış, varilleri saklayın" mesajı üzerine variller gizli bölmelere yerleştirildi . Napoli’ye gelince variller minibüse yükleyenerek Roma’ya götürüldü. Çevre Bakanlığı önünde variller indirildi, pankartlar açıldı. Operasyon başarıyla tamamlanmıştı 
     



 GÜNCEL 












</TEXT>
</DOC>
