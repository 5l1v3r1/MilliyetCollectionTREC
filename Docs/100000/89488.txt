<DOC>
<DOCNO> 89488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/son/sontur05.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih Sultan Mehmet Köprüsü'nde yaz çilesi başlıyor... 
</HEADLINE>
<TEXT>

     Fatih Sultan Mehmet Köprüsü'nde, 17 Haziran Pazartesi günü asfaltlama çalışması başlatılacağı bildirildi. 
     Karayolları 17. Bölge Müdür Vekili Asım Öztürk, yaptığı yazılı açıklamada, köprüde gerçekleştirilecek mastik asfalt üstyapı yenileme çalışmalarına ilişkin iş programı hazırlanırken, teknik aciliyet, mevsim ve günlük trafik şartları ile okul ve tatil trafiği gibi önemli hususların, dikkat ve titizlikle incelendiğini belirtti. 
     Çalışmaların 4 aşamalı yapılacağını ve her aşamada bir yöndeki 2 şeridin kapatılacağını, kalan 6 şeridin ise her iki istikamette 3'er şerit olmak üzere trafiğe açık tutulacağını ifade eden Öztürk, şunları kaydetti 
     ''24 saat sürekli olacak şekilde sürdürülecek çalışmalar için otoyol üzerinde, standart üstü çalışma mahalli trafik işaretleme tedbirleri uygulanacaktır. 
     Çalışmalara okulların tatile girdiği ve ÖSS'nin yapılacağı günün ertesi günü olan 17 Haziran Pazartesi günü başlanacak -16 Haziran Pazar günü saat 24.00'te çalışılacak şeritler trafiğe kapatılmış olacak- ve günün 24 saati sürdürülecek çalışmaların 15 Eylül Pazar günü bitirilmesi planlanmaktadır. 
     Bu çalışmalar esnasında sürücülerin, alternatif yol olarak 1. 
     Çevreyolu'nu kullanmaları, yol üzerindeki trafik işaret ve işaretçilerine de titizlikle uymaları gerekmektedir.'' 
     





</TEXT>
</DOC>
