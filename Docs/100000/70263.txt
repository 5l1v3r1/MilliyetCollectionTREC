<DOC>
<DOCNO> 70263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/son/sonspo19.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbolda FIBA ve ULEB yetkilileri anlaşma zemini arıyor 
</HEADLINE>
<TEXT>

     Uluslararası Basketbol Federasyonu FIBA ve Avrupa Basketbol Kulüpler Birliği ULEB yetkililerinin Erkekler Avrupa Ligi organizasyonu için anlaşma yolunda oldukları bildirildi. 
     FIBA ve ULEB yetkililerinin 8 Mart Cuma günü yapacakları toplantıda, Erkekler Avrupa Ligi'nin kaç takımla oynanması, hakemler ve ligin maç takvimi konularını görüşecekleri öğrenildi. 
     İki tarafından da Avrupa Ligi'nin gelecek sezondan itibaren 24 takımla oynanması konusunda görüş birliğine vardıkları, ancak hangi takımların ligde oynaması gerektiği konusunda henüz tam olarak anlaşamadıkları kaydedildi. 
     -EFES PİLSEN'E GARANTİ- FIBA ve ULEB, Efes Pilsen'in de aralarında yer aldığı 14 takıma Erkekler Avrupa Ligi'ne 2006'ya kadar katılma garantisi verirken, Ülkerspor'un durumu kesinleşmedi. 
     Taraflar, Panathinaikos ve Olympiakos Yunanistan , Kinder Bologna, Skipper Bologna ve Benetton Treviso İtalya , Barcelona ve Real Madrid İspanya , Union Olimpija Slovenya , Cibona Zagreb Hırvatistan , Maccabi Elite Tel Aviv İsrail , CSKA Moskova Rusya , Alba Berlin Almanya , PAU Orthez Fransa ve Efes Pilsen'in 2006'ya kadar Erkekler Avrupa Ligi'ne katılma garantisi verilmesi konusunda anlaştıkları bildirildi. 
     FIBA gelecek sezon için Ülkerspor'a da garanti verilmesini önerirken, ULEB ise Ülkerspor ya da Polonya'nın Idea Slask takımlarından birine garanti verilmesini istiyor. 
     2003-2006 yıllarında ise FIBA Türkiye'den, ULEB de Polonya veya 
     Türkiye'den bir takıma garanti verilmesini öneriyor. 
     Efes Pilsen Kulübü Genel Menajeri Engin Özerhun, gerek FIBA'nın, gerekse ULEB'in kendilerine hem kısa, hem de uzun vadede garanti verdiğini, bunun da kendilerini sevindirdiğini söyledi. 
     






</TEXT>
</DOC>
