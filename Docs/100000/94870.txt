<DOC>
<DOCNO> 94870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/son/sondun38.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın en büyük tren soyguncusu evlendi 
</HEADLINE>
<TEXT>

     İngiltere'de, 39 yıl önce tarihin en büyük tren soygunlarından birini yapan Ronnie Biggs 72 , eski Brezilyalı sevgilisi Raimunda Rothen 54 ile Belmarsh Cezaevi'nde bugün dünya evine girdi. 
     Ailesinin açıklamasına göre, son bir yılda 4 kez hastaneye yatan ve yarı felçli hale gelen Biggs'in evlendiği Rothen'den dünyaya gelen oğulları 27 yaşındaki Michael Biggs de Brezilya yurttaşı olarak İngiliz pasaportuna kavuşuyor. 
     İsviçre'de yaşayan sambacı Rothen, Biggs'in dördüncü evlenme teklifini kabul etti. Londra'nın güneydoğusunda İngiltere'nin en yüksek güvenlik korumasına haiz cezaevi Belmarsh'daki nikah töreni, küçük grup dostların katılımıyla düzenlendi. 10 kişilik katılımın olduğu nikah töreni, Michael Biggs'in 2 yaşındaki kızının da varlığıyla ''çok keyifli atmosferde'' oldu. 
     Mayıs 2001'de ülkesine dönerek cezaevine girmeyi kabullenen Biggs'in en büyük düşü, anavatanında ''pub'da bira içmek'' idi. 
     Ancak bu düşü havalimanı pisti asfaltında onu yakalayan polislerin kollarında eridi. Biggs'in 30 yıl hapis cezasında indirim talebi de reddedildi. 
     -CANAVAR SOYGUN- 8 Ağustos 1963 tarihinde Glasgow-Londra seferini yapan posta 
     trenini 15 kişilik çetesiyle durdurarak soyan 72 yaşındaki Biggs, 125 torba dolusu 2,6 milyon sterlin o gün 7,3 milyon dolar, bugün 50 milyon dolar ya da 80 trilyon lira parayla kaçmayı başarmıştı. Yakalandıktan sonra 1965'te de 7,5 metre yüksekliğindeki cezaevi duvarını aşarak kaçmayı başaran ve uzun yıllar Brezilya'da yaşayan Biggs, vatanına gönüllü dönmüş ve İngiltere'de ölmek istediğini söylemişti. İnanılmaz öyküsü adeta ''halk kahramanı'' gibi anılmasına neden olan Biggs, yurduna döndükten sonra hapis cezasını çekmeye başladı. ''Büyük Tren Soygunu'' adıyla tarihe geçen soygunun 15 kişilik çetesinin büyük bölümü yakalanan Biggs, Glasgow-Londra posta trenini, sinyalizasyon sistemini değiştirmeyi başarıp onu kırmızı ışıkta durdurarak, 20. yüzyılın ikinci yarısında akıl durduran soyguna girişmişti. 
     





</TEXT>
</DOC>
