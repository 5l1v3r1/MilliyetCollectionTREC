<DOC>
<DOCNO> 88734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/08/son/sontur11.html </URL>
<DATE> 2002/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Rahşan Ecevit, DSP'li milletvekilleriyle görüştü... 
</HEADLINE>
<TEXT>

     DSP İstanbul Milletvekili Ziya Aktaş, ''Rahşan Ecevit'in DSP'de liderlik yarışına ilişkin bir mesajı oldu mu sorusuna, ''Hayır böyle birey yok ki zaten onun için böyle bir yorumu da olmadı'' cevabını verdi. 
     Başbakan Bülent Ecevit'in eşi DSP Genel Başkan Yardımcısı Ecevit, DSP'li 10 milletvekili ile Ecevit'in nekahat dönemini geçirdiği ve tedavisinin sürdüğü Oran Şehri'ndeki ofisinde yaklaşık 1 saat görüştü. 
     Görüşmenin ardından, çalışma ofisi önünde bekleyen Gazetecilere açıklamalarda bulunan Aktaş, ofise milletvekilleri olarak Başbakan Ecevit'e hep birlikte geçmiş olsun dileklerini iletmek için geldiklerini söyledi. 
     Ecevit'in sağlığının iyiye gittiğini duymalarının kendilerini mutlu ettiğini belirten Aktaş, ''Böylece birinci elden aldığımız bilgiler bizi çok mutlu etti bunun dışında söyleyecek başka bir şey yok'' diye konuştu. 
     Bir soru üzerine, Rahşan Ecevit'le görüştüklerini kaydeden Ziya Aktaş, Rahşan Hanım'ın dünkü zirveye ilişkin değerlendirmesi oldu mu 
     sorusuna, ''Hayır'' cevabını verdi. 
     DSP Milletvekili Aktaş, Rahşan Ecevit'in, MHP'nin zirveden sonra yaptığı açıklamalara ilişin de bir değerlendirmede de bulunmadığını kaydetti. 
     Aktaş, ''Parti içinde liderlik yarışına ilişkin açıklamalar yapılıyor, Rahşan Hanım'ın böyle bir mesajı oldu mu sorusunu, ''Hayır böyle bir şey yok ki zaten. Onun için böyle bir yorum da olmadı'' şeklinde yanıtladı. 
     ''Rahşan Ecevit, Başbakan Bülent Ecevit'in görevine dönebilmesi için bir tarih verebildi mi '' sorusu üzerine Aktaş, ''Olumlu olarak tedavisinin sürdüğü bilgisi verildi. Kesin bir tarih verilmemekle beraber belirli bir süre içinde tedavinin sonuçlanacağı ve başarılı olacağı umudu var. Bu umut bütün arkadaşlarımızı ve hepimizi mutlu etti'' diye konuştu. 
     





</TEXT>
</DOC>
