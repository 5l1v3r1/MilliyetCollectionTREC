<DOC>
<DOCNO> 61517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/spor/bbas.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
EFES ALTIN BULDU 
</HEADLINE>
<TEXT>

Eurolig’deki temsilcimiz, Alman Alba Berlin’i deplasmanda tek sayı farkla devirdi. Brown ve Kambala’nın sırtladığı Lacivert - Beyazlılar, ilk dörde girme şansını artırdı 
     LACİVERT - Beyazlılar, Eurolig A Grubu’ndaki kritik maçta Alman Alba Berlin’i rakip sahada, nefesleri kesen bir mücadele sonunda 74 - 73 yenerek, ilk dörde girme yolunda önemli bir adım attı. Kerem’in sakatlığı nedeniyle forma giyemediği karşılaşmada özellikle ABD’li Brown mükemmel bir oyun çıkarırken, Kambala da ikinci yarıda açıldı. Bu zaferle Efes, 10. maçında beşinci galibiyetine ulaştı. 
     İLK periyotta 13 sayılık farkı bulan ancak Mehmet Okur’un faul problemine girmesiyle sıkıntıya düşen Efes Pilsen, buna rağmen kontrolü elinde tuttu. Alexis’in ayakta tuttuğu Alba Berlin, son periyotta skora dengeyi getirmesine rağmen, bitime 27 saniye kala Kambala’nın faul sayısı, temsilcimizi 74 - 73 öne geçirdi. Son hücumda 7 saniye kala Koturovic’in şutu girmeyince galibiyet Efes’in oldu. 
     
İstatistik ALBA BERLİN OYUNCU TS 2S 3S SA R Lütcke 6 1 1 0 2 4 4 1 Pesic 4 0 1 0 3 4 5 4 Phelps 9 3 4 0 1 3 4 3 Koturovic 12 3 11 - 6 8 5 Alexis 22 3 5 2 4 10 10 7 Rödl 7 2 3 0 1 3 4 4 Schultze 2 1 2 - - 3 Teoman 6 3 3 0 1 - 2 Garris 2 - - 2 2 - Thorwarth 3 1 1 - 1 1 1 TOPLAM 73 17 34 2 12 33 38 36  EFES PİLSEN OYUNCU TS 2S 3S SA R Ender 5 0 1 1 4 2 4 1 Brown 31 2 8 5 8 12 13 2 Stombergas 9 1 3 2 2 1 2 2 Mehmet 2 1 8 - 0 2 6 Kambala 19 6 14 - 7 8 8 Ömer 4 2 3 0 1 - 2 Arda - 0 1 0 1 - 1 Alper 4 - 1 1 1 2 1 Kaya - 0 2 - 0 2 7 TOPLAM 74 12 40 9 17 23 33 33      
     
Bayanlar dörtte dört      BASKETBOL Bayanlar Avrupa Şampiyonlar Ligi’nde Fenerbahçe, sahasında Litvanya’nın Lietuvos Telekomas Vilnius takımını 68 - 66 yenerek, evinde üst üste dördüncü kez galip geldi. Sarı - Lacivertliler, karşılaşmanın devresini de 46 - 43 önde kaparken Mc Culley, Esmeral ve Arzu, skorer oyunlarıyla galibiyette büyük pay sahibi oldular. 
     
B.Kolej fark yedi      BASKETBOL Erkekler Avrupa Radivoj Koraç Kupası F Grubu’nda Büyük Kolej, deplasmanda Rusya’nın Khimki Moskova takımına 100 - 78 yenildi. Başkent ekibi, karşılaşmanın devresini de 46 - 36 geride kapadı. Diğer temsilcimiz Beşiktaş da rakip sahada Fransız Paris Basket Racing’e 86 - 79 yenilerek beşinci maçında dördüncü yenilgisini aldı. 
     
Potada bugün      Euroleague 
     B Grubu 
     Ahmet Cömert Salonu 
     19.30 Ülkerspor - Kinder Bologna İtalya 
     Bayanlar Avrupa Ligi 
     A Grubu 
     Adana Menderes Salonu 
     18.30 BOTAŞ - YES Ramat Hasharon İsrail 
     



 SPOR 























</TEXT>
</DOC>
