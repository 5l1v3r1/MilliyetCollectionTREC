<DOC>
<DOCNO> 86878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/magazin/yazdud.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
...VE LAILA HUZURLARINIZDA 
</HEADLINE>
<TEXT>

Park Şamdan, Le Select, Lounge Circus, Mezzaluna, Viva Mexico, Cafe Rouge, Moon Bar... Görkemli eğlence kompleksi bu gece hizmete giriyor 
     Evet efendim, geçtiğimiz yılın olay eğlence ünitesi Laila, 2002 yazına 2 yılın başarı çıtasını omuzlayarak giriyor. Bugün sanat, sosyete, iş, spor dünyasının pek çok ünlü ismi kuyruğa girecek ve Laila’daki değişiklikleri görecek. Ya da "Kim geldi, o ne giydi ", "Aman efendim, Celal Beyler de buradalarmış", "Aaaa Gamze Hanım, Botox yaptırmış gördün mü " demek için orada olacaklar. Ama ben olmayacağım. Çünkü sosyeteye görücüye çıktığı 
     ve Şefik Öztek’in doğumgününün kutlandığı cuma gecesi Laila’daydım. Pazartesi sabah sizler adına bir kez daha teftiş ettim. İlave edilen mekanları gördüm, bazı restoran ve barların mönülerindeki lezzetleri tattım. Laila’nın patronu sevgili arkadaşım Şefik Öztek ile cumartesi akşamı Zincirlikuyu’da yeni açılan İtalyan restoranı La Pergola’da kaynattık. Şefik’in bu yıl eğlence yaşamıyla ilgili düşüncelerini de sayfamda bulacaksınız. İstanbul eğlence yaşamına damgasını vuran markalar arasında yer alan Laila’nın bu akşamki sürprizi seksi dans gösterileri, havai fişekler ve deniz üzerinde yapılacak şov. Hani gidemeyenlere yaşanacakları nakletmek istedim. Çünkü provalar sırasında da oradaydım. Bu yıl Gün biter, Laila başlar’ sloganıyla ve bir hizmetli ordusuyla eğlenceseverlerin karşısına çıkacak mekan. Laila’ya 0542 444 11 11 numaralı telefondan ulaşabilir, 
     ayrıca www.lailatv.com adresinden rezervasyonlarınızı yaptırabilirsiniz. 
     
Bir eğlence ordusu ve Moon Bar      Laila’da 80 kişilik güvenlik, 
     30 kişilik hizmet, 15 kişilik teknik ekip görev yapacak. Halkla ilişkiler ve medya birimi derken yaklaşık 125 kişilik bir ordu, müşterilerin hizmetinde olacak. Tabii bu 
     rakam sadece dış bölüm için geçerli. İçerdeki restoran ve barlarda ise 125 personel görev alacak. Bu yaz 2500 kişiyi ağırlamayı hedef alan Laila’da benim en çok takılacağım yeri size söyleyeyim Moon Bar. Buranın birebir sahibi’ Şefik Öztek. Niye birebir’ diyorum çünkü Şefik, Laila’yı Alarko’dan kiralıyor, restoranlar da Şefik’den. Ama Şefik bu yıl Moon’u tek, Lounge Circus’u ise sosyetenin gözde isimlerinden Esra Çavuşoğlu ile birlikte 
     işletecek. Her gün 18.00-24.00 saatleri arasında açık olacak 
     olan restoranlarda yemek rezervasyonları 20.00-22.00 ve 22.00-24.00 gibi alınacak. Hafta arası giriş ücretsiz. Hafta sonları ise 20 milyon alınacak. Gelelim Laila’nın bu yılki popüler olabilecek barı Moon’a. Barın işletme müdürü Melisa 
     Ağca. Melisa’yı, Paper Moon ve Nişantaşı’ndaki Circus’dan tanırsınız. Özellikle halkla ilişkilerde çok başarılı bir isimdir. O gün bana frozen mello’ adlı buzlu bir içki tattırdılar, acayip güzel. Tarifini verdiler ama şimdilik yazmamı istemediler. Başka neler mi var Moon’da Strawberry margarita, favori 
     içkim Jack Daniels, Yılmat AŞ.’nin ithalatını yaptığı Finlandiya vodkası ve yine Yılmat’ın yakışıklı patronu Burak Türeci’nin yurtdışından getirttiği, ben 
     dahil herkesi sarhoş etmek için 
     gördüğü yerde ısrarla ikram 
     ettiği Southern Comfort... 
     Acayip kafa yapıyor, bilesiniz. 
     
Park Şamdan, Lounge Circus, Mezzaluna      Üçü de bildiğim, tanıdığım yerler. Hele Park Şamdan artık klasik 
     oldu. Yıllarca Maçka’da, özellikle öğle yemeklerinde eşimle-dostumla buluştuğum restoranların başında geliyor. Önceleri Ahmet ve Celal Çapa kardeşlerindi. Daha sonra kadroya Ersoy Çetin dahil oldu. Şimdilerde Ersoy Çetin işin başında. Geride bıraktığımız gecelerin birinde modanın duayeni sevgili Canan Yaka, genç işadamı kocası Ergin Tanca ile birlikte ayaküstü yemek yedik orada. Bana göre Park Şamdan’ın mönüsündeki 
     favori lezzetler puf böreği, yoğurtlu kebap, şarap soslu bonfile ve 
     Etiler Şamdan’da da yemeye doyamadığım kaymaklı ekmek kadayıfı. O gün hemen bir tane götürdüm valla. Nişantaşı’nın değişmez İtalyan restoranlarından Mezzaluna da bu yıl Laila’nın içinde. Geçen yıl hesaplı mönüsüyle genç kuşağın in’ yerlerinden biri olan Mezzaluna’nın sahibi Cihan Bingöl. 7 yıldır hizmette olan mekanın menajeri Mustafa Çilingir. Laila’daki mönüyü yaza uygun olarak hafif tutmuşlar. Agnolotti, linguine, pizza Mezzaluna. Ben mi ne yiyorum Levrek balık agnolotti, karides, kalamar, parmezan ve mozzeralladan meydana gelen pizza mediterranea, tatlılardan da panna cotta. Bu yıl ancak üç kez gidebildiğim Lounge Circus, Laila’ya taşınan yeni bir mekan. Esra Çavuşoğlu ve Şefik Öztek mekanın ortakları. Dünya mutfağının özel tatlarının yer aldığı mönüde tortillo ekmeği ile birlikte Pekin ördeği, Vietnam usulü karides salatası, deniz taraklı risotto ve çikolatalı kekler iddialı, öneririm. 
     
Viva Mexico, Cafe Rouge ve Le Select      1993’den beri servisinden, lezzetinden ödün vermedi Le Select. Şamdan, Park Şamdan, 29 gibi klasikleşen Le Select 
     bu yıl Laila’nın içinde. Hem de en güzel yerinde. Yaz aylarında oraya sık giderim. Neden mi Sahibi, soyadı gibi koç bir adam. Kemal Koç’u 20 senedir tanırım taviz vermeyen, sağlam karakterli dostumdur. Üstelik ne poposu kalktı ne nankörlük yaptı. Bu yüzden övgüyü hak ediyor. Le Select orta yaş ve üstünde 
     olan ünlü isimlerin değişmez mekanı. Uluslararası mutfağa sahip. Özel yemekleri arasında beğendili kuzu dilimleri, keçi peynirli salata, kuşkonmazlı somon füme, bezelye ve şarap soslu bonfile, kıtır pideli dana ve kuzu eti, domates ve yoğurt katkılı yaz kebabı var. Kemal ısrar edince kaşla göz arasında tattım. Tatlılar arasından seçtiğim örnek ise felaket güzel birşeydi sütlü ve bitter çikolata, kestane, mus, vanilyalı dondurma eşliğinde sunulan çınar yaprağında mus üçlüsü’. Sevgili Rifat Ababay’ın bayıldığı browni de vanilyalı ve çikolatalı sos eşliğinde olağanüstüydü. Meşhur Cafe Rouge’un Bağdat Caddesi’ndeki şubesine iki kez gittim, ne yazık ki ikisinde de kapalıydı. Yazlığına kısmet oldu. Kışlığında yemek vardı. Laila içindeki Cafe Rouge’da ise sadece içecek var. Taze meyve sularıyla hazırlanmış tropikal kokteyller, özellikle de mojito’ öne çıkacak içkiler arasında. Mekanın sahipleri Hakan Özkaykı, 
     güzel manken Nefise Karatay ve Özlem Borgonovi. Bu üçlünün yine Laila içinde yeni açılacak bir mekanı daha var Viva Mexico. Adından da anlaşılacağı üzere Meksika yemekleri ağırlıkta. Garsonlar Meksika kıyafetleri eşliğinde hizmet veriyor. Mönüden seçtiklerime gelince caesar salatası 14.5, unlu tortilla içine özel enchilada malzemesi, tavuk veya dana bonfile üzerine eritilmiş peynir ilavesiyle servis edilen ünlü bir Meksika yemeği enchiladas’ 22.5, etli fajita 22.5 milyon. Tatlı çeşitleri ise 7.5-10.5 milyon arasında değişiyor. Nefise, fiyatlarının yüksek olmasını malzemenin pahalı olmasına bağlıyor. Efendim, açılış öncesi sizleri Şenay Düdek farkıyla bilgilendirdim. Yakında dedikodulara hazır olun, en 
     kötü gününüz benimkinden iyi olsun. 
     
Sektörde rekabet eşittir hareket      Son yıllarda İstanbul eğlence hayatının çok konuşulan isimlerinden biri, yakın arkadaşım Şefik Öztek. Hemen belirteyim bu köşede herkes eşit muamele görecek. Laila’dan sonra Reina, ardından da Hammam ve diğer eğlence yerlerini yeni konseptleri ile bu sayfada bulacaksınız. Amaç doğru dürüst gazetecilik, temiz magazincilik. İş hayatına ailesinin tekstil şirketinde başlayan Şefik Öztek bugün 38 yaşında ve iki erkek çocuk babası. Şefik eğlence dünyasına, 1996 yılında, Ortaköy’deki Turkuaz adlı restoranla adım attı. Sonra Buddha Bar ve Pasha’nın yerine Laila’yı açarak eğlence dünyasında markalaştı. Bu yılın değerlendirmesini 
     şöyle yaptı "Laila 2000’de kapısını açtığı günden beri Türkiye’nin eğlence yaşamında bir sektör oldu ve zirveye oturdu. Bu yıl da iddialıyız. Ben sektörün hareketli olmasından yanayım, çünkü nerede 
     hareket orada bereket. Bacasız fabrika’ olarak tanımlanan turizm alanında, 
     kaliteli ve zengin turisti eğlence sektörüne çekerek devletin kazanmasını sağlıyoruz. 
     Bu yıl fiyatları makul tutacağız, 
     herkesin eğlenmesini sağlayacağız. 
     Hafta sonu giriş geçen yıl olduğu gibi 
     20 milyon. Ama kapıda giyim, kuşam konusunda daha dikkatli davranacağız. 
     Don-gömlek Laila’ya girilmeyecek. Yani insanlar kendilerine çeki-düzen verecekler". 
     
Şefik’in tercihleri      Eğlence hayatını seven Şefik öğle yemeklerinde Park Şamdan, Armani Cafe, Le Select, Mezzaluna’yı tercih ediyor. Gece ise Paper Moon, Şamdan, Ulus 29, Cafe Rouge, Hammam, People gibi mekanlarda eğlenmeyi seviyor. Spor, hobileri arasında. Bu sayede son aylarda 20 kilo verdi. Özel yaşamında karda yürüyüp izini belli etmeyen Şefik Öztek bir haftadır ünlü bir mankenle cepten mesajlaşıyor. Tanık olduğum için benim yazmam yakışık almaz, paparazziler bulsun. 
     
     



 MAGAZİN 












</TEXT>
</DOC>
