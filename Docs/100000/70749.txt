<DOC>
<DOCNO> 70749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/04/son/sonspo09.html </URL>
<DATE> 2002/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Hidayet'in 14 sayısı Kings'e yetmedi... 
</HEADLINE>
<TEXT>

     ABD Profesyonel Basketbol Ligi NBA'de Sacramento Kings, evinde Indiana Pacers'a 97-86 yenildi, Hidayet Türkoğlu 14 sayı attı. 
     Evinde bu sezon 3. yenilgisine uğrayan Batı Konferansı Pasifik Grubu lideri Kings, Doğu Konferansı Merkez Grubu dörüncüsü Indiana Pacers ile Sacramento'da karşı karşıya geldi. 
     Oyuna sonradan giren ve 27 dakika sahada kalan Hidayet, 13 şuttan 5'ini değerlendirdi. 3 sayılık ve faul atışlarında 5'te 2'lik isabet 
     bulan Hidayet Türkoğlu, 14 sayıyla maçı bitirdi. Hidayet ayrıca 5 ribaund aldı. Takımda Mike Bibby 19, Predrag Stojakoviç 18 ile en çok sayıları atarken, skorer oyuncu Chris Webber, 16 şuttan 2'sinde isabet kaydederek 13 sayı kaydetti. Webber, 3 sayılık atışlarda 2'de 1, faul atışlarında da 14'te 8 isabet buldu. Webber, 8 ribaund, 4 de asist üretti. Reggie Miller'ın oynamadığı Pacers'da ise Jermaine O'Neal 29 sayı, 11 ribaund gerçekleştirdi. Arco Arena'da 2. galibiyetini alan Indiana Pacers'da Jonathan Bender 16 sayı, 9 ribaundla maçı tamamladı. NBD'de sonuçlar şöyle 
     
     
Toronto Raptors-Philadelphia 76ers 84-96 New York Knicks-San Antonio Spurs 83-99 Memphis Grizzlies-Seattle Supersonics 71-96 Charlotte Hornets-Detroit Pistons 81-83 New Jersey Nets-Chicago Bulls 92-84 Sacramento Kings-Indiana Pacers 86-97 Cleveland Cavaliers-Milwaukee Bucks 91-101 Washington Wizards-Orlando Magic 107-102 uzatmada Denver Nuggets-Dallas Mavericks 110-116 uzatmada Los Angeles Lakers-Houston Rockets 95-79 
     






</TEXT>
</DOC>
