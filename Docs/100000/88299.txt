<DOC>
<DOCNO> 88299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/son/sondun31.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuk pornosu ile suçlanan R. Kelly tutuklandı 
</HEADLINE>
<TEXT>

     Küçük bir kız çocuğuyla girdiği cinsel ilişki video kasete çekilen ve çocuk pornografisiyle suçlanan Grammy ödüllü Amerikalı R B şarkıcısı R. Kelly tutuklandı. 
     Polk bölgesi şerifliğinden yapılan açıklamada, dün gece Florida'nın Davenport kasabasında kiraladığı evin yakınlarında tutuklanan Kelly'nin, ilerleyen saatlerde mahkemeye çıkarılcağı bildirildi. 
     Daha önce kasetteki kişinin kendisi olmadığını belirten Kelly, elleri kelepçeli olarak yaptığı açıklamada, ''Bana yöneltilen bu suçlamaların hiçbirini kabul etmesem de makemede gerçekleri söyleme şansını yakalayacağıma inanıyorum'' dedi. 
     Kelly'nin dün suçlu bulunması halinde 15 yıla kadar hapis ve 100 bin dolara kadar para cezasına çarptırılabileceği bildirilmişti. 
     Michael Jackson, Janet Jackson, Celine Dion ve birçok ünlü ''rap''çiyle birlikte çalışan R. Kelly, Grammy ödüllü ''I Believe I Can Fly'' adlı şarkısıyla müzik listelerine yerleşmişti. 
     





</TEXT>
</DOC>
