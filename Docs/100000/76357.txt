<DOC>
<DOCNO> 76357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/yazar/yilmaz.html </URL>
<DATE> 2002/04/04/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Müsteşarı Yılmaz’ı raporla kınadı 
</HEADLINE>
<TEXT>

     Avrupa Birliği ve Türkiye’nin izleyeceği izlediği yol üzerine şekillenen görüşler, Türkiye’de kamplaşma olduğunu gösterir mi 
     Bu soruya hemen "Evet" yanıtı verenler çıkabilir, ancak ben o kadar aceleci olmayın derim. 
     Mesut Yılmaz’ın başbakanlığı dönemindeki Müsteşarı ve Hazine kökenli Yaşar Yazıcıoğlu, "Avrupa Birliği ve Türkiye" raporu yazdı.. 
     Rapor Cumhurbaşkanı, siyasi parti liderleri ve Türk Silahlı Kuvvetleri başta olmak üzere tüm milletvekillerine de gitti. 
     Müsteşarlıktan sonra ANAP milletvekili adayı da olan Yazıcıoğlu’nun raporu, açık bir dille Mesut Yılmaz’ın AB tutumunu eleştiriyor. 
     "Kamuoyunda ciddi bir erozyona uğrayan, bir siyasi partinin sırf siyasi geleceğini kurtarma uğruna AB eksenli siyasi kutuplaşma politikası, Türkiye’nin AB entegrasyonunu tehlikeye koymaktadır." 
     Yazıcıoğlu devam ediyor 
     "1997 yılında düzenlenen AB Lüksemburg zirvesinde Türkiye’nin AB genişleme sürecinde dışlanması karşısında, New York Time gazetesine, AB tarafından öne sürülen tüm şartlar yerine getirilse dahi, üyeliğimize karşı olan tutumun değişmeyeceğini anladık’ şeklinde görüş bildiren zamanın başbakanının Mesut Yılmaz bugünlerde, AB üyeliği olmazsa Türkiye kurtulmaz’ tarzında açıklamaları, AB’ye yönelik tutum tezatlarımızı ortaya koyuyor." 
     Koalisyon hükümetinde AB’ye tam üyelik konusunda atılması gereken adımlarda uzlaşma olmadığını belirten Yazıcıoğlu, bu sorunların koalisyonun bozulmasına yol açmaması noktasında anlayış birliği doğduğunu vurguluyor. 
     Yazıcıoğlu’nun raporunda, "Avrupa Birliği - Türkiye İlişkilerinde Koalisyon Hükümeti" başlıklı bölüm, hükümetin samimiyetini ve yeterliliğini sorguluyor. "AB’nin Tutumu" başlıklı ikinci bölüm ise, Türkiye’nin 40 yılı aşkın bir süredir AB’ye tam üyelik doğrultusunda gösterdiği ciddi çabalara karşılık, dayatmalara maruz kaldığını ifade ediyor. 
     Yazıcıoğlu "Tam üyelik için en az 20 sene gerekir" derken, aday 12 ülkenin AB içinde sindirilmesini göz önüne alıyor. 
     Raporun "AB - ABD ve Bu Eksende Türkiye" başlıklı üçüncü bölümü, MGK Genel Sekreteri Orgeneral Tuncer Kılınç’ın çok tartışılan "Rusya - İran" yakınlaşması tezine de ışık tutuyor. 
     "AB’nin 2010 yılını bırakın, daha uzun bir süreçte dahi bir güç olarak ABD ile rekabet edebilecek düzeye gelmesi zor. AB siyasi bütünleşleden çok uzakta olup, ekonomik entegrasyonda mücadele veriyor." 
     Yazıcıoğlu şöyle devam ediyor 
     "11 Eylül’e kadar dünyanın siyasal ve ekonomik gücünü elinde bulunduran ABD, bu gücü devam ettirmede yeni bir dünya düzenine ihtiyaç duyuyor... Bu itibarla, yeni dünya düzeninde meşruiyet ve ortak siyasi değerler üretmek kaçınılmaz... Hal böyleyken, ne AB, ABD’nin, ne de ABD, AB’nin alternatifi olabilir... AB’ye karşı, Amerika - Rusya - İran ekseninde Türkiye’nin de içinde olduğu Avrasya yapılanması’ mevzu bahis edildi. Bu mesele bir tercih olarak ortaya atılmadı." 
     Yazıcıoğlu’nun son cümlesi ise şöyle. 
     "Türkiye, AB hedefine ulaşmak zorundadır... O halde, AB - Türkiye ilişkileri, seçim yatırımına veya kısır iç siyaset döngüsüne mahk m edilmemelidir." 
     
     







Heil Şaron 


Savaşlardaki tarihsel anlamsızlık ve ölüp gitmiş insancıklar... 


Kirli savaş 


Şaron neyi çözdü 


Sayılar ve gerçekler Türkiye ne kadar yoksullaştı 


Küçülelim mi, büyüyelim mi 


Çerçeve doldu 


Gözbağcılık 


Büyüme geçici mi olsun, kalıcı mı 


Nereye kadar 


Bana terörün tanımını yapar mısınız 


Barış insanların kalbinde 


Türkiye'nin tahribat raporu .. 


Ah bir "defo"su olsa... 


Ocak'ın işi, Akışık'ınkinden çok daha zor 


Hayata dönüş başladı 


Müsteşarı Yılmaz’ı raporla kınadı 


</TEXT>
</DOC>
