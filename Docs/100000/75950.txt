<DOC>
<DOCNO> 75950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/son/sondun06.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Arafat'ı Fas'a göndermek için pazarlık mı yapıyor 
</HEADLINE>
<TEXT>

     ABD'nin Filistin lideri Yaser Arafat için güvenli bir yer arayışına girdiği, Fas'ın Arafat'ı barındırmayı kabul ettiği ileri sürüldü. 
     İnternetteki Worldtribune adlı Amerikan haber sitesi, Amerikalı yetkililere dayanarak, Washington yönetiminin Arafat'ı kabul etmesini istediği Fas'tan onay aldığını, ancak Arafat'ın bölgeden ayrılmaya ''henüz hazır olmadığını'' iddia etti. 
     Habere göre, bir Amerikalı yetkili, ''Arafat için yer bulduk. 
     Sorun, Arafat henüz ayrılmak istemiyor. En büyük engel, Arafat'ın yanında çok sayıda yardımcısını götürmek istemesi'' dedi. 
     Worldtribune, Arafat'a güvenli yer bulma çabalarına Avrupa Birliği'nin de yardım ettiğini, ilk aşamada Mısır, Ürdün ve Tunus'un Arafat'a sığınma hakkı vermek istemediklerini öne sürdü. 
     ABD Dışişleri Bakanlığı sözcüsü Phil Reeker, bu haberle ilgili bir soru üzerine, ''Bu haberleri duymadım. Dolayısıyla henüz içeriğine bakmadım'' dedi. 
     






</TEXT>
</DOC>
