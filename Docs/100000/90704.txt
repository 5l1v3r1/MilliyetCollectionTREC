<DOC>
<DOCNO> 90704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/son/sondun12.html </URL>
<DATE> 2002/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Pamela Anderson'dan ''reklam ayrılığı''... 
</HEADLINE>
<TEXT>

     ''Sahil Güvenlik'' dizisiyle üne kavuşan Pamela Anderson ile nişanlısı Kid Rock'ın ''reklam ayrılığı'' yaşadığı ortaya çıktı. Nişanı attığını açıklayan Anderson, aradan bir hafta geçmeden tanınmış rap şarkıcısı ile yeniden boy göstermeye başladı. 
     İnternetteki ''peoplenews'' ve ''imdb'' sitelerinde yer alan bilgilere göre, Anderson ve Kid Rock hala nişanlı Kanada'da düzenlenen ''MuchMusic Video Awards'' törenine birlikte katılan çiftten Kid Rock, sahneden seyircilere, ''Bence Pamela'ya yanlış bir evlenme teklifinde bulundum. Çünkü, Kanadalılar'dan izin almadım. Siz ne diyorsunuz, evlenelim mi '' diye sordu. 
     İzleyiciden olumlu yanıt alan Kid Rock, binlerce seyircinin önünde yeniden Anderson'a evlenme teklif etti. Anderson'ın teklifi kabul etmesi üzerine çift sahnede ''sözde barıştı''. 
     Anderson ve Kid Rock'ın ayrıldıklarını açıklamalarına rağmen pek çok yerde birlikte görüldükleri belirtildi. 
     Pamela Anderson, geçen hafta nişanlısının alkolik olması yüzünden düğünlerini iptal ettiklerini açıklamıştı. 
     

     
</TEXT>
</DOC>
