<DOC>
<DOCNO> 71693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/09/son/sontur10.html </URL>
<DATE> 2002/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet Bahçeli'den Mesut Yılmaz'a yanıt... 
</HEADLINE>
<TEXT>

     MHP Genel Başkanı ve Başbakan Yardımcısı Devlet Bahçeli, Başbakan Yardımcısı Mesut Yılmaz'ın Avrupa Birliği ile ilgili referandum önerisine karşı çıktı. 
     Bahçeli, "Bu aşamada referandumdan sözetmek geriye dünüş olarak nitelendirilebilir" dedi. 
     Devlet Bahçeli, partisinin İzmir'de düzenlenen Teşkilat toplantısının açılışında yaptığı konuşmadan sonra gazetecilerin sorularını yanıtladı. Yılmaz'ın AB ile ilgili referandum önerisiyle ilgili bir soru üzerine Bahçeli, 1959 yılından özellikle de 1963 yılından bu yana 40 yılı aşkın bir süredir Türkiye'nin AB'ye tam üyelik mücadelesi verdiğini hatırlatarak, "Bu kadar geçen süre içinde referanduma başvurmayı düşünmeyenlerin bu gün bu aşamada referandumdan söz etmesi geriye dönüş olarak nitelendirilebilir" dedi. 
     Bahçeli, MGK Genel Sekreteri Orgeneral Kılınç'ın, "AB dışında bir arayışta olalım" şeklindeki sözleriyle ilgili bir soruyu ise "MHP'nin AB'ye bakışı çok nettir. Devlet politikası halince bütün siyasi kurumlarca ve sivil toplum kurumlarınca milletçe benimsenmiştir. Harp akademilerinin her yık konulu bir sempozyumunda yapılacak olan tartışmalardan bir tanesidir. Konuşmacılar ve konulu tartışmalara katılmakta ve düşüncelerini ifade etmektedirler. Sayın genel sekreterin yaptığı düşüncesini açıklamak olmuştur" sözleriyle yanıtladı. 
     Devlet Bahçeli, konuşmasında da "birilerinin işine geldiğinde sahiplendiğ bazen de MHP'yi karalamak için kullandığı" uzlaşma kültürü ve koalisyon adabının MHP ile birlikte hayat bulduğunu savundu. Bahçeli, "Uzlaşma kültürüne önem vermeyi, koalisyon adabına önem vermeyi teslimiyet veya göz boyuma değil milletimize ve ülkemize hizmet için benimser ve riayet ederiz.İstismarcılığı ve tutarsızlığı siyaset pratiği haline getirenlerin MHP'yi idrak etmesi mümkün değilrdir" dedi. Bahçeli, 57'nci hükümet döneminin bu anlamdaki farklılığı ve değerinin daha iyi anlaşılacğını belirterek, uzlaşma ve koalisyon adabına uymanın teslimiyet ve zaafiyet olmadığını söyledi. 
     Bahçeli, Türkiye'de 50 yıldır karmaşık ilişkiler ağı oluşturan AB'ye üyelik konusunu "AB karşıtları- yandaşları" ikilemine hapsetmek isteyenlerin tuzağını bozduklarını,daha düne kadar AB'nin Türkiye politikalarını sorgulamayı tasavvur etmeyen, müzakere sürecinin doğasında iki taraflı pazarlık bulunduğunu kabul etmeyen çevrelerin, bu tür meseleleri gündeme almalarını sağladıklarını söyledi. 
     






</TEXT>
</DOC>
