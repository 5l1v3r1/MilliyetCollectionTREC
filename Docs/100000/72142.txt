<DOC>
<DOCNO> 72142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/son/sondun17.html </URL>
<DATE> 2002/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistin BM Güvenlik Konseyi'nden gözlemci istedi 
</HEADLINE>
<TEXT>

     Filistin yönetimi, BM Güvenlik Konseyi'nden Filistin topraklarına gözlemci göndermesini istedi. 
     Filistinli yönetici Nebil Ebu Rudeyna, AFP'ye verdiği demeçte, ''Güvenlik Konseyi'nden buraya derhal gözlemciler yollamasını istiyoruz. Bugünkü durumdan İsrail hükümetini sorumlu tutuyoruz'' ifadesini kullandı. 
     ''BM bu kıyımı durdurmak için kararlar ve önlemler almalı'' diyen Rudeyna, ''Ramallah'ın işgali ve dün gece Cebaliya'de yapılan katliam, Şaron yönetiminin durumu kurtarabilecek bütün fırsatları ortadan kaldırmaktaki kararlılığını gözler önüne seriyor'' diye konuştu. 
     İsrail ordusu, dün gece Gazze şeridindeki Cebaliye kampı ve Batı Şeria'daki Ramallah kentini istila etmiş, çatışmalarda 21 kişi ölmüştü. 
     BM Güvenlik Konseyi, bu gece Ortadoğu sorununu görüşecek. 
     






</TEXT>
</DOC>
