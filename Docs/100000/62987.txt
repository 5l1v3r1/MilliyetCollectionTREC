<DOC>
<DOCNO> 62987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/son/sonspo14.html </URL>
<DATE> 2002/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
A Milli Futbol Takımı'nın hazırlık maç programı netleşiyor 
</HEADLINE>
<TEXT>

     Dünya Kupası'na 48 yıl aradan sonra katılacak olan A Milli Futbol Takımı'nın hazırlık maçlarının programı netleşiyor. 
     Hollanda'da 12 Şubat'ta Ekvator ile oynayacağı karşılaşma kesinleşen A Milli Futbol Takımı'nın, Güney Kore ve Şili ile de birer hazırlık maçı yapması planlanıyor. 
     A Milli Futbol Takımı'nın Dünya Kupası'na hazırlık programı çerçevesinde Güney Kore ile 26 Mart'ta Almanya'da, Şili ile de 17 Nisan'da İsviçre ya da Almanya'da hazırlık maçları yapması düşünülüyor. 
     Öte yandan, Şili Futbol Federasyonu'nun yaptığı açıklamaya göre, Avrupa'da turneye çıkan Şili, Türkiye ile de bir hazırlık maçı yapacak. Şili Federasyonu'nun açıklamasına göre, Türkiye-Şili maçı İsviçre'de 10 Nisan'da oynanacak. 
     






</TEXT>
</DOC>
