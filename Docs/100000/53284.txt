<DOC>
<DOCNO> 53284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/dunya/dun01.html </URL>
<DATE> 2001/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Savunma Bakanı Rumsfeld, komandolara emir verdi 
</HEADLINE>
<TEXT>
Esir almak yok 
     DIŞ HABERLER SERVİSİ 

     ABD Savunma Bakanı Donald Rumsfeld, Afganistan'daki ABD askerlerine Taliban ve El Kaide militanlarını gördükleri yerde vurmaları emri verildiğini açıkladı. Rumsfeld, "ABD komandolarına 'esir almak yok' talimatı gönderildiğini" duyurdu. 
     İngiliz The Times gazetesinin haberine göre, Afganistan'ın kuzeyindeki Kunduz kentinde sıkıştırılan Taliban güçleri ile El Kaide'nin Çeçen, Pakistanlı ve Arap üyelerinin silahlarını bıraktıktan sonra üçüncü bir ülkeye geçmelerine izin verilmesi yolundaki önerileri yanıtlayan Rumsfeld, "ABD teslim şartlarını görüşme konusu yapacak bir konumda değil. Afganistan'daki az sayıdaki askerlerimiz de savaş esiri alacak durumda değil" diye konuştu. 
     
     Molla Ömer kaçamaz 
     Rumsfeld, Taliban'ın lideri Molla Ömer'in de Afganistan'dan kaçmasının önlenmesi için ABD'nin elinden gelen her şeyi yapacağını söyledi. 
     



 DÜNYA 












</TEXT>
</DOC>
