<DOC>
<DOCNO> 88716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/08/son/sonspo02.html </URL>
<DATE> 2002/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA final serisinde Lakers 2-0 öne geçti... 
</HEADLINE>
<TEXT>

     ABD Profesyonel Basketbol Ligi'nde NBA , play-off final serisinin 2. maçında Los Angeles Lakers, kendi sahasında New Jersey Nets'i 106-83 yenerek, seride 2-0 üstünlük sağladı. 
     Los Angeles'taki Staples Center'daki karşılaşmada, son 2 sezonun şampiyonu Los Angeles Lakers önünde New Jersey Nets, 22-22 eşitlikle kapadığı 2. periyot dışında etkili olamadı. 
     İlk yarıyı 49-43 önde kapayan ev sahibi ekip, 2. yarıda bir ara farkı 20 sayıya dek çıkarırken, Lakers'da, ünlü pivot Shaquille O'Neal, 40 sayı, 12 ribaunt ve 8 asistlik mükemmel performansıyla galibiyete adeta tek başına damgasını vurdu. O'Neal, genellikle düşük bir yüzdeyle oynadığı serbest atışlarda da bu maçta 14'de 12'lik isabet sağlamayı başardı. 
     Lakers'da ayrıca Kobe Bryant, 24 sayı ve 8 ribaunt, Derek Fisher, 12 sayı ve 5 ribaunt, Rick Fox, 10 sayı, 8 ribaunt ve 6 asist, Robert 
     Horry de 9 sayı, 10 ribaunt, 4 asist ve 4 blokluk performanslarıyla galibiyete büyük katkı yaptılar. 
     Konuk ekipte ise Kerry Kittles'in 23 sayı ve 9 ribaunt, Jason Kidd'in 17 sayı, 9 ribaunt ve 7 asist, Richard Jefferson'ın da 10 sayı ve 5 ribauntluk performansları, galibiyete yetmedi. 
     Bu arada 1969'da Boston Celtics ve 1977'de de Portland Trail Blazers dışında NBA Ligi tarihinde hiçbir takımın play-off final serisinde, 2-0 geriden gelerek şampiyonluğa ulaşamadığı bildirildi. 
     2 takım arasındaki play-off final serisindeki 3. maç, 10 Haziran 
     Pazartesi günü sabaha karşı New Jersey'de yapılacak. 
     





</TEXT>
</DOC>
