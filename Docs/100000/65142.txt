<DOC>
<DOCNO> 65142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/yasam/yas06.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Adalet üç yılda tecelli edebildi 
</HEADLINE>
<TEXT>

Seyir halindeyken yanan otomobili için 3 yıl önce dava açan kadın sürücü, sonunda 2.5 milyar lira tazminatla ödülendirildi’ 
     MERT İLKUTLUĞ İzmir DHA 

     İzmir’de otoyolda giderken aniden yanan otomobilinden canını zor kurtaran Ebru Pazarbaşıoğlu, otomotiv devi Peugeot’ya açtığı tazminat davasını kazandı. 
     Ebru Pazarbaşıoğlu’nun 31 , 13 Mayıs 1998’de 3 milyar 700 milyon liraya aldığı Peugeot 106 GTI otomobili ilk günden itibaren sorun çıkarmaya başladı. Bunun üzerine otomobili aldığı İrde Otomotiv’e götürüp servise sokan Pazarbaşıoğlu, sorunlarının giderildiği söylenen aracıyla Çeşme yönüne giderken motordan aniden dumanlar çıkmaya başladı. Yoldan geçen araçların sürücülerinin yardımıyla yanan otomobilden güçlükle kurtarılan Pazarbaşıoğlu, olayın ardından başvurduğu Peugeot ve İrde Otomotiv yetkililerinin olumsuz tavrıyla karşılaşınca mahkemeye başvurdu. 
     
     Israr etti ve kazandı 
     İzmir 7. Sulh Hukuk Mahkemesi’nde 2 milyar 169 milyon lira lira manevi tazminat davası açan Pazarbaşıoğlu, sonunda zafere ulaştı. Davanın devredildiği İzmir Tüketici Mahkemesi, 27 Aralık 2001’de Pazarbaşıoğlu’nun hiçbir kusuru olmadığını belirterek Automobilles Peugeot, ithal eden Peugeot Otomotiv Sanayi Ticaret AŞ ile satan ve servis hizmeti veren İrde Otomotiv’i 86 milyon lira maddi, 2.5 milyar lira manevi tazminata mahkum etti. 
     



 YAŞAM 























</TEXT>
</DOC>
