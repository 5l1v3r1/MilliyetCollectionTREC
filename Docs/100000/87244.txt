<DOC>
<DOCNO> 87244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/son/sonspo20.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor, Göztepe'den Zafer ile Altay'ı kaptı.. 
</HEADLINE>
<TEXT>

     Yeni sezona güçlü bir kadroyla girmek isteyen Bursaspor, Göztepe'den Zafer ve Altay'dan Yakup ile sözleşme imzaladı. Vakıfköy Orhan Özselek Tesisleri'nde düzenlenen, futbol şube sorumlusu Erkan Körüstan'ın da hazır bulunduğu imza töreninde, kendilerini 3 yıllığına Bursasporlu yapan sözleşmeye imza atan oyuncular, başarılı olmak için elerinden geleni yapacaklarını söylediler. 
     Orta saha oyuncuları Zafer ve Yakup, Bursaspor'un büyük bir camia olduğunun bilincinde olduklarını da belirterek, ''Bursaspor gibi büyük bir takıma gelmekten son derece mutluyuz'' dediler. 
     Bu arada, yabancı oyuncu arayışlarını sürdüren Bursaspor'da, oyuncu izlemek üzere Bosna-Hersek'e giden teknik direktör Nejat Biyediç'in gelecek hafta Bursa'ya döneceği öğrenildi. Biyediç, izlediği oyuncularla ilgili hazırlayacağı raporu, yönetim kuruluna iletecek. 
     Teknik direktör Nejat Biyediç'in, daha önce de yeşil-beyazlı formayı giyen Mirza Varesenoviç ile görüştüğü, bu oyuncunun da yeniden Bursa'ya gelmek isteğini söylediği öğrenildi. 
     





</TEXT>
</DOC>
