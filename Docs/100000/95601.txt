<DOC>
<DOCNO> 95601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/14/magazin/amag.html </URL>
<DATE> 2002/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Onlar gidip porno filmlerde oynasın’ 
</HEADLINE>
<TEXT>

Yeni bir albüm hazırlayan Nükhet Duru, isim vermedi ama göbek şov yaparak şarkı söyleyenlere verdi veriştirdi... 
     BİRSEN ALTUNTAŞ 

     Sanat dünyasında çeyrek asırdır varolmanın başarısını yaşayan ve bunu da devam ettirmeye kararlı olan Nükhet Duru, hazırlıklarını sürdürdüğü albümüyle yine iddialı... "Biraz kendimi özletip sonbaharda bomba gibi dönüş yapacağım" diyen Duru, son dönemde yükselen değer haline gelen göbek dansı yapanları ise ağır sözlerle eleştirdi... 
     
Yeni albümünüzün hazırlıkları nasıl gidiyor 
     İlk defa çok tutulan eserlere söz yazarak bir cover’ çalışma hazırlıyorum. 2003’e çok özel bir giriş yapacağım. Hem tutkulu, hem de duygulu bir kasetle hayranlarımın karşısına çıkacağım. Ayrıca Yunanistan’dan da albüm teklifi aldım. Eski şarkılarımı çok beğendiler Türkiye’de 3 ayda unutulacak şarkılar yapmamanın mük fatını gördüm. 
     
Artık sahneye çıkanların sadece şarkı söylemesi yetmiyor, oryantal şov da gerekiyor. Örneğin Nez sadece bu özelliğiyle kısa sürede ünlü oldu. Petek Dinçöz de sahnede dans şov yapıyor. Sahnede oryantal dans konusunda başarılı bulunan bir şarkıcı olarak siz bu yeni oluşuma nasıl bakıyorsunuz 
     Şu anda edilen danslara ben dans demiyorum, buna beni kimse inandıramaz. Sadece porno filmlerin dans taklitleri diyorum. Ben bunu 20 yıldır yapıyorum. Şu anda dans ettiğini söyleyenler çok güzel porno filmlerde oynayabilirler, isim vermek istemiyorum, klipleri görüyorum, kadın olarak çok esef verici buluyorum bütün bunları. Yıllardır dans eden biri olarak hiçbir figürü bayağılaştırmadım, onlardan çok daha fazla hareket ederek dans ediyorum. Ayrıca kabare şov yapan biriyim ve onların yaptıklarını dans olarak görmüyorum. Cinsellik dansın bir parçası ama sadece o ön plana çıkarılırsa çok bayağı duruyor. 
     
     Bukalemun gibi değişmiyorum’ 
Siz de seksapeliğiyle dikkat çeken bir sanatçısınız, seksilik anlayışınız neleri kapsıyor 
     Seksi olmak için özel bir çaba sarf etmiyorum, giydiğim dekoltenin de sınırları var. Yıllardır aynı sınırları muhafaza etmeye çalışıyorum. Bu bir tavırdır ve benim stilim klasiktir. Günün modern dokunuşlarını gerektiği kadar alırım. Onun için değişmiyorum bukelemun gibi. Ben dekolteyi bayağılaşmadan iyi taşıyorum, dekolte giysiler kapalı elbiselerden çok daha fazla yakışıyor bana. Ama seksilik duruşta, bakışta, ses tonunda gizlidir. 
     
Uzun zamandır sizi geceleri, eğlence hayatının içinde göremiyoruz, inzivaya mı çekildiniz 
     Şu anda yaygın olan gece eğlencesinin içinde yokum... Çünkü zevk almıyorum. Dans etmeyi seviyorum. Bu yüzden dans edebileceğim yerleri tercih ediyorum. Yakın tarihte Portekiz’deydim. Oradan Roma’ya geçtim. Sonra ver elini Atina... Sonbaharda sahnelere müthiş bir dönüş yapacağım. 
     
Yaz kasetleri birer fiyasko Yaz kasetlerinden kimi dinliyorsunuz 
     Çok sevdiğim ve saydığım Sezen Aksu’nun albümünü aldım. Mustafa Sandal’ı çok beğeniyorum, kendine has bulduğum için ona farklı bir sempatim var. Genelde Latin kökenli kasetleri severek dinliyorum. Yaz ayları için hazırlanmış diğer gelip geçici kasetleri almıyorum dinlemiyorum bile. 
     



 MAGAZİN 













</TEXT>
</DOC>
