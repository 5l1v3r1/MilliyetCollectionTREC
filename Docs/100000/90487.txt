<DOC>
<DOCNO> 90487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/yazar/cemal.html </URL>
<DATE> 2002/06/18/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Türkiye’yi hızla içine kapatan kısırlık 
</HEADLINE>
<TEXT>

     Dünya Kupası, İstanbul Festivali derken dış basın son günlerde birikmişti. Geçen pazar günü toplu halde okudum, göz attım. Biz neredeyiz, nelerle uğraşıyoruz Onlar hangi konuları izliyor, işliyor 
     Buna da dikkat ettim. 
     Sürpriz değildi. 
     Daha beter taşralaşıyoruz 
     Yine içimize kapanmış durumdayız. Oysa dünyada neler oluyor. Biz ise politikanın kısır gündemine kapıldık, debeleniyoruz. 
     Keşmir bizi ilgilendirmiyor mu 
     Pakistan’la Hindistan’ı nükleer savaşın eşiğine getiren bu sorun patlarsa, Talibancılar, Bin Ladin’ler bayram edecek. Nükleer güce sahip bir Talibancı rejim Pakistan’ı ele geçirebilecek. Bu bir kabus 
     Bunlar Türkiye’yi ilgilendirmiyor mu 
     Afganistan bizi ilgilendirmiyor mu 
     Bu ülkede Loya Jirka toplandı. Yeni bir düzene hazırlanıyor Afganistan. Türkiye bu arada Kabil’de Barış Gücü’nün komutanlığını üstlendi. Bu acılı ülkede, eski deyişle kanun ve nizam hakimiyeti kurmak için sistemli çabalar var. Ama işler bıçak sırtında... 
     Bunlar Türkiye’yi ilgilendirmiyor mu 
     El Kaide, bizi ilgilendirmiyor mu 
     Hala ayakta. Bakın, kirli bomba atmak için Amerika’ya adam sokabiliyor. Karaçi’de, Amerikan Konsolosluğu’nda bomba patlatıp 11 kişinin ölümüne yol açabiliyor. Bu gelişmeler Amerikan borsasını, dolayısıyla Amerikan ekonomisini bir anda olumsuz yönde etkiliyor. 
     Bunlar Türkiye’yi ilgilendirmiyor mu 
     Ortadoğu bizi ilgilendirmiyor mu 
     İsrail - Filistin alev alev. İntihar terörizmi sürüyor. Şaronizm, Arafat defterini kapatmak için faaliyet halinde. Mısır Devlet Başkanı Mübarek yeni bir barış planıyla sahneye çıktı. Bölge bir bakıma İran - Suriye çizgisine girer gibi... 
     Bunlar Türkiye’yi ilgilendirmiyor mu 
     Rusya bizi ilgilendiriyor mu 
     Bush’la Putin’in son zirvesi dünya barışı açısından olumlu açılımlara sahne oldu. Ancak, Rusya’nın İran’la özel ilgi ve ilişkileri - özellikle nükleer konuda - devam ediyor. Bu da Washington’da tedirginlik yaratıyormuş... 
     Bunlar Türkiye’yi ilgilendiriyor mu 
     ABD - Avrupa çatlağı bizi ilgilendirmiyor mu 
     Özellikle 11 Eylül sonrasında, terörizmle mücadele, İran, Irak gibi konularda Amerika’yla Avrupa arasındaki görüş ayrılıkları bazı açılardan derinleşiyor. Amerika’nın tek başına Saddam’ı devirmek için Irak’ı yine de vurabileceğine ilişkin haberler gündemden eksik olmuyor. Hafta sonu The Wall Street Journal gazetesinin tepesine "Bush yönetimi, Irak üzerinde odaklaşıyor" manşeti kocaman oturmuştu yine... 
     Bunlar Türkiye’yi ilgilendirmiyor mu 
     Fransız seçimleri bizi ilgilendirmiyor mu 
     Cumhurbaşkanlığından sonra milletvekilliği seçimlerinde de Fransız solu büyük bir darbe yedi. Muhafazakarlar, merkez sağ iktidar iplerini tam anlamıyla eline geçirdi. Avrupa Birliği’ne, Amerika’ya dönük olarak Fransa’da nasıl bir değişim meydana gelebilir 
     Bunlar bizi ilgilendirmiyor mu 
     Alman seçimleri Türkiye’yi ilgilendirmiyor mu 
     Almanya’da sosyal demokratlar eylül ayındaki genel seçimlerde muhafazakarlar karşısında yenilgiye uğrayabilir. Schröder kaybeder ve Muhafazakar lider Stoiber kazanırsa ne olur Örneğin Stoiber, Türkiye’nin Avrupa Birliği’ne girmesine kesin karşı Türkiye’nin dışarıda kalmasının hem kendisi için hem Avrupa için daha iyi olacağını düşünüyor. 
     Bunlar Türkiye’yi ilgilendirmiyor mu 
     Peki, ne ilgilendiriyor bizi 
     Dünyanın gidişatını çok yakından ilgilendiren bütün bu konular elbette bizim ülkemizi de çok yakından ilgilendiriyor. Türkiye’nin geleceğini, Türkiye insanının aşını, işini ilgilendiriyor. 
     Ama biz onlarla ilgilenmiyoruz. 
     Gitgide taşralaşıyoruz galiba. Siyasetimizin kısır gündemi ve gün geçtikçe koyulaşan belirsizlik belki de hiç bu kadar kilitlememişti Türkiye’yi... 
     Ne yazık 
     Hiç olmazsa bugün futbolda Japonya’yı yenip dünyada ilk sekizin içine girsek 
     
     







Hoşgörü... 


Fogg’un vedası 


Ecevit’ten ekonomi uyarısı 


Türkiye’yi hızla içine kapatan kısırlık 


Kıllarınız sizi ele veriyor 


Sınıfta kalma hepten kalksın mı 


AB bir de yaşam şeklidir... 


Dünya dönüyor sen ne dersen de... 


Piyasaların nabzı 


Boğaz ve Boğaziçililer 


DSP’de muhalif 10’lar 


Gönüllü kuruluşun gönülsüz üyesi 


Batan da yaşayan banka da krediyi kesti 


</TEXT>
</DOC>
