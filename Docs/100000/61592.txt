<DOC>
<DOCNO> 61592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/son/soneko16.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecil edilen vergilerin Aralık 2001 taksidi ödeme süresi uzatıldı 
</HEADLINE>
<TEXT>

     Maliye Bakanlığı tarafından tecil edilen vergi borçlarının Aralık 2001 taksidi süresinin, 15 Ocak 2002'ye kadar uzatıldığı bildirildi. 
     İzmir Ticaret Odası'ndan İZTO yapılan yazılı açıklamada, Maliye Bakanlığı tarafından 414 seri numaralı Tahsilat Genel Tebliği ile 31 Aralık 2000 tarihinde vadesi geldiği halde borcunu ödeyememiş mükelleflerin borçlarının, belli şartlarla tecil ve taksitlendirmeye tabi tutulduğu hatırlatıldı. 
     Anılan tebliğe göre 10.cu taksit ödeme süresinin 31 Aralık 2001 Pazartesi günü sona erdiği kaydedilen açıklamada, 31 Aralık'ın idari tatil olması nedeniyle ödemeye yönelik mükellefiyetlerin süresinde yerine getirilemediği duyumlarının alındığı ifade edildi. 
     Açıklamada, Maliye Bakanlığı'nın bu hususu dikkate aldığı, Aralık 2001 taksit süresini 15 Ocak 2002 mesai bitimine kadar uzattığı 
     belirtilerek, şu bilgilere yer verildi 
     ''Valiliklere gönderilen genelge ile mükelleflerin bu tarihe kadar söz konusu taksiti, Aralık 2001 ayı sonuna kadar hesaplanacak tecil faizi ile ödemeleri halinde, tebliğ hükümlerinden yararlanmaya devam edecekleri bildirilmiştir.'' 
     






</TEXT>
</DOC>
