<DOC>
<DOCNO> 68720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/son/sontur18.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
"Seçim 2003 sonbaharında olabilir" 
</HEADLINE>
<TEXT>

     ANAP Genel Başkanı, Devlet Bakanı ve Başbakan Yardımcısı Mesut Yılmaz, 2003 yılının sonbaharından önce seçim olacağına ihtimal vermediğini belirterek, ''2003 sonbaharı olabilir'' dedi. 
     Yılmaz, NTV ve CNBC-E'de ortak yayınlanan programda, NTV Ankara Temsilcisi Murat Akgün'ün sorularını yanıtladı. 
     Mesut Yılmaz, ''Kürtçe öğrenimi bugün serbest bırakılırsa, Türkiye bölünür mü '' sorusu üzerine, kesinlikle bu görüşe inanmadığını ve bu endişelere katılmadığını söyledi. 
     ANAP Lideri, seçimin zamanında yapılıp yapılmayacağına ilişkin bir soruyu Yılmaz, ''2003 sonbaharından önce seçim olacağını ihtimal vermiyorum. 
     2003 sonbaharı olabilir'' diye yanıtladı. Yılmaz, şöyle devam etti 
     ''Türkiye'de seçimlerin sonbaharda yapılması gibi geleneksel bir tavır vardır. Olabilir ki, önümüzdeki senenin sonbaharında bir erken seçime gidilebilir. Ama buna erken seçim dememek lazımdır. Belki, 6-8 aylık bir öne alma olur. Onun dışında ben daha erken bir seçime ihtimal vermiyorum. Türkiye'nin menfaatleri açısından da doğru görmüyorum. Hükümet içindeki zaman zaman oluşan görüş ayrılıklarının bu noktaya varmayacağına inanıyorum.'' Devlet Bakanı ve Başbakan Yardımcısı Yılmaz, bir başka soru üzerine, Kıbrıs meselesinin çözümüne yönelik ilerlemelerin, Türk-Yunan dostluğuna da olumlu etkiler sağlayacağını ifade etti. 
     






</TEXT>
</DOC>
