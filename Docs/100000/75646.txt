<DOC>
<DOCNO> 75646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/son/sondun16.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Dubai Mahkemesi "Kemiklerini kırmadan karınızı dövebilirsiniz" 
</HEADLINE>
<TEXT>

     Birleşik Arap Emirlikleri'nin Dubai kentindeki temyiz mahkemesi, kocanın ''kemiklerini kırmamak ve vücudunun biçimini bozmamak'' koşuluyla eşini dövebileceğine karar verdi. 
     Gulf News gazetesinin haberine göre, Dubai Emirliği'nin bu en yüksek mahkemesinde verilen kararda, ''karısını disiplin altına almak için'' kocanın çok sert olmayacak biçimde dövme hakkının bulunduğu belirtildi. 
     Kararda, kocasının kendisini sözle ya da eylemle yaralaması durumunda, kadının boşanma hakkının bulunduğu da kaydedildi. 
     Kocası tarafından elektrik kablosuyla dövülen bir kadının açtığı boşanma davasında, kadının boşanma isteği kabul edildi. 
     Kadına bir miktar para ve aylık nafaka ödenmesine karar veren mahkeme, çiftin iki çocuklarının velayetini de kadına verdi. 
     






</TEXT>
</DOC>
