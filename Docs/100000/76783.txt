<DOC>
<DOCNO> 76783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/yazar/zbirand.html </URL>
<DATE> 2002/04/06/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Hamid Bey ve Ander sile konuşunca... 
</HEADLINE>
<TEXT>

     Karzai son derece karizmatik bir insan. Son derece şık giyiniyor. Yumuşak bir kişiliği var. Mesajlarını çok kısa, net ve anlaşılır bir şekilde veriyor. 
     Burçun İmir ile birlikte karşımıza oturduğu zaman, bir üçüncü dünya lideri değil, Afgan kökenli bir İngiliz veya Amerikan burjuva aile reisine benziyordu. 
     Ülkesi ise paramparça. Mutsuz ve kendini nasıl bir geleceğin beklediği belirsiz. Karzai de her gün vurulabilecek bir hedef. Buna rağmen, cesaretle çalışıyor, çırpınıyor. 
     Türkiye’ye gerçekte neden geldiğini, söyleşi sırasında anladım. Türk Tümgeneral Zorlu’nun komuta edeceği uluslararası gücün Kabil dışını da görev sahası içine almasını istiyor. Türkiye dahil, bu güce asker veren ülkeler ise son derece çekimserler. Kabil’in dışına çıkıldığı taktirde büyük risklerle karşı karşıya kalınacağını biliyorlar. 
     Karzai’nin tek amacı, uluslararası yardımın akışını hızlandırmak. Bunu başarabildiği oranda, ülkesini kurtaracağına inanıyor. Afganistan’ın çeşitli etnik grupların elinde bölünmesini engellemek güç. Üstelik her karışan ülkenin bir başka hesabı var. İşin içinden nasıl çıkabileceğini kimse bilemiyor. 
     Karzai şu sırada "geçici lider". Sürekli lider konumuna gelmek istediğini de hiç gizlemiyor. 
     Türkiye’ye de mesajı çok netti Bize destek verin, bize yardım edin. Afganlıların Türklere özel bir sevgileri vardır. 
     Karzai, geldiği şekilde rüzgar gibi geri döndü. Arkasında hoş bir izlenim bıraktı. 
     
     Danimarka Başbakanı ise bambaşkaydı 
     Karzai’den sonra, Danimarka’nın gencecik Başbakanı 42 yaşında Anders Fogh Rasmussen ile buluştum. 
     Kendinden emin, zengin ve mutlu bir ülkenin lideri olduğu her halinden belli. Karzai bir başka dünyayı, Rasmussen ise bambaşka bir dünyayı temsil ediyor. 
     Biri Türkiye’den destek istedi, diğeri Türkiye’ye destek verebileceğini anlattı. 
     Danimarka Başbakanı tahminlerin ötesinde açık ve net konuştu. Hiç kıvırtmadı. Söylediklerini şöyle özetleyebilirim 

</TEXT>
</DOC>
