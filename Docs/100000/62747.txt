<DOC>
<DOCNO> 62747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/son/sondun08.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Penelope Cruz, ''evinin kadını'' oluyor.. 
</HEADLINE>
<TEXT>

     Ünlü aktör Tom Cruise ile evlilik hazırlığında olan aktris Penelope Cruz, setlere en az 6 ay süreyle veda edeceğini açıkladı. 
     Internetteki ''imdb'' ve ''eonline'' sitelerinin haberine göre, eşi Nicole Kidman'dan ayrılan Tom Cruise ile fırtınalı bir beraberlik yaşayan İspanyol yıldız, ''evinin kadını'' olmaya karar verdi. 
     Film yapmaya ara verdiğini belirten Cruz, 10 yıldır sürekli film çekimlerinde olduğunu ve artık yorulduğunu ifade etti. Güzel sanatçı, ''Bugüne kadar hep çalıştım ve artık eğlenmeye ihtiyacım var. Ara veriyorum ve en az 6 ay setlerden uzak kalacağım'' açıklamasında bulundu. Hemen aile kurup çocuk sahibi olmaya niyetinin bulunmadığını belirten Cruz, ''Bunun için hazır değilim'' dedi. 
     Cruz'un sözlerine rağmen iki sanatçıya yakın çevreler, çiftin çok kısa bir süre içerisinde nikah masasına oturacağını ve Cruise'un çocuk sahibi olmak istediğini belirtti. Sanatçıların büyük olasılıkla gizli bir şekilde dünyaevine gireceği ifade edildi. 
     

     
</TEXT>
</DOC>
