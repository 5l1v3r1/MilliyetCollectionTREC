<DOC>
<DOCNO> 87714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/son/sonspo07.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Koştuk, gol attık, mücadele ettik, hakeme takıldık... 
</HEADLINE>
<TEXT>

     Yazık oldu... Hem de çok yazık... 
     Yazıklar olsun... Hakeme yazıklar olsun... 
     Güney Koreli hakem Dünya Kupası'na yakışmayacak ucuzlukta düdükleriyle, uydurma penaltıyla en azından beraberliği hakkettiğimiz maçı alıp Brezilya'ya verdi 2-1 İlk yarıda hakkettiğimiz golü uzatma dakikalarında bulduk. 
     Yıldıray Brezilyalılara parmak ısırtan bir pasla Hasan Şaş'ı kaleciyle karşı karşıya bıraktı. 
     Hasan Şaş önce kaleciye sonra kaleye baktı, topun altına girip vurdu ve 
     "Gooooollllll". 
     Maçın ilk yarısı boyunca kalede Rüştü devleşti, Yıldıray süper futbolu ile alkışların en büyüğüne hak kazandı. 
     Herşey güzeldi, Türkiye nefesini sevinç çığlıklarıyla birleştirdi. 
     İkinci yarıda maçın kontrolu elimizdeydi. Brezilya Roberto Carlos'un taşıdığı toplarla kalemizde tehlike yaratmaya başladı. 
     Brezilya beraberlik golüne Ronaldo'nun ayağından ulaştı. Yine bir yan topta Ronaldo, Rüştü'nün burnunun dibinden topu boş kaleye bıraktı. 
     Maç iki takımın nefes kesen mücadelesi ile geçerken Luizio maçın bitimine dakikalar kala ceza sahası dışında Alpay tarafından faulle durduruldu. Brezilyalı futbolcu usta bir hareketle uçarak ceza sahasına atlayıp içeride düştü. 
     Ve hakem penaltı noktasını gösterirken Alpay'a da kırmızı kart gösterdi. 
     Maçın uzatma dakikalarında korner kullanmak için köşeye giden Rivaldo, şöhretinden beklenmeyecek bir hareketle hakemi aldatmak için kendisini bir anda yere attı. Ortalık bir anda karıştı bu sırada hakem bir kez daha kırmızı kartını bu kez Hakan Ünsal için çıkarttı. 
     Ve Türkiye sahadan hiç hakketmediği şekilde mağlup ayrıldı... 
     

     
</TEXT>
</DOC>
