<DOC>
<DOCNO> 96476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/spor/spo03.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan adam, Mondi 
</HEADLINE>
<TEXT>

Kolombiyalı kaleci, 40 yıllık Galatasaraylı gibi. Transferdeki jestiyle gönülleri feth eden Mondragon, futbol kariyerine de Sarı-Kırmızılı forma altında nokta koymayı hedefliyor 
     HALİL ÖZER 

     İstanbul’da çok mutlu 
     TRANSFER döneminde Galatasaray - Beşiktaş arasındaki bilmeceyi Sarı - Kırmızılı formayı seçerek noktalayan Mondragon, efsane olma yolunda emin adımlarla yürüyor. Galatasaray’a hayranlığı nedeniyle dev teklifleri geri çeviren Kolombiyalı kaleci, futbol kariyerine Cim - Bom’da nokta koymayı planlıyor. Yöneticilerle görüşen Mondragon’un, "Nişanlımla İstanbul’da çok mutluyuz. Jübilemden sonra da benden faydalanabilirsiniz" dediği öğrenildi. 
     
     Başkan’dan evlilik sözü 
     BAŞKAN Canaydın’ın Mondragon’a bugüne kadar yaptığı jestler nedeniyle İstanbul’da görkemli bir düğün sözü verdiği öğrenildi. Kolombiyalı kalecinin nişanlısı Andrea ile devre arasında evlenmeyi planladığı açıklandı. Kolombiyalı kalecinin Terim için de, "Ömrümde böyle bir hoca görmedim. Bizimle inanılmaz ilgileniyor. Kimi zaman çok sert, kimi zaman bir baba gibi. Her derdimize yetişiyor. Galatasaray’da çok mutluyum" yorumunu yaptığı belirtildi. 
     
     Ve işte olay mektup 
     BEŞİKTAŞ’IN teklifini geri çevirmek için, Siyah - Beyazlı kulübe mektup yollayan Mondragon’un duygularını şöyle dile getirdiği ifade edildi "Benim dışımda bir sürü gelişmeler oluyor. Ve benimle anlaştığınızı söylüyorsunuz. Size şunu söylemek istiyorum, ben Galatasaray’dan ayrılmam ve başka kulübe de gitmeyi hiçbir zaman düşünmedim. Ve futbol hayatımın sonuna kadar da burada kalacağım." 
     
Yeni umut EloiMonaco’nun 28 yaşındaki golcüsü, denenmek üzere Galatasaray’ın İsviçre kampına katıldı 
     Beğenilirse kalacak 
     YABANCI golcü arayışlarını sürdüren Galatasaray, Monaco’nun 28 yaşındaki golcüsü Wagneau Eloi’yi gündemine aldı. Dün İsviçre kampına katılan Fransız futbolcunun transferi, hazırlık maçlarında sergileyeceği performansa göre netlik kazanacak. Port-au-Prince doğumlu olan Eloi, 1.86 boyunda ve 78 kilo. Tecrübeli futbolcu geçtiğimiz sezon Fransa Ligi’nde Monaco formasını 8 maçta giydi ve yalnızca bir gol atmayı başardı. Akşam idmanına katılan ve vasat bir görüntü Eloi bugünkü Slavia Prag maçında denenecek. 
     
Kariyeri SEZON TAKIM MAÇ GOL 1993-94 Lens 10 1 1994-95 Lens 9 1 1995-96 Nancy 18 6 1996-97 Nancy 23 1 1997-98 Lens 20 3 1998-99 Lens 17 7 1998-99 Monaco 10 1 1999-00 Monaco 9 - 2000-01 Monaco 5 2 2001-02 Monaco 8 1      
     
Takımın ferdiyim’      GALATASARAY Teknik Direktörü Fatih Terim, düzenlediği basın toplantısıyla Sarı - Kırmızılı kulüpteki son gelişmeleri değerlendirdi. Tecrübeli hoca, kendisini Galatasaray’ın bir ferdi olarak nitelendirip, "Başarılara Fatih Terim değil, Galatasaray damgasını vuracak" dedi. Futbolcularına da sert mesajlar gönderen başarılı teknik adam, "Galatasaraylı futbolcu, dışarıda Galatasaraylı gibi davranmayı bilmeli. Bilmezse de hatırlatılacak" diye konuştu. 
     TERİM, transferleriyle gündemde ilk sırayı alan Hasan Şaş ve Ergün için şunları söyledi "Her iki futbolcu için de gereken yapılacak. Bu işi uzatmayacağız. Yoksa bu polemiklerden kaçılmaz. Galatasaraylılar şunu bilmeli ki her türlü fedak rlık yapılacak. Ben hiçbir zaman Hasan’ı veririz demedim. Futbolcuların oniki ayda bir ayları var. Bu bir ay da konuşmak onların hakkı. İstekleri, kaprisleri çekilmeli. Herşeye hazırlıklıyız. Futbol tecrübemiz böyle diyor." 
     TAKIMDAKİ en büyük silahlarının arkadaşlık olduğunu da açıklayan Terim, Felipe konusunda çarpıcı yorumlar yaptı. Tecrübeli hoca, "Felipe’nin hiçbir eksiği yok. Sadece asisti çok seviyor. Brezilya’da uzaktan çok golleri var. Yeri geldiğinde atacak merak etmeyin. Felipe, daha avantajlı arkadaşına pas vermeyi tercih eden bir yapıya sahip. Baliç’i forvette oynatabilirim. Ümit Davala’yı zamanında stoper ve forvette oynattım. Ama onu şu anda düşünmüyorum" dedi. 
     
Ümit yakışmadı Ronaldo olsun      MİLLİ Takım’ın ve Galatasaray’ın yıldızı Hasan Şaş dün yeni saç modeliyle dikkatleri üzerine çekti. Antrenman öncesinde önce Ümit Davala’nın saç kesimini deneyen yıldız futbolcu, bu modeli kendine yakıştırmayınca bu kez Ronaldo’ya özendi. Hasan Şaş’ın, berbere gitmeden önce Teknik Direktör Fatih Terim ile görüşüp, yeni model için izin aldığı öğrenildi. Terim, "Kimseye saç konusunda bir şey demem. Ama çok uca da izin vermem" dedi. 
     
Rakip Slavia Prag      GALATASARAY yeni sezon öncesinde ilk ciddi sınavını bugün Çek ekolünün güçlü temsilcisi Slavia Prag önünde verecek. Schffhouse Stadı’nda oynanacak olan karşılaşma TSİ 21.00’de başlayacak. Teknik Direktör Fatih Terim’in güçlü rakipleri karşısında, Milli futbolculara forma vermeyeceği öğrenildi. 
     
İzin yasak      TEKNİK Direktör Fatih Terim, İsviçre kampında 12 günlük süre içinde futbolcularına nefes aldırmayacak. Tecrübeli teknik adamın, kamp sonuna kadar futbolcularına yalnızca yarım gün izin vermeyi planladığı öğrenildi. Bu izin gününün de, kampın bitimine az bir süre kala alış - veriş yapmak için kullanılacağı belirtildi. 
     
Prens sürprizi      İSVİÇRE’DE Galatasaray’ın da kaldığı Panorama Oteli bugünlerde büyük bir hareketlilik yaşıyor. Sarı - Kırmızılı kafilenin yanı sıra Suudi Arabistan Prensi’nin de tatil için bu otelde kalması tüm gözleri buraya çevirdi. Prens nedeniyle giriş ve çıkışlar emniyet güçlerinin kontrolü altında yapılıyor. 
     
Terim’den espriler      TEKNİK Direktör Fatih Terim’in esprileri kampta günün konusu oldu. Oldukça neşeli gözüken Terim’in, Arif’i "Remzi" lakabıyla çağırması futbolcuları kahkahalara boğdu. Tecrübeli hocanın, Ümit Davala’nın golünden sonra "Aaa Ümit de gol atıyormuş gördüm" şeklinde yaklaşımı gülüşmelere neden oldu. 
     
Baliç’e takip      GALATASARAY’IN yeni yıldızı Elvir Baliç sezon hazırlıklarını doktor kontrolünde yapıyor. İki sene önce sol diz iç çapraz bağlarından ameliyat olan yıldız futbolcu, aynı sakatlığının nüksetmemesi için her çalışmadan sonra muayene oluyor. Pinto da günde dört kez ağırlık merkezinde çalışıyor. 
     



 SPOR 



























</TEXT>
</DOC>
