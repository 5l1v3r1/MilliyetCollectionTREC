<DOC>
<DOCNO> 94486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/son/sontur15.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ucuz olduğu için kolonya içen 2 kardeş zehirlenip öldü... 
</HEADLINE>
<TEXT>

     Kadıköy'de, ucuz olduğu için alkol yerine kolonya içen 2 kardeş zehirlenerek öldü. 
     Alınan bilgiye göre, Hasanpaşa Mahallesi Sarayardı Caddesi Haydar Yücebaş Sokak'taki 30 numaralı apartmanda oturan Yakup Çiftçi 42 ve kardeşi Tahsin Çiftçi 38 , evde Pakistan uyruklu arkadaşları Hüseyin Adem ile birkaç şişe kolonya içtikten sonra uykuya daldı. 
     Sabah saatlerinde uyanan Hüseyin Adem, Yakup ve Tahsin Çiftçi'nin öldüklerini anlayınca polise haber verdi. 
     Olay yerine gelen polis ekiplerince yapılan incelemede, Çiftçi kardeşlerin uykuda öldükleri anlaşıldı. 
     İki kardeşin cesedi daha sonra Adli Tıp Kurumu Morgu'na kaldırıldı. 
     Yetkililer, ''ikisi de bekar olan ve birlikte oturan kardeşlerin alkolik olduklarını, alkol alacak paraları bulunmadığı için içtikleri kolonyadan da zehirlendiklerini'' bildirdiler. 
     





</TEXT>
</DOC>
