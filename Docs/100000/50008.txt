<DOC>
<DOCNO> 50008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/son/soneko10.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Özbekistan'da devalüasyon... 
</HEADLINE>
<TEXT>

     Özbekistan'da milli para birimi Sum'un değeri, resmi kurda dolar karşısında yüzde 43 devalüe edildi. 
     Özbekistan Merkez Bankası, resmi kura göre daha önce 433.70 Sum olan bir Amerikan dolarının, bugünden itibaren 680.90 Sum'dan işlem göreceğini açıkladı. 
     Buna göre Özbekistan milli parası Sum'ın değeri, dolar karşısında yüzde 43 oranında devalüe edilirken, resmi kurda dolar satış fiyatı yüzde 57 artmış oldu. 
     Merkez Bankası ayrıca, daha önce 990 Sum olan borsa dışı serbest piyasa kurunu ticari kur ise 895 Suma indirdi. 
     Bilindiği gibi, Özbekistan bakanlar kurulunun 26 Ekim'de açıklanan kararıyla, 1 Kasım'dan itibaren resmi kurla serbest piyasa kurunun birleştirileceği duyurulmuştu. 
     Öte yandan Özbekistan bakanlar kurulunun bugün yayımlanan kararıyla, ülkede üretilen ya da ithal edilen un, yağ ve şeker'in en fazla yüzde 25 karla satılacağı açıklandı. 
     






</TEXT>
</DOC>
