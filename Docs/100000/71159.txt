<DOC>
<DOCNO> 71159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/06/son/sonspo17.html </URL>
<DATE> 2002/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Başiktaş 1 - Denizlispor 0 
</HEADLINE>
<TEXT>

     Türkiye Kupası yarı final maçında, Beşiktaş Denizlispor'u 1-0 yendi. 
     Beşiktaş'ın golünü . dakikada İlhan Mansız kaydetti. 
     Beşiktaş finalde bugün oynanan maçta Adanaspor'u 1-0 yenen Kocaelispor ile karşılaşacak. 
     Yarı final maçında, Denizlispor ile Beşiktaş ilk yarıyı golsüz berabere tamamladı. 
     Denizlispor, tarihinde ilk kez çıktığı yarı finalde, rakibi karşısında kontrollü bir oyun sergiledi. İlhan'ı Alper, Tümer'i de Bülent ile kontrol eden yeşil-siyahlılar, bunda da başarı sağlayınca, rakibine fazla pozisyon vermedi. 
     Beşiktaş ise Denizlispor karşısında genelde orta alan üstünlüğünü elinde utarak sonuca gitmek istedi. Baya'nın şutunda bir topu direkten dönen siyah-eyazlılar, ilk yarıda istedikleri gole ulaşamadılar. 
     10. dakikada, Tamer'in sağdan taşıyarak kale alanınahavalandırdığı topa Süleyman müdahale edemedi. Bayram'ın kafa vuruşunda, Denizlispor defansına çarpan top kornere gitti. 
     15. dakikada gelişen Denizlispor atağında, Alper'in havalandırdığı topu, Tolunay kafayla kaleye gönderdi. Top kaleci Myhre'de kaldı. 
     24. dakikada, Baya'nın kullandığı faul atışında, Bayram uygun pozisyonda olmasına rağmen, kale alanı içinden topu dışarı gönderdi. 
     30. dakikada Coulibaly'nin ortasında, kaleye paralel giden topa Muzaffer dokunamayınca, Denizlispor bir golden oldu. 
     33. dakikada, Beşiktaş gole çok yaklaştı. Tamer, sağdan taşıdığı topu Baya'nın önüne bıraktı. Bu futbolcunun uygun pozisyonda yaptığı vuruşta kaleciyi geçen top, üst direkten geri geldi ve Denizlispor defansı tehlikeyi uzaklaştırdı. 
     39. dakikada Veysel, topu Coulibaly'nin önüne bıraktı, ancak bu futbolcu iyi vuramayınca tehlike autla sonuçlandı. 
     42. dakikada gelişen Beşiktaş atağında İlhan, yaklaşık 20 metreden 
     Denizlispor kalesini yokladı. Ancak top az farkla auta çıkınca, ilk yarı başladığı gibi golsüz sona erdi. 
     49. dakikada, Denizlispor'dan Levent sarı kart gördü. 
     52. dakikada Beşiktaş'ın golü geldi. İbrahim'in ceza alanına 
     gönderdiği topu Tolunay uzaklaştıramayınca, Tamer meşin yuvarlağı İlhan'a çıkardı. Bu futbolcunun yakın mesafeden vuruşunda, top Denizlispor filelerine gitti 0-1. 
     58. dakikada gelişen Beşiktaş atağında, Ahmet Yıldırım ceza alanı yayı üzerinde topa sert vurdu, ancak top yandan auta çıktı. 
     59. dakikada, Denizlispor'da Muzaffer çıktı, yerine Petri oyuna girdi. 
     61. dakikada Beşiktaş'tan Tayfur sarı kart gördü. 
     63. dakikada Denizlispor'dan Hakan Çimen, 70. dakikada da Tolunay sarı kart gördü. 
     72. dakikada Timuçin'in kullandığı korner atışında, Marek'in kafa vuruşunda top auta çıktı. 
     73. dakikada, Denizlispor'da Tolunay'ın yerine İlyas , 78. dakikada ise Levent'in yerine Cengiz oyuna girdi. 
     82. dakikada, Denizlispor'da Cengiz sarı kart gördü. 
     87. dakikada, Beşiktaş'ta Tümer'in yerine Ümit oyuna girdi. 
     88. dakikada İlyas'ın kullandığı faul atışında, defanstan seken topu Timuçin kaleye gönderdi, top az farkla auta gitti. 
     89. dakikada hakem Serdar Tatlı, sahaya atılan yabancı maddeler nedeniyle oyunu durdurarak anons yaptırdı. 
     Uzatma dakikalarında, Beşiktaş'ta İhlan'ın yerine Ahmet Dursun oyuna dahil oldu. 
     Karşılaşma, Beşiktaş'ın 1-0'lık üstünlüğüyle sona erdi. 
     
     Maçtan notlar... 

     Türkiye Kupası yarı finalinde, tarihinde ilk kez yarı finale kalan Denizlispor'un, Rıza Çalımbay, Feyyaz Uçar ve Zafer Öğer'den oluşan teknik heyeti, yıllarca formasını giydikleri Beşiktaş'a karşı, takımlarının başında sahaya çıktılar. 
     Uyuşturucu kullandığı iddiasıyla Almanya'da yargılanmasına devam edilen Daum, maçtan kısa süre önce Denizli'ye ulaştı. 
     Denizli Belediye Başkanı Ali Aygören, maçtan bir gün önce, yeşil-siyahlı futbolculara Gaziantepspor maçında vaat ettiği 500'er milyon liralık primin çeklerini dağıttı. 
     Karşılaşma öncesi Denizli'de yoğun güvenlik önlemleri alınırken, Ege Bölgesi'nin değişik illerinden, siyah-beyazlı takımın çok sayıda taraftarı da Denizli'ye geldi. 
     Denizlispor'un başarılı futbolcularından Ali Tandoğan, sakatlığı nedeniyle maç kadrosunda yer almadı. 
     Beşiktaş Kulübü Başkanı Serdar Bilgili ve bazı yöneticiler de maçı izlediler. 
     






</TEXT>
</DOC>
