<DOC>
<DOCNO> 76899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/07/guncel/gun07.html </URL>
<DATE> 2002/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yapılanları şaka kabul ediyorum 
</HEADLINE>
<TEXT>

Tahliye sonrası evi ziyaretçilerle dolan eski Esenyurt Belediye Başkanı Gürbüz Çapan, hapishanede 25 kilo vermiş 
     ASLI ÖKTENER İstanbul 

     Yargılandığı davadan tutuksuz yargılanmak üzere tahliye edildikten sonra Esenkent’teki evi "geçmiş olsun" ziyaretçileriyle dolup taşan Gürbüz Çapan, "Bu muameleyi hak ettiğimi düşünmüyorum. Bu yapılanları bir şaka kabul ediyorum ve h l inanamıyorum" dedi. 
     İstanbul 1 No’lu DGM’de, belediyedeki yolsuzluk iddiaları nedeniyle "organize suç örgütü kurmak, rüşvet ve ihaleye fesat karıştırmak" suçlarından yargılanması üzerine Esenyurt Belediye Başkanlığı görevinden uzaklaştırılan Çapan, daha önce de cezaevinde yattığını anımsattı. Cezaevi günlerinin zor geçip geçmediğinin önemli olmadığını belirten Çapan, şöyle konuştu 
     "Yurtdışından gelirken de söyledim, bunların başıma geleceğini biliyordum. Bu ülke bizim ülkemiz, halkımız nereye uygunsa oraya koyuyor bizi." Mart 2001’de kanında pıhtılaşma tespit edilmesi üzerine hastaneye yatmasının ardından "Kartal’ın şahinleri hapishaneden kaçıyor" denildiğini kaydeden Çapan, şunları söyledi 
     "Halimi görüyorsunuz. 25 kilo verdim. Ne yapalım yani hapishaneye düştüm diye üzülüp kahrolacak halim yok. Bu ülkede böyle gidiyor bu işler. Yurtdışında tedavi görecektim, bu işler çıkınca geri geldim. Burada bir doktor arkadaşım var, tedavi göreceğim. Cezaevinde sürekli ilaç kullanıyordum. Hastaneye yatmıştım. Sonra Kartal’ın şahinleri hapishaneden kaçıyor’ dendi. Ne kaçması arkadaş, valla hastayım ya Ölmem mi lazım inanılması için." 
     



 GÜNCEL 

























</TEXT>
</DOC>
