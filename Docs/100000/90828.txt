<DOC>
<DOCNO> 90828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/astro/index.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Duygular yoğun 
</HEADLINE>
<TEXT>

Öğlene doğru Ay, Akrep burcuna geçiyor. Duygusal derinlik ve sezgiler öne çıkmakta. Kıskançlık duygusu akşam bir sorun haline dönüşebilir. Koç’lar ilişkilerinde uyum göstermekte zorlanabilirler. Tedirginlik ya da şüphe yüzünden huzur bulmaları kolay olmayabilir. İlişkilerinde daha net olmaya çalışmalılar. Boğa’lar da yakın ilişkilerde hassas bir gündeler. Gereksiz yere inat etmek onları zora sokabilir. Eleştirilere açık durmalılar. İkizler pek de zevk almadığı detaylar üzerinde durmak zorunda. Eldeki işleri tamamlamak gerekiyor. İş ortamında hareketli bir gün olabilir. Yengeç’lerin sezgileri ön planda. Duygusal konularda başarılı olacaklar. Bu arada aşk hayatında da hareketlilik var. Yeni risklere girmek söz konusu. Aslan’lar eve ilişkin konularla uğraşmak durumunda kalabilirler. Tamamlamaları gereken işler var ama bu arada pratik olmak zorundalar. Daha çabuk hareket etmeliler. Başak’lar değişikliklerden, zihinsel konulardan zevk alabilecekleri bir gündeler. İletişim ve hareket onları canlı kılacak. Kısa yolculuklar dikkat çekici. Terazi’ler gereksiz alışverişler yüzünden sıkıntı duyabilirler. Harcamalarını ölçülü yapmaya çalışmalılar. Ani para çıkışları olabilir. Akrep’ler bugün ön plandalar. İstediklerini daha rahat elde edebilirler ama ilişkilerinde rahat olmaya çalışmalılar. Aşırı şüphe ve kıskançlık problem çıkarabilir. Yay’lar daha temkinli olmalı. Önemli risklerden ya da girişimlerden uzak durmak gerekiyor. Önemli adımlar için biraz daha beklemek gerekli. Oğlak’lar verimli olabilecekleri bir gündeler. Başkalarının düşüncelerinden yararlanabilecekler. Dostluklar önem taşıyor. Çok şey öğrenebilecekleri bir gündeler. Kova’lar dikkatli davranmazlarsa yanlış tutumları nedeniyle üst üste hata yapabilirler. İş ortamında daha sabırlı olmak gerekiyor. Gereksiz kahramanlıklar sonuç getirmeyecek. Balık’ların keyfi yerine geliyor. Bugün değişik kişilerle bir araya gelmek, yeni girişimlerde bulunmak şanslı sonuçlar getirecek. İyimserlik hakim. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
