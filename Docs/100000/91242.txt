<DOC>
<DOCNO> 91242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/son/soneko33.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün nasıl geçti 
</HEADLINE>
<TEXT>

     Siyasete ilişkin tedirginlikle 9 bin puandan dönen Borsa, haftanın son işlem gününü yüzde 0.45 artışla kapatırken, en çok işlem gören 9 Nisan 2003 vadeli bugün valörlü tahvilin bileşik faizinde yüzde 6'yı aşan artış kaydedildi. 
     Borsa'da satış baskısı altında geçen 1. seansta endeks, ilk 45 dakikayı 9,000 puanın da altına inerek, 8,997.21 puandan geçti. Daha sonra toparlanan endeks, seansı 15.80 puan ve yüzde 0.17 kayıpla 9,163.55 puandan tamamladı. 
     2. seansta da sıkışık seyrini sürdüren endeks, gelen sınırlı 
     alımlar sonucu 56.93 puan ve yüzde 0.62 artışla, ulaştığı en yüksek nokta olan 9,220.48 puandan kapandı. Endeks, günün tamamında ise 41.13 puan ve yüzde 0.45 puan yükseldi. Hisse senetleri piyasasında günlük işlem hacmi 150 trilyon 441 milyar 123 milyon lira olarak belirlendi. 
     
     DOLAR YÜKSELDİ 
     Merkez Bankası doların bugünkü efektif kurunu alışta 1 milyon 564 bin 821 lira, satışta ise 1 milyon 575 bin 830 lira olarak açıkladı. 
     Böylece Merkez Bankası'nın dün açıkladığı kurlara göre, dolar, alışta 35 bin 96 lira, satışta ise 35 bin 343 lira yükseldi. 
     Kapalıçarşı'da dün 1 milyon 560 bin liradan kapanan dolar, güne 1 milyon 570 bin liradan, 1 milyon 500 bin liradan kapanan Euro da 1 milyon 515 bin liradan başladı. 
     Piyasa kapanışında doların satış fiyatı 1 milyon 574 bin lira, Euro da 1 milyon 520 bin lira oldu. 
     Merkez Bankası'nın 20 milyon dolar tutarındaki dolar alım ihalesinde de ortalama fiyat 1 milyon 573 bin 2 lira olarak belirlendi. 
     İhaleye 20 milyon dolar tutarında teklif gelirken, minimum fiyat 1 milyon 572 bin lira, maksimum fiyat ise 1 milyon 574 bin 35 lira olarak gerçekleşti. 
     
     TAHVİL-BONO-REPO 
     İstanbul Menkul Kıymetler Borsası İMKB tahvil ve bono piyasasında en çok işlem gören 8 Nisan 2003 tarihli bugün valörlü tahvilin bileşik getirisi yüzde 6.22 arttı. 
     8 Nisan 2003 tarihli bugün valörlü tahvilin basit getirisi yüzde 
     67.37'ye, bileşik getirisi ise yüzde 71.41'e yükseldi. 
     Bu tahvilin dünkü aynı gün valörlü işlemlerinde basit getiri yüzde 63.66, bileşik getiri ise yüzde 67.23 olarak hesaplanmıştı. 
     İMKB Tahvil ve Bono Piyasası Repo Pazarı'nda üç günlük faiz de ortalama yüzde 47.93'den kapandı. 
     İMKB Tahvil ve Bono Piyasası verilerine göre, üç günlük faizde en düşük oran yüzde 42.00, en yüksek oran ise yüzde 48.00 olarak belirlendi. 
     Bankalararası TL interbankında da gecelik faiz oranı yüzde 48.00'den gerçekleşti. 
     





</TEXT>
</DOC>
