<DOC>
<DOCNO> 95579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/14/ekonomi/eko06a.html </URL>
<DATE> 2002/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Endeks hacimle güçlendi 
</HEADLINE>
<TEXT>

Kısa ve uzun vadeli göstergelerin alım sinyalleriyle hacimdeki artış eğilimi atakların güçlenmesini sağlıyor 
     Zeynep Candan AKTAŞ 

     Bir aylık sürede üçüncü kez test edilen 8,500'lerden destek bularak güçlenen endeks, haftanın son günü gelen hacimli alımlarla kapanışı 9,499 puandan gerçekleştirdi. Endeksin kısa vadeli göstergeleri yaklaşık bir ay önce diplerden başlayan alım sinyallerini kararsız bölgelerde sürdürüyorlar. 
     Uzun vadeli göstergelerin de diplerden alıma dönmesi ve hacimdeki artış eğilimi 9,500'lerdeki ilk direncin geçilebileceğini gösteriyor. Yılbaşından beri devam eden alçalan kanalda düşüş eğiliminde görülen endeksin bu ikinci dip denemesi olacak. 10,000'in yukarı doğru kırılması halinde 10,400- 10,800 aralığında etkili olan alçalan kanal direncinin test edilmesi olasılığı da güçlenecek. 
     Bu nedenle çok olumsuz bir gelişme olmadıkça önümüzdeki hafta için endeksin yukarı doğru dirençlerini zorlaması ve çıkış için güçlenme çabaları etkili olacak gibi görünüyor. Senet bazında izlenen diplerden toparlanma ve güçlenme çabaları ve hatta önceki zirvelerin zorlanması görünümleri endeksin yukarı doğru ataklarını destekleyen görünümler. Ancak özellikle bir önceki dip oluşumunun desteği olan 10,400'ler geçilmesi güç bir direnç olarak karşımızda duruyor. 
     Atakların hacim artışıyla desteklenmesi gerekiyor. Hacimdeki olası daralmalar direnç seviyelerinde k r realizsayonlarının artmasına ve sıkışma görünümlerine neden olabilir. Önümüzdeki hafta için endeksin destekleri 9,000 ve 8,500'de iken dirençler 10,000 ve 10,400 seviyelerinde bulunuyor. 
     Haziran ayının bitmesiyle bundan sonra 6 aylık bilançolar beklenmeye başlanacak. Ekonomide küçük de olsa yakalanan büyüme trendinin altı aylık mali tabloları olumlu etkilemesi beklenebilir. Ancak dövizde yaşanan hızlı yükseliş özellikle döviz borcu olan firmaları olumsuz etkileyecektir. 
     Bankacılık kesiminde dövizdeki artışın olumlu ve olumsuz etkileri sözkonusu olabilir. Çünkü bankalar bir taraftan döviz mevduatı ve sendikasyon kredileri nedeniyle olumsuz etkilenirken, diğer taraftan portföylerindeki eurobond'lar nedeniyle portföy k rlılıkları artacaktır. Dövizdeki artış en çok ihracatçı firmalara yarayacaktır. Özellikle girdileri TL olan firmalar ciddi bir k rlılık yakalayabilirler. 
     Bol kazançlı haftalar dileğiyle. 
     
     



 EKONOMİ 





















</TEXT>
</DOC>
