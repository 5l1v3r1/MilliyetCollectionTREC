<DOC>
<DOCNO> 71843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/10/son/sontur01.html </URL>
<DATE> 2002/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Otelde Fener-Cimbom kavgası... Antalya'da birbirlerine girdiler.. 
</HEADLINE>
<TEXT>

     Antalyaspor ile yarın oynanacak karşılaşma için Antalya'ya gelen Fenerbahçe taraftarları ve Falez Otel'de maç izleyen Galatasaray taraftarları arasında yumruklu kavga çıktı. Kavganın ardından 4 Fenerbahçe taraftarı gözlem altına alındı. 
     Falez Otel'in salonunda Galatasaray-Beşiktaş derbisini izleyen Galatasaray taraftarları ile salona gelen 30 kişilik Fenerbahçe taraftarı arasında sözlü tartışma çıktı. 
     Tartışma kavgaya dönüşürken, karşılıklı yumruklaşma yaşandığı, kavgada yaralanan olmadığı bildirildi. 
     Polisin müdahale ettiği olayda, kavga çıkmasına neden oldukları bildirilen 4 Fenerbahçe taraftarı gözlem altına alındı. Fenerbahçe taraftar grubunun yarın oynanacak Antalyaspor-Fenerbahçe maçı için İstanbul'dan Antalya'ya geldikleri öğrenildi. 
     Otel yetkilileri, taraftarlar arasında çıkan kavganın otelde önemli bir hasara neden olmadığını, kavga eden taraftarların polis tarafından kısa sürede ayrıldığını söylediler. 
     






</TEXT>
</DOC>
