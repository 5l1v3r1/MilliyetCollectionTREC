<DOC>
<DOCNO> 64113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/yazar/bila.html </URL>
<DATE> 2002/01/25/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Eşit işe eşit ücret 
</HEADLINE>
<TEXT>

     Devlet memurlarının maaşları arasındaki dengesizliği gidermek amacıyla yapılan çalışma, "eşit işe eşit ücret" ilkesine dayandırılmaya çalışılıyor. 
     Ancak, hemen belirtmek gerekir ki, bütçe olanakları ve kaynak yaratma çabaları, istenilen ölçüde ve yaygınlıkta bir düzenleme yapılmasına olanak tanımıyor. Kamu arazileri ve binalarının satışlarından elde edilecek gelirler gibi yeni finans kaynakları bu projeye ayrılacaktı. Ama bu kalemlerden beklenilen ölçüde gelir sağlanamadı. 
     Bütçe olanakları içinde ayrılan 200 trilyon liralık bir kaynakla da devlet memurlarının maaşları arasındaki dengesizliği bir defada gidermek, maaşlarda önemli bir artış sağlamak mümkün değil. 
     Maliye Bakanlığı'nın hedefi memur maaşlarındaki uçurumları beş yıllık bir süre içinde kademeli olarak gidermek. 
     Bugün kamuoyunda tartışılan ve Başbakanlık'ta son çalışmaları yapılan düzenleme bu beş yıllık projenin ilk ayağı. 
     Bu çalışmada meslek gruplarına göre bir dağılım yok. 
     Kararnamenin, "orta düzey yönetici" olarak tanımlanabilecek devlet memurlarını kapsadığını söyleyebiliriz. Genel müdür yardımcılığı ile il müdürlüğü arasındaki kademelerde görev yapan yönetici memurlar, aldıkları görev tazminat puanı 7000 göstergenin altında ise bu düzenlemeden yararlanacaklar. Bu tanıma yargıç, savcı, profesör, albay gibi görevliler de giriyor. Bu kapsamdaki personele ödenecek görev tazminatının yasal tavanı 15 bin gösterge. Bu tavan dikkate alınarak yeni görev tazminatları belirlenecek ve ücret dengesizliği orta düzey yöneticiler için giderilecek. 
     Makam veya görev tazminatı almayan büyük memur kitlesini oluşturan personelin yeni düzenleme kapsamına alınması şimdilik olanaklı görünmüyor. Bütçe olanaklarının buna uygun olmadığını vurgulayan Maliye yetkilileri, çalışmanın aşamalı biçimde yürütüleceğini, sonraki aşamalarda yeni iş tanımlarına göre düzenleme yapılacağını belirtiyorlar. 
     Bakanların imzasından geçen çalışmanın esası bu... 
     
     







Hukukçuların tartışması 


Dünya markası 


Eşit işe eşit ücret 


Sayın Ecevit 312 ile 159 içinize siniyor mu 


Demokraside etek boyu 


Bu sese kulak verin 


Borsanın hakemi, ormanların kralı 


Alakart adalet 


Her yolun başı güven 


Türkiye’de memurun memura ettiği... 


Perakende serbest toptan yasak 


Tayyip Erdoğan’ın ABD turu 


Ben de Alman Liseliyim 


"Yeni ipek Yolu Projesi" Ortaklığı ENRON ve UNOCAL 


Çiftçi, kredi kilidi açılmadan’ üretim yapamaz 


</TEXT>
</DOC>
