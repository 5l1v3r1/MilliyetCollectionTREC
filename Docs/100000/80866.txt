<DOC>
<DOCNO> 80866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/28/son/sondun09.html </URL>
<DATE> 2002/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaron Cenin'de incelemelerle ilgili karar için 24 saat istedi 
</HEADLINE>
<TEXT>

     İsrail Başbakanı Ariel Şaron, Cenin'de incelemelerde bulunacak BM heyetinin gelişine yeşil ışık yakılıp yakılmamasıyla ilgili kararını vermek üzere hükümetinden 24 saat ek süre istedi. 
     İsrail devlet radyosu, Şaron'un söz konusu 24 saatlik ek sürenin BM'nin talep ettiği şeylerin yerine getirilebilmesi için gerekli olduğunu düşündüğünü, çünkü şu anda İsrail'in bu talepleri yerine getiremeyeceğini söylediğini duyurdu. 
     Hükümetin söz konusu talebe henüz bir yanıt vermediği, kararın öğleden sonra çıkacağı belirtiliyor. 
     
     EL HALİL'DE 1 FİLİSTİNLİ ÖLDÜ 
     Bu arada, Batı Şeria'da El Halil kentindeki İsrail barikatında 1 Filistinlinin öldüğü bildirildi. 
     Filistinli güvenlik kaynakları ve görgü tanıkları, Usama Ceburin'in Sair köyü istikametinden El Halil'e girmek isterken başına isabet eden kurşunla öldüğünü söylediler. 
     





</TEXT>
</DOC>
