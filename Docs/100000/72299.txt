<DOC>
<DOCNO> 72299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/yasam/yas05.html </URL>
<DATE> 2002/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Soygun yapan kot’ giymesin 
</HEADLINE>
<TEXT>

Alman polisi, kot pantolonları parmak izi’ niyetine kullanıyor. Kot pantolonda giyimle oluşan kıvrımlar, kimliği ele veriyor 
     Almanya’da Münster Emniyet Müdürlüğü Kriminal Teknik Dairesi Başkanı Wilfried Kohlhof, "kot pantolonların parmak izi gibi kullanıldığını" açıkladı. Kohlhof, kot pantolonların dokularının esnek olmadığını, kırışıklıklarının bir parmak izi gibi değerlendirilebildiğini belirterek, "Her kot pantolon yıkandığında kırışık yerleri beyazlaşır ayrı bir iz bırakır" dedi. 
     
     6 soyguncu böyle yakalandı 
     Her kot pantolonun, giyen kişinin vücut biçimini yansıttığını ve bu açıdan parmak izi gibi kotu giyenin kimliği ile ilgili çok önemli sırlar içerdiğini belirten Kohlhof, suçluların takibinde bu yöntemi sık sık kullandıklarını da itiraf etti. Kohlhof, bugüne kadar tam altı soygunda, kot pantolonun izi’ takip edilerek soyguncuları yakaladıklarını, ancak bunun için kontrol kameralarının pantolon ve hareketleri iyi görüntülemesi gerektiğini kaydetti. 
     



 YAŞAM 





















</TEXT>
</DOC>
