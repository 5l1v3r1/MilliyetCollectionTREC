<DOC>
<DOCNO> 51177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/ekonomi/eko00.html </URL>
<DATE> 2001/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyaya açılan penceremiz olun’ 
</HEADLINE>
<TEXT>

Kayserili işadamları, kendi imk nları ile kurdukları sanayiyi geliştirecek, dünya ile rekabete açacak personel ve yönetici kadroları davet ediyor 
     Gidiyorum bu şehirden - 4 
Hazırlayanlar Evrim Engin, Fatih Çınar, İsmail Şahin, Rıfat Demir 

     Kayseri, sanayi ve ticaretin gelişmişliği bakımından İç Anadolu Bölgesi’nin en dikkat çeken illerinden birisi konumunda. Sanayi siciline kayıtlı 14 halı, 36 gıda, 42 dayanıklı tüketim, 31 inşaat yapı elemanı, 12 soba ve kazan, 10 otomotiv, 31 tekstil, 10 madencilik, 17 elektronik, 10 makine, 9 pik ve alüminyum döküm, 5 orman ürünleri ile 67 değişik iş kollarında olmak üzere 294 fabrika ile sanayi tesisi bulunuyor. Sanayiinin toplam istihdamı ise 30 bin kişi civarında. 
     Kayseri’de nitelikli personele ve yönetici kadrolara ihtiyaç duyulmakta. Sanayiciler, özellikle teknolojiyi geliştirecek nitelikli eleman bulamamaktan şik yetçi. 
     
     Ege’de de fırsat var 
     Kayseri Sanayi Odası Yönetim Kurulu Başkanı Mustafa Çapar, Kayseri’deki sanayinin de kriz sonrasında küçüldüğünü belirtiyor. Çapar, buna rağmen 300’ü aşkın değişik ürünün üretildiği ilin büyük bir potansiyele sahip olduğunu bunu harekete geçirecek kalifiye insan gücüne büyük ihtiyaç duyulduğunu belirtiyor. 
     Sanayi potansiyeli açısından dikkat çeken Uşak ve Manisa da beyaz yakalı sıkıntısı çeken illerden. 
     Her iki ildeki sanayi kuruluşlarının, elektrik, gıda, makine, seramik, elektronik mühendislerine ihtiyaçları var. 
     Uşak’ın ayrıca ihracat ve pazarlama konusunda yetişmiş elemanlara ihtiyacı bulunuyor. 
     Manisa, uluslararası yatırımları çeken bir bölge. İki büyük serbest bölge ve yine pek çok organize sanayii bölgesi bulunuyor. İzmir’e karayolu ile sadece 45 dakikalık mesafede olması da büyükşehirden gelenler için yaşamı kolaylaştıracak bir avantaj. 
     Uşak ve Manisa’daki iş fırsatları hakkında bilgi almak isteyenler Çözüm Danışmanlık’ı arayabilirler. 
     Telefon 0232 323 40 50 
     
Tıkanıklığı açacak insan gücü gerek’      Kayseri Ticaret Odası Yönetim Kurulu Başkanı Hasan Ali Kilici’ye göre Kayserili sanayiciler şimdiye kadar maliyetlerin yükselmesinden çekindikleri için nitelikli işgücü istihdam etmediler. Ancak bu Kayseri sanayiinin gelişmesini ve dünya ile rekabete açılmasını engelledi. 
     Sanayicilerin, bu gerçeğin farkına geç de olsa vardıklarını belirten Kilici, "Rekabet koşullarının her geçen gün daha da ağırlaşması, kalifiye personele olan gereksinimi artırdı" diyor. 
     Kilici’ye göre, sanayi kollarının her birinin, araştıran, teknoloji geliştirecek personele, yöneticilere, dünya ile rekabeti bilen kişilere ihtiyacı var. 
     İldeki bir eksik de turizmciler. Kış turizmi açısından Kayseri’nin yükselen değer olduğuna işaret eden Kayserili işadamları, bu potansiyeli harekete geçirecek kişileri davet ediyorlar. 
     
     KAYSERİ 

</TEXT>
</DOC>
