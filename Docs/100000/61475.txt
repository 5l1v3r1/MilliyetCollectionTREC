<DOC>
<DOCNO> 61475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/astro/index.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyum sağlayın 
</HEADLINE>
<TEXT>

Hareketli bir gündeyiz. Konsantre olmakta zorluk çekebiliriz. Yay burcundaki Ay geniş düşünmeyi, özgürlüğü ve risk almayı gündeme getirmekte. Koç’lar bu canlı enerjiden fayda sağlayacaklar. Farklı görüşlere ve yabancılara açıklar. Boğa’lar duygusal güven ve ilişkilerinde sağlamlık arayışındalar. Bu konuda daha fazla çaba sarf etmeleri gerekiyor. Kıskançlık önemli bir rol oynuyor. İkizler bugün çok yönlülüğünü gösterebilecek. Başkalarından öğrenecekleri çok şey var. Değişik görüşlere açık olmak onlara kazandırabilir. Yengeç’ler günlük işlere dalmış durumdalar. Dikkatli oldukları sürece verimli çalışabilirler. İş ortamında birikmiş işleri temizlemeleri lazım. Aslan’lar güne keyifli başlıyorlar. Duygusal konularda cömert olan Aslan’lar bugün de beğenilmek, kendilerini göstermek için öne çıkacaklar. Titiz Başak’lar pek huzurlu sayılmazlar. Planlı hareket etmezlerse bazı aksiliklerle karşılaşabilirler. Yapıcı olmaları gerekiyor. 
Merkür ve Satürn arasındaki rahat açı, zihinsel konularda netlik ve doğru sonuca kolayca ulaşma şansı vermekte. Terazi’ler sözlerine özen göstermeliler. Çok etkili olabilir ama aynı zamanda yanlış anlamalara da neden olabilirler. Akrep’ler parasal konularda fırsatlarla karşı karşıyalar. Yapıcı davranarak kazançlı çıkabilirler. Yay’ları yerinde bulmak kolay olmayacak. Aynı anda pek çok şeyi bir arada yapmak isteyebilirler. Duygusal tepkilerinde de harekete geçiriciler. Oğlak’lar ise geçmişte yaptıkları hataların ya da eksik bıraktıkları konuların sonuçları ile uğraşabilirler. Kontrolleri dışındaki olaylar onları pek huzurlu kılmıyor. Kova’lar rahat edecekler ve duygusal konularda kendilerini mutlu hissedecekler. Arkadaşları ve yakın çevresi son derece destekleyici. Hayalci Balık’lar adımlarını daha dikkatli atmalılar. İş hayatında yoğunluk devam ediyor. Tamamlamaları gereken işler göze çarparken, tembellik etmemeliler. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
