<DOC>
<DOCNO> 75263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/son/sondun01.html </URL>
<DATE> 2002/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail bu sabah Arafat'ı düşman ilan etti 
</HEADLINE>
<TEXT>

     İsrail Başbakanı Ariel Şaron, İsrail Kabinesi'nin Filistin Devlet Başkanı Yaser Arafat'ı düşman ilan ettiğini söyledi. 
     Şaron, tüm gece süren kabine toplantısından sonra düzenlediği basın toplantısında, kararın Filistinlilerin bir dizi saldırısına karşılık alındığını belirtti. 
     Kararı almalarında etkili olan saldırıları sıralayan Şaron, bunlara, Netanya'da önce gün düzenlenen, 21 kişinin öldüğü intihar saldırısıyla başladı. 
     Şaron, tüm bunların İsrail'in barışa uzandığı bir dönemde olduğunu vurgulayarak, ''İsrail ateşkes için herşeyi yapmaya hazır oldu. Ancak bunun karşılığında sadece terör ve daha çok terörle karşılaştı'' diye konuştu. 
     ''Arafat düşmanımızdır ve bu aşamada tecrit edilecektir'' diyen İsrail Başbakanı, İsrail güçlerinin, şu anda Arafat'ın karargahında olduğunu ve Filistin yönetiminin ''tüm topraklarında'' peşinde olacaklarını kaydetti. 
     
     TERÖR BAŞKENTİ RAMALLAH 

     Bu arada İsrail Savunma Bakanı Binyamin Ben Eliezer Arafat'ın karargahının bulunduğu Ramallah'ı ''terörün başkenti'' ilan etti. 
     Eliezer, Filistin topraklarını yeniden işgal etme gibi bir kararları olmadığını da söyledi. 
     ''Tek amacımız terörü durdurmak'' diyen Eliezer, Filistin liderine ''fizikman zarar vermeye niyetleri olmadığını'' belirtti. 
     

     
</TEXT>
</DOC>
