<DOC>
<DOCNO> 89527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/guncel/gun03.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kristal Elma’lar sahiplerini buldu 
</HEADLINE>
<TEXT>

Reklam oskarları törenle sahiplerine verildi. Milliyet Seri İlanlar reklamı da "radyo" dalında ödül aldı... 
     DENİZ ALTUNTAŞ 

     Kristal Elma Ödülleri, Lütfi Kırdar Kongre ve Sergi Sarayı’nda düzenlenen törende sahiplerine dağıtıldı. Bu yıl 14’üncüsü düzenlenen ödül töreninin sunuculuğunu Rana Pirinççioğlu üstlendi. Gecede üç büyük ödülü alan ajanslar şöyle n Basın TBWA İstanbul - Beko Forklift. n Televizyon Rafineri - Benkar Advantage Köpek. n Kampanyalar Y R Reklamevi - Garanti Bankası Shop Miles Kredi Kartı. 
     1500 davetlinin katıldığı gecede konuşma yapan Reklamcılar Derneği Yönetim Kurulu Başkanı Nesteren Davutoğlu, "Ben bir reklamcıyım, bundan da gurur duyuyorum. Anneme söyleyebilirsiniz. Reklamcı hayata 360 derecelik bakar. Hepimizin içi yaratıcılıkta kavrulur. Aslolan aşktır. Aşk tek taraflıdır ama çift taraflıysa o zaman Kristal Elma gelir. Bunun da tadına doyulmaz" dedi. 
     Main Project topluluğu da gösterileriyle geceye ayrı bir renk kattı. Büyük ödüller açıklanmadan önce sahneye çıkan üç seksi dansçının sergilediği kıvrak figürler, gösteriyi ayakta izleyen reklamcıları da oynattı. 
     



 GÜNCEL 












</TEXT>
</DOC>
