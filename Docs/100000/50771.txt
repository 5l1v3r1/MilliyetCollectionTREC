<DOC>
<DOCNO> 50771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/son/sontur09.html </URL>
<DATE> 2001/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanlık önünde aile boyu eylem... 
</HEADLINE>
<TEXT>

     Başbakanlık önündeki trafiğe kapalı Vekaletler Caddesi'nde, gazyağı ile kendisini yakmak isteyen bir kadın, polisler tarafından engellendi. Kadın, beraberindeki eşi ve 3 çocuğuyla birlikte gözaltına alındı. 
     Suzan Ayıavlar, eşi Agit ve ikisi erkek biri kız 3 çocuğuyla birlikte saat 11.15 sıralarında Başbakanlık önündeki yaya ve araç trafiğine kapalı Vekaletler Caddesi'ne geldi. Suzan ve Agit Ayıavlar, ''Açlıktan ölüyoruz'' diye bağırdılar. Bu sırada Suzan Ayıavlar, bir şişenin içerisindeki gazyağını üzerine dökmek istedi. Caddede bulunan güvenlik görevlileri olaya müdahale ederek, şişeyi Suzan Ayıavlar'ın elinden aldılar. Görevliler, çiftin bağırmasını engellemek için de ağızlarını elleriyle kapattılar. 
     Çift, daha sonra 3 çocuklarıyla birlikte ekip aracına bindirilerek, emniyete götürüldü. 
     Olayla ilgili soruşturmanın sürdürüldüğü öğrenildi. 
     






</TEXT>
</DOC>
