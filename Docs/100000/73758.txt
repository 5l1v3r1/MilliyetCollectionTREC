<DOC>
<DOCNO> 73758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/yazar/cetiner.html </URL>
<DATE> 2002/03/21/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Dişlerin çürümesine paydos 
</HEADLINE>
<TEXT>

     Baş ağrısı ile diş ağrısını Allah kimseye vermesin. O ne rahatsız edici insanın huzurunu kaçıran acıdır Çocukluğumuzda, gençliğimizde çok sık başımıza gelirdi. "Evladım şeker yeme, dişlerin çürüyecek, onların değerini bil" diyen annelerimiz şeker kasesini önümüzden kaldırırlardı. O devirde üç beyaz denilen şeker, un, patiska diğer tüketim mallarına göre ucuzdu, herkes alabilirdi. 
     2. Dünya Savaşı sırasında tozşekeri, kesmeşekeri mumla aradık Karne ile bir miktar alabildik. Şekerin yerine pekmez ile kuru üzüm gelmişti, çayı bile kuru üzümle içenleri hatırlarım. 
     Diş hekimliğinde yeni yeni müthiş buluşları sizlere nakletmek istiyordum, şekere geldik. Dostum Diş Hekimi Profesör Peker Sandallı ile sohbetimiz sırasında aldığımız müjdeli haberlerle eminim ilgileneceksiniz. 
     
Diş çürümesine aşı      Diş çürüğünün tedavisi bizim deyimimizle dolgu sırasında gırr gırr diye sinir bozucu bir oyma yöntemi vardır ya. Meğer ilk 1728 yılında bir Fransız Diş Hekimi Pierre Fauchard icat etmiş. Onun ortaya çıkardığı bu basit alet gelişmiş, gelişmiş bugünkü ileri teknolojiyi yakalamış. Hatta Şimdi lazerle dişlerin oyulması gırgırsız yapılıyor. Artık o sinir bozucu ses yok Peker Sandallı Hoca'nın anlattığına göre 
     - 2004 yılına kadar büyük ihtimalle artık dişlerimizin çürümesinden şikayetçi olamayacağız. Dişler çürümeyecek 
     - Olağanüstü bir olay bu Peker Hoca 
     - Evet, Kaliforniya'nın Mauntain View şehrinde bir firma, diş çürüğüne karşı bir aşı geliştirdi. Diş çürüğünün oluşumunda streptococcus mutans adlı bakterinin rolü çok fazladır. Bu bakteriler dişlerin üzerine tutunurlar ve ağızdaki şekeri emerek asit meydana getirip, diş minesinin prizmalarını bu asit ile eritip diş çürüğüne neden olurlar. Geliştirilen aşı metoduna göre, yeşil bitkilerden genetik olarak üretilen antikorlar diş yüzeylerine uygulanacak streptococcus mutans, bakterilerinin üremesi önlenecek. Yani kısacası artık dişler çürümeyecek. 
     Ayrıca bir önemli buluş da diş çekilirken veya ağızda herhangi bir operasyon yapılırken, birtakım uyuşturucu ilaçların artık kullanılmaması. Kısacası hastaları dişçi koltuğundan kaçıran işlemler yok artık. Yeni yöntemler gelişti, bugün de Türkiye'de uygulanıyor. 
     
Dişlerden diş üretilecek      - Bir de insan dişinden diş üretilecekmiş, yani hakiki diş. 
     - O da şu Teksas Healtyx Cencer Science'deki diş hekimliği okulunda Dr. Mary Dugall'ın yaptığı araştırmada farelerden alınan hücrelerden laboratuvalarda, bir kap içerisinde farelerin bütün dişleri üretilebilmiştir. Araştırmaya göre, 20 - 25 yıl içerisinde insan dişinden elde edilecek hücrelerden implant yerini tutacak ve doğal dişlere tamamen benzeyen yapay dişler üretilip piyasada satılacak. 
     Profesör Peker Sandallı'ya peki bütün bu buluşlardan sonra diş hekimleri kepenkleri mi indirecek diye soramadım. Ama belli ki, ağrı yok, çürüme yok, sentetik maddelerden diş yerine hakiki diş de üretiliyor. Anlaşılan ağız, dişler ve çene gibi bazı önemli hastalıklarla, estetik üzerinde çalışacak diş hekimleri. 
     Ağrıya paydos, plastik dişe paydos, çürümeye paydos. Bir de siyasetin çürümesine aşı bulunabilse de ülke kurtulsa ne iyi olur değil mi 
     







Asker ve Cheney 


Oyunda sigara 


Irak çevresine zarar verecek durumda değil 


Saddam’ı devirmek ABD’nin gündeminde kalıyor ama... 


Dişlerin çürümesine paydos 


Dekor ve gerçek 


Son mahalle 


Döviz geliri artacak mı 


Karar yok, kararlılık var... 


Saddam’la savaşmak kolay mı 


Metin, Cem, Güler Londra’yı keyif’lendirecek 


Amerikan politikaları ve Irak gerçeği 


Vergisi faize yetmeyen ülke... 


Görünür gelecekte Saddam 


Bayındır haczi kaldırdı, kefil hala hacizli 


Başbakan partiye bağış’ karşılığı iş takip ediyor 


Yılmaz’ın Küba valizinde gemiciler var 


</TEXT>
</DOC>
