<DOC>
<DOCNO> 50016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/son/soneko18.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 1. seans böyle geçti 
</HEADLINE>
<TEXT>

     İMKB Ulusal-100 Endeksi, dünkü kapanışa göre 14.18 puan azalarak, 1. Seans sonunda 9,834.58 puana geriledi. 
     Hisse senetleri ortalama yüzde 0.14 oranında değer yitirdi. 
     İlk seans 162.52 puanlık artışla 9,884.50 puandan açıldı. Seansın ilk yarım saatlik disket emirlerinin girildiği bölümünde 10 bin puanı geçen endeks, daha sonra düşüş eğilimine girdi. Seansın ilk yarısını 106.41 puanlık artışla 9.955.17 puandan geçen endeks, zaman zaman 10 
     bin puanı zorlasa da gelen satışlarla 9,834.58 puandan kapandı. 
     Ek kaynak konusundaki gelişmelerle, 10. gözden geçirme toplantısı beklentilerinin hakim olduğu piyasada, endeks 1. seansta en düşük 9,834.58, en yüksek 10,052.70 puanı gördü. 
     Kapanışta mali endeks 39.20 puanlık artışla 12,324.91 puana, hizmetler endeksi de 73.26 puanlık artışla 6,506.84 puana yükselirken, sınai grubu hisseler ise 77.95 puanlık kayıpla 9,61.33 puana geriledi. 
     Önceki kapanışa göre mali grup hisseler ortalama yüzde 0.32 oranında, hizmet grubu hisseler ortalama yüzde 1.14 değer kazanırken, sınai grubu hisseler yüzde 0.85 değer kaybetti. 
     1. seansta işlem gören toplam 278 hisse senedinden 159'u değer 
     kazandı, 46 hisse senedi değer kaybetti, 73 hissenin fiyatında ise değişiklik olmadı. İşlem hacmi 243 trilyon 830 milyar 498 milyon lira olarak gerçekleşti. 1. seansta Turkcell, Yapı ve Kredi Bankası, Garanti Bankası, Sabancı Holding ile İş Bankası C en yoğun işlem gören hisseler oldular. 
     






</TEXT>
</DOC>
