<DOC>
<DOCNO> 96218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/spor/spo01.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Conceiçao yan çizdi 
</HEADLINE>
<TEXT>

Beşiktaş, Brezilyalı futbolcuyu son görüşmede de ikna edemedi. Real Madrid kiralamaya yanaşmadı. İspanyol kulübünün menajeri Valdano, "Futbolcumuz gitmek istemiyor" açıklamasını yaptı 
     MEHMET ÇİFTÇİ Barcelona 

     Fiyatta fark var 
     BEŞİKTAŞ, Real Madrid’de forma giyen Brezilyalı Conceiçao’da istediği sonuca ulaşamadı. Dün son kez Conceiçao ile bir araya gelen Siyah - Beyazlılar, 1.5 milyon dolar karşılığında bir yıllık kiralama teklifini tekrarladılar. İlk etapta bu öneriye sıcak bakan Sambacı, ardından ağız değiştirip, Real Madrid’den yılda 2.5 milyon dolar kazandığını vurguladı ve aradaki farkı İspanyol kulübünün kapatmasını talep etti. 
     
     Valdano’dan açıklama 
     CONCEİÇAO’YU elden çıkarmak isteyen Real Madrid, 1 milyon dolarlık açığı kapatma teklifini olumsuz yanıtladı. Brezilyalı futbolcunun "Gelecek sezon dönerim" garantisi istemesi üzerine Real Madrid, kiralık teklifini de geri çevirdi. Siyah - Beyazlılar, bunun üzerine Djalminha ve Amaral’ı yeniden gündemine aldı. Menajerlerin de Alman Klose ve Effenberg’i Kartal’a önerdiği öğrenildi. 
     
Pancu Radu’da işlem tamamSiyah - Beyazlı takım, iki Rumen golcüyü kiralık olarak renklerine bağlamayı başardı 
     TEKNİK Direktör Lucescu, Romanya’da Pancu ve Radu Niculescu’nun işini bitirdi. Rumen hoca iki futbolcunun kulüpleriyle bir araya geldiği öğrenildi. Sıkı pazarlıklar sonrasında Lucescu, Pancu ve Radu’yu kiralık olarak Siyah-Beyazlı takıma kazandırmayı başardı. İki futbolcunun yeni sezonda Beşiktaş formasını giyeceği açıklandı. Pancu ve Radu dün İstanbul’a geldi. 
     LUCESCU, özellikle Pancu üzerinde ısrarla durmuştu. Daha önce Poit. Timisaora, Rapid Bükreş ve İtalya’nın Cesena takımlarında forma giyen golcü futbolcu, Çizme’de 34 maçta 3 gol atmıştı. Yeniden Rapid Bükreş’e dönen Pancu, ülkesinde kritik gollerin adamı olarak tanınıyor. Pancu, Romanya’nın son yıllardaki en iyi golcüsü olarak nitelendiriliyor. 
     
Ahmet Dursun Almanya yolcusu      KAVAL kemiğindeki sakatlığı yeniden nükseden Ahmet Dursun’un Almanya’da tedavi olacağı açıklandı. Yıldız futbolcunun, daha önce tedavisini gerçekleştiren, ünlü Alman spor doktoru Wolfart’a gideceği öğrenildi. Sakatlığı yüzünden kampa katılamayacak olan Ahmet’in, sahalara ne zaman döneceği konusunda açıklama yapılmadı. 
     
Tayfur’un adı ölümsüzleşiyor      DÜNYA Kupası’nda üçüncü olan Milli Takımımız’ın tecrübeli ismi Tayfur Havutçu’nun ismi Sakarya’da bir caddeye veriliyor. Hendek Belediyesi tarafından gündeme getirilen proje, ilgi gördü. Caddeye yeni ismi önümüzdeki günlerde Tayfur’un da katılacağı bir törenle verilecek. Milli futbolcu için karşılama töreninin organize edildiği de açıklandı. 
     
İlhan artroskopi oldu      BEŞİKTAŞ’IN yıldız futbolcusu İlhan, dün sabah Memorial Hastanesi’nde meniskusundan artroskopi oldu. Operasyonu gerçekleştiren Prof. Aziz Alturfan ve kulüp doktoru Yalçın Yavuzer, golcü futbolcunun üç hafta sonra takımla birlikte çalışmalara başlayabileceğini bildirdi. Milli oyuncu, Beşiktaş’ın perşembe günü başlayacak olan İsviçre kampının ikinci etabına katılamayacak. İlhan’ın ligin ilk maçına yetişmesinin de zor olduğu açıklandı. 
     



 SPOR 

























</TEXT>
</DOC>
