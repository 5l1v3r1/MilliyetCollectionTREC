<DOC>
<DOCNO> 62432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/son/sontur11.html </URL>
<DATE> 2002/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
16 yaşında banka soymaya kalkıştı... 
</HEADLINE>
<TEXT>

     Adapazarı'nda, soygun amacıyla Pamukbank'ın prefabrik yapıda hizmet veren şubesine giren 16 yaşındaki genç suçüstü yakalandı. 
     Dün gece yarısı Soğanpazarı'ndaki banka şubesinin tuvalet camından içeriye giren M.K, alarmının çalması üzerine olay yerine gelen polis tarafından suçüstü yakalandı. 
     Emniyet Müdürlüğü'nde sorgulanan küçük soyguncu, aynı şubeye daha önce de 3 kez girmek istediğini, ancak alarm çaldığı için kaçtığını söyledi. Son denemesinde kaçamadığını belirten M.K, soygunu kendi yaşlarındaki arkadaşlarıyla planladığını itiraf etti. 
     M.K'nın ifadesi doğrultusunda olaya karışan diğer zanlıların da yakalanmasına çalışıldığı bildirildi. 
     Bu arada, M.K'nın soymak istediği banka şubesindeki tüm paraların, hizmet verdiği binanın prefabrik olması nedeniyle güvenlik önlemi olarak mesai bitiminde merkez şubeye götürüldüğü öğrenildi. 
     






</TEXT>
</DOC>
