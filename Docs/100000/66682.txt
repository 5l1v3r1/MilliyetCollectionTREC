<DOC>
<DOCNO> 66682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/09/dunya/dun01.html </URL>
<DATE> 2002/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika polisi ordusunu bastı 
</HEADLINE>
<TEXT>

Mirage yolsuzluğunu soruşturan polis, Hava Kuvvetleri karargahında belgelere el koydu 
     GÜVEN ÖZALP Brüksel 

     Belçika’da "Şili’ye Mirage satışında yolsuzluk" davası, güvenlik birimlerinin Hava Kuvvetleri Komutanlığı’nı basarak arama yapmalarına neden oldu. Örneğine pek sık rastlanmayan bu uygulama çerçevesinde polis birimleri Komutanlık’taki bazı belgelere el koydu. 
     Üzerinden sekiz yıl geçmiş olmasına rağmen, Şili’ye 25 adet Mirage V savaş uçağının satışında yolsuzluk yapılmasıyla ilgili olarak ele geçirilen bazı belgeler yetkilileri Hava Kuvvetleri’nin kapısını çalmaya itti. 
     Mirsip adı verilen dosya daha önce yolsuzluğa katıldığı şüphesiyle sorgulanan emekli bir generalin intihar etmesiyle gündeme gelmişti. General’in notlarında 109 milyon dolarlık sözleşme için 15 milyon dolarlık bir "komisyon"un öngörüldüğü, bunun da merkezi Virgin Adaları’nda bulunan Europavia adlı aracı şirkete aktarıldığı belirtiliyordu. Dosyanın "ısınmasıyla" dönemin ekonomi ve savunma bakanları da zan altında kaldılar. 
     



 DÜNYA 











</TEXT>
</DOC>
