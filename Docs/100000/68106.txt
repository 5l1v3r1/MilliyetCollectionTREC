<DOC>
<DOCNO> 68106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/17/yazar/sazak.html </URL>
<DATE> 2002/02/17/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
CHP'nin yükselişi 
</HEADLINE>
<TEXT>

     Kamuoyu yoklamalarında Tayyip Erdoğan liderliğindeki AKP inişe geçerken "CHP'nin yükselişi" Deniz Baykal'ın gelecek söylemine güç kazandırıyor. 
     SONAR'ın anketinde 15.6 oyla ikinci çıkan CHP, yüzde 16.3'lük AK Parti'yi yakalamak üzere. CHP lideri dünkü söyleşimiz sırasında bu araştırmayı doğrulayan gözlemlerini anlatırken, "Neden CHP " sorusuna yanıt verdi 
     "Bakın CHP, bir buçuk yıl önce anketlerin 've diğerleri' sütununda gösterilen bir partiyken bugün iktidar adayı haline geldiyse bunun nedeni, uyguladığımız projenin halk tarafından benimsenmesidir. Medya ve iş dünyası bunu uzun süredir görmezlikten gelmişti, şimdi CHP'nin uğradığı haksızlık anlaşılıyor. Dünya Bankası desteğiyle yolsuzlukla mücadele programı yürütülüyor, oysa biz son seçimde Türkiye'de ekonomik krizin nedeni bozuk bankacılık sistemidir, yolsuzluklardır, siyasi nüfuz kullanımıdır dediğimiz için adeta cezalandırıldık, Meclis dışında bırakıldık. 
     Bugünse yaşadığımız çürüme ve yolsuzluk döneminin ardından alternatif düşüncenin sosyal demokrasi olduğunu herkes kabul ediyor. Sosyal demokrasinin temsilcisi de CHP'dir." 
     Deniz Baykal, 11 Eylül'den sonra Batı dünyasının İslam coğrafyasına örnek gösterdiği "Türkiye modeli" konusunda da iddialı konuşuyor 
     "Nedir bu Türkiye modeli denilen Atatürk'ün kurduğu laik demokratik Cumhuriyet değil mi Laik Cumhuriyet'i hangi parti kurdu, CHP Cumhuriyet Halk Partisi, sahip olduğu çağdaş değerlerin yanı sıra, temiz kalmış tek parti olarak geleceğin teminatıdır." 
     CHP lideri, partisinin anketlerdeki yükselişini yorumlarken 1999 seçimlerine göre halk tarafından daha iyi anlaşılmaktaki ana gerekçeyi "Yeni CHP projesi"ni de şöyle anlatıyor 
     "CHP yükseliyor çünkü, özeleştirimizi yaptık ve parti içinde uyum sürecini başlattık. CHP artık, kendi içinde kavga eden bir parti değil. Alt kimlik, mezhep, etnik köken temelinde siyaset yapmayacağımızı söyledik, bunu da uyguluyoruz, yeni kadromuzla Türkiye'nin bütününün partisiyiz." 
     Seçim takvimine gelince... 
     Baykal, "Zaman lehimize işliyor, bakmayın Türkiye krizi aştı, kurtuldu laflarına, ocak ayında satılan araba sayısı 726 adet, imalat sanayiinde yüzde 10 gerileme var, büyüme olmazsa ekonomide IMF'den sağlanan borçla düze çıkılamaz. Unutmayın 1 milyon kişi işini kaybetti, bankalar düzeni 40 milyar dolar yuttu, tek bir siyasiden hesap soruldu mu Devlet soyuluyor ve bu hükümet hala Koray Aydın'ı aklamakla meşgul, halk bunları görmüyor mu sanıyorsunuz. Seçim en geç 2003'de olur. Belli olmaz bu sonbaharda bile çok şey değişebilir, biz yarın olacakmış gibi seçime hazırlanıyoruz" diye konuşuyor. 
     CHP lideri İstanbul anketinde de AKP ile baş başa çıktıklarını söylüyor. 
     SONAR'ın anketi Erdoğan'ın "içki yasağını referandum"a götürme önerisinden önce yapılmıştı AK Parti lideri, ABD'de verdiği mesajların aksine "değişmediğini" göstermeye çalıştıkça merkezi kaybediyor. 
     Alternatif olarak CHP yükseliyor. 
     
     







Küçük ilanlar 


Rüşvet... 


Allah'a soru sormak ama nerede 


Son satır sürprizi 


Özlemim 


Özel okulların dünü, bugünü, geleceği 


İşte öyle bir şey 


Hukuksal tartışma 'ÇETE'ye yaradı 


Sorular cevaplar... 


CHP'nin yükselişi 


Defterime düştüğüm notlar 


Kuyudan taş çıkarma zirvesi 


Genel kurul kararı gerekir 


Hangi toplumlar iflah olmaz 


Firmalar iyi değilse ekonomi iyi olmaz 


Apolyont’ta kerevit kalmadı 


Yumurtalık, Karadeniz pazarlığı 


</TEXT>
</DOC>
