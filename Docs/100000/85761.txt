<DOC>
<DOCNO> 85761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/son/sontur26.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Af yasasının çıkmasına neden olan Aylanur'un annesi serbest... 
</HEADLINE>
<TEXT>

     Şartla Salıverilme Yasası'ndan, ''affın simgesi'' haline gelen Aylanur'un annesi Emine Karabulut da yararlandı. Karabulut'un bugün tahliye edilmesi bekleniyor. 
     4758 sayılı ''23 Nisan 1999 Tarihine Kadar İşlenen Suçlardan 
     Dolayı Şartla Salıverilmeye, Dava ve Cezaların Ertelenmesine Dair Kanunda Değişiklik Yapılmasına İlişkin Kanun''un bugünkü Resmi Gazete'de yayımlanarak yürürlüğe girmesiyle birlikte, Trabzon ceza mahkemeleri, Trabzon Bahçecik Cezaevi'nde kalan ve yasadan yararlanan 46 mahkum için tahliye kararı verdi. 
     Tahliye kararı çıkanlar arasında, yasanın simgesi haline gelen Aylanur'un annesi Emine Karabulut da bulunuyor. 
     Cezaevinden çıkacak 46 kişi arasından bugün 4 kişi tahliye edilirken, küçük Aylanur'un annesinin de bugün özgürlüğüne kavuşması bekleniyor. 
     DSP Genel Başkan Yardımcısı Rahşan Ecevit'in, 2000 yılında ziyaret ettiği cezaevinde, cinayet suçundan 27 yıla hükümlü Emine Karabulut'un yanında kalan ve o zaman 4 yaşında olan küçük Aylanur'un durumundan etkilenmesiyle af gündeme gelmişti. 
     





</TEXT>
</DOC>
