<DOC>
<DOCNO> 62264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/son/sontur23.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Zirvede soğuk rüzgarlar... Bahçeli ile Derviş el sıkışmadı... 
</HEADLINE>
<TEXT>

     Başbakan Yardımcısı Devlet Bahçeli ile Kemal Derviş arasında bankalar zirvesinde doruğa tırmanan gerginlik Ecevit'in ABD'ye uğurlandığı törene de gözlerden kaçmadı. 
     Derviş, son liderler zirvesinde kendisini eleştiren Bahçeli'nin yanına oturmazken, uğurlama sırasında elini de sıkmadı. 
     Ecevit'in basına açıklama yapacağı salonda bakanların yerlerini karıştırmamaları için isimleri oturacakları koltukların önüne yazıldı. 
     Ecevit'in salona girmesinin ardından bakanlar yerlerine geçerlerken, Bahçeli ile yan yana düştüğünü gören Derviş, bir süre bekleyerek masanın en sonundaki Toskay'ın koltuğuna oturdu. Toskay ise Bahçeli'nin sağındaki boş koltuğa geçti. 
     Gerginliğin ikinci aşamasında ise uğurlama sırasında yaşandı. Ecevit ve heyettekilerle tokalaşma sırasında Bahçeli, Derviş'in geldiğini görünce yüzünü uçağa dönerek elini yana indirdi. Durumu fark eden Derviş, duraksamadan uçağa doğru yürüdü. 
     






</TEXT>
</DOC>
