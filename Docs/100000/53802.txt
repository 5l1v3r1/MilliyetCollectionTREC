<DOC>
<DOCNO> 53802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/dunya/dun01.html </URL>
<DATE> 2001/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Devin öfkesi onları korkutmadı 
</HEADLINE>
<TEXT>
İspanyollar delirmiş olmalı 
İspanya, idam cezası var’ gerekçesiyle 8 El Kaideli teröristi ABD’ye vermeyi reddetti 
     DIŞ HABERLER SERVİSİ 

     Arap asıllı sekiz kişinin El Kaide örgütüyle bağlantısı olduğu gerekçesiyle tutuklandığını açıklayan İspanya Yüksek Mahkemesi Yargıcı Baltazar Garzon, ABD Büyükelçiliği temsilcisi ve FBI yetkililerinin katıldığı görüşmenin ardından söz konusu sekiz kişiyi iade etmeyi düşünmediklerini bildirdi. 
     İspanyol yargıç, karara gerekçe olarak ABD'de idam cezasının geçerli olmasını gösterdi. İspanya, idam cezasını diktatör General Francisco Franco'nun ölümünden üç yıl sonra 1978'de kaldırmıştı. ABD'de geçen yıl 85 kişi idam edilirken, 2001'de idam edilenlerin sayısı ise 60 tabii şimdilik ... 
     
     ETA terörüne iki kurban 
     Bu arada İspanya, dün Bask bölgesinde iki polisini terör saldırısında kaybetti. Yetkililer, Beasain’de görev yapan biri kadın iki trafik polisinin, ETA militanlarınca vurularak öldüğünü bildirdi. 
     
Almanya da Kaplan’ı vermiyor      Almanya Dışişleri Bakanlığı'nın bir sözcüsü, "Kara Ses" olarak bilinen Cemalettin Kaplan'ın oğlu Metin Kaplan'ın Alman yasalarına göre Türkiye'ye iade edilemeyeceğini söyledi. Sözcü, suç örgütü oluşturmak ve fetva vererek cinayet çağrısı yapmak suçundan 4 yıla mahk m edilen ve Türkiye’nin birkaç hafta önce iadesini talep ettiği Metin Kaplan'ın, "sınır dışı edilmemek için, tecilli olarak daha erken serbest bırakılmak istemediğini, ancak Türkiye'de idam cezası olduğu için zaten iade edilemeyeceğini" belirtti. 
     



 DÜNYA 













</TEXT>
</DOC>
