<DOC>
<DOCNO> 90190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/16/son/sonspo17.html </URL>
<DATE> 2002/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanya çeyrek finalde... Maçın kaderini penaltılar belirledi... 
</HEADLINE>
<TEXT>

     Dünya Kupası 2. tur maçında İspanya, Serbest İrlanda'yı penaltı atışları sonucunda 3 - 2 mağlup ederek çeyrek finale adını yazdıran 4. takım oldu. 
     Kulüp düzeyindeki büyük başarılarına rağmen, Milli Takım ile Dünya Kupaları'nda bir türlü dikiş tutturamayan İspanya, maça hızlı başladı. 
     Maçın İrlandalı Duff ile birlikte en iyi adamı Puyol'un sağdan yaptığı ortaya 8. dakikada Morientes kafayı vurdu 1- 0 Maçın ilerleyen dakikalarında kontrol İspanya'dan yavaş yavaş İrlanda'ya geçmeye başladı. Duff'ın fuleli atakları karşısında bocalayan İspanyol defansının açıklarını kapayan isim genç kaleci Casillas'tı. 
     İkinci yarıda Queen'in oyuna girip uzun boyunun avantajı ile arkadaşlarına pozisyon hazırlamasına İspanya bir çare üretemedi. İrlanda, penaltı atışı kazandı. Vuruşu, duran top ustası Harte kullandı ama Casillas çıkardı. 
     Almanya maçının son dakikasanda gol bulup 2. tur kapasını aralayan inatçı İrlanda bu maçta da son dakikalara kadar mücadeleyi bırakmadı. 89. dakikada Hierro'nun Queen'in formasını çekmesine mükemmel bir kararla penaltı çalan hakem Frisk'in düdüğüyle İrlanda bir kez daha beraberlik şansı yakaladı. Bu kez Keane kullandı 1-1 3 oyuncu değiştirme hakkını kullanan İspanya, Albelda'nın sakatlanması ile uzatma dakikalarında 10 kişi oynamak zorunda kaldı. Penaltı atışlarına razı bir futbol sergileyen Boğalar savunmada kaldı ve 120 dakika berabere sonuçlandı. 
     Penaltı atışlarında ise sahnede yine Casillas vardı. Maç boyunca birçok gol pozisyonunu önleyen, penaltı kurtaran gencecik Casillas kendinden çok emin bir şekilde kaleye geçti ve 2 penaltı daha kurtararak İspanya'da günün kahramanı oldu. 
     





</TEXT>
</DOC>
