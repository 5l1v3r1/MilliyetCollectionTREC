<DOC>
<DOCNO> 97036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/son/sontur27.html </URL>
<DATE> 2002/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli de "Erken seçim"dedi... 
</HEADLINE>
<TEXT>

     MHP Genel Başkanı, Devlet Bakanı ve Başbakan Yardımcısı Devlet Bahçeli, ''Seçim tarihi bellidir. Süreç başlamıştır. Bundan geri dönüş olmaması gerekir'' dedi. 
     Etimesgut'ta bazı açılış törenlerine katılan Bahçeli, gazetecilerin sorularını yanıtladı. 
     Bahçeli, 16 Temmuz'daki liderler zirvesinde 3 Kasım'da erken seçim yapılmasının prensip olarak kabul edildiğini anımsattı. 
     Seçim tarihinin belli olduğunu ve seçim sürecinin başladığını belirten Bahçeli, bundan geriye dönüş olmaması gerektiğini söyledi. 
     Bahçeli, AB uyum yasalarının çıkarılması konusunun TBMM'deki diğer partilerin uzlaşmasına bağlı olduğunu ifade etti. 
     Devlet Bahçeli, DSP Parti Meclisi'nin 3 Kasım'da erken seçim yapılmaması yönündeki tercihinin kendilerine iletilmesi halinde, bu öneriyi kabul etmeyeceklerini bildirdi. 
     





</TEXT>
</DOC>
