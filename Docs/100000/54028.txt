<DOC>
<DOCNO> 54028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/25/yazar/sazak.html </URL>
<DATE> 2001/11/25/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
İtalyan usulü çözüm 
</HEADLINE>
<TEXT>

     Kemal Derviş, 10 milyar dolarlık ek yardımın ekonomide uyandırdığı umutları İtalyan modeli siyasetle takviye etmeye çalışıyor. 
     Uluslararası kuruluşlara verdiği mesaj şu 
     "İtalya yıllardır çok partili koalisyon tarafından yönetiliyor. Hükümetler yıkılıyor, kuruluyor ama ekonomi hep aynı. Yani orada kurumlaşmaya gidilmiş, siyasi iktidar değişiklikleri ekonomi politikalarını, ekonomi yönetimini çok fazla etkilemiyor. Türkiye de buna gidiyor. Eski alışkanlıklar bitti, ekonomide kurumlaşmaya gidiliyor." 
     Derviş bu görüşleri Ankara'daki siyasi kadrolara da anlatıyor. 
     Geçen hafta karşılaştığı bir muhalefet liderine de ekonomideki zorluklardan söz ederek, gelecekteki yönetimlerin istikrarı açısıdan 2002'nin önemine dikkat çekmiş. 
     IMF ile 3 yıllık "stand - by" imzalanırsa, yeni anlaşma bundan sonraki iktidarları da bağlayacak mı Bu sorunun yanıtı 2002'nin seçimsiz aşılması halinde belli olur. Erken seçim yoluyla hükümet değişirse, yeni kadrolar Derviş'in programına sahip çıkar mı 
     Derviş de, Türkiye ekonomisinin 115 milyar dolarlık dış borç yükünün çevrilmesi için yılda 15 - 20 milyar dolar ek yardıma gereksinim duyuldukça IMF rotasından çıkmanın zorluğunu görüyor. Savunduğu İtalya modeli, sonuçta bu kilitlenmenin, çözümsüzlüğün ürünü 
     Son haftalardaki iyimserlik, Türkiye'nin 2000 sonunda 51.7 katrilyon olan iç borcunun 2001'de ikiye katlanarak 109 katrilyona çıktığı gerçeğini gizlemeye yetmiyor. 
     Yoksullaşma arttıkça siyasi iktidarla birlikte Derviş'in popülaritesi, "enflasyondan hızlı" düşüyor. 
     Örneğin İnönü'nün parti kuracağını ilan ettiği yaz başında yapılan bir araştırmada Kemal Derviş'e çıkan oylar yüzde 42 ile, sosyal demokrat yeni oluşuma verilen yüzde 34 desteğin 8 puan üzerine çıkıyormuş. 
     Yeni anketler Derviş'e verilen desteğin yüzde 16'ya kadar düştüğünü gösteriyor. Bu da Derviş'in "tek başına" seçenek olmaktan çıktığına işaret ediyor. Dolayısıyla kilitlenmiş siyasete Derviş'in önerdiği "İtalyan sosu"nun siyasetin öteki aktörlerince tercih edilme şansı giderek azalıyor. 
     Anketlerde yükselen 3 parti var 
     AKP, CHP, DYP. 
     Muhalefet partileri güçleniyor. 
     İnönü'nün kurmayları da Derviş yerine Temizel'in programıyla ilgilenmeye başlamışlar. Ancak partinin ne zaman kurulacağı meçhul, 11 Eylül süreci ve Erdal İnönü Vakfı'yla ilgili spekülasyonlar yeni oluşumu frenledi. 
     Merkez sağda da Demirel'in hız kestiği, ABD'de bulunan Mehmet Ali Bayar'a "gelme, biraz daha bekle" diye haber gönderdiği öne sürülüyor. Ankara kulislerinde Baba'nın Çiller kontenjanından Isparta milletvekili olarak Meclis'e girmekten başka şansı kalmadığı konuşuluyor. 
     Bakarsınız CHP de Derviş'e aynı yolu önerebilir 
     
     







Daniel şiiri 


Polis ve çocuk 


Portakal çiçekleri eskiden başka mı kokardı .. 


Yürekteki raptiyeler 


Liseliler için... 


Tavuk mu yoksa çocuk mu daha önemli 


Sevgi anlaşmak değildir, nedensiz de sevilir 


Avrupa, Avrupa -sıkıysa- çıkar sesini... 


İtalyan usulü çözüm 


Ölüm en güzel nasihattır 


Kadınlar iyi savaş fotoğrafı verir 


Kanunda var ama uygulanmıyor 


Kalaşnikof'lu "Devr - i Saadet" 


Krizden çıktık mı Tedavi bitti mi 


İşler iyi’ diyene dayak atıyorlar 


Adil Öğretmen'den IMF'ye mektup 


</TEXT>
</DOC>
