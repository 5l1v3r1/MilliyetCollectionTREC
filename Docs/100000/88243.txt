<DOC>
<DOCNO> 88243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/spor/yurundul.html </URL>
<DATE> 2002/06/06/ </DATE>
<TIME>  </TIME>
<AUTHOR> ÖMER ÜRÜNDÜL  </AUTHOR>
<HEADLINE>
Koşmazsan, başaramazsın 
</HEADLINE>
<TEXT>

     Dünya Kupası’nda ikinci büyük sürpriz dün yaşandı. Güçlü kadroya sahip Portekiz, Amerika karşısında şok bir yenilgi aldı. Amerika’nın bu büyük başarısı kesinlikle rastlantı değildi. Çok koşarak teknik eksikliklerini kapatmaya çalıştılar. Oyun başında buldukları golle moral yakaladılar. Yüksek tempolarıyla ilk yarının büyük bölümünde Portekiz’e oyun kurma şansı vermediler. Defans blokları kademelerde dikkatli ve çabuktu. Uzun toplarla Portekiz’in ağır çizgi defansının arkasına sprinter forvetlerle sarktılar, üç farklı skor avantajı yakaladılar. Sonra yedikleri bir golle devreyi bitirdiler. 
     İkinci yarıda beklenen, Portekiz’in silkineceği ve rakibini baskı altına alacağıydı. Ama bunlar da olmadı. Amerika, kontrataklarda gole daha yakın taraftı. Portekiz’in, rakip oyuncunun kendi kalesine attığı golle farkı bire indirmesi de yeterli olmadı. Çünkü takımın gücü yoktu. 
     Günümüz futbolunda her zaman vurguladığımız bir gerçek yine ortaya çıktı. Rakibi küçümseyip motive olmazsan, oyun disiplinine özen göstermezsen, en önemlisi de koşup mücadele etmezsen başarılı olmak çok zor. 
     Bu grupta her şey değişebilir. Ancak Portekiz’in bu fizik gücüyle bu gruptan çıkması çok zor gözüküyor. 
     



 SPOR 



































</TEXT>
</DOC>
