<DOC>
<DOCNO> 84586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/son/soneko29.html </URL>
<DATE> 2002/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kahkonen ''Türkiye ekonomisi eskisinden çok daha güçlü..'' 
</HEADLINE>
<TEXT>

     Uluslararası Para Fonu IMF Türkiye Masası Şefi Juha Kahkonen, Türkiye ekonomisinin eskisinden çok daha güçlü bir halde olduğunu bildirdi. 
     Kahkonen, Hazine Müsteşarlığı'nda Devlet Bakanı Kemal Derviş ile görüşmesinin ardından bir açıklama yaptı. 
     Türkiye Masası Şefi, açıklamasında, programın ilerlediğini, mali durumun güçlü olduğunu kaydederek, ''Ekonomik durumun iyileştiğine dair pek çok gösterge var'' dedi. 
     Kahkonen, alınan bu iyi sonuçların hükümetin kararlığının göstergesi olduğunu bildirerek, yetkililerin kararlılığın sürdürüldüğünü belirttiklerini söyledi. 
     Kahkonen, Türkiye ekonomisinde büyümeye ilişkin sinyaller alındığını belirterek, ''enflasyon düşmeye başlamıştır ve mali durum iyi görünümdedir'' dedi. 
     Kahkonen, Hazine Müsteşarlığı'nda Devlet Bakanı Kemal Derviş ile görüşmesinin ardından bir açıklama yaptı. 
     Juha Kahkonen, alınan ilk sonuçların hükümetin kararlı bir şekilde programı yürüttüğünün göstergesi ve bunun bir yansıması olduğunu belirterek, ''Yetkililer, aynı şekilde devam edileceğine dair görüşlerde bulunmuştur, bunu duymaktan memnuniyet duyuyoruz'' diye konuştu. 
     Hükümetin uygulamakta olduğu programın en baştan itibaren herhangi bir beklenmeyen gelişmeye veya sıkıntıya karşı daha güçlü bir program olacak şekilde oluşturulduğunu ifade eden Kahkonen, şunları kaydetti 
     ''Bunların en başında döviz kurunun serbest bir şekilde belirlenmesi geliyor. İkinci unsur Merkez Bankası'nın bağımsızlığı, diğer unsur da bankacılık sektöründeki sistemin daha güçlü hale getirilmesidir. 
     Sonuç olarak, Türkiye'nin ekonomisi şu ana kadarkinden çok daha güçlü haldedir. Önümüzdeki günlerde de görüşmelerimiz devam edecektir ancak yaptığımız ilk görüşmelerden anladığımız ve önümüzdeki günlerde de göreceğimiz şudur ki, önümüzdeki günlerde programın başarı ile uygulanması ve olumlu sonuçlar alınmaya devam edecektir.'' Öte yandan, Bakan Derviş'in görüşme ile ilgili olarak, ''herşey yolunda gidiyor. Bir aksilik yok, şu anda yapılacak bir açıklama yok, görüşmelerin sonunda zaten açıklama yapacağız'' dediği öğrenildi. 
     





</TEXT>
</DOC>
