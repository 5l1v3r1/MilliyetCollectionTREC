<DOC>
<DOCNO> 96966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/yazar/zbirand.html </URL>
<DATE> 2002/07/20/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Zorlanmadan adım atamıyoruz 
</HEADLINE>
<TEXT>

     Bir ülkeyi yönetenlerin sorumlulukları nedir 
     Ülkenin sorunlarını saptamak ve gereken önlemleri almak değil midir 
     Bizde bunun aksi geçerlidir. 
     Örnekleriyle gidilirse daha iyi anlaşılacak. 
     Eğer ekonominiz kötüye gidiyor, bu durum yıllardır sürüyor ve nedenlerini de biliyorsanız ne yaparsınız 
     Bütçenizdeki kara delikleri kapatır, açık verdiğiniz harcamalardan vazgeçer ve kemerleri sıkarsınız, değil mi 
     Hele göz göre göre ekonominin battığını saptayıp, enflasyonu durdurmadan düzlüğe çıkamayacağınızı görünce, hemen harekete geçmez misiniz 
     Bizde bunun aksi oluyor. 
     Ekonomi batana kadar kimse kılını kıpırdatmıyor. 
     Oy kaygısıyla, görmezden geliniyor. Duvara çarpınca IMF devreye sokuluyor. Bu defa, çok daha zor ve tamamen zorlamayla aynı önlemler alınıyor. Kendi maliyecilerimizin bildikleri, raflarda bekletilen önlemler indiriliyor ve uygulanıyor. 
     Ancak, IMF aptal olmadığı için, artık eskisi gibi Ankara'nın sözüne güvenmekle yetinmiyor. Önlemlerin listesini yapıyor, ne zaman yasalaşacağının tarihini koyuyor ve bunlar yetmiyormuş gibi, Başbakan başta olmak üzere, yetkili ve sorumlu herkese imza attırıyor. 
     Ne onur kırıcı bir durum. 
     Sorumlusu IMF değil, bizleri yöneten insanlar. 
     Har vurup harman savurduktan sonra, yeniden borç isterseniz böyle olur. Alınması gereken önlemleri sarsaklar, siyasi irade ve cesaret göstermezseniz, bu duruma düşersiniz. 
     Türkiye'yi son 15 yıldır yönetenlerin tümü sorumludur. Ülkeyi batağa saplamışlar, gereken önlemleri almamışlar ve 70 milyonu IMF'ye teslim etmişlerdir. 
     
Örnekleri çoğaltalım...      Demokrasi ve insan hakları alanında da, atılması gerektiğini bildiğimiz adımları yıllar boyunca atmadık. Kimi yanlış hesap, kimi vizyonsuzluk, kimi politik hesaplardan dolayı ipe un serdik. 
     Fazla uzağa gitmeyin, Öcalan'ın tutuklanmasından önce idam cezasının kaldırılması girişimini engelleyen ANAP, bugün idam cezası aleyhindeki kampanyanın liderliğini yapıyor. 
     Neden 
     Zira Avrupa Birliği zorunluluğu var. 
     AB uğruna daha nice adımlar atılıyor. 
     Kürt sorunu da böyle değil mi 
     1980'lere kadar bu sorunun üstünü örttük. Kimseleri konuşturmadık. Görmezden gelirsek, yok olacağını sandık. Ardından, ortaya bir PKK belası çıktı ve toplum uyandı. 
     Sorarım size, "Kürt yoktur, Dağ Türkü vardır" dediğimiz günlerden, bugünkü "Kürtçe eğitim ve yayın" noktasına gelebilmek için 30 bin insanımızın ölmesi mi gerekirdi Zamanında hareketlenebilsek, gereken adımları atabilsek bu geçişi daha kolaylıkla gerçekleştiremez miydik 
     Ermeni sorunu da aynı süreci yaşadı. 
     Topluma 1915 olayları özellikle anlatılmadı. Ermeniler'le sanki hiçbir şey olmamış gibi davranıldı. Sonra, günün birinde ASALA adındaki bir katil cephesi, birbirinden değerli ve masum diplomatlarımızı öldürmeye başlayınca uyandık. 
     Ermeni sorununu ilk defa ne yazık ki tüm boyutlarıyla, yüzü aşkın insanımız öldükten sonra öğrenmeye başladık. 
     Bu alışkanlığımız hala sürüyor. 
     Kıbrıs müzakerelerinde, atmamız gereken adımları hala geciktiriyoruz. Ülkeyi yönetenler vizyonsuzluk içinde, Dektaş ile Klerides'i izliyorlar. Yarın Washington araya girip kendi çözümünü getirdiği zaman çok pişman olacaklardır. 
     Sadece dış değil, içeride de durum aynı. Baksanıza Ecevit bile zorlanmasına rağmen hala direniyor. 
     Bu insanlar, adım atmadan, risk almadan ülke yönetilemeyeceğini öğrenemedikleri sürece, Türkiye hep dayatmalarla karşılaşacak ve müzakereden daha karlı çıkacağı yerde, kayıplara uğrayacaktır. İşin kötüsü, içeride ve dışarıdakiler de bu alışkanlığımızı gördüler. 
     Sonuç almak için dayatıyorlar ve çoğu zaman da, istediklerini elde ediyorlar. 
     
     







Metin Toker’e saygı 


Eveeet, evet... 


Basket günleri... 


Hükümet, seçim ve Derviş 


Siyasetin fotoromanı 


Kıvılcımla ateş... Ya da Derviş’in sorumluluğu 


Gül, ABD, hukuk 


Bir yetim daktilo 


Üniversitede kimsenin yeri garanti değil 


Kadın yazarlar çirkin olmak zorunda mı 


"Metin Toker" diye bir müessese... 


Basında Toker’li yıllar 


25 özel bankamız, bir Standard Chartered etmiyor 


Gençlerin çoğu hayatından memnun, gelecekten ümitli 


</TEXT>
</DOC>
