<DOC>
<DOCNO> 93563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/astro/index.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yapıcı olabiliriz 
</HEADLINE>
<TEXT>

Ay bugün 11 15’te Boğa burcuna geçiyor ve yapıcı bir ortam sağlıyor. Düşüncelerimizi pratiğe dökmek ve uygulamaya geçmek için güzel fırsatlar var. Bu arada duygusal inatçılıktan kaçınmalıyız. Koç’lar son günlerde attıkları adımları somut hale getirebilirler. Olayların maddi yönünü de düşünmeliler. Harcamalarında ılımlı olmalılar. Boğa’lar rahat hareket edebilecekleri şartlarla karşılaşacaklar. Duygusal açıdan önem taşıyan konularda girişimler olumlu gelişebilir. İkizler durduk yerde başına bela açabilir. Daha dikkatli olması gereken bir günde. Büyük risklerden ve ısrardan kaçınmalı. Yengeç ise yapıcı bir gününde. Başkalarından alabileceği önerileri değerlendirebilir. Duygularını ortaya koyabileceği olanaklar var. Arkadaşlardan destek görebilecek. Aslan’lar aşırı gurur yapmamalı. Duygusal nedenlerden ötürü gerginlikler işe yansıyabilir. İnatçılık zarar verebilir. Başak’lar bugün daha rahatlar. Esnek olmak onlara çok şey kazandırıyor. Yenilikler ve eğitim hayatına ilişkin gelişmeler sevindirici olabilir. Terazi’nin kendini dengelemesi lazım. Özellikle ortaklaşa konularda anlaşmazlıklar su üstüne çıkabilir. Bu arada kıskançlık gibi yıpratıcı duygular ağır basarak yanlış anlamalara neden olabilir. Akrep’ler ikili ilişkilerinde dikkat çekici gündeler. Eleştirilere ve karşıt görüşlere açık olmalılar. Ortaklaşa konularda öğrenecekleri çok şey var. Yay’lar şimdiye kadar önem vermedikleri işlere dikkat etmeliler. Tamamlamaları gereken işler önemli. Detaylar ve sıkı çalışma gündeme geliyor. Oğlak’lar yaratıcı bir gündeler. Aşırı inatçılık etmezlerse çok rahat hareket edebilirler. Hayatın keyif veren yönü onları daha çok çekiyor. Kova’lar ise teorik düşünmekten çok pratiğe yönelmeliler. Eve ilişkin konularda yapıcı davranmak gerekiyor. Duygusal alanda açık olmaya bakmalılar. Balık’ların iki kere dikkatli olması gerekiyor. Bugün görüşmeler, yazı ve iletişim öne çıkmakta. Daha sık kısa yolculuk olabilir. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
