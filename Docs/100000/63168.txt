<DOC>
<DOCNO> 63168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/20/dunya/adun.html </URL>
<DATE> 2002/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayal mi, gerçek mi 
</HEADLINE>
<TEXT>

11 Eylül’ün insan hayalini zorlayan fantastik boyutu, bu katı gerçekliği Yüzüklerin Efendisi filminin kurgusal dokusuyla buluşturdu. Filmin önemli karakterleriyle Bin Ladin, El Kaide, Bush, Tora Bora ve Kuzey İttifakı arasındaki akıl almaz benzerliklere dikkat çekiliyor 
     Menderes Özel 

     New York’ta 11 Eylül’de gerçekleştirilen terörist saldırıların ardından dünyada egemen olan korku ve panik havasından bir nebze olsun kaçış imkanı yaratan J.R.R. Tolkien’in ölümsüz üçlemesi "Yüzüklerin Efendisi" sinemalarda rekor üstüne rekor kıradursun, gündemdeki "Yeni Dünya Düzeni", "Medeniyetler Çatışması" gibi konularda kalem oynatan entelektüeller fantastik edebiyatın bu büyük çalışması ile gerçek dünyanın sorunları arasında benzerlik bulmakta gecikmedi. 
     Internette, üçlemenin konu edindiği "Orta Dünya" mekanları ve karakterlerini teröre karşı yürütülen savaş ve bu savaşın karakterlerine benzeten forumlar büyük bir hızla artıyor. Medya dünyasının önde gelen isimleri de, yazar Tolkien’in hayattayken "Eserim hiçbir alegorik anlam içermiyor" diye vurgulamasına rağmen romanın baş karakteri Frodo’yu ABD Başkanı Bush’a, büyücü Saruman’ı Suudi Arabistan hükümetine ve kovuklarda yaşayan orclar ve trolleri, mağaraları mesken tutan El Kaide militanlarına benzetmekte hiçbir sakınca görmüyor. 
     Fantastik bir masal ile günümüzün politik gerçekleri arasında kurulan benzerlik köprüsü, yaşasaydı Tolkien’in bile hayal gücünün sınırlarını zorlardı. İşte hayal ile gerçek arasındaki benzerliklerden çarpıcı örnekler 

</TEXT>
</DOC>
