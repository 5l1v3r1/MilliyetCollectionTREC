<DOC>
<DOCNO> 68030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/16/son/sontur18.html </URL>
<DATE> 2002/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis Adnan Hoca'nın evinde arama yaptı 
</HEADLINE>
<TEXT>

     Kamuoyunda ''Adnan Hoca'' olarak bilinen, Bilim Araştırma Vakfı Fahri Başkanı Adnan Oktar'ın evinde polis tarafından arama yapıldı. 
     Oktar'ın Kandilli'de bulunan evine giden İstanbul Organize Suçlar Şube Müdürlüğü ekipleri, burada arama yaptı. Yaklaşık 1.5 saat süren aramanın ardından polisler evden ayrıldı. 
     Oktar'ın avukatı Şevket Can Özbay, yaptığı açıklamada, İstanbul DGM'nin talimatıyla yapılan aramanın ardından görevli polislerin ''Herhangi bir suç unsuruna rastlanmadığı'' yönünde tutanak düzenlediklerini söyledi. 
     Aramanın ardından evin bahçesinde basın mensuplarına açıklama yapan Adnan Oktar da, ''DGM'nin emri üzerine arama yapıldı. Temiz çıktık, bir kez daha aklandık'' dedi. 
     
     Dört Adnan Hocacı serbest 
     Bu arada, önceki gün gözlem altına alınan ve ''Adnan Hocacılar'' olarak bilinen gruba üye oldukları belirlenen Nuri Özbudak, Serdal Dayanık, Semih Selman Marangozoğlu ve Arkan Seyhan, Organize Suçlar Şube Müdürlüğü'ndeki işlemlerinin tamamlanmasının ardından İstanbul DGM'ye sevk edildi. 
     4 kişi, nöbetçi savcıya ifade verdikten sonra mahkemeye sevk 
     edilmelerine gerek görülmeyerek serbest bırakıldı. 
     






</TEXT>
</DOC>
