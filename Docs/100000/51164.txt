<DOC>
<DOCNO> 51164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/son/sontur29.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Tele-kızlara tecavüz edip paralarını aldılar... 
</HEADLINE>
<TEXT>

     Gasp ve tecavüz olayına karışan iki ayrı grup polisin takibi sonucu yakalandı. 
     Ankara Emniyet Müdürlüğü Asayiş Şube Müdürlüğü'nden alınan bilgiye göre, bir hayat kadınının tecavüze uğradığını ve paralarının gasp edildiğini ihbar etmesi üzerine Gasp Bürosu ekipleri, ticari taksi sürücüsü Ayhan T., Ferhat E., Muzaffer A. ve olaya karışan Ahmet A. ve Hakan T.'yi gözaltına aldı. 
     Yakalanan kişilerin, taksilerine müşteri olarak ayrı zamanlarda binen Remziye D., Hatice A. ve Sibel İ. adlı tele kızlara tecavüz ettikleri, bu kişilerin cep telefonları ile paralarını gasp ettikleri belirlendi. Taksi sürücülerinin itiraf ettiği bu olaylar dışında, adını Deniz olarak bildirdikleri bir tele kız ile kimliğini hiç bilmedikleri bir başka tele kızla da cinsel ilişkiye girip paralarını gasp ettikleri de ortaya çıktı. 
     Bu arada kiraladıkları arabayla iki kişiyi bıçak zoruyla gasp eden Ali A., Ali K., Abdülkadir B., Eray T., Hakan M. ve Ümit Y. adlı kişiler de gözaltına alındı. Yetkililer, yaşları 15-17 yaşında olan gaspçıların maddi durumlarının iyi olduğunu kaydettiler. 
     






</TEXT>
</DOC>
