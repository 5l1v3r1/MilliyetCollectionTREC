<DOC>
<DOCNO> 59189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/ekonomi/eko10.html </URL>
<DATE> 2001/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyaset çözüm yaratmalı...’ 
</HEADLINE>
<TEXT>

TÜSİAD Başkanı Tuncay Özilhan, siyaset kurumunun sorun yaratan değil, çözüm üreten bir yapıya kavuşması gerektiğini söyledi 
     EKONOMİ SERVİSİ 

     Türk Sanayicileri ve İşadamları TÜSİAD Başkanı Tuncay Özilhan, 2002’nin krizden çıkış yılı olabilmesi için, siyasi istikrarın sağlanarak güven ortamının, sürekli olacak şekilde yaratılması gerektiğini söyledi. 
     Özilhan, Seçim Sistemi ve Siyasi Partiler Araştırması’nın sonuçlarını açıkladığı toplantıda, "Siyaset kurumunun sorun yaratan değil çözüm üreten bir yapıya kavuşturulması şart. Siyasal sistemin yenilenmesinde ise öncelikle Siyasi Partiler Yasası ve seçim sisteminde gerekli değişiklikler yapılmalı" dedi. 
     
     İttifaklar teşvik edilsin’ 
     Özilhan, TÜSİAD üyesi yedi holding tarafından finanse edilen ve Sosyal Araştırmalar Merkezi tarafından 2 bin 400 kişiyle yüz yüze yapılan anket uygulamasıyla gerçekleştirilen araştırmaya göre vatandaşın yüzde 80’inin bu değişiklikleri istediğini söyledi. 
     Araştırma sonuçlarını önerilere dönüştürmek üzere, TOBB ve TİSK ile çalışacaklarını, önerileri TESK, işçi sendikaları, SİAD Platformu ve Sektörel Dernekler Platformu’na sunulacaklarını belirten Özilhan, "Bu konuda acele etmemeli, tartışmayı sağlam bir zeminde yürütmeli" dedi. 
     Özilhan, TÜSİAD’ın ittifakları kendiliğinden teşvik eden, içinde nispi bölümü olan iki turlu dar bölge sistemine taraftar olduğunu da hatırlattı. 
     
     Seçmen sağ - sol koalisyonu istemiyor’ 

</TEXT>
</DOC>
