<DOC>
<DOCNO> 74982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/28/dunya/dun03.html </URL>
<DATE> 2002/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamikaze dehşet saçtı 
</HEADLINE>
<TEXT>

İsrail’de 17 ölü 140 yaralı 
     İsrail, dün akşam başlayan başlayan Fısıh bayramında hamursuz bayram yeni bir intihar saldırısıyla sarsıldı. Kuzeydeki sahil kenti Netanya’nın Park Oteli’nde Yahudiler bayram yemeği için toplandığı sırada bir Filistinli intihar komandosunun düzenlediği eylemde ilk belirlemelere göre, saldırganla 16 İsrailli öldü, 26’sı ağır 140 kişi de yaralandı. Saldırıyı İslami Direniş Hareketi HAMAS üstlendi. 
     Bir polis yetkilisi, kamikazenin otele girdikten sonra lobiden geçip yemek salonuna giderek üzerindeki patlayıcıları infilak ettirdiğini ve kendini havaya uçurduğunu söyledi. Polise göre, şiddetli patlama etkisiyle otelin zemin katı harabeye döndü. İsrail Başbakanı Ariel Şaron’un bir danışmanı, ateşkes anlaşması yapmaya çalışan ülkesinin, bu son saldırı ışığında politikasını gözden geçirmek durumunda olduğunu söyledi. Filistin yönetimi saldırıyı kınarken, İsrail hükümeti ise Arafat’ı sorumlu tuttu. 
     



 DÜNYA 












</TEXT>
</DOC>
