<DOC>
<DOCNO> 62287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/guncel/agun.html </URL>
<DATE> 2002/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Benimle geleceksin ’ 
</HEADLINE>
<TEXT>

N zım,1952 yılında aniden fenalaşınca hastaneye kaldırıldı. Onu Dr. Galina'ya teslim ettiler. Üç ay süren tedavinin sonunda N zım can yoldaşı olan doktoruna şöyle dedi "Benimle geleceksin " 
     Doktor sevgilisi Nazım'ı anlatıyor - 1 
Can Dündar 

     1952 sonbaharıydı. N zım, yüreğinde dayanılmaz bir sızıyla geldi Moskova'ya... Barvikha kalp hastalıkları devlet hastanesine sevk ettiler. İlgili bölümün başkanı Galina Gregoryevna Kolesnikova idi. N zım'la koridorda karşılaştılar. "Lanet olsun sevgili dostum, hastalandım" dedi şair... "Merak etmeyin, tedavi ederiz" dedi doktor... Ve ünlü hastasını hemen yatırdı. 3 aylık tedavi süresince yakınlaştılar. Uzun sohbetler, Barvikha Parkı'nda yürüyüşler, saatlerce dertleşmeler... 
     N zım konuşkandı. Uzun geceler boyunca Galina'ya kendisini, hayatını, sağlığını anlattı. Galina N zım'ın yanından ayrılır ayrılmaz da odasına kapanıp, konuştuklarını kağıda döküyordu. 3 ay dolduğunda N zım, doktoru Galina'ya tekliften çok direktif kokan bir sesle şöyle dedi "Benimle geleceksin." 
     
     Kadınlar ona hayrandı 
     Gerisini Galina anlatıyor 16'sından 80'ine kadar bütün kadınlar aşıktı N zım'a ve ben de istisna değildim. Ben de aşık olmuştum. Ama ona eş olmak benim için çok zordu çünkü onun zaten bir eşi Münevver vardı. Benden önce 6 eşi ve 1 oğlu olmuştu. Başkasına ait bir mutluluğu çalmak istemiyordum. Prestijli bir işim, emrimde pek çok doktor ve Barvikha'da bir dairem vardı. Başka ne lazımdı ki Ondan 17 yaş küçüktüm. Korkuyordum ve kararsızdım. Bir türlü 'Evet' diyemiyordum. 
     
     Daçaya taşındık 
     Bir gün 'N zım Hikmet sizi çağırıyor, kendisini kötü hissediyormuş' diye telefon geldi. Merkez Komite'den bir araba verdiler bana. O araba kıtlığında, sadece yöneticilerin binebildiği bir arabaya biniyordu. N zım'a geldim. Salon kadınlarla doluydu. Her biri N zım'ın kendisi için bir rol yazmasını ya da senaryo yazarken asistan olarak yanına almasını istiyordu. Onun hasta ve aç olduğunu düşünmüyorlardı bile. Onu muayene ettim. 
     - Kahvaltı yaptınız mı’ diye sordum. 
     - Hayır’ dedi. 
     Bayanlardan özür dileyerek, sofra kurdum. Taze salatalık, domates, balık vs... Onu doyurdum. İyileşti, neşesi yerine geldi. Tekrar bayanların yanına döndü. Ona kızmadım. N zım'ın bu hastalıkla yalnız yaşayamayacağını anlamıştım. Çok misafiri vardı, ama onu kimse düşünmüyordu. İşim bitince 'Görüşürüz' dedim ve çıktım. Artık kendi isteğimle onun doktoru olmuştum. 
     Sonunda N zım'a Peredelkino'da 2 katlı bir daça tahsis edildi. Galina'yla beraber oraya taşındılar "N zım'ın parası yoktu, benim maaşım da çok azdı. Ve daçada ne doğal gaz, ne elektrik vardı. Sadece şık bir ev ve mükemmel restore edilmiş duvarlar... Ben o zaman kendi birikimlerimden 400 ruble ortaya koydum. Boş duvarlar arasında yaşamaya başladık. Sonra Simonov'dan 11 bin ruble borç aldık. N zım mobilya sipariş etti. Daçayı zevkine göre döşedi. N zım'a çalışması için meşe bir masa ve gaz lambaları aldım. Yavaş yavaş ev işlerine giriştim. Evin hanımı olmuştum ister istemez". 
     
Hakkında tek şiir yazılmayan kadın      Serin bir temmuz sabahı bir Rus uçağıyla Moskova'dan Urallar bölgesindeki İjevsk'e uçuyoruz. İjevsk, Çaykovski'nin doğduğu yer... Sonra 50 yaşlarında ak saçlı, şık, bakımlı bir kadının kullandığı Volga marka bir taksiyle Votkinsk'e geçiyoruz Ben, N zım Hikmet Vakfı'nın genel sekreteri Kıymet Coşkun ve kameramanımız Sergei... 
     
     Ev N zım müzesi gibi 
     "Beyaz geceler" sürüyor. Hava gece 24.00'te aydınlanmaya başlıyor, ta ki öbür gece 22.00'ye kadar aydınlık... Votkinsk'te çok katlı sosyal konukları andıran bir apartmanın giriş katında kapıyı çalıyoruz. Kapıyı, mavi gözlerine kadar inen beresiyle 82 yaşında, güler yüzlü, sevimli bir ihtiyar açıyor. işte o Galina Gregoryevna Kolesnikova ya da kısaca "Galya"... Bizi içeri buyur ediyor. Küçük, basık, bakımsız bir ev bu... Ama içerisi adeta bir müze... N zım'ın eşyalarından kurulu bir müze... Şairin şiirlerini yazdığı masa, notları, kitapları, kütüphanesi, dünyanın dört bir yanından ona gönderilen hediyeler, hatta oğlu Memet'in çocukluk resmi... Hepsi Galina'nın evinde... N zım sanki dün evden çıkıp gitmiş gibi... 
     Galina, müthiş bir sofrayla karşılıyor bizi... Harika bir ikram... Nefis bir sohbet... Ve hepsinden önemlisi kendi kamerasıyla çektiği N zım Hikmet'in görüntüleri... Galina, boynunda N zım'ın hediyesi tahta oyma bir broşla geliyor söyleşiye ayağında yine N zım'ın hediyesi eskimiş ayakkabılar var. Aradan geçen 40 yıla rağmen hala "N zım" derken buruşuk yüzü çiçekleniyor. Kendini "Onun doktoru ve eşi" diye tanıtıyor. 
     1953'ten 1960'a kadar 7 yıl beraber olmuşlar. N zım'ın hayatı boyunca bir kadınla en uzun süreli birlikteliği bu... Galina N zım'ı çok sevmiş. Onu 4 kez Azrail'in elinden almış. Sonunda da içi ezilerek onu başka bir kadına vermiş. Bu ilişkiden kendisine yazılmış tek bir şiir bile kalmamış geriye... Ve o, bunu da "anlayabilmiş"... Okudukça hem onu, hem N zım'ı daha yakından tanıyacaksınız. 
     
     Vakfın yardımı büyük oldu 
     Bu geziye katkılarından dolayı Rus - Türk işadamları Birliği'ne, Galina'nın bana güven içinde hatıralarını ve arşivini açmasını mümkün kılan N zım Hikmet Vakfı'na, simultane tercümelerimizi yapan Natalia'ya ve daha sonra röportajı Rusça'dan çeviren Şahin Halefli'ye teşekkürü borç biliyorum. 
     
N zım çok çalışırdı...      Çok çalışıyordu. Haftada bir piyes yazardı. 30'dan fazla piyes yazdı. Şiirlerinin ilk dinleyicisi bendim. 2 mısra yazar, sonra bana çevirirdi. Ben şiir uzmanı değildim Puşkin'i Yesenin'i biliyordum ama Rusça'da şiirin nasıl hissedilmesi gerektiğini anlamıyordum. Nasıl beceriyorduysam, kalpten tepki veriyordum. Sonunda yavaş yavaş, yazarken ne hissettiğini anlamaya başladım ve ona yardımcı oldum. Bu yüzden bana çok saygı duyardı. 
     Evde 5 metre uzunluğunda kocaman bir masa vardı. Bir ucunda N zım'ın Türkçe klavye daktilosu dururdu. Üstünde de pirinç saplı kendisinin yaptığı abajur... Masanın öbür ucunda ise Rus klavyeli daktilosu bulunurdu. O daktiloda ben veya annem şiirlerinin tercümesini yapardık. 
     Örneğin bir telefon gelirdi 'Filanca dergi için akşam 5'e kadar şu konuda makale rica ediyoruz'. Moskova'da tercüman bulmak zordu. Biz oturup çalışıyorduk. Benim kendi işim vardı, iki işi birden yürütmek zorundaydım, nasılsa yetiştiriyordum. 
     
     Hapiste grameri unuttu 
     Rusça'yı çok güzel hissediyordu, ama 17 senelik hapishane döneminde grameri unutmuştu. Ben bir sözcük için ona bazen 8 alternatif sunuyordum. Dinliyor, sonra biri için 'Bak bu iyi' diyordu, ben hemen oturup bunu daktiloda yazıyordum. Sonra şoförü çağırıp makaleyi saat 5'e yetiştiriyordum. 
     
Bırak doktor varsın çatlasın bu yürek...      Nazım, Galina'yı doktoru olarak seçmişti, tedavisini o yürütüyordu ama hastalığına dair şiirini, doktor Lidi Vanna'ya yazdı. 1953 Nisan'ında yeniden Barviha sanatoryumuna yattığında diyet ağırlaşmıştı. "Güzel gözlü doktoru" Lidi Vanna'ya şu şiirle seslendi 
     
     Kaç kere beraberce yazmışız şiirlerimi, 
     kaç kere mavi dumandan avuçlarına 
     onun koymuşum yanan başımı. 
     Sanmıyorum kötülük edeceğini bana 
     Ama ilminize hürmeten 
     ve güzel hatırınız için Lidi Vanna 
     peki, terkedeyim tütünü 
     mapusane yoldaşımı. 
     
     Peki Lidi Vanna, kafayı çekmiyeyim. 
     Ne şarap, ne votka, ne rakı, 
     Hatta yılbaşı gecesi, 
     Bayramlarda hatta, 
     Hatta Kosti'nin doğum günü... 
     Zaten evet, en kolayı bu, 
     Kırk yıl içmesem aklıma gelmez meret. 
     
     Peki, saat on dedi mi, 
     Yatırayım yatağa hasta kalbimi, 
     çocuklarla, kuşlarla beraber. 
     Halbuki, mesela, geç vakit, geceleyin, 
     kışın hele, 
     rahatsız etmeden 
     büyük uykudaki insanı, 
     usullacık geçip Kızıl Meydan'ı 
     dolaşmaya bayılırım 
     rıhtımında Moskova nehrinin, 
     yahut da sabahlamıya, Lidi Vanna, 
     usta bir kitabın aydınlığında... 
     
     Peki, en azından altı ay daha 
     yarin dudağından uzak durayım. 
     Zaten ayrılık var arada. 
     
     Anlıyorum, Lidi Vanna, yoldaşım, 
     yüksek emirlerinize riayet gerek, 
     yoksa üçüncü bir enfakt, 
     ve el bombası gibi patlayıp dağılabilir yürek. 
     Anlıyorum. 
     Fakat, 
     "Sevinç, öfke, keder, 
     tütünden de, duyorsunuz, 
     uykusuzluktan da beter". 
     iyi ama doktorcuğum, mesela, 
     Nasıl sevinmem dolu dizgin, 
     gördükçe ben komünist, 
     burda komünizmin elle tutulur hale geldiğini, 
     yahut bu nisan ayında 
     Fransız seçimlerinde 
     en çok bizimlerin oy aldığını 
     Benim akıllı doktorum, insaf edin, 
     nasıl öfkelenmem düşündükçe memleketimi 
     çırpınıyor ayakları altında bir avuç hergelenin. 
     Sonra, mesela 
     belki göremeyeceğim bir daha 
     anasıyla Memed'imi. 
     
     Kederlenmemek elde mi, 
     güzel gözlü doktorum, elde mi 
     
     Sözün kısası, Lidi Vanna, 
     şefkatlı emeğinizi boşa çıkaracağım 
     diye kızmayın bana. 
     Ben vekarlı, sakin, 
     vurdumduymaz bir kaya gibi 
     deniz kıyısında yaşamıya 
     söz veremeyeceğim. 
     Bırakın, doktor, 
     yürek bu, 
     bakın nasıl çarpıyor. 
     Çatlıyacaksa öfkeden 
     kederden, sevinçten, 
     varsın çatlasın... 
     
N zım bugün 100 yaşında      Selanik'te 100 yıl önce bugün dünyaya gelen N zım Hikmet'in doğumgünü, UNESCO öncülüğünde tüm dünyada kutlanacak. "Memleketim" demekten hiçbir zaman vazgeçmediği Türkiye'de de Kültür Bakanlığı'nca kucak açılan 'N zım için' etkinlikler yapılacak. Şair kendi dizelerinde de anlattığı gibi 61 yıllık yaşamı boyunca hep insanca hep insanlıktan yana hareket etti. Bugün Başkent'te N zım'ın yaşamı, Rüştü Asyalı tarafından yeniden gözler önüne serilecek. Ankara Devlet Tiyatrosu'nca hazırlanan "Ben Bir İnsan" adlı oyunda şairin mücadelesi, fikirleri, kadınları anlatılacak. 
     
     YARIN N zım'ın telefonları dinleniyordu. 
     


 GÜNCEL 




















</TEXT>
</DOC>
