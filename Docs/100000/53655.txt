<DOC>
<DOCNO> 53655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/23/guncel/gun02.html </URL>
<DATE> 2001/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş’i şatoya kaçırdılar... 
</HEADLINE>
<TEXT>

ABD'nin ardından Almanya'nın Frankfurt kentine geçen Kemal Derviş, basından kaçırılarak tarihi bir şato olan Kronberg Schloss Oteli'ne götürüldü... 
     GÜNAY YURTGÜLÜ Frankfurt 

     Ekonomiden Sorumlu Devlet Bakanı Kemal Derviş, ABD'de uluslararası yatırımcı kuruluşların temsilcileriyle gerçekleştirdiği toplantıların ardından geldiği Almanya'nın Frankfurt kentinde, MHP eski Genel Başkanı Alparslan Türkeş'in de tercih ettiği ünlü Kronberg Schloss Oteli'ni seçti. Frankfurt Başkonsolosu Derya Kanbay tarafından havaalanında karşılanan Derviş, basından adeta kaçırılarak, ünlü Kronberg Schloss Oteli'ne götürüldü. 
     
     Konuşma yapacak 
     Burada bir gece kalan Derviş, ilk akşamında Alman banka temsilcileriyle bir araya geldi. Yemekte banka temsilcileriyle Türkiye'nin durumunu görüşen Derviş, bugün de Alte Oper'de düzenlenecek "Avrupa Bankacılar Kongresi 2001"e konuşmacı olarak katılacak. Avrupa ülkelerinin ekonomi ve devlet bakanları, merkez bankaları ve özel banka temsilcilerinin katıldığı kongreye de katılacak olan Derviş, öğle saatlerinde İstanbul'a dönecek. 
     
Şatodaki en ucuz oda tam 520 mark      ERTUĞRUL ÖZGÜN 

     Derviş'in bir gece kaldığı Kronberg Otel, Hessen eyaletinin en lüks otelleri arasında yer alıyor. 3 bin dönüm arazi üzerine kurulu tarihi bir şato olan otelin gecelik konaklama ücreti 520 marktan yaklaşık 360 milyon lira başlıyor. Yüksek duvarlarla çevrili olan otelde alınan güvenlik önlemleri, dışarıdan izinsiz giriş çıkışları imk nsız hale getiriyor. 
     



 GÜNCEL 























</TEXT>
</DOC>
