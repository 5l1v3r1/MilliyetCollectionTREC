<DOC>
<DOCNO> 75582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/siyaset/siy03.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürtçe yayın izni kısa vadede yok 
</HEADLINE>
<TEXT>

Kürtçe yayına izin verecek değişiklik PKK’nın siyasallaşma adımları attığı döneme denk geldiği için rafa kaldırıldı 
     UTKU ÇAKIRÖZER Ankara 

     Kürtçe yayına izin konusunda yapılacak değişiklik, PKK’nın siyasallaşma istekleriyle aynı döneme geleceği endişesiyle ertelendi. Kürtçe yayın konusunda acele etmeme kararı alan hükümet, değişikliği yıl sonunda Danimarka’da yapılacak AB zirvesine kadar hayata geçirmeyi hedeflerken, ANAP lideri Yılmaz da Kürtçe yayın için ulusal programdaki taahhüdü hatırlattı. 
     Ulusal Program’dayer alan Kürtçe yayın izni bu hedefler için belirlenen bir yıllık süre içinde hayata geçirilmedi. 19 Mart’ta dolan kısa vadeye yetişmeyen değişikliğe Milli Güvenlik Kurulu toplantısında vize verilmesi beklentisi de boş çıktı. 
     
     Aralıkta gündeme gelecek 
     Hükümetin Aralık’ta Danimarka’da yapılacak AB zirvesinde Birlik’ten Türkiye ile müzakerelere başlama tarihi isteyeceğini hatırlatan diplomatik kaynakların yorumları şöyle oldu "Yaptıklarımız o zaman gündeme gelecek. Tabii ki bize, şunu niye yapmadın, demeyecekler. Ancak bizim kendi kendimize, bir yılda yaparız, sözü verdiğimiz hedeflere ulaşmadaki başarımız onların kararında belirleyici olacak". 
     



 SİYASET 














</TEXT>
</DOC>
