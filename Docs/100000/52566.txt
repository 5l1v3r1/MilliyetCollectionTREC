<DOC>
<DOCNO> 52566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/spor/spo02.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli korkusuz 
</HEADLINE>
<TEXT>

Fenerbahçe Teknik Direktörü, sakat ve cezalı oyuncuların kendileri için problem olmadığını söyledi, "G.Birliği karşısında da seri sürecek" dedi 
     YALÇIN TÜRK 

     Zorluk çekmeyiz’ 
     FENERBAHÇE Teknik Direktörü Mustafa Denizli, Gençlerbirliği ile oynadıkları maçların daima zevkli ve zor geçtiğini belirtti, "Ancak Saracaoğlu Stadı’ndaki seri bozulmayacak" dedi. Gençlerbirliği karşısında iyi oynayıp, kazanmayı istediklerini de ifade eden tecrübeli hoca, "Bir hayli eksiğimiz var, ancak kadro kurmakta zorluk çekmeyiz. Bunlar daha önce de yaşadığımız hadiseler. Bizim için önemli değil" diye konuştu. 
     
     İyi çizgi yakaladık’ 
     DENİZLİ, lige verilen aranın takımı etkilememesi için çalıştıklarını belirterek, "İyi bir çizgi yakaladık. Bu çizginin kırılmasını önlemeye mecburuz. Bunun için de gerekli çalışmaları yapıyoruz" ifadelerini kullandı. Milli Takım’ın Avusturya karşısında mükemmel oynadığını söyleyen Mustafa Denizli, Şenol Güneş ile ilgili olarak da "Maçtan sonra son derece hassastı. Bu da doğaldır. Çok yoğun günler yaşadı" yorumunu yaptı. 
     
Rapajiç de oynamıyor      GENÇLERBİRLİĞİ maçının hazırlıklarını dün yaptığı tek antrenmanla sürdüren Fenerbahçe’de Rapajiç’in de bu hafta oynayamayacağı belirtildi. Teknik Direktör Mustafa Denizli, Hırvat oyuncuyu bir kez de İstanbul’da kontrolden geçireceklerini söyledi. "Ancak aldığım bilgilere göre forma giyme şansı yok gibi" dedi. İdmana Revivo, Yusuf, Rüştü ve Oğuz katılmadı. 
     
Yıldırım kararlı      FENERBAHÇE Başkanı Aziz Yıldırım, Murat Yakın ve Oulare dosyaları için FIFA ile Kaiserslautern kulüplerini mahkemeye vereceklerini söyledi. Yıldırım, bu iki oyuncunun paralarını tahsil etmedikleri sürece hiçbir kulübe ödeme yapmayacaklarını belirtti, "Fenerbahçe’nin maddi konularda ne kadar hassas olduğunu bugüne kadar herkes görmüştür" dedi. 
     



 SPOR 






















</TEXT>
</DOC>
