<DOC>
<DOCNO> 95499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/son/sondun04.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanada'da eşcinsellere evlilik yolu açıldı 
</HEADLINE>
<TEXT>

     Kanada'nın Ontario eyaleti Yüksek Mahkemesi, dün aldığı bir kararla, eşcinsel çiftlerin evlilik hakkını onayladı ve eyalet hükümetinin de bu karara uymasını istedi. 
     Eşcinsellere Her Yerde Özgürlük EGALE adlı örgütün lideri John Fisher, mahkeme kararının tarihi bir gelişme olduğunu söyledi ve ''Kanada'da ilk kez bir mahkeme, eşitlik ilkesini gerekçe göstererek eşcinsel çiftlerin evlilik hakkını onaylıyor'' dedi. 
     Fisher, eşcinsel çiftlerin evlenmek istemeleri halinde buna hakları olması gerektiğini Kanada halkının öteden beri desteklediğini söyledi. 
     Mahkemenin 170 sayfalık kararı, Metropolitan Kilisesi'nin 8 eşcinsel çiftin evlenmesine onay vermesiyle başlayan sürecin sonucu olarak gelişti. 
     Mahkemede jüri üyelerinin desteğiyle alınan kararın, ülke çapında yankı uyandırması bekleniyor. 
     





</TEXT>
</DOC>
