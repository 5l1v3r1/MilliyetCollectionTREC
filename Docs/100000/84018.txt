<DOC>
<DOCNO> 84018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/guncel/gun02.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Birinci Perde’de de komplo iddiası... 
</HEADLINE>
<TEXT>
Dilligil Hedef Özkan ve Talay’dı’ 
Eski Devlet Tiyatroları Genel Müdürü Rahmi Dilligil, dönemin Bursa Emniyet Müdürü Genç’in, Özkan’la kredi pazarlığı yapıldığı, Talay’ın da ihalelerde usulsüzlük yaptığı’ yönündeki hazır ifadeleri imzalaması için kendisine baskı yaptığını öne sürdü 
     ÖMER ERBİL İstanbul 

     Eski İçişleri Bakanı Sadettin Tantan döneminde gözaltına alınan Abdurrahman Yakupreisoğlu’nun polisteki ifadelerine eklemeler yapıldığının ortaya çıkmasından sonra, bu olayın bir benzerini eski Devlet Tiyatroları Genel Müdürü Rahmi Dilligil’in de yaşadığı belirlendi. 
     1. Perde Operasyonu’nda gözaltına alınıp 5.5 ay tutuklu kaldıktan sonra beraat eden Dilligil, dönemin Bursa Emniyet Müdürü Aydın Genç tarafından, Başbakan Yardımcısı Hüsamettin Özkan ve Kültür Bakanı İstemihan Talay’la ilgili kendisine zorla ifade imzalatılmaya çalışıldığını iddia etti. 
     Poliste kendisine ait olmayan ifadeleri zorla imzalaması yolunda baskı gördüğünü öne süren Dilligil, şunları söyledi 
     "Bursa Emniyet Müdürlüğü’ndeki sorgu odasına dört polis ve Genç bizzat geldi. Önüme hazır ifade metni getirdiler. Metinde, Özkan ve dönemin Halk Bankası Genel Müdürü Yenal Ansen ile birlikte yemeğe çıktığımız, burada krediler üzerine pazarlıklar yapıldığı şeklinde beyanlar yer alıyordu. Ayrıca Bakan Talay’la ilgili olarak, ihalelerde usulsüzlük yaptığına dair ifadeler ile bakanın eşi Nihal Hanım’ın Kalkınma Bankası Genel Müdür Yardımcılığı’na getirilme sebebinin ANAP’lı bazı bakan ve milletvekilleriyle ilişki kurulması amacını taşıdığına dair ifadeler yazılıydı." 
     Kendisine okunan bu metni imzalamasını istediklerini belirten Dilligil, "Asla bunları bilmediğimi söylediğimde, bana işkence yaptılar. Ancak ben söylediklerinin hiçbirini yapmadım" dedi. Genç hakkında bir türlü dava açtıramadığını da belirten Dilligil, sözlerini şöyle sürdürdü "Asıl çete burada. Son haber de bunu açıkça gösteriyor. Bana zorla ifade imzalatıp Özkan ve Talay’ı baskı altına alacaklardı. Hedef ben değil, onlardı." 
     



 GÜNCEL 


















</TEXT>
</DOC>
