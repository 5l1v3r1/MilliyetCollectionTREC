<DOC>
<DOCNO> 58500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/son/sontur09.html </URL>
<DATE> 2001/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaççılar emekli öğretmeni çarptı 
</HEADLINE>
<TEXT>

     Balıkesir'in Edremit İlçesi'nde, emekli kadın öğretmenin maaşının bir kısmı, kapkaççılar tarafından çalındı. 
     Alınan bilgiye göre, dün bankadan çektiği emekli maaşının 50 milyon liralık kısmıyla alışverişe çıkan emekli öğretmen Gülkibar Gezgin 57 , Hekimzade Mahallesi'nde kapkaççıların saldırısına uğradı. 
     20 yaşlarında iki erkek, Gezgin'in çantasını zorla alarak kaçtı. 
     Merkez Karakolu'na başvuran emekli öğretmen, çantasında 50 milyon lira ile kredi kartlarının bulunduğunu söyledi. Korku içinde yaşadıklarını anlatan Gülkibar Gezgin, kapkaççıların eşkalini de polise bildirdi. 
     Öte yandan, bir haftada 5 kapkaç olayının meydana geldiği Edremit'te, polisin yakaladığı 3 kapkaççı, çıkarıldıkları mahkemece tutuksuz yargılanmak üzere serbest bırakıldı. 
     






</TEXT>
</DOC>
