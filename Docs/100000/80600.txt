<DOC>
<DOCNO> 80600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/son/sonspo13.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Federasyon yöneticileri ile kulüp temsilcileri pazartesi buluşuyor 
</HEADLINE>
<TEXT>

     Futbol Federasyonu yöneticileriyle, Birinci Süper Ligi Kulüpler Birliği Vakfı temsilcileri, 29 Nisan Pazartesi günü İstanbul'da biraraya gelecek. 
     Futbol Federasyonu'nun Levent'deki tesislerinde saat 13.30'da başlayacak toplantıya, Futbol Federasyonu Başkanı Haluk Ulusoy ile birlikte Birinci Süper Lig'de bulunan 18 kulübün başkanı da katılacak. 
     Kulüpler Birliği Vakfı'nın 10 Nisan'da Ankara'da yaptığı ve gündeme aldığı konular, bu toplantı da görüşülecek. 
     Gündemde şu konular ele alınacak 
     ''Son günlerde toplumu rahatsız eden şike ve yolsuzluk konularının görüşülmesi, stat anarşisine karşı uygulanan yaptırımların ve gelecek sezonda yapılması gerekenlerin görüşülmesi, Antalyaspor'un yargıdaki şike çetesi davasına müdahil olma isteğinden vazgeçmemesi durumunda tescilinin silinmesi durumuyla karşı karşıya gelmesinin açıklığa kavuşturulması. Kulüplerin, rahatsız oldukları bazı federasyon alt kurullarında değişiklik yapılması.'' 
     





</TEXT>
</DOC>
