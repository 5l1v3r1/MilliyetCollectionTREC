<DOC>
<DOCNO> 88590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/08/ekonomi/eko04.html </URL>
<DATE> 2002/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hyundai, Türkiye’de ek yatırım düşünüyor 
</HEADLINE>
<TEXT>

Hyundai ve Kia Motor Başkan Yardımcısı Park, Türkiye’nin ekonomik gelişimine katkılarının süreceğini ve yakın gelecekte başka yatırımlar yapabileceklerini söyledi 
     LEVENT KÖPRÜLÜ Pusan 

     Güney Kore’nin otomotiv devi Hyundai’nin Başkan Yardımcısı B.J. Park, Türk ekonomisinin gelişmesini sürdüreceğine inandığını belirterek, bu gelişmeye kendilerinin de katkıda bulunmaya devam edeceklerini, yeni yatırımlar için değerlendirmeler yapacaklarını ifade etti. 
     Birleşme sonrası Hyundai Motors ile birlikte Kia Motors’un da Başkan Yardımcısı olan Park, Türk ekonomisinin gelişmesinin biraz zaman alacağını kaydederken, Türkiye’nin, Avrupa Birliği üyeliğiyle Avrupa ülkeleri için bir ihracat üssü haline geleceğini söyledi. İzmit’teki Hyundai Assan fabrikasına motor ve pres ünitesiyle birlikte, hafif ticari Starex modelinin üretim hattını da kapsayan 52 milyon dolarlık yatırımın sürdüğünü hatırlatan B.J. Park, "Başka bir yatırım olanağı için de değerlendirmeler yapacağız" dedi. B.J. Park, "Yeni yatırımı, Starex’in başarısına göre mi değerlendireceksiniz, yoksa kararı verildi mi " sorusuna da, şu yanıtı verdi 
     
     Türkiye’nin konumu önemli 
     "Ülkenizin ekonomik ilişkileri, yapısı, bizim üretim ve satış hedeflerimiz, diğer ülkelerin ekonomik durumları gibi birden fazla faktör var. Ama ben, birkaç yıl içinde Türkiye’deki mevcut yatırıma ilave yatırım yapmak zorunda kalacağımızı düşündüğümü söyleyebilirim." 
     Türkiye’nin konumu ve önemine de değinen Park, "Özellikle eski Sovyet ülkeleriyle Türk Cumhuriyetleri ile aranız çok iyi. Türkiye’den bu ülkelere daha fazla araç satmak istiyoruz" diye konuştu. 
     
     Makam aracını bile teste verdi 

</TEXT>
</DOC>
