<DOC>
<DOCNO> 64082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/spor/bana.html </URL>
<DATE> 2002/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Haftanın Analizi 
</HEADLINE>
<TEXT>

     Haftanın Kare Ası 
     AYHAN G.SARAY 
     Kendisini tamamen yeniledi, adeta rota değiştirdi. Gaziantep karşısında deli fişek gibi durmadan koştu, mücadele etti. Gerçek kişiliğini gösterdi. Çabukluğu, oyun zekası, hırsı ile klasını bir kez daha kanıtladı, tüm alkışları topladı. 
     
     TÜMER BEŞİKTAŞ 
     Tartışılmaz bir yeteneği var. Trabzonspor deplasmanında tüm ataklarda başrolü üstlendi, Beşiktaş’ın yelkenlerini şişirdi. Gerektiğinde forveti üçledi, görevini eksiksiz yerine getirdi. Attığı nefis gol olağanüstü top tekniğinin göstergesi idi. 
     
     YOULA G.BİRLİĞİ 
     İlk yarıda bir göründü, bir kayboldu. Diyarbakır karşısında sürekli hareket ve işbirliği halinde tam bir takım oyuncusu olarak haftaya damgasını vurdu. Attığı iki şık golle hem Gençlerbirliği’ne altın değerinde üç puan kazandırdı, hem de göz kamaştırdı. 
     
     GÖKSEL SAMSUN 
     Fenerbahçe karşısında yan toplardaki dikkati, cepheden gelen şutlardaki refleksi ile savunmanın güvencesiydi. Allum’un yokluğunda devraldığı kalesinde devleşti. Binbir güçlükle kaptığı formayı bir daha kolay kolay bırakmayacağının işaretlerini verdi. 
     
     HAFTANIN KARMASI 

</TEXT>
</DOC>
