<DOC>
<DOCNO> 92286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/son/sontur27.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli takım yenildi diye bileklerini kesti 
</HEADLINE>
<TEXT>

     A Milli Futbol Takımı'nın Dünya Kupası yarı final karşılaşmasında Brezilya'ya 1-0 yenilmesinin üzüntüsü yüzünden, Adana'da çok sayıda vatandaş yüksek tansiyon şikayetiyle hastanelere başvurdu bir kişi bileğini kesti, bir genç kız baygınlık geçirdi. 
     Alınan bilgiye göre, maç bitiminden hemen sonra Adana SSK, Numune ve Devlet hastanelerine çok sayıda kişi tansiyon yüksekliği nedeniyle başvurarak ayakta tedavi gördü. 
     Merkez Seyhan İlçesi'nin Anadolu Mahallesi'nde ise Hacı Yusuf Taşkın 29 , evinde maçı izledikten sonra üzüntüsünden bıçakla bileğini kesti. Yakınları tarafından Devlet Hastanesi'ne kaldırılan Hacı Yusuf Taşkın, tedavi altına alındı. 
     Yeşilyurt Mahallesi'nde de Hediye Bayraktar 15 ise arkadaşlarıyla birlikte heyecan içinde maçı izlerken baygınlık geçirdi. SSK Adana Hastanesi'ne götürülen genç kız, Acil Servis'e kaldırıldı. 
     





</TEXT>
</DOC>
