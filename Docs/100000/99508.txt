<DOC>
<DOCNO> 99508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/guncel/gun04.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğlundan şikayetçi oldu 
</HEADLINE>
<TEXT>

Ali Osman Ulusoy "Elimde deliller var" diyerek oğlu Kemal Ulusoy ve 6 adamına dava açtı 
     ULAŞ ÖZDEMİR Trabzon DHA 

     Trabzonlu Ticaret ve Sanayi Odası Meclis Başkanı ve eski TOBB Başkanvekili Ali Osman Ulusoy, kendisini tehdit ettiği gerekçesiyle, oğlu Kemal Ulusoy ve 6 adamı için suç duyurusunda bulundu. 
     Avukatı Hilmi Ramoğlu ile birlikte Trabzon Adliyesi’ne giderek, Cumhuriyet Başsavcısı Vekiline ifade veren Ulusoy, elinde deliller bulunduğunu belirterek, oğlunun yanısıra, Ahmet Süleymanoğlu, Ahmet Yılmaz, Mehmet Akbulut, Levent Demir, Rasim Yavuzyılmaz ve Ahmet Eyüpoğlu’ndan şikayetçi oldu. 
     
     Can güvenliğim yok 
     Ulusoy ifadesinde, "Korkuyorum, can güvenliğim yok. Oğlum zaman zaman bana görevi bırakmam konusunda faks ve mektuplar gönderirdi. Bu mektuplarda küfürler de yer alıyordu. Oğlumdur diye bir şey söylemedim. Birkaç ay öncesine kadar kendisine ayda 10 bin dolar harçlık veriyordum. Girdiği bütün işlerde battı. Ama bu son yaptığı bardağı taşıran damla oldu" dedi. 
     



 GÜNCEL 


















</TEXT>
</DOC>
