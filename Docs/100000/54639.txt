<DOC>
<DOCNO> 54639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/siyaset/asiy.html </URL>
<DATE> 2001/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
CEHALET TEŞHİRİ 
</HEADLINE>
<TEXT>

Çakar'ın, Salkım Hanım’ın Taneleri'yle ilgili eleştirilerini cehalet teşhiri olarak tanımlayan Karakoyunlu, "Hadiseler arasında bağlantı kuramamış" dedi 
     ANKARA Milliyet 

     Salkım Hanım’ın Taneleri adlı filmin uyarlandığı romanın yazarı ve TRT'den Sorumlu Devlet Bakanı Yılmaz Karakoyunlu, filmin Ermeni soykırımı iddialarına destek verdiğini öne süren MHP'li TBMM İdare Amiri Ahmet Çakar'ın "vatan hainliği" sözlerini kendisine iade etti. Dün TBMM'de bir basın toplantısı düzenleyen Karakoyunlu, "Romanı okumamış, muhtemelen filmi de izlememiş. Birileri eline bir metin tutuşturmuş, o da okumuş, ama hadiseler arasında bağlantı kuramamış. İddia adı altında cehalet teşhirine müsaade edemem" dedi. 
     
     'Ona paşaları anlatırım' 
     Karakoyunlu, sözlerini şöyle sürdürdü "Romandaki Paşa, Hamidiye Alayı Paşası’dır. Sayın Çakar'a bir gün Hamidiye Alayları paşalarını anlatıp bu konuda aydınlanmasını temin ederim. Şerefli Türk ordusuna hangimizin hangi ölçekte ve hangi duyarlılık içinde sahip çıktığımızı en iyi bilenler, şerefli Türk ordusunun mensuplarıdır." Karakoyunlu, Milliyet'e yaptığı açıklamada da Çakar'ın çıkışının arkasında tayin ve RTÜK'ün gözünü korkutma amacı olduğunu ileri sürdü. 
     
     Zamanlaması kötü ama yanlışı yok... 
     Alo RTÜK hattına yapılan şik yetler üzerine bir rapor hazırlatan RTÜK üyeleri, 5 Aralık'ta karar verecek. RTÜK üyelerinin yararlanacağı raporda şu ifadeler yer alıyor "Filmin, İslami terörün ön plana çıktığı günlerde yayına girmesi, zamanlama açısından kötü, ancak filmin içeriğinde 'müstehcenlik, Ermeni propagandası veya devleti karalama' gibi unsurlar bulunmuyor." 
     
KÖŞK’E ÇIKARIM      Ahmet Çakar, canlı yayında tartıştığı Yılmaz Karakoyunlu’dan özür diledi, ancak Yener için Köşk’e çıkacağını söyledi 
     Salkım Hanım’ın Taneleri'ne ilişkin sözleriyle gündemin ilk sıralarına yerleşen MHP'li TBMM İdare Amiri Ahmet Çakar, atv'deki canlı yayında tartıştığı Yılmaz Karakoyunlu'dan özür diledi. TRT hakkında RTÜK'ün karar vereceğini dile getiren Çakar, "Ancak RTÜK de gereken cezayı vermezse, Cumhurbaşkanlığı Denetleme Kurulu'nu devreye sokmak için başvuruda bulunacağım. Sayın Karakoyunlu ile ilgili bir meselem, kendisini hedef alan eleştirim yok" dedi. 
     
     Canlı yayında özür 
     TV'de karşı karşıya geldiği Yılmaz Karakoyunlu ile bir ara tartışmaya giren, ancak daha sonra özür dileyen Çakar, sözlerine şöyle devam etti "Kendisi sevdiğim, saydığım bir insan. Beni senaryo ve o filmin yayınlanması ilgilendiriyor. Filmde, Ermeniler mazlum, Türkler askeriyle siviliyle zalim gösteriliyor. Onu olgun ve k mil bir insan olarak biliyorum. Romanın saptırıldığı belli. Olmayan bir şeyi söylüyorsam, özür dilemesini de bilirim. Osmanlı'yı Türk kabul etmiyor mu Atatürk de Osmanlı Paşası değil mi " 
     
Yener, Çakar'a dava açacak      EZELHAN ÜSTÜNKAYA 

     TRT Genel Müdürü Yücel Yener, kendisini "vatana ihanet etmekle" suçlayan Çakar için "Kendisiyle polemiğe girmem söz konusu değil. Bürokratik terbiyem buna müsait değil. Karakoyunlu gereken cevabı verdi" dedi. Filmin kendisinin özel izniyle yayınlandığı iddialarını yalanlayan Yener, Çakar hakkında yasal yollara başvurulacağını ifade etti. TRT Genel Müdürlüğü'nün yazılı açıklamasında da, film yayınlanmadan önce bütün yasal prosedürün uygulandığı bildirildi. 
     
BANA SÖYLESEYDİ CEVABINI VERİRDİM’      BİRSEN ALTUNTAŞ 

     HÜLYA AVŞAR Bence bu son derece anlamsız bir tartışma. Durup dururken bunu neden şimdi konu haline getirdiler, hiç anlamış değilim. Hiçbirimiz vatan haini değiliz. Ahmet Çakar Bey bu eleştiriyi bana yöneltmiş olsaydı, herhalde benden güzel bir cevap alırdı. 
     GÜVEN KIRAÇ Film, Varlık Vergisi dönemini anlatıyor. Kitabın yazarı olan Yılmaz Karakoyunlu bizzat kendi gözlemlerini kitabında anlatmış. Biz olmayan hiçbir şeyi filme yansıtmadık. Çektiysek ispat etsinler... Özeleştiri yapma zamanı gelmedi mi artık 
     DERYA ALABORA Tarih ortada... Filmde olmayan bir şey olmuş gibi gösterilmiyor. Tartışmayı çıkaran MHP'li beyefendi açıp birkaç tane tarihi kitap okuduğu zaman her şeyi görecektir. Bizi yöneten kişiler bu kadar mantıksız davranışlarda bulunmamalı. 
     ZAFER ALGÖZ Tartışmayı başlatan kişi kitabı okusaydı, Yılmaz Bey'i tebrik ederdi. Birikim olmadan yapılan konuşmalar ne yazık ki işte böyle komik sonuçlar doğuruyor. 
     



 SİYASET 













</TEXT>
</DOC>
