<DOC>
<DOCNO> 78583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/spor/spo02.html </URL>
<DATE> 2002/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
"Sürpriz olmadı" 
</HEADLINE>
<TEXT>

Fenerbahçe Teknik Direktörü ikinci derbisini de kazandı. Mücadeleci bir kadro ile üç puanı aldıklarını belirten Lorant, "Rakiplerin puan kaybedeceğini söylemiştim" dedi 
     MEHMET DEMİRCAN 

     İddiamız sürüyor’ 
     İKİNCİ yarı başında göreve gelmesine rağmen, Galatasaray’dan sonra Beşiktaş derbisini de kazanarak, performans olarak Mustafa Denizli’nin önüne geçen Lorant, "İddiamızı kaybetmedik. Rakiplerimizin puan kaybedeceğini söylemiştim. Şampiyonluk yolunda ilerliyoruz" dedi. Beşiktaş karşısına mücadeleci bir kadro ile çıktıklarını söyleyen Alman hoca, "Bu sonucu bekliyordum" diye konuştu. 
     
     Serhat 1 numara’ 
     LORANT, attığı iki golle derbinin kaderini değişteren Serhat’a da övgüler yağdırdı. Genç futbolcunun özellikleriyle İlhan Mansız’dan çok daha iyi bir futbolcu olduğunu söyledi. Alman çalıştırıcı "İkisi de çok iyi futbolcu ancak Serhat genç ve çok yetenekli. Serhat’ın yaratıcı özelliği de var. Bu nedenle artık A Milli Takımı’nda da şans bulmasını istiyorum" diye konuştu. 
     
Cim-Bom’a yakın takip      HAKEM hatalarından şikayetçi olan ve Galatasaray’ın kayırıldığını iddia eden Fenerbahçe Yönetimi, kalan haftalar için özel bir program hazırladı. Galatasaray’ın Ankaragücü, Kocaeli ve Yozgat maçlarını yakın takibe almaya karar veren yönetim, özellikle hakemlerin kararlarını inceleyecek. Yönetim bu konuda federasyonu da uyaracak ve sonuçların sahada alınması için çaba gösterilmesini isteyecek. 
     
Rüyası gerçekleşti      YALÇIN TÜRK 

     TAKIMINI Beşiktaş karşısında galibiyete taşıyan Serhat, bu sezon 13. golünü attığına dikkati çekerek, "Hedefim 15’i bulmak. Özellikle 2. golümü çok beğendim. Üç yıl önce Moldovan aynı golü yine Beşiktaş’a atmıştı. Ben de böyle bir gol diledim ve sonunda gerçekleşti. Attığım gollerde Ali Güneş ve Revivo’nun da büyük payları vardı" dedi. 
     ÇOK önemli bir galibiyet aldıklarını sözlerine ekleyen Serhat şöyle konuştu "İlk maçtaki yenilgimizi affettirdik. Çok gergin bir maçtı fakat iyi konsantre olduk ve kazanacağımızdan emindik. Ortada oynayınca daha çok pozisyon buluyorum ve mutlaka gol atıyorum. Şampiyonluk iddiamızı koruduk. Futbolun nasıl sürprizlerle dolu olduğunu kimse unutmasın." 
     
Yıldırım’ın cevap günü      FENERBAHÇE Başkanı Aziz Yıldırım, bugün saat 11.00’de düzenleyeceği bir basın toplantısı ile son gelişmelerle Bilgili açıklamalar yapacak. Beşiktaş Başkanı Serdar Bilgi’nin suçlamalarına da yanıt vermesi beklenen Aziz Yıldırım’ın Futbol Federasyonu ve MHK hakkındaki eski görüşlerini tekrarlaması bekleniyor. Basın toplantısı kulüp binasında gerçekleştirilecek. 
     
Ümit, Boşat’ı eleştirdi      FENERBAHÇE’DE oyundan atılan Ümit Özat da, futbol hayatındaki iki kırmızı kartını da Boşat’dan görenlerden. Genç futbolcu kart gördüğü iki pozisyonda da faul bile olmadığını iddia ederek, "Muhittin hoca verdiği kararlarla maçın önüne geçti. Ben asla kasıtlı hareket yapmam. Tüm dünyada futbolu takip ederim, Ceyhun gibi atılanı da ilk defa görüyorum. Biz bu galibiyetle emeğimizin karşılığını aldık" yorumunu yaptı. 
     



 SPOR 






























</TEXT>
</DOC>
