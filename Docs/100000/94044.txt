<DOC>
<DOCNO> 94044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/spor/spo03.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Top Terim'e atıldı 
</HEADLINE>
<TEXT>

Galatasaray yönetimi, forvet adayları arasındaki Nanni ve Jancker ile tüm pürüzleri giderdi. İkinci Başkan Ali Dürüst, "İkisi de gelmeye hazır. Kimin transfer edileceğine hocamız karar verecek" dedi 
     ERHAN TELLİ 

     Nanni tamam 
     YENİ sezon öncesi son bir transfer hamlesi yapmaya hazırlanan Sarı - Kırmızılı kulüpte forvet bölgesi için alınacak yabancı konusunda karar aşamasına gelindi. Daha önce Alman Milli Takımı’nda da forma giyen tecrübeli golcü Jancker’le el sıkışan yönetim, bir süredir temasta oldukları Arjantinli genç forvet Nanni ile de her konuda anlaştı. Yöneticiler, iki oyuncu arasındaki tercihi Fatih Terim’e bıraktı. 
     
     Acelemiz yok’ 
     İKİNCİ Başkan Ali Dürüst, daha önce ön protokol imzaladıkları Janker’den sonra Nanni’nin transferindeki son pürüzleri de giderdiklerini açıkladı. Dürüst, "İkisi de gelmeye hazır. Ancak kimin transfer edileceğine hocamız Fatih Terim karar verecek. Acelemiz yok. Daha zamanımız var. Sağlıklı karar vermek istiyoruz" yorumunu yaptı. Galatasaray’ın, Nanni’nin bonservis bedelini 2 milyon dolara kadar indirdiği bildirildi. 
     
     İndirim çabaları 
     NANNİ’NİN 2 milyon dolarlık bonservis bedeline karşılık Jancker için Alman Bayern Münih kulübünün 3.5 milyon Euro istemesi Galatasaray’ı Arjantinli yıldıza yöneltiyor. Ancak Terim, Jancker’de ısrar ederse, bu transferin hemen bitirileceği öğrenildi. Jancker’in gelecek yıl serbest kalacak olması nedeniyle yönetim tecrübeli golcünün fiyatını biraz daha aşağıya çekmenin uğraşlarını veriyor. 
     
Sambacılar emir eri      YENİ transferler Pinto ve Felipe, Batista’nın tercümanlık yaptığı basın toplantısında Galatasaray’ın iyi bir tercih yaptığını söylediler. Felipe, "Altı yıl Vasco De Gama’da oynadım. En verimli olduğum yer orta saha. Ama hocam nerede isterse orada oynarım. Galatasaray’ı çok iyi takım olmasının yanı sıra Taffarel ve Jardel nedeniyle seçtim. Burada arkadaşlık süper" diye konuştu. 
     PİNTO ise, "İki yıl Oviedo’da forvetin sağında forma giydim. Galatasaray’ı sürekli izliyordum. Elimden geleni yapacağım" açıklamasını yaptı. Toplantının ardından Batista’nın, "Geçer not aldım mı, iyi miydim" sorusu gülüşmelere yol açtı. Sambacı yıldız, "Türkiye’de en az beş hoca ile çalıştım. Hepsinin sistemi farklıydı. Terim iyi idman yaptırıyor. Hocamın emrindeyim" dedi. 
     
Kongre günü      GALATASARAY’IN olağanüstü mali kongresi bugün yapılıyor. Tevfik Fikret Salonu’nda 10.00’da başlayacak genel kurulda, eski ve yeni bütçelerin denkleştirileceği bildirilirken, yönetimin de yaklaşık 20 milyon dolar borçlanma yetkisi istemeyi düşündüğü öğrenildi. 
     
Dancei’ye deneme      GALATASARAY, Romanya’nın Argeş takımında forma giyen 19 yaşındaki Christian Dancei’yi Avusturya kampına aldı. Akşam kampa katılan Dancei, beğenilmesi halinde transfer edilecek. 1.79 boyundaki genç futbolcunun sol bek olarak forma giydiği bildirildi. 
     
Sivrilen yıldızlar      KAMP boyunca yaşanan forma rekabetinde özellikle iki oyuncu ön plana çıktı. Sert şutları ve mükemmel asistleriyle dikkati çeken Balic ile Berkant performanslarıyla göz doldurdular. İki futbolcu da Fatih Terim’den sık sık alkış alıyor. 
     
Psikoloji seansları      PROFESYONEL sağlık uzmanlarıyla çalışan Galatasaray’da, Avusturya kampına gelen psikolog Acar Baltaş futbolcularla toplu seanslara başladı. Seansların belli periyotlarda süreceğini belirten Baltaş, "Gerektiği zamanlarda bire bir çalışacağız" dedi. 
     



 SPOR 



























</TEXT>
</DOC>
