<DOC>
<DOCNO> 76144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/yazar/tamer.html </URL>
<DATE> 2002/04/03/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Krizde büyüyen de var 
</HEADLINE>
<TEXT>

     Siemens Türkiye, geçen yılki ağır krize rağmen euro bazında yüzde 10 büyümüş. 2001 için konulan hedef tutturulmuş, hatta bir miktar üzerine bile çıkılmış. Ciro 550 milyon euro. Siemens'in Türkiye'deki diğer şirketleri de eklendiğinde 1.3 milyar euro. 
     Şirketlerin 2001 yılını nasıl geçirdikleri, hangi sektörde faaliyet gösterdikleriyle kuşkusuz yakından ilgili. Siemens Türkiye'nin Yönetim Kurulu Başkanı Dr. Zafer İncecik, faaliyet alanları içinde yer alan sektörlerin Türkiye genelinde geçen yılki seyriyle ilgili şu rakamları verdi 
     Dayanıklı tüketim malları sektörü yüzde 40 geriledi. 
     Telekomünikasyon ve enerji sektörlerinde yüzde 10 civarında büyüme oldu. Dayanıklı tüketim mallarında Siemens de Türkiye geneliyle birlikte yüzde 40 küçülürken, telekomünikasyon ve enerjide Türkiye ortalamalarının üzerine çıktıklarına işaret eden İncecik, "İş - Tim, AyCell ve Türk Telekom, yatırımlarına devam ettiler. Siemens olarak biz telekomünikasyonda yüzde 40, enerjide yüzde 20 büyüdük. Çok geniş bir palette hizmet verdiğimiz için ciro hedefimizi tutturmayı başardık" dedi. 
     
3. jenerasyon start - up'lar      Siemens Türkiye, Fındıklı'daki eski genel merkez binasının bir katını 3. jenerasyon start - up'lara ayırmış. Dr. Zafer İncecik'ten öğrendiğime göre sadece parlak bir fikri ve projesi olmakla kalmayıp kendini ispat etmiş, iş planı ve hatta işleri olan, ancak işlerini geliştirmek için işbirliği arayan şirketlere 3. jenerasyon start - up deniyormuş. 
     Gazetelere verdikleri ilan üzerine kendilerine başvuran 40 yeni yetme şirket arasından seçtikleri 3 tanesi, Fındıklı'da sadece masraflarını kendileri ödeyerek faaliyetlerini sürdürüyorlarmış. Ayrıca personel alımında, hukuki sorunları olduğunda ve muhasebede Siemens Türkiye'nin altyapısından yararlanabiliyorlarmış. 
     Türkiye'de Ericsson'un Maslak'taki Creaworld'ü dışında başarıya ulaşmış benzeri bir girişim bulunmadığına işaret eden İncecik, Creaworld'deki start - up'ların sadece mobil telefon alanında çalışmalarına karşılık, tıp tekniğinden otomasyona, telekomünikasyondan enerjiye Siemens'in faaliyette bulunduğu her alandaki strat - up'ların Fındıklı'da kendilerine yer bulabileceklerini belirtti. 
     
Özaydınlı Beşiktaş'ı ciddiye almıyormuş      Koç Holding'in yeni CEO'su Bülend Özaydınlı koyu Fenerbahçeli. Grup başkanlarının neredeyse tümü de - artık bu kadarı da tesadüf mü bilinmez - Fenerbahçeli. 
     Hal böyle olunca, geçen haftaki basını bilgilendirme toplantısında bir gazeteci arkadaşımız Özaydınlı'ya sordu "Koç Holding üst yönetimi Fenerbahçelilerden oluşuyor. Sizce bu yıl kim şampiyon olacak " 
     Özaydınlı bu soruyu espriyle yanıtladı "Galatasaraylı arkadaşlarımızı üzmek istemediğim için bu soruya yanıt vermeyeceğim." 
     Arkalardan biri, muhtemelen de bir Koç Holding mensubu takıldı "Pekiyi ya Beşiktaş " 
     Koyu Fenerbahçeli 3. kuşak patronlar Mustafa Koç ve Ali Koç'un hazır bulunduğu toplantıda Özaydınlı "Beşiktaş'ı ciddiye almıyorum" demez mi 
     Rahmi Koç'un koyu Beşiktaşlı olduğunu, takıma maddi destek sağladığını sağır sultan bile biliyor. Özaydınlı, ya bir an için bu gerçeği unutuverdi, ya da toplantıda bulunmayan Rahmi Koç'un bu sözlerini hoşgörüyle karşılayacağından kuşku duymuyor. 
     
     







'Kasap' durdurulsun 


Eveeet, evet... 


Doğrusu nedir 


Vahşete bakış 


Şiddete seyirci kalıyorlar... 


Şaronizm de, intihar terörü de çıkmaz sokak 


Sanat voltası 


Cesur kararlar uygulanabilecek mi 


Patrick'i arıyorum 


Dokunulmazlık arası suç duyurusu 


Amerika ne bekliyor 


Arafat’ın belindeki İsrail silahı 


Halkbank’ın öteki yüzü 


Savaşa karşı çıkmanın bedeli 


Üçü de kadın, üçü de gazeteci... 


Krizde büyüyen de var 


Yeryüzü kayıtları Filistin 


Düşünceleriniz hukukidir 


İç talep artmadan büyüme olmaz 


</TEXT>
</DOC>
