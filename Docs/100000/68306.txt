<DOC>
<DOCNO> 68306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/18/son/sonspo06.html </URL>
<DATE> 2002/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da forvet oyuncuları suskun... 
</HEADLINE>
<TEXT>

     Birinci Süper Futbol Ligi'nde İstanbulspor'u Aurelio'nun attığı gollerle 2-0 yenen Trabzonspor'da forvet oyuncuları suskun. 
     Bordo-mavili takımın ligin ikinci yarısında oynadığı 8 golün yalnızca 1'ini forvet oyuncuları kaydetti. 
     Trabzonspor'da, ligin ikinci yarısında gol yükünü yabancı oyuncular çekiyor. 
     Bordo-mavili takımda, Aurelio 4 gol, Somers 2 gol atarken, forvet oyuncuların tek golü Zafer'den geldi. Karadeniz ekibi 1 golü de rakip takımın kendi kalesine attığı golle elde etti. 
     Böylece yabancı oyuncular, ikinci yarıdaki gollerin yüzde 75'ini kaydetmiş oldular. 
     
     Hami ve Da Silva'nın suskunluğu 
     Trabzonspor'un takım kaptanı Hami Mandıralı ile bordo-mavili takımda attığı 7 golle ligin ilk yarısındaki en golcü oyuncusu Da Silva, ligin ikinci yarısında gol kaydedemedi. 
     Kaptan Hami, ligin ikinci yarısındaki 6 maçta da ilk 11'de sahaya çıkarken, görev yaptığı 479 dakika boyunca gol atamadı. Brezilyalı oyuncu Da Silva ise 5 maçta oynarken, bu maçlarda 370 dakika sahada kaldı ve gol kaydedemedi. 
     Hami, en son golünü ligin 17. haftasında Göztepe'ye atarken, Brezilyalı Da Siva ise ligin 13. haftasında Antalyaspor'a atmıştı. 
     Bordo-mavili takımda, Hami 6 haftadır, Da Silva ise 10 haftadır gol atma başarısı gösteremiyor. 
     Ligin 20. haftasında Bursaspor'a 1 gol atan Zafer ise, 3 haftadır gol kaydedemedi. 
     Ligin 23. haftası sonunda 36 gol atan Trabzonspor'da gollerin yüzde 47'si yabancı oyunculardan geldi. 
     Bordo-mavili takımda, Brezilyalı Da Silva ve Aurelio 7'şer gol kaydederken, Belçikalı Somers ise 3 gol kaydetti. 
     






</TEXT>
</DOC>
