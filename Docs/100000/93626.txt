<DOC>
<DOCNO> 93626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/yasam/yas04.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bira erkeklerde kısırlık yapıyor 
</HEADLINE>
<TEXT>

İngiliz bilim adamları açıkladı Biradaki östrojen, spermi sarhoş ederek’ etkisini zayıflatıyor erkeklerin döllenme yeteneğini azaltıyor 
     DIŞ HABERLER SERVİSİ 

     Sakıncaları açısından bugüne kadar sadece yaptığı göbekle gündeme gelen biranın erkek kısırlığında da önemli rol oynadığı ortaya çıktı. İngiliz bilim adamları biranın erkeklerin dölleme yeteneğini azalttığını saptadı. 
     Londra’daki King’s College bilim adamlarından Profesör Lynn Fraser’ın gerçekleştirdiği araştırmaya göre, bira, böcek ilacı ve boya gibi maddelerde bulunan östrojen, spermin kadın vücudu içindeki davranışlarını değiştiriyor. Buna göre, söz konusu östrojenden etkilenen spermler, zamanından önce "olgunlaşarak" etkisini yitiriyor. 
     
     Bir tür doğum kontrolü’ 
     Spermler yumurtaya ulaşıp temasa geçtikleri an, yumurta duvarını delebilmek için bazı "delici" enzimler salgılıyor. 
     Biradaki östrojen, spermlerin daha yumurtaya ulaşamadan söz konusu enzimleri salgılamasına neden oluyor. Bu da delici enzimden yoksun kalan spermin yumurta duvarını delmesini güçleştiriyor ve sonuçta kısırlık ortaya çıkıyor. 
     



 YAŞAM 



















</TEXT>
</DOC>
