<DOC>
<DOCNO> 74896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/son/sondun27.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'nın hedefi ortak bir "Avrupa Anayasası" oluşturmak 
</HEADLINE>
<TEXT>

     Avrupa Konvansiyonu Başkanı Valery Giscard d'Estaing, hedefin bir ''Avrupa Anayasası'' oluşturmak olduğunu söyledi. 
     D'Estaing, Avrupa Parlamentosu'nun Anayasa Komisyonu'nda yaptığı konuşmada, Avrupa'nın geleceğinin tartışıldığı Konvansiyon'da yapılan çalışmalar sonunda, ''hükümetler ve Hükümetlerarası Konferans tarafından kolaylıkla kabul edilebilecek bir Anayasa metni sunulacağını'' anlattı. 
     Konvansiyon'un ''işinin zor olduğunu'' söyleyen d'Estaing, Avrupa Parlamentosu'nda 15 ülke temsil edilirken Konvansiyon'da 13 adayla birlikte 28 ülkenin bulunduğunu, sorunlara ''açık bir zihin ve yeni yöntemlerle'' yaklaşmak gerektiğini ifade etti. 
     D'Estaing, izlenen takvimin yarattığı sorunlara da değindi ve 2004 yılında yapılacak Avrupa Parlamentosu seçimlerine kadar ''çok şey yapılmasının'' hedeflendiğini anlattı. 
     Yenilikleri bu kadar kısa sürede Avrupa vatandaşlarına anlatmanın ve onların onayını almanın kolay olmayacağını kaydeden d'Estaing, süratli hareket edilmesi gerektiğini, AB'ye aday ülkelerin işlerinin ''çok zor'' olduğunu sözlerine ekledi. 
     






</TEXT>
</DOC>
