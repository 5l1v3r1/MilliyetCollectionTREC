<DOC>
<DOCNO> 61199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/son/soneko11.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Elektrik sanayicileri "Varlık satışı yerine işletme hakkı devri" 
</HEADLINE>
<TEXT>

     Elektrik Sanayicileri ve İşadamları Derneği ELSİAD , enerjide işletme hakkı devirlerinde ''varlık satışına'' geçilmesi halinde, tahkim dahil hukuki yollara başvurulmasının kaçınılmaz olduğunu savundu. 
     ELSİAD'tan yapılan yazılı açıklamada, varlık satışına geçişin uzun zaman alacağı gibi, hukuki altyapının hazır olmadığı öne sürülürken, ''bu arada santrallerin durumu hızla kötüleşmektedir. İşletme Hakkı Devri proje sahiplerinin, şayet varlık satışına geçilirse tahkim dahil hukuki yollara başvurmaları kaçınılmaz olacaktır'' denildi. 
     İşletme hakkı devir projelerinin sadece enerji sektörünün değil ülke ekonomisinin önünü açmada yararlı olacak projeler olduğu ifade edilen açıklamada, işletme hakkı devirlerinin bir an önce gerçekleşmesi için yetkililer göreve davet edildi. 
     Sadece üretim işletme hakkı devri projelerinin gerçekleşmesi ile 1 milyar dolarlık devir bedelinin bütçeye gelir kaydedileceğine dikkat çekilen açıklamada, şirketlerin devir işlemlerinden hemen sonra 1 milyar doları aşkın gerekli iyileştirme ve çevre yatırımlarına başlamayı ve 2-3 yılda bitirmeyi taahhüt ettikleri hatırlatıldı. 
     İşletme Hakkı Devri yapılacak 8 termik santralda devir işlemleri, Hazine'nin garanti vermemesi nedeniyle gerçekleştirilemiyor. 
     






</TEXT>
</DOC>
