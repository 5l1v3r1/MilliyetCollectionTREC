<DOC>
<DOCNO> 51671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/11/siyaset/asiy.html </URL>
<DATE> 2001/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ulusal Program sınıfta kaldı 
</HEADLINE>
<TEXT>
Türkiye uyum sağlayamadı 
Avrupa Birliği Komisyonu, 31 başlık altında yaptığı değerlendirmede sadece 6 alanda tam anlamıyla uyum sağlandığını açıkladı 
     GÜVEN ÖZALP Brüksel 

     Avrupa Birliği Komisyonu 13 Kasım’da açıklayacağı İlerleme Raporu’na ek olarak hazırlanan 41 sayfalık bir metinde, Türkiye’nin AB yolunda gerçekleştirmeyi hedeflediği atılımları içeren Ulusal Program’la UP Birlik tarafından hazırlanan Katılım Ortaklığı Belgesi’ni KOB karşılaştırdı. Türkiye açısından iç açıcı olmayan sonuç, "UP, KOB’la örtüşmüyor" şeklinde özetlendi. 
     AB Komisyonu, enerjiden bölgesel politikalara kadar yayılan 31 başlık altında yaptığı değerlendirmede, sadece 6 alanda tam anlamıyla uyum saptadı. İşte AB’nin yaptığı değerlendirmede öne çıkan unsurlar 
     Siyasi kriterler KOB’la tam anlamıyla uyuşmuyor. İfade özgürlüğü konusunun orta vadeli hedeflerden biri olarak görülmesi eleştiriliyor. TCK’nın 312. maddesi için takınılan tavır "çekingen" bulunuyor. Ölüm cezasına yönelik olarak uygulanan moratoryum KOB’la uyumlu olarak değerlendiriliyor. Ana dil konusunda yasal engellerin kaldırılmasına atıfta bulunulmaması eleştirilirken Güneydoğu’da uygulanacak strateji ve MGK’nın ileride alacağı boyuta açıklık getirilmesi isteniyor. Kültürel haklarda uyum olmadığı vurgulanıyor. 
     Ekonomik kriterler KOB’da yer alan unsurların büyük bölümü UP’de de yer alıyor. Ancak metine açıklık getirilmesi isteniyor. Öncelikler konusunda açık bir yaklaşım yok. İşgücü ve gelir politikaları gibi bazı temel unsurlar eksik bulunuyor. 
     
     Uyumlu alanlar 
     AB Komisyonu’nun tam anlamıyla uyum sağlandığına kanaat getirdiği alanlar ise, "sermayenin serbest dolaşımı, şirketler hukuku, ekonomik ve parasal birlik, istatistik, kültür ve görsel medya, mali kontrol" konularındaki çalışmalar olarak belirlendi. 
     



 SİYASET 











</TEXT>
</DOC>
