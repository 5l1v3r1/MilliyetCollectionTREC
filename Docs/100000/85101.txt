<DOC>
<DOCNO> 85101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/son/sonspo21.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldıray "Milli Takım hava şartlarına göre iyi oynadı" 
</HEADLINE>
<TEXT>

     A Milli Futbol Takımı futbolcularından Yıldıray Baştürk, 2002 Dünya Kupası hazırlıkları çerçevesinde Hong Kong Turnuvası'ndaki ilk maçta, hava şartlarına rağmen takımın iyi mücadele ettiğini söyledi. 
     Yıldıray Baştürk, bugünkü maçta oynamamasının nedenini teknik direktör Şenol Güneş'in yoğun bir program geçirdiği için dinlenmesini istemesine bağlayarak, ''Milli takım, hava şartlarına rağmen iyi performans gösterdi, çok kötü futbol sergilemedi. Hazırlaklarımız iyi gidiyor'' dedi. 
     3 gündür Hong Kong'da olduklarını ve hava şartlarına alışamadıklarını belirten Baştürk, ''Ama buraya gelmemiz, Güney Kore'deki hava şartlarına daha kolay alışabilmemiz açısından iyi oldu'' diye konuştu. 
     Arif Erdem de ortama uyum sağlamakta zorluk çektiklerini belirterek, ''Geceleri uyuyamıyoruz. Bir türlü kendimize gelemedik. Ama birkaç gün sonra ortama alışırız'' dedi. 
     





</TEXT>
</DOC>
