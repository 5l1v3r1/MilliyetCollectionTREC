<DOC>
<DOCNO> 60531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/04/yazar/cemal.html </URL>
<DATE> 2002/01/04/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Derviş'in kafasında siyaset hala var 
</HEADLINE>
<TEXT>

     Kemal Derviş günün birinde siyasete girecek mi, girmeyecek mi Derviş'in "Siyaset bana göre değil" diye geçenlerde yaptığı açıklama, bu konuda son noktayı koymuş olması anlamına mı geliyor Yani Derviş artık siyasette kesin olarak yok mu sayılacak 
     Kimine göre öyle. 
     Ama ben öyle sanmıyorum. 
     Siyaset kafasında hala var. 
     Derviş'in bugün politikaya mesafeli duruyor olması ya da mesafeli gözükmesinin değişik nedenlerinden söz edilebilir. Fakat bunlardan hareketle, "Kemal Derviş siyasete girmeyecek " sonucunu çıkarmak yanıltıcı olabilir. 
     Kemal Derviş Ankara'ya gelip ekonominin direksiyonuna oturduğu vakit, politikaya çok hevesli gözükmüştü. İçinde politika ateşinin öteden beri yandığını belli etmişti. Üst üste yaptığı siyasal nitelikte açıklamalar ve çıktığı bazı yurt gezileri Derviş'e dönük bir ilgi dalgasının birdenbire kabarmasına yol açmıştı. 
     Ama bu büyük ilgi aynı zamanda koalisyon ortakları arasında, özellikle MHP'de rahatsızlığa neden olmuş, Derviş'in ekonomiyle ilgili çalışmaları bundan olumsuz yönde etkilenmeye başlamıştı. 
     Derviş bunun üzerine frene bastı. 
     Siyaseti zamana bıraktı. 
     Bütün önceliğini ekonomiye verdi. 
     Derviş bu arada Ecevit'in DSP önerisini geri çevirdi. Bu partiye girmedi. Belki de böylece yakın çevresinden kendisine yapılan "Siyasette opsiyonlarını açık bırak " yolundaki telkinleri benimsemiş oldu. 
     Bundan şimdi pişman mı 
     Sanmıyorum. 
     Edindiğim izlenim öyle ki Derviş, Ecevit'in önerisini kabul etmemekle doğru yaptığına inanıyor. Peki ya Ecevit önerisini ileride tekrarlarsa, Derviş ne yapar 
     Bu soruyu açık bırakarak bir kenara not etmekte her şeye rağmen yarar var. Ecevit'ten, DSP'den gelebilecek önerinin zamanlamasını, tarzını ince eleyip sık dokuduktan sonra ancak böyle bir sorunun yanıtını düşünmektir doğru olan... 
     Başbakan Ecevit'le arasının nasıl olduğu bugün Derviş'e sorulsa, yanıtı şu olur 
     "Sayın Ecevit'le aramız gayet iyi " 
     Ecevit'te de Derviş'le ilgili bir değişim dikkati çekiyor. Önerisinin reddedilmesinden sonra Ecevit de Derviş defterini kapatmış gibiydi. Oysa, yılbaşında Sedat Ergin'e verdiği mülakatta Ecevit, konuşmasının satır aralarında Kemal Derviş'e yeniden kapıyı araladığı izlenimini verdi. 
     Şurası kesin 
     Derviş'e politika dolu bir hayat özellikle Türkiye koşullarında zor geliyor. Ayrıca, ekonomide taşımakta olduğu ciddi sorumluluk da hiç olmazsa bugün için siyasetle arasına bir mesafe koymasına neden oluyor. 
     Ancak, Derviş'in bu durumun artılarını da eksilerini de düşündüğü muhakkak. Partili olmadığı için daha bağımsız hareket edebiliyor. Ama aynı nedenle kendini yalnız hissediyor. 
     Nerede yalnız hissediyor 
     Hükümette... 
     Meclis'te... 
     Yalnız hissediyor çünkü takımı yok Ekonomide yüksek bürokratlardan oluşan bir takımı var, ama siyaset meydanında yok Derviş'in. Partisiz olmanın güçlüklerini de yaşıyor. 
     Şu söz Derviş'in 
     "Bir partiye girmediğim için memnunum. Bağımsız hareket edebiliyorum. İyi bir şey. Ancak hükümette, Meclis'te yapayalnız bir insanım." 
     Siyaset yapmanın, parti kurmanın bir takım oyunu olduğunun farkında Derviş. Böyle bir takımdan yoksun. Ayrıca bu işlerin kendisine zor geldiğini de itiraf ediyor. 
     
     Zamanla zemin... 
     Ama bence Derviş'in kafasında hala siyaset yapmak, zamana ve zemine bağlı olarak politikaya girmek var. Bir başka deyişle kendisine, "Sözlüğünüzde artık politika kelimesi yok mu " diye sorarsanız, "Hayır yok " yanıtı çıkmaz ağzından... 
     Bugün için düşüncesi şöyle özetlenebilir 
     "Ekonomide çok ciddi bir sorumluluk taşıyorum. Öncelikle bunun gereğini sonuna kadar en iyi biçimde yapmak zorundayım." 
     Kemal Derviş iyi ki ekonominin direksiyonunda. Ekonomide uçurumun kenarından dönülmesinde bugüne kadar çok büyük bir rol oynadı. Bu rolünü kararlılıkla devam ettirmesi bu ülkenin çıkarınadır. 
     Fakat Derviş'in aynı zamanda siyaseti kafasından tümüyle silip atmamış olması da artı hanesi kaydedilmesi gereken bir nottur. 
     
     







En büyük değişim 


Trabzon’dan 


Bülent çok sağlıklı çünkü iyi bakıyorum 


Derviş'in kafasında siyaset hala var 


Öğretmen hasta kuyruğunda öldü 


Yumoş'a ilişkin tahminler 


Statüko o kadar iyi değil 


Kazlar için uyanma vakti 


Mucize beklemeyin 


Bankalar Kanunu'nda ne yapılmak isteniyor 


Yılbaşında don, vergi görüntüleri... 


Temiz topluma fren 


Bağımsız denetçilerle başım dertte 


Yeryüzü Halleri Ah Hallerim... 


Cebi yakan doğalgaz değil dolar fiyatı 


</TEXT>
</DOC>
