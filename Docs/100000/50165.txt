<DOC>
<DOCNO> 50165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/yazar/zbirand.html </URL>
<DATE> 2001/11/02/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Türkiye asker göndererek doğruyu yapıyor... 
</HEADLINE>
<TEXT>

     Bu köşeyi izleyenler hatırlayacaklardır. 
     Washington’da bulunduğum günlerde ısrarla, Amerika’nın Türkiye’den asker istediğini yazmıştım. Başbakanımız da böyle bir şeyin söz 
     konusu olmadığını belirtmişti. 
     Bakın bugün hangi noktaya geldik. 
     Amerika Türkiye’den, NATO antlaşmasının 5’inci maddesi çerçevesinde asker istiyor. Elindeki silahla Taliban kovalayan ve harek t katılacak asker istemiyor. Kuzey İttifakı’nı, özellikle de Dostum’a ait kuvvetleri kontrol altında tutacak, onları yönetebilecek miktarda asker istiyor. Zira Kuzey İttifakı paramparça. Amerikalılar da bu insanların ne dillerini, ne mantıklarını, ne de iç çekişmelerini anlayabiliyorlar. Türk askeri çok daha deneyimli ve bu açıdan da 
     önemli katkıda bulunabilecek konumda. 
     Yollanması talep edilen asker sayısının şimdilik 50-100 civarında olduğu belirtiliyor. İleride bu sayı artabilir, şekil değişebilir, ancak bugünden "varsayımlara dayanılarak" tutum alınamaz. 
     Peki ne yapmamız gerekiyor 
     Türkiye asker yollamalı mı, yollamamalı mı 
     Şimdiye kadar bu konuda ne zaman yazı yazsam, okurlarımdan sert tepkiler aldım. 
     Kimi "O kadar meraklıysan sen git" dedi. Kimi "Amerikan çıkarlarını korumaya çalıştığımı" ileri sürdü. 
     Ancak benim görüşüm değişmedi. 
     Aksine, benim gibi düşünmeyen okurlarımı ikna etmek istiyorum. 
     Bugün Türkiye’nin gerçek bir müttefik olup olmadığını göstermesi gerekiyor. 
     Bugüne kadar Türkiye durmadan aynı görüşü belirtti 
     "Biz Amerika’nın 
     bu bölgede en sadık dostu, en sağlam müttefikiyiz" dedi. 
     Bununla yetinmedi, Başbakan Ecevit sık sık, 
     terörle mücadele konusunda Türkiye’nin deneyimlerinden söz etti. Bu mücadeleyi ne kadar etkili şekilde yürüttüğümüzün altını çizdi. 
     Krizin başladığı günden bu yana da Amerika’yı terörle mücadele 
     konusundaki deneyimlerinden yararlandırabileceğini söyledi. 
     Ayrıca yıllar boyunca durmadan "Konumumuz, stratejik önemimiz öylesine büyük ki bizim katılmayacağımız siyasi veya 
     askeri sorun çözülemez" dedik. 
     Hala da söylüyoruz. Avrupa güvenlik ve savunma kavramı konusunda da Genelkurmay aynı gerekçeleri kullanıyor. Avrupalıları bu açıdan sıkıştırıyor. 
     
Bir de geçmişteki hesaplara bakalım      Bir de geçmiş yıllarda başımız sıkıştıkça Amerika’dan isteklerimize bakalım. 

</TEXT>
</DOC>
