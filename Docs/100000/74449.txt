<DOC>
<DOCNO> 74449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/yasam/yas07.html </URL>
<DATE> 2002/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Seks 17’de başlıyor 
</HEADLINE>
<TEXT>

Akdeniz Üniversitesi’nin ibret-i lem’ araştırmasına göre ilk cinsel ilişki ortalama 17 yaşında kuruluyor ve korunulmuyor 
     SELMA KUNAR Antalya 

     Akdeniz Üniversitesi’nde 166 öğrenci üzerinde yapılan araştırmada ilk cinsel deneyim yaşı ortalaması 17 çıktı. Bu yaşlarda ilk cinsel deneyimlerini yaşayan kız ve erkeklerin yüzde 70’inin ise cinsel hastalıklardan korunmak için önlem almadığı belirlendi. 
     
     AIDS’lilerin yarısı genç 
     Akdeniz Üniversitesi Tıp Fakültesi Halk Sağlığı Anabilim Dalı Öğretim Üyesi Yrd. Doç. Dr. Levent Dönmez şunları söyledi 
     "Sekste korunulmuyor, istenmeyen gebelikler ortaya çıkıyor. Ayrıca gençlerin yüzde 96’sı riskli bir ilişki yaşamış. Gençler, cinsel yaşamlarında en az bir kez hiç tanımadıkları bir partnerle birlikte oluyor. Bu riskli ilişki gençlere cinsel hastalıkların yanı sıra tedavisi mümkün olmayan AIDS hastalığı da bulaştırabilir. Sağlık Bakanlığı’nın verilerine göre, Türkiye’deki AIDS hastalarının yüzde 50’sini 20 ile 35 yaş grubu oluşturuyor." 
     
     Bilmiyorlar’ 
     Gençlerin üreme sağlığı konusunda bilgisiz olduğunu savunan Levent Dönmez şöyle devam etti "Bunun nedeni ailenin bunu tabu olarak görmesi ve okullarda eğitim olarak verilmemesi. Gençler ilişkide kendilerini nasıl koruyacaklarını bilmiyorlar." 
     Araştırmanın sonuçlarını değerlendiren Dönmez, ilk cinsel ilişki yaşının 17’ye gelişiyle Amerika ve Avrupa standartlarına ulaşıldığını da sözlerine ekledi. 
     



 YAŞAM 

















</TEXT>
</DOC>
