<DOC>
<DOCNO> 66333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/spor/spo01.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir kriz daha 
</HEADLINE>
<TEXT>

Beşiktaş’ta oynadığı dört maçta bir gol yiyen kaleci Asper, Myhre yedek soyunmak istemeyince kulübeye oturdu. Marinho’dan sonra gelişen bu olay huzursuzluk yarattı. 
     BEŞİKTAŞ’TA Marinho şokundan sonra dün de kaleci Asper olayı yaşandı. Son anda renklere bağlanan ve kalede büyük performans gösteren Asper’in yedeğe çekilmesi şok yarattı. Daum, uzun süren sakatlık devresinden sonra iyileşen Myhre’yi yedek soyunmak istememesi üzerine kaleye geçirirken, Norveçli kaleci dün ilk goldeki hatasıyla dikkati çekti. 
     ASPER’İN bu karar nedeniyle bir hayli üzgün olduğu gözlendi. Diyarbakırspor maçı öncesinde teknik kadro ile görüşen Myhre’nin, "Yedek çıkmam" dediği ileri sürüldü. Myhre’nin baskısı üzerine Daum’un pes ettiği bildirildi. Marinho’dan sonra kalede başlayan bu kavga, yönetim ve teknik kadro arasında huzursuzluk yarattı. 
     
Marinho gitti      BEŞİKTAŞ’TA yedek kalmasını bahane göstererek antrenmanlara çıkmayan Marinho dün Brezilya’ya döndü. Marinho’nun, kendisine ödenen 10 bin doları geri verdiği belirtildi. Yönetim kurulu ayrıca Brezilyalı futbolcudan İstanbul’a alışamadığını belirten bir de yazı aldı. Futbol Komitesi Başkanı Yıldırım Demirören, "Bu işten karlı çıktık. Çünkü Marinho’nun bonservisi bizde" diye konuştu. Brezilyalı futbolcunun Beşiktaş’tan ayrılmasının temelinde eşinin büyük faktör olduğu da ortaya çıktı. Brezilya’daki geleneklere göre beyaz veya melez bir kadınla evlenen siyahi erkeğin evde söz sahibi olmadığı kaydedildi. 
     



 SPOR 





























</TEXT>
</DOC>
