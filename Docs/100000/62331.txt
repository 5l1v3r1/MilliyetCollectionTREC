<DOC>
<DOCNO> 62331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/yasam/yas01.html </URL>
<DATE> 2002/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Mango, kiri, gouda, suşi, papaya, ananas bulmak artık çok zor 
</HEADLINE>
<TEXT>
Sosyete aç kaldı 
Dolardaki artış ve örtülü ambargo ithal gıdaları fena vurdu. Şarküteri rafları boşalırken, beş yıldızlı oteller de artık menülerini değiştiriyor... 
     GÜLAY FIRAT İstanbul 

     ANANAS, mango, papaya gibi tropikal meyveleri, kiri, gouda, mascorpene gibi ithal peynirleri ve hele hele ünlü Japon yemeği suşiyi bu aralar aklınıza pek getirmeyin. Çünkü getirseniz de bulamama ihtimaliniz var. Hatta bazı beş yıldızlı otellerin aşçıları, malzemesini bulamadıkları için bazı spesiyalleri menülerinden çıkarmayı düşünüyor. 
     İDDİAYA göre bunun ilk nedeni Tarım ve Köyişleri Bakanlığı’nın ithal ürünlerin bir kısmına gizli ambargo’ uygulaması. İkinci nedense ithalatçı firmaların dolar bazında alınan bu ürünleri pahalı bulması. Cev-Pa İç ve Dış Ticaret Şirketi’nin ortağı Hasan Ünal, "Bakanlık işleri öylesine ağırdan alıyor ki, bizleri zor durumda bırakıyor" diyor. 
     SAĞLIKLI olduğu takdirde, hiçbir gıda ithalatında kısıtlama getirilmediğini savunan Tarım ve Köyişleri Bakanlığı Basın Müşaviri Osman Bengi ise şunları söylüyor "Bazı ürünlerin analizlerinin süreleri var. Bunlar prosedür gereği yapılması şart olan şeyler. Bu nedenle gecikmeler yaşanmış olabilir. Ancak, bizim ithal gıdalara herhangi bir kısıtlamamız veya sınırlamamız söz konusu değildir." 
     



 YAŞAM 

















</TEXT>
</DOC>
