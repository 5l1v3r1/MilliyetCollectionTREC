<DOC>
<DOCNO> 80994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/yasam/ayas.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Norveçliler öyle biliyormuş 
</HEADLINE>
<TEXT>
Beyşehir en büyük iliniz değil mi 
Norveç’in Dramen şehrinde yaşayan, çoğunluğu Beyşehirli Türkler’in sorunlarını çözmek amacıyla gelen heyet, Beyşehir’in ilçe olduğunu Türkiye’de öğrendi 
     Uyum sorunu var 
     NORVEÇ’İN 55 bin nüfuslu kenti Dramen’de 3 binden fazla Türk yaşıyor ve bunların önemli kısmı Konya Beyşehirli. Dramen’deki Norveçliler de Türkiye’den ve Türkiye’deki büyük illerden önce Beyşehir’i tanıyorlar. Ancak Beyşehirliler’in Norveç’e uyum sağlamakta zorluk çektiğini düşünen Dramen Belediye Başkanı Lisa Christoffersen, 12 kişilik bir heyetle Beyşehir’e geldi. 
     
     Okula gitmiyorlar 
     TÜRKLER’İN şehirlerinde büyük sorunlar yaşadıklarını ve iki ülke insanı arasında büyük kopukluk olduğunu belirten Christoffersen, "Dramen’deki Türkler, Norveç dilini öğrenmemekte direniyorlar. Okula gitmeyip eğitim görmeyi reddediyorlar. Kendi içlerinde bizden kopuk olarak yaşıyorlar. Bu bizde sıkıntıya yol açtı. Onlarla bütünleşmek istiyoruz" dedi. 
     
     Burada öğrendik... 
     CHRİSTOFFERSEN şöyle devam etti "Birlikte yaşadığımız insanların mutlu olmaları en önemli görevimiz. Yaşadıkları yeri görelim, belki sorunları çözebiliriz diye düşündük. Bizler, doğrusu Beyşehir’i Türkiye’nin en büyük ili sanıyorduk. Meğer bir ilçeymiş. İlçe olduğunu burada öğrendik." 
     



 YAŞAM 















</TEXT>
</DOC>
