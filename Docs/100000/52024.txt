<DOC>
<DOCNO> 52024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/yazar/cemal.html </URL>
<DATE> 2001/11/13/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Devlet çiftliğinde personel başına 6 tavuk 
</HEADLINE>
<TEXT>

     İlginç Devlete ait tarım çiftliklerinde personel başına 6 tavuk düşüyormuş... 
     Yer, Meclis KİT Komisyonu. 
     Tarih, 8 Kasım 01 Perşembe. 
     Tarım İşletmeleri Genel Müdürlüğü TİGEM'in hesap durumu görüşülürken, MHP Konya milletvekili Ali Gebeş dert yanıyor 
     "Bizim köyde 70 büyükbaş hayvana 1 çoban bakar. Her şeyine bakar. Ama devlete ait TİGEM'de 6 tavuğa 1 personel, yine 6 büyükbaş hayvana 1 personel düşüyor. Bu nasıl iş " 
     Evet, bu nasıl iş 
     Başbakan Yardımcısı Mesut Yılmaz geçen pazar günü CNN Türk'ün Kafe Siyaset programında yakınıyor 
     "1967 Gediz depremi sonrasında şehrin yeniden imarı için Gediz Planlama Kurulu diye bir kurum oluşturulmuş. Şehir imar edilmiş. Aradan otuz küsur yıl geçmiş. Yapacak bir işleri kalmamış. Ama 200 küsur kişi hala buradan iş alıyor. Bugün İstanbul'da 100 küsur il müdürlüğü var. Her birinin müdürü var, sekreteri var, arabası, şoförü var." 
     Evet, bu nasıl iş 
     Şu sözler de Yılmaz'ın 
     "Ekonomik krizin sebebi kamu açıklarıdır. Özelleştirme kadar önemli bir başka husus da kamu hizmetlerinin yerelleştirilmesidir. Merkeziyetçilik, devlet hizmetlerinde verimliliği önlemektedir. Devlet çok fazla kaynak kullanıyor. Devletin devasa hantal yapısı çok büyük bir israf kapısıdır. Devletin küçülmesi ve yerelleşmesi kaçınılmaz bir gerçektir. Aksi halde Türkiye ekonomik krizden kurtulamaz." 
     Doğru sözler. 
     Bu doğru sözlerin sahibi acaba geçmişte gereğini ne kadar yaptı 
     Bu soru da ister istemez sorulacak Sayın Yılmaz'a. 
     Soruluyor da. 
     Ancak, bu eleştiri haklı da olsa, ANAP liderinin teşhislerini elbette geçersiz kılmıyor. 
     Çünkü, bugün ekonomide yaşadığımız sorunların anası enflasyonsa, sosyal adaletsizliğin, hakçalıktan uzak gelir dağılımının, ahlaksızlığın, işsizliğin, yani bütün kötülüklerin kaynağında enflasyon yatıyorsa, Türkiye iç ve dış borç sarmalında inliyorsa, bütün bunların altında da hesapsız kitapsız devlet vardır. 
     Bütçe açıkları vardır 
     Kamu açıkları vardır. 
     KİT kamburu vardır. 
     SSK kamburu vardır. 
     Belediyelerdeki, il özel idarelerindeki, devletin tarım kooperatiflerindeki koca koca kara delikler vardır. 
     Bu açıklar, bu kara delikler kapatılmadan, yani hesapsız kitapsız devlet adam edilmeden, küçültülerek verimli ve güçlü kılınmadan, Türk ekonomisi ömrü billah düze çıkamaz. 
     Sağlığına kavuşamaz. 
     Kısacası, krizden kurtulamayız. 
     Peki, devlet nasıl bu hale düştü 
     Ülkenin geleceğini fazla umursamayan politikacılar sayesinde... Hükümetlerin popülist politikaları sayesinde... Yıllar yılı rant dağıtmayı devlet yönetmek sanan siyaset sınıfı sayesinde.. 
     Sonuç ortada 
     Devletin tarım işletmelerinde 1 personele 6 tavuk düşüyor ama, kişi başına milli gelir de 1990'daki 2700 dolardan, tam 11 yıl boyunca artmıyor, 2200 dolara düşüyor. Buna karşılık Yunanistan'da kişi başına milli gelir son 10 yılda Türkiye'ye göre 19 misli daha fazla artıyor. 
     Bakalım, akıllar başa tam olarak ne zaman gelebilecek 
     
     







Mezar - ı Şerif 


ABD'ye şikayet 


Memur sayısı 


Devlet çiftliğinde personel başına 6 tavuk 


Sabancı ve Trump 


Savaşın halkla ilişkiler bürosu 


Hangi üniversite daha iyi 


Kafkas oyunu 


Bizim kuşak maçı neden kaybetti 


Kardemir’in ray’ aşkı 


Polis vali olmak isteyince, siyasetçinin oyuncağı oluyor 


Ankara'da reformist paslaşmalar 


Krizde nasıl yaşıyoruz 


ABD'nin derdi "asker" bizimki ise "kota" 


TÜSİAD’ın vergi uzmanına Yılmaz’dan haciz 


</TEXT>
</DOC>
