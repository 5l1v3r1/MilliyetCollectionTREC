<DOC>
<DOCNO> 68859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/son/sonspo11.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor, Beşiktaş maçını kurtuluş olarak görüyor 
</HEADLINE>
<TEXT>

     Kocaelispor Teknik Direktörü Hikmet Karaman, ''Beşiktaş maçını kazanıp çıkışa geçmek istiyoruz'' dedi. 
     Karaman, Beşiktaş maçının her iki takım için de çok zor geçeceğini söyledi. Rakiplerinin ve kendilerinin mutlak galibiyeti arzuladıklarını belirten Karaman, şunları söyledi 
     ''Biz takım olarak bu maça hazırız. Futbolcularımın hafta içi çalışmalarında istekli ve arzulu olduklarını gördüm, onlara güveniyorum. Beşiktaş maçını kazanıp çıkışa geçmek istiyoruz. İlk yarıda İstanbul'da rakibimize 4-2 yenildikten sonra düşüşe geçmiştik. 
     İnşallah rövanşı alıp, kötü günleri geride bırakırız.'' Kocaelispor'un Beşiktaş maçı muhtemel kadrosu şöyle 
     Metin Mert, Ahmet Şahin , Faruk, Engin, Mohammed , Ahmet Arslaner, Hasan, Ayman, Aleks, Cihan, Nuri, Lazarov Serdar , Ayew. 
     Öte yandan, Kocaelispor yönetiminin futbolculara alacaklarından dolayı toplam 150 bin dolar ödeme yaptığı öğrenildi. 
     






</TEXT>
</DOC>
