<DOC>
<DOCNO> 51264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/son/sondun02.html </URL>
<DATE> 2001/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
New Yorklulara ücretsiz psikolojik tedavi... 
</HEADLINE>
<TEXT>

     New York Valiliği, 11 Eylül'deki terörist saldırılardan sonra ruhsal bunalıma giren yaklaşık bir buçuk milyon kişiye ücretsiz psikolojik tedavi olanağı sağlanacağını bildirdi. 
     ''Özgürlük Projesi'' adı verilen program çerçevesinde, federal fonlardan sağlanacak parayla ruhsal problemleri olan kişilerin psikologa gitmeleri mümkün olacak. Fondan New York kentine 14 milyon dolar, çevresine ise 8.7 milyon dolar ayrılacak. 
     Konuyla ilgili açıklamada bulunan New York Eyalet Valisi George Pataki, ''11 Eylül olayları Amerikalılar, özellikle de New Yorklular üzerinde müthiş bir stres yarattı ve bu kişilerin hayatları, telafisi mümkün olmayacak şekilde alt üst oldu'' dedi. Pataki, projenin, bu kişilerin ruhsal açıdan görecekleri yardımla eski yaşantılarına dönmelerine yardımcı olacağını söyledi. 
     






</TEXT>
</DOC>
