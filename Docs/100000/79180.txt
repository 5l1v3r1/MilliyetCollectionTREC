<DOC>
<DOCNO> 79180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/ekonomi/eko07a.html </URL>
<DATE> 2002/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni sorun değersiz euro... 
</HEADLINE>
<TEXT>

     EKONOMİ SERVİSİ 

     Çıktığı 1999’dan bu yana yüzde 25 değer yitiren euro, küresel ekonominin önde gelen sorunlarından biri haline geldi. IMF’nin Washington’da gelişmiş ülkelerin G7 maliye bakanlarıyla yapacağı toplantıda da kurları masaya yatıracağı belirtiliyor. 
     Reuters’in Alman hükümetinden bir kaynağa dayandırarak verdiği habere göre IMF, hafta sonundaki toplantıda değersiz euro’nun küresel ekonominin iyileşmesi önündeki risklerden birisi olduğunu belirtecek. Açıklama sonrası euro, dolar karşısında yüzde 1 kadar değer kazanarak 89 sent’e yükseldi. Değer artışının uzun soluklu olması için 89.5 ve 90 sent’teki dirençlerinin kırılması gerektiğine işaret eden uzmanlar, 1 dolara gidiş için de ABD’nin güçlü dolar politikasından vazgeçmesi gerektiğini belirtti. 
     Uzmanlar, güçlü doların ABD’nin ihracatını baltaladığı, ABD dış ticaret açığının GSMH’ye oranının yüzde 4.5 gibi çok yüksek seviyeye ulaştığına dikkat çekti. Rakamda tehlike sınırının yüzde 5 kabul edildiğini hatırlatan uzmanlar, euro’nun yükselmesinin Türkiye’nin gelirlerini de artıracağını bildirdi. 
     



 EKONOMİ 






















</TEXT>
</DOC>
