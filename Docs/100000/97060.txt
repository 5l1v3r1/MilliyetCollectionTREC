<DOC>
<DOCNO> 97060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/21/guncel/gun01.html </URL>
<DATE> 2002/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Mucit kardeşlerden’ mayın düşmanı robot 
</HEADLINE>
<TEXT>

Ağrılı Demirtaş kardeşler, arazide mayın tarayan ve imha eden uzaktan kumandalı robot icat etti. Mucit kardeşlerin, robotun yanı sıra 450 buluşu daha var 
     Ağrı Doğubayazıt’ta iki kardeşin icat ettiği uzaktan kumandayla çalışan robot, arazide mayın ve bomba araması yaparak, bulduğu materyalleri imha ediyor. Doğubayazıt’ta televizyon tamirciliği yapan Abdülsamet 28 ve Cabbar Demirtaş 30 kardeşler, uzaktan kumandayla çalışan mayın ve bomba imhasında kullanılan bir robot icat etti. 
     
     Çok amaçlı robot 
     Demirtaş kardeşler, robotun yangın söndürme, radyoaktif maddeleri alıp saklama, kimya sanayiinde ve felçli hastalar için çok amaçlı kullanılma özelliği bulunduğunu söyledi. Mucit kardeşler, 70 kilo ağırlığındaki robotun özelliklerini şöyle anlattı "Uzaktan kumandayla yönlendirilen robot, mayının yerini tespit ediyor. Ardından boya sıkarak etrafı temizliyor. Hava basıncı ve köpük sıkıştırma yöntemi ile mayını yerinden çıkarıp hale getiriyor. Robot, ses ve ısı algılayıcısı sayesinde ise, bomba olan yere doğru gidiyor. Bombayı patlatmadan alıp, bünyesindeki çelik kazanın içine atarak imha ediyor." 
     
     Maliyeti 600 milyon 
     Demirtaş kardeşler, robotlarına kamera takılması halinde ise felçli ve yatalak hastalar için de kullanılabileceğini belirtti.Toplam maliyeti 600 milyon lira olan robota destek verilmesi halinde daha da geliştirebileceklerini belirten Demirtaş kardeşler, bu konuda kendilerine yardım edilmesini istiyor. 
     Demirtaş kardeşler, daha önce de suyla çalışan araba, protez el, kimya laboratuvarı için robot gibi 450’nin üzerinde buluşa imza atmışlardı. 
     



 GÜNCEL 



















</TEXT>
</DOC>
