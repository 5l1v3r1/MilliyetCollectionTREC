<DOC>
<DOCNO> 83688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/son/sondun06.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'li musevilerden Hollywood'a Cannes'ı boykot çağrısı... 
</HEADLINE>
<TEXT>

     Amerikan Musevi Kongresi, Hollywood yıldız ve yapımcılarına, Fransa'daki Yahudi karşıtı saldırılar dolayısıyla Cannes Film Festivali'ni boykot çağrısında bulundu. 
     Musevi liderler, Hollywood'daki ticari gazetelere, modern dönem Fransa'sının İkinci Dünya Savaşı dönemi Nazi rejimiyle karşılaştırıldığı ilanlar verdi. 
     Kongre Başkanı Gary Ratner, dünyanın en büyük film festivalini, Fransa'da artan Yahudi karşıtı saldırılara dikkat çekme aracı olarak kullanmak istediklerini söyledi. 
     Fransa'da bu yılın ilk 3 ayında Yahudi karşıtı 350 saldırı düzenlendiği, bu rakamın geçen yılın tamamında düzenlenen saldırıların toplamına yakın olduğu kaydedildi. 
     





</TEXT>
</DOC>
