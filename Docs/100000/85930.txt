<DOC>
<DOCNO> 85930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/son/sonspo05.html </URL>
<DATE> 2002/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin hazırlık maçı karnesi ORTA 
</HEADLINE>
<TEXT>

     Güney Kore ve Japonya'nın ortaklaşa düzenleyeceği 17. Dünya Kupası finallerine 48 yıl aradan sonra katılacak A Milli Futbol Takımı, finaller öncesi 5 hazırlık maçı yaptı. 
     Milliler, tamamını dış sahalarda yaptığı bu maçlarda, 2 galibiyet ve 2 yenilgi alırken, 1 maç da berbere sonuçlandı. Hazırlık maçlarında toplam 4 gol atan milliler, kalesinde ise 3 gol gördü. 
     Ay-yıldızlı ekip, finaller öncesi ilk hazırlık maçını 12 Şubat'ta Hollanda'nın Breda kentinde Ekvador ile yaptı ve karşılaşmadan 1-0 yenik ayrıldı. 
     26 Mart'ta Almanya'nın Bochum kentinde Güney Kore ile 0-0 berabere kalan milliler, 17 Nisan'da Hollanda'nın Kerkrade kentinde Şili'yi, Hakan Şükür ve İlhan Mansız'ın golleriyle 2-0 yendi. Türkiye, bu galibiyetle aynı zamanda özel maçlarda 15 karşılaşma sonra galip geldi. 
     20 Mayıs'ta Hong Kong'da, Hong Kong Lig Karması ile maç yapan Türkiye, sahadan Hakan Şükür'ün penaltı ve Hasan Şaş'ın golleriyle 2-0 galip ayrılmayı bildi. 
     Türkiye, finaller öncesi son hazırlık maçında ise dün, Hong Kong'da Güney Afrika Cumhuriyeti'ne 2-0 yenildi. 
     





</TEXT>
</DOC>
