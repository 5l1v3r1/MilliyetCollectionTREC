<DOC>
<DOCNO> 77229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/guncel/gun07.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kargo’ tulumba KIZ KAÇIRDILAR 
</HEADLINE>
<TEXT>

Kapıyı çaldılar, kargonuz var, aşağı gelip imza atın’ dediler, 20 yaşındaki kızı minibüse atıp götürdüler 
     MURAT EĞİLMEZ İzmir DHA 

     İzmir’de kendilerini korgo elamanı olarak tanıtan 3 kişi, "kargonuz var" diyerek imza için taşıma aracının yanına gelmesini istedikleri 20 yaşındaki Özlem Gülsün’ü güpegündüz kaçırdı. 
     Olay, dün 17.30 sıralarında Çiğli’de meydana geldi. Kafe ve market işleten Hikmet Gülsün’ün kızları Özlem ile Yeşim 13 evdeyken kapı çaldı. Kapıyı açan Özlem, bir kargo elemanıyla karşılaştı. Bu kişi Özlem’e kargolarını alabilmeleri için taşıma aracındaki listeyi imzalaması gerektiğini söyledi. 
     Üzerinde "Yurtiçi Kargo" yazan 35 AK 698 plakalı minibüsteki şoför Özlem’e evrakı uzatıp çok susadığını söyleyerek su istedi. 
     Özlem, kardeşi Yeşim’le sürahi alıp tekrar aşağıya indi. Bu sırada, minibüsten fırlayan üçüncü kişi, Özlem’in üzerine atladı. Saldırgan Özlem’i minibüsün içine çekip kapıyı kapattı. Tekmeleriyle kapıyı kıran Özlem, kapıyla birlikte yere düştü ancak yine de kurtulamadı. 
     
     Kafayı takmış 
     Olay yerine gelen polislere başlarından geçenleri anlatan Yeşim, saldırganlardan birini tanıdığını ve bu kişinin daha önce de ablasını kaçırdığını söyledi. Araştırma sonucunda "Berkant" takma adını kullanan sabıkalı Cem Alakaş’ın evli ve iki çocuklu olduğu anlaşıldı. 
     Alakaş’ın, Özlem’e, şık olduğu ileri sürülürken, yakalanması için polisin çalışma başlattığı belirtildi. 
     



 GÜNCEL 






























</TEXT>
</DOC>
