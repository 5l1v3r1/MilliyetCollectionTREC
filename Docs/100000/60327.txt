<DOC>
<DOCNO> 60327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/yasam/yas04.html </URL>
<DATE> 2002/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sokaklar Sefa’ya mezar oldu 
</HEADLINE>
<TEXT>
Uykuya değil donmaya yattı 
Geçimsizlik nedeniyle boşanan çiftin sokaklara düşen oğlu, buz gibi havada bir durakta uykuya dalınca dondu 
     M. AKİF ERDEM İstanbul 

     Faruk Göbel bundan üç yıl önce eşi Hatice Sevda ve iki çocuğuyla birlikte Giresun'dan İstanbul'a göç edip Fatih'e yerleşti. İstanbul'a geldikten kısa süre sonra sürekli alkol alıp sarhoş olan Faruk Göbel, bu dönemde eşini de dövmeye başladı. Bu dönemde Hatice Hanım’ın akli dengesi de bozuldu. 
     Bu arada Faruk Göbel, iki çocuklu bir kadınla yaşamaya başlayınca, çiftin yolları 1.5 yıl önce ayrıldı. 
     Küçük kızları Merve annesinin yanında kalırken, ağabeyi Sefa da annesi, babası ve anneannesi arasında mekik dokumaya başladı. Ancak sürekli dayak yiyen Sefa, bir süredir babasının yanına gitmiyordu. Önceki akşam da anneannesine giden Sefa, kimseyi bulamayınca geri döndü. Ve son günlerde sık sık gecelediği İskenderpaşa Durağı yakınlarına gitti, buz gibi havada uyuklamaya başladı. 
     
     Oracıkta 'uyuyordu' 
     Sabah işe gitmek için evlerinden çıkan vatandaşlar Vatan Caddesi'ndeki İskenderpaşa Durağı'nda bir gencin cesediyle karşılaştılar. Olay yerine gelen polisler, bir süre önce üvey anneannesi Nermin Yeşilkaya'ya teslim ettikleri Sefa Göbel'in 15 cesedini teşhis etti. 
     İki yıl önce Hırka - i Şerif İlköğretim Okulu 7. sınıftan ayrılan Sefa, bir süredir oto yıkamacıda çalışıyordu. Eve gitmediği zamanlarda da otoparkta bulunan bir kamyonda yatıp kalkıyordu. Ancak kamyon kısa süre önce satıldı ve Sefa da sokaklarda kalmaya başladı. Ve o sokaklar ona mezar oldu. 
     



 YAŞAM 























</TEXT>
</DOC>
