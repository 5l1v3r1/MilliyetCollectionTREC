<DOC>
<DOCNO> 86658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/siyaset/siy01.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit’in beklediği o adım’ı asker attı 
</HEADLINE>
<TEXT>

İdam cezası konusunda Tarafız’ diyerek yorum yapmayan TSK, sessizliğini bozdu İdam kalkacaksa af da kalksın. Öcalan idam edilmesin, ölene dek hapiste kalsın 
     AYDIN HASAN Ankara 

     Başbakan Bülent Ecevit’in idam cezasının kaldırılması için MHP lideri Devlet Bahçeli’den beklediği "cesur adım" askeri çevrelerden geldi. Türk Silahlı Kuvvetleri’nin TSK komuta kademesinde, terörist Abdullah Öcalan’ın idam edilmemesi durumunda affedilmemesi için Anayasa’ya bağlayıcı hüküm konulması tartışılmaya başlandı. 
     İdam cezası konusunda düne kadar "Biz tarafız" diyerek sessiz kalan TSK’nın komuta kademesinden dün gelen "kişisel" öneri, başkenti hareketlendirdi. Üst düzey bir komutanın önerdiği formül idam cezasının kalkması durumunda Öcalan’ın, ünlü Nazi suçlusu Rudolf Hess gibi ölünceye kadar hapiste yatmasını öngörüyor. Formüle göre yapılacak düzenleme ile idam cezasının kalkmasından sonra Öcalan için kesinlikle af çıkartılamayacak. 
     
     Afla birlikte kalksın’ 
     Komutan, bu konuda şunları söyledi "İdam kalksın. Ama kamu vicdanına Apo konusunu nasıl anlatacaksınız Yarın bir gün Apo’ya özgürlük kampanyası başlatılırsa, bunu kamu vicdanına anlatamazsınız. Kişisel fikrim, idam kalkacaksa af da kalkmalı. Apo affedilmemeli. Bunu Anayasa ve yasalara bir madde olarak koymalı. Örneğin Nazi suçlusu Rudolf Hess, ömür boyu hapishanede kalmıştır. Böyle bir düzenleme yapılabilir." 
     
Hess, Hitler’den sonra ikinci adam      Rudolf Hess, 1894’te İskenderiye’de doğdu. NSDAP’de Hitler’den sonra ikinci isim olan Hess, Reich Savunma Bakanlığı’na getirildi. 10 Mayıs 1941 gecesi Messerchmitt -110 ile İskoçya’ya uçan Hess, İngiltere ile Almanya arasında barış aradı. Almanya’yı çift cephede savaşmak zorunluluğundan kurtarma çabasında önemli bir rol üstlendi. Ancak İngiltere’ye yaptığı barış çağrısını kabul ettiremedi ve tutuklandı. Savaş sonrası Nürnberg Savaş Suçluları Mahkemesi’nde yargılanarak ömür boyu hapse mahk m edilen Hess, 1987 yılında hapishanede öldü. 
     
Sezer İdam kalksın      Cumhurbaşkanı Ahmet Necdet Sezer katıldığı Roma’daki NATO-Rusya Zirvesi’nin ardından düzenlediği basın toplantısında gazetecilerin "MHP lideri Bahçeli, Öcalan dosyasının TBMM’ye gönderilmesini istedi. Bu konuyu liderlerle görüşecek misiniz " sorusuna, "Liderler zirvesi yapılmadan sonuçları konusunda bir değerlendirme yapmak mümkün değil. Ama ben kişisel olarak idam cezasının kaldırılmasından yanayım" yanıtını verdi. 
     
     Yılmaz’dan Bahçeli’ye mesaj 
Tercihini yap      ANAP lideri Mesut Yılmaz, idam ve Kürtçe eğitim konularında uzlaşmaya yanaşmayarak topu Meclis’e atan MHP’yi isim vermeden eleştirerek, "Hiçbir partinin, halkın AB’ye üyelik isteğini engelleme hakkı yoktur" dedi. Yılmaz, "Biz müspet tavrımızı son ana kadar sürdüreceğiz. Halkın desteği dahi tek başına partilerin üzerindeki ipoteği kaldırmaya yeter. Geçmişte AB’ye karşı çıkan partiler bugün AB’yi savunuyorsa, yarın bu duruma düşmek istemeyen partiler de tavırlarını gözden geçirmeli" diye konuştu. 
     



 SİYASET 











</TEXT>
</DOC>
