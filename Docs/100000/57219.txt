<DOC>
<DOCNO> 57219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/son/sonspo04.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD ''Rüya'' basketbol takımının antrenörleri belirlendi... 
</HEADLINE>
<TEXT>

     ABD Basketbol Milli Takımı'nı, 2002 Dünya Basketbol Şampiyonası'na hazırlayacak 3 yardımcı antrenör belirlendi. 
     Türk Basketbol Milli Takımı'nın da katılacağı ve 29 Ağustos-8 Eylül tarihleri arasında Indianapolis'te yapılacak şampiyonanın favorilerinden evsahibi ABD Milli Takımı'nda, NBA Ligi takımlarından San Antonio Spurs'tan Gregg Popoviç, Stanford Üniversitesi'nden Mike Montgomery ve Oklahoma Üniversitesi'nden Kelvin Sampson, yardımcı antrenör olarak görev yapacak. 
     ABD Milli Takımı'nın başantrenörlüğünü ise yine NBA Ligi takımlarından Milwaukee Bucks'ı çalıştıran George Karl yapıyor. 
     ABD Basketbol Milli Takımı'nda, Milwaukee Bucks'tan Ray Allen, New Jersey Nets'ten Jason Kidd, Indiana Pacers'tan Reggie Miller, Jermaine O'Neal, Toronto Raptors'tan Antonio Davis, Dallas Mavericks'ten Michael Finley, Phoenix Suns'tan Shawn Marion gibi NBA Ligi'nin yıldız oyuncuları bulunuyor. 
     






</TEXT>
</DOC>
