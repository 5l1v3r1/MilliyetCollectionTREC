<DOC>
<DOCNO> 60353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/yazar/yilmaz.html </URL>
<DATE> 2002/01/03/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Çevreyi kirleten 6 ay hapis yatacak 
</HEADLINE>
<TEXT>

     İnsanlar birbirine iyi dileklerini sunarken, birinci maddeyi sağlığa ayırırlar. Ancak, soluduğumuz havaya, içtiğimiz suya zehir salıyorsak, binbir tane havai fişeği atıp, MUTLU YILLAR dilemenin anlamı kalmıyor. 
     Yeni yıl mesajlarından etkilenip, sağlıkla ilgili bir giriş yapma ihtiyacı duymamın nedeni, geçenlerde bu sütunlarda okuduğunuz, "Deride iki Turgut olayı" başlıklı yazım. 
     Bu yazımdaTürkiye Deri Konfeksiyoncuları Derneği ve paralelinde kurulan Deri Konfeksiyon Dış Ticaret DKD şirketinin öyküsünü anlatmıştım. 
     Sektörel dış ticaret şirketlerine model oluşturan,Turgut Yılmaz’ın başkanlığını yaptığı Giyim Sanayicileri Dış Ticaret GSD şirketi, bu yıl 55 milyon dolar ihracat yapan Deri Konfeksiyon İhracatçıları şirketinin kurulmasına örnek olmuştu. 
     
Vergiyle terbiye edecekler      İkinci Turgut olayı ise Türkiye Deri Sanayicileri Derneği TDSD Başkanı Turgut Koşar ile ilgiliydi. 
     DKD Başkanı Seyit Ali Gündüz, Koşar’ın Anadolu’daki dericileri üye yapmadığını bu nedenle kendilerinin ayrı bir yapılanma içine girdiklerini anlatıyordu. 
     Koşar beni arayıp, bu sözlere "Çevreyi kirleten sanayiciyi üye almam mümkün değil. Avrupa Birliği’nin Deri Sanayicileri Federasyonu’na üye olmamız için çevreye saygılı üretim yapmamız koşulu var. Arıtma tesisi olmayan sanayicilerin üyeliklerine son veriyorum, tesisi yapanı üye kaydediyorum" yanıtını veriyor. 
     Koşar’a hak vermemek mümkün mü 
     Deri konfeksiyoncuları, ihracatlarının önemli bir bölümünü Rusya’ya yapıyorlar ve o nedenle de AB’nin yaptırımlarına kulak asmıyorlar. Ancak İtalya gibi yılda 12 milyar dolar deri giysi ihracı olan ülkeler, Türkiye’nin Avrupa pazarlarına girmesini engellemek için "Telafi Edici Vergi" koymaya hazırlanıyorlar. 
     
Cezalar geliyor      Son yıllarda deri ihracatçıları, Avrupa pazarındaki paylarını yüzde 80’lere varan oranlarda artırmaya başladılar. Avrupa’ya 400 bin dolar olan deri ihracatı, 2001’de 600 bin dolara çıkarak, toplam deri ihracatının kayıt dışı da dahil üçte birini geçmek üzere... 
     Hong Kong’da ofis, Polonya’da da mağaza açarak dış pazarlarda daha etkin olma yollarını arayan deri konfeksiyoncularına düşen görev artık, kendilerini sağa sola atmadan atık tesisi kurmak. 
     İtalya’da bir toplantı yapan Avrupa’da üretim yapan dericiler, arıtma tesisi olmadan üretim yaptığı saptanan ülkenin ihracatına yüzde 35 vergi koymayı dile getirdiler bile... 
     Bu vergi cezasından, Tuzla’da atık tesisine 25 milyon dolar yatırım yapan da, Antakya’da pis sularını denize akıtan derici de payını alacak. 
     Bu durumda Türkiye’den deri ceket değil, anahtarlık satılamayacak. 
     Yalnızca dericiler mi AB’ye uyumlu olmaya çalışıyor, aynı şartlar Türkiye için de geçerli. Türkiye de TBMM komisyonlarından Çevre Kanunu geçiriyor. Yasalaşması durumunda para cezası değil, 6 ay hapis cezası gelecek. 
     Hapis cezası tükürük cezasına benzemiyor parayı verip, kurtulmak yok. 
     
     







Kürtler nereye 


Çalışkanlar 


Derviş'ten güvence "Hortumcuya destek yok" 


Siyaset 2002’de yeni yüzler... 


Alafranga yılbaşından alaturkaya nasıl döndük 


Çok dansözlü dönem 


2002 para programının getirdikleri 


AB'nin gücü ve... zaafı 


Çanlar demokrasi için çalıyor 


Filiz Akın’ın yeni filmi Türkiye tatili 


Çocuklar ve dehşet dengesi 


Ahmet Hamdi'nin keşfi ve kış aşkı... 


Üç kapı üç kilit 


Devletin para koyacağı bankanın canlı şirketleri 


Tekstilbank Nuri Akın’ın bankası idi 


Çevreyi kirleten 6 ay hapis yatacak 


</TEXT>
</DOC>
