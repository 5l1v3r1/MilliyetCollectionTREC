<DOC>
<DOCNO> 70100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/ekonomi/eko07.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Güç euro’da artık 
</HEADLINE>
<TEXT>

     GÜVEN ÖZALP Brüksel 

     Avrupa Birliği’nin AB geçirdiği en önemli "devrimlerinden" biri olarak değerlendiren ortak para birimi euro’yu resmi para birimi olarak benimseyen AB ülkelerinde ulusal paralar bugünden itibaren tarih oluyor. Artık ne Alman Markı, ne İtalyan Lireti ne de Yunan Drahmisi yürürlükte olmayacak. 
     Almanya, Lüksemburg, Belçika, İtalya, ispanya, Portekiz, Yunanistan, Avusturya ve Finlandiya’da bugün ulusal para birimlerine "son görev" mahiyetinde sembolik törenler düzenlenecek. İtalyan yetkililer vatandaşlarını liretlerini ünlü Trevi Ç eşmesi’ne atmaya davet ettiler. 
     Euro yürürlüğe girdiği 1 Ocak 2002’den bu yana ulusal para birimleriyle birlikte işlem görüyordu. Bu süreç herhangi bir sorun yaşanmaksızın atlatıldı. Fransa, İrlanda ve Hollanda para birimlerine diğer dokuz ülkeden önce veda etti. Ulusal para birimlerine veda tarihi olarak 28 şubat’ın belirlenmesinde en önemli etken euro’ya geçişle birlikte gündeme gelebilecek olası sorunları göğüsleyebilmek için yeterli zamanı kazanabilmekti. 
     
     Avrupalı euro’ya direnmedi 
     Ancak beklenen olmadı ve her ne kadar uluslarüstü bir sistemin vatandaşları olsalar da ulusal kimliklerine sıkı sıkıya bağlı olan AB vatandaşları euro’ya karşı fazla "direniş" göstermedi. Euro’ya geçiş safhasını "yüzünün akıyla" atlatan AB ülkelerinin şu an ülkeler arasındaki fiyat farklılıklarını gidermekle uğraşıyor. 
     



 EKONOMİ 





















</TEXT>
</DOC>
