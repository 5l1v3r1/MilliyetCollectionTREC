<DOC>
<DOCNO> 88094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/son/soneko09.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Akcan "4-5 kişi Arnavutköy'de keyif çatacak diye proje ertelemeyiz" 
</HEADLINE>
<TEXT>

     Bayındırlık ve İskan Bakanı Akcan yapımı planlanan 3. boğaz köpsürü projesiyle ilgili olarak da, yapılan incelemelerde köprü ve çevre yollarının komple tıkandığını bilgisine ulaştıklarını söyledi. 
     3. boğaz köprüsüne 4-5 yılda maksimum ihtiyaç hissedileceğini 
     vurgulayan Akcan, tüp geçit projesinin uygulamaya girdiğini, ancak lastik tekerlikli araçlar için geçit olmadığını kaydetti. Kıtalararası raylı sistemin bir ihtiyaç olduğunu ve mutlak suretli ihtas edilmesi gerektiğini vurgulayan Akcan, ''Belki vagonlarlarla araçlar taşınabilir. Ancak bu en fazla 1-2 sene rahatlatabilir. 4-5 sene içinde yine 3. köprüye ihtiyaç doğacaktır. O yüzden biz çalışmalara şimdiden başladık'' diye konuştu. İstimlak bedeli ödemeden, güzergahın milli emlak arazilerinden geçebilmesi için iki köprünün ortasından Arnavutköy civarından geçilmesi gerektiğini belirten Akcan, bu çerçevede şimdiden hazırlık yapılarak not halinde imar planına işlenmesi gerektiğini bildirdi. Akcan, şöyle devam etti ''Devlet en üst seviyede, ne zaman uygulamaya koyarsa koyar. Şu an o köprüyü yapacak kaynağımız yok. Artık Karayolları borçlanma yerine yap-işlet-devret yöntemiyle yabancı sermayeyi getirmeli. Yakında inşallah yap-işlet-devret yöntemiyle ihale edilen Muğla-Fethiye-Göcek yoluna başlanacak. Bu yöntem 3. köprü için de uygulanabilir. 3. köprü projesinin 750-800 milyon dolara mal olacağını düşünüyoruz. Bu yaklaşık 1 katrilyon lira ediyor. Yani bir yıllık karayolları yatırımlarımıza denk... İstanbul'un rahatlaması lazım, insanlara sahip çıkmak durumundayız. 4-5 kişinin Arnavutköy'de keyfi kaçacak diye bu tip prestij projelerinden Türkiye vazgeçemez.'' 
     





</TEXT>
</DOC>
