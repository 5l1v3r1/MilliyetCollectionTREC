<DOC>
<DOCNO> 86413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/son/sontur04.html </URL>
<DATE> 2002/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Mini vergi paketi TBMM'de... 
</HEADLINE>
<TEXT>

     Yıl sonuna kadar yurtdışından getirilerek, şirket sermayesine eklenen paranın kaynağının sorulmamasını öngören tasarı, TBMM Başkanlığı'na sunuldu. 
     Kamuoyunda ''Mini Vergi Paketi'' diye adlandırılan tasarı ile mali bünyesi zayıflayan ve finansman temininde zorlanan şirketlerin mali bünyelerinin, bunların ortakların sahibi oldukları varlıklar kullanılmak suretiyle ve gelişen piyasalara yönelik vergi düzenleme ihtiyaçlarının karşılanması amaçlanıyor. 
     Şirket sermayesine eklenen paraların vergi takibine alınmamasını öngören tasarıyla, sermayeye eklenen para ''Nereden bulduna'' tabi tutulmayacak. 
     Bunun için bankalar dahil şirketlere yıl sonuna kadar süre tanınacak. Bu çerçevede 2002 yılı içinde yurt dışından gelen ya da daha önce kayıtlarda görülmeyen paranın sermayeye eklenmesi halinde, bunların kaynağı sorulmayacak. Buradan hareketle de bu para için herhangi bir vergi incelemesi yapılmayacak. 
     Bu şekilde, ekonomik krizle birlikte yurtdışına çıkarılan paraların bir bölümü tekrar ülkeye geri döndürülecek. 
     





</TEXT>
</DOC>
