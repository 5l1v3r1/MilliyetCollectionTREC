<DOC>
<DOCNO> 96774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/son/soneko02.html </URL>
<DATE> 2002/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Wall Street sert düşüş kaydetti, Euro değer kazandı 
</HEADLINE>
<TEXT>

     Wall Street'te dün düşüş yaşanması ve ABD'den gelen olumsuz bir veri Dolar'ın Euro karşısındaki değerinin daha da düşmesine neden oldu. 
     Euro bugün 1.0210 Dolar'a kadar yükselerek 2,5 yılın en yüksek seviyesine çıktı. Euro son olarak 1.0164 dolar üzerinden işlem görüyordu. 
     Dolar Yen karşısında da 116 yenin altına indi. 
     Wall Street'te dün Dow Jones Endeksi yüzde 1.56 gerileyerek 11 Eylül'den sonra rekor kayıplardan birini yaşadı. Nasdaq'daki düşüş ise 2.88 oldu. 
     Baxter International'ın da aralarında bulunduğu şirketlerden gelen zayıf kar açıklamalarının ardından Standart and Poor's 500 Endeksi yüzde 2.7 düşerek 1997'den bu yana en düşük seviyeye düştü. 
     Brezilya Borsası'nda dün Merkez Bankası'nın yarım puanlık faiz indiriminin etkisiyle yüzde 0.54'lük yükseliş oldu, Real ise rekor düşük seviyelerinden biraz yükseldi. Ancak ABD'deki fırtına havasının Brezilya piyasalarında da endişe yarattığı belirtiliyor. 
     Wall Street'teki hızlı düşüş bugün Tokyo Borsası'nı da yüzde 2.5'in üzerinde eksiye çekmiş bulunuyor. 
     





</TEXT>
</DOC>
