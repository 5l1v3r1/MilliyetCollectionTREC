<DOC>
<DOCNO> 70817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/guncel/gun08.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Huri’ beyaz üzüm mü 
</HEADLINE>
<TEXT>

ÇAPRAZ ATEŞ 
     PINAR AKTAŞ 

     The New York Times’da "İslam ve Kuran’ın Özüne Yeni Radikal Bakış Açıları" başlığıyla yayımlanan Alexander Stille imzalı makalede, Almanya’da eski Sami dilleri üzerine çalışan bilim adamı Christoph Luxenberg’in iddialarına yer verildi. Luxenberg’e göre, Kuran’da hurilerden söz edilen bölüm, "beyaz" anlamına gelen dişi bir sıfat olarak kullanılan "hur" üzerine kurulu. İslam uzmanları ise, "hur"un kadın yani "huri" anlamına geldiğini savunuyor. Lukenberg ise, "Aramice ve itibarlı eski bir Arapça sözlüğe göre hur, beyaz üzüm demek" diyor. 
     
     Prof. Dr. Zekeriya Beyaz Marmara Ün. 
Cennetteki kadındır      "Huri"nin beyaz üzüm olarak yorumlanması yanlış. "Huri", cennetteki kadınlar anlamına gelmektedir. Huriler, insanlara hizmet ve cinselliktir. Cennette her türlü meyve vardır. Ama özellikle üzüm diye bir şey yoktur. Kelimelerin Türk dilinde çeşitli mecaz, kinaye manaları var. Arapça’da bir kelimenin farklı kullanışlarına göre farklı anlamları bulunur. Konuyla ilgisi olmayan, farklı bir yerde kullanılmış bir anlamını alıp oraya koyuyorlar. Yabancılar genellikle sözlüklere bakıyorlar. Sözlükte o kelimenin kaç türlü anlama geldiğine bakıp, onu alıp kullanıyorlar. Olaya yeteri kadar vakıf olmayan bir kişinin değerlendirmesidir. 
     
     Prof. Dr. Saim Yeprem M.Ü İlahiyat 
Üzümle alakası yok      Arap dilinde "ahver", "siyah kısmı iri olan göz" demek. "Ahver"in dişisi ise "hurödur. Türkçede "hur"un karşılığı "ceylan gözlü"dür. Bu bir güzellik sembolüdür. Bunun "iri gözöle sınırlı kalmadığı, diğer ayetlerde yer alıyor. "Cennette ne arzu ederseniz sizin için vardır" deniyor mesela. "Hur"un üzümle bir alakası yok. 
     
     Prof. Dr. Salih Akdemir A.Ü İlahiyat 
Doğru da olabilir      Bu kelimenin kökünü incelemek gerekli. Sami diller dediğimiz diller bir bütündür. Peygamber zamanındaki sözcüklerin gerçek anlamlarını bilmemiz mümkün değil. Doğru da olabilir. Ama bu bir inceleme sonucu ortaya çıkabilir. Yanlış veya tutarsız da olabilir. Burada bu sözcüklerin Kuran’da ne anlama geldiğini ortaya koymak gerekir. Üzüm değil de başka bir anlama gelebilir. Bütün kavramları gündeme getirmek gerekli. Kuran’ın doğru anlaşılması 14 yüzyıl öncesinin Arapça’sının ortaya konmasıyla mümkün. Bu tür çalışmaları olumlu karşılamak gerekiyor. 
     
     Doç. Dr. Mehmet Görmez A.Ü İlahiyat 
Üzerinde çalışmalıyız      Huri kelimesi Kuran’da sadece iki yerde geçiyor. Cennet nimetleri sayılırken, huriden söz ediliyor. Kuran’ın nadir olduğu dönemde de o dilde çok yaygın kelime değildi bu. Bu nedenle net bir şey söylemek çok güç. Kelimenin üzerinde çalışmak, köküne inmek gerekiyor. 
     



 GÜNCEL 





















</TEXT>
</DOC>
