<DOC>
<DOCNO> 74891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/son/sondun22.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Magic Johnson belediye başkanlığına soyunuyor 
</HEADLINE>
<TEXT>

     Amerikan basketbolunun yıldızlarından Earvin Magic Johnson, Los Angeles belediye başkanlığına aday olacağını açıkladı. 
     Johnson, ''kentin yeni bir sese ve vizyona ihtiyacı olduğuna inandığı'' için adaylığını koyacağını söyledi. 
     Los Angeles Lakers takımının eski oyuncusu 42 yaşındaki Johnson, geçen yılki seçimlerde şimdiki başkan James Hahn'a destek vermişti. 
     ''Los Angeles Times'' gazetesinin haberine göre Johnson, belediye başkanını, polis müdürü Bernard Park'ın görev süresinin uzatılmasına karşı çıkarak ''çok büyük bir hata yapmakla'' suçladı ve başkanlığa adaylığını bunun için koymak istediğini söyledi. 
     1991 yılında AİDS virüsü taşıdığı için basketbolü bırakan ve 
     belediye başkanlığı konusunda ''bu işi yapabileceğime inanıyorum'' diye konuşan Johnson, eyalet valisi olarak Gray Davis'i desteklediğini sözlerine ekledi. Los Angeles belediye başkanı Hahn'ın görev süresi 2005 yılında sona erecek. 
     






</TEXT>
</DOC>
