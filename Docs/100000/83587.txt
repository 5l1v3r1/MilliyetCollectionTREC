<DOC>
<DOCNO> 83587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/12/son/sonspo07.html </URL>
<DATE> 2002/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim "Galatasaray mı Avrupa mı sorusunu önce aileme sordum" 
</HEADLINE>
<TEXT>

     Galatasaray Teknik Direktörü Fatih Terim, İtalya Ligi'nde Fiorentina ve ardından da Milan takımlarında yaptığı teknik direktörlük görevlerinde kalıcı izler bıraktığını vurgulayarak, başarılı olduğuna inandığını söyledi. 
     Kayışdağı'ndaki Yeditepe Üniversitesi'nin yerleşkesinde düzenlenen ''liderlik'' konusundaki konferansa konuşmacı olarak katılan Fatih Terim, 81 ilden gelen üniversite öğrencilerinin yoğun ilgisiyle karşılaşırken, öğrenciler başarılı teknik adamı soru yağmuruna tuttular. 
     Sarı-kırmızılı teknik direktör, ''İtalya'da geçen teknik direktörlük yaşantınızda başarılı olduğunuza inanıyormusunuz '' şeklindeki soruyu şöyle yanıtladı 
     ''İtalya'da bir Türk antrenörün çalışmış olması önemli bir olay. Ben Fiorentina'ya geldikten 2 ay gibi bir süre sonra, ligde 3. sıraya kadar yükseldik. Daha sonra bana önerilen 3 yıllık teklifi ben kabul etmedim. Buradan sonra Milan'a gittim. Ben Milan'ı bırakmadan önce, İtalya Ligi'ni bu sezon şampiyon olarak tamamlayan Juventus'un 1 puan önündeydik. Derbilerde yenilmeyen bir takımdı. Bütün bunların ötesinde, özellikle kendi eğitimcilerine görev vermeyi tercih eden bir ülkede bir Türk'ün yer alması önemli. Eğer bir gün Floransa'ya giderseniz benimle ilgili edindiğiniz intibağı bana yazın. Terim dediğinizde orada tanımayan yoktur. Bundan daha önemli bir başarı olabilirmi '' Bir işe girişirken, başarısız olacağını hiç düşünmediğini ifade eden Terim, öğrencilere hitaben ''İlkeleriniz uğruna savaşmayı bilmelisiniz'' diyerek,''Ben Avrupa'da uzun süre de kalabilirdim. Ancak bazı şeylerin olmazsa olmaz diye kuralları vardır. Ben Avrupa'ya 12 kupa artı UEFA Kupası'nın sahibi olarak gittim. İnsan inandığı sistemi değiştirirmi Bir işe girerken başarısız olacağımı düşünmem. Fikstüre ve bulunduğmuz pozisyona hiç bakmam'' şeklinde konuştu. 
     
     "Aileme sordum" 
     Fatih Terim, teknik direktörlük kariyerini, sürdüreceği yer konusunda seçim yaparken, ailesinin büyük rol oynadığını kaydetti. 
     Galatasaray'ın teklifinin ardından eşi ve çocuklarıyla konuştuğunu anlatan Fatih Terim, ''12 yaşındaki çocuğuma sordum. Bana, siz gidince ben yalnız kalıyorum. Bunun için gitme. Galatasaray'ın başına geçmeni istiyorum dedi. Büyük bir teklif gelmiş olsa bile bir baba olarak zor durumdasınız. Eşim ise karışmayacağını söylerken, Türkiye'de çalışmanı istiyorum dedi. Avrupa mı , Galatasaray mı 
     sorularını önce aileme sordum. 
     12 yaşındaki çocuğumun hayatı benim için çok önemli. Ona sorarım 
     tabiiki'' şeklinde konuştu. 
     
     Ateşlerin tadını yanarak öğrendik" 
     Galatasaray Teknik Direktörü, ''Türkiye'de başarılıyken neden gittiniz'' şeklindeki bir soru karşısında da yaşadığı durumla ilgili ''ateşten gömlek giymek'' şeklinde bir ifade kullanarak şu yanıtı verdi 
     ''Ben bu soruyu, Burada başarılıydınız. Bunun kredisini yiyebilirdiniz şeklinde düşünüyorum. Biz ateşlerin tadını yanarak öğrendik. Korkmadığım için gittim.'' 
     
     "Siyasete atılmayı düşünmüyorum ama.." 
     Terim, ''Teknik direktörlük dışında başka bir işe girişirmisiniz'' şeklindeki soruya ise şu şekilde yanıt verdi 
     ''Herkes kendi branşında uzmanlaşarak yürümeli. Ben bu soruda siyasete girip girmeyeceğim sorulduğunu düşünüyorum. Siyasete atılmayı düşünmüyorum. Ama şartlar bazen sizi öyle bir yere sürükler ki. Ben o tarafta yapabileceğimi sanmıyorum. Mesela meydanlarda konuşamam. 
     Bunların hepsi sorun tabiiki'' 
     





</TEXT>
</DOC>
