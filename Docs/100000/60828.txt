<DOC>
<DOCNO> 60828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/06/yasam/yas03.html </URL>
<DATE> 2002/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
260 bin kayıp inek aranıyor 
</HEADLINE>
<TEXT>

Türkiye Cumhuriyeti Devleti, 1992’den itibaren ithal edilerek besicilere dağıtılan 260 bin ineğin izini kaybetmenin telaşında 
     İBRAHİM OKUMAMIŞ DHA 

     Tarım ve Köyişleri Bakanlığı’nca ilk kez 1992’de Dünya Bankası kredisi kullanılarak Hollanda, İngiltere ve Almanya’dan ithal edilip besicilere karşılıksız dağıtılan 260 bin damızlık süt ineği kayboldu. Besicilerin kriz döneminde kendilerine karşılıksız verilen inekleri kasaplara sattığı öne sürülünce, Bakanlık harekete geçti. Bu amaçla ithal ineklerin bulunması için soy kütüğü’ çalışması başlatıldı. Bu çalışma sonunda ülkedeki süt ineklerinin ırkı ve nereden geldikleri belirlenecek ve böylece kayıp 260 bin ineğin izinin de h l yaşıyorlarsa bulunmasına çalışılacak. Antalya Tarım İl Müdürü Nurettin Demirkol da, durumu şu çarpıcı sözlerle açıkladı 
     
     Çoğu gebeydi 
     "Antalya’da 4-5 yıl öncesine kadar 2 bin 400 civarında Holstein cinsi inek dağıtılmış. Hem de bu inekler gebe olarak getirilmiş. Bu rakamın en az ikiye katlanmış olması lazım. Ancak ortada ne kayıt, ne de belge var. Bölgemizde Holstein cinsi 2 bin inek belirledik ve kulaklarını küpeleyip tespit ettik, ama bu inekler o inekler mi bilemiyoruz. Üreticiler inekleri kasaplara satmış ya da inekler ölmüş olabilir." 
     



 YAŞAM 



















</TEXT>
</DOC>
