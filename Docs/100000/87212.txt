<DOC>
<DOCNO> 87212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/son/soneko17.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, önceki kapanışa göre 240.57 puan düşüşle 1. seansı, yılın en düşük seans kapanış düzeyi olan 10,240.57 puandan tamamladı. 
     Hisse senetleri, 1. seansta ortalama yüzde 2.29 oranında değer yitirdi. 
     Endeks, ilk seansa 10,545.29 puan seviyesinde, 37.20 puan artışla başladı. Seansta, ilk yarı 110.97 puan düşüşle, 10,397.12 puandan geçildi. Endeks, en düşük 10,222.32 puana kadar gerilerken, en yüksek olarak da 10,548.97 puanı gördü. 
     1. seans kapanışında mali endeks 235.70 puan azalışla 14,304.22 puana, sanayi endeksi 290.06 puan azalışla 8,660.49 puana, hizmetler endeksi 161.44 puan azalışla 6,081.46 puana geriledi. 
     Böylece mali grup hisseler önceki kapanışa göre ortalama yüzde 1.62, sanayi grubu hisseler ortalama yüzde 3.24, hizmetler grubu hisseler ortalama yüzde 2.59 değer kaybetti. 
     1. seansta işlem gören toplam 283 hisse senedinden 223'ü değer yitirdi. 19 hisse senedi değer kazanırken, 41 hissenin fiyatında değişiklik olmadı. 
     Seansta, 86 trilyon 380 milyar 400 milyon liralık işlem hacmi oluştu. 
     1. seansta Yapı Kredi Bankası, Turkcell, Akbank, Sabancı Holding ve İş Bankası C en yoğun işlem gören hisseler oldular. 
     Satıcılı seyirin bugünkü ilk seansta da devam ettiği gözlendi. Bir süre 10,500-10,600 bandında hareket eden endeks, bir toparlanma gerçekleşmeyince bu bölgenin altına geriledi. 
     Bu seviyede yatay ve durgun seyir izlenirken, satışların düşük hacimli olmasına karşın etkili olduğu görüldü. Bunun sonucunda endeks 10,222 32 puana kadar düştü. Bu seviyeden cılız da olsa tepki alımları 
     gelince endeks 10,300 puanın üzerine çıktı. Ancak belirsizliğin devam etmesi nedeniyle kapanış 10,267.52 puandan gerçekleşti. 2002 yılı içinde seans kapanışı olarak dünkü ikinci seansta 10,508.09 puanla en düşük seviyeyi gören endeks bugünkü ilk seans sonunda geldiği 10,267.52 puanla bu rekoru bir kez daha kırdı. Seans içindeki en düşük değer olarak dünkü ikinci seansta 10,323.71 puana kadar düşen endeks, bugünkü ilk seansta bu rekoru da kırarak, 10,222.32 puana kadar geriledi. Uzmanlar, Başbakan Ecevit'in sağlığıyla ilgili endişeler nedeniyle ''satış ağırlıklı bir seans izlendiğini'' ileri sürerek, siyasetteki belirsizliğin piyasalardaki tedirginliği devam ettirdiğini savunuyorlar. Uzmanlar, teknik olarak 10,300 desteğinin devam ettiğini ifade ediyorlar. 
     





</TEXT>
</DOC>
