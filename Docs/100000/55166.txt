<DOC>
<DOCNO> 55166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/02/yazar/pulur.html </URL>
<DATE> 2001/12/02/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Çakırcalı Efe İstiklal Savaşı'nda' 
</HEADLINE>
<TEXT>

     ROMAN mı, gerçek mi 
     Tartışma bu. 
     Elbette romanın gerçeği tam olarak yansıtması gerçekle üst üste çakışması beklenemez. Yazar, romanını, hayalinde, düşüncesinde, ideolojisinde biçimlendirmiştir. Onun için romana bakıp "tarihi gerçeklere uymuyor" demenin gereği yoktur. Lakin roman, bir dönemi anlatıyorsa, romanın kahramanı ya da kahramanları, o dönemin gerçek kişileriyse, romancı, onları tarihi gerçeklere aykırı oynatamaz. 
     En basit bir örnek İstanbul'un fethini anlatan bir roman yazıyorsanız, romanın kahramanını, Fatih Sultan Mehmet yerine Kurtuluş Savaşı'ndan sonra İstanbul'a giren Refet Paşa yapamazsınız. 
     İsterseniz yapabilirsiniz de, engel yoktur... 
     Yoktur ama, bu yanlışınızı yazmaya bir engel yoktur. 
     Romanda da bu böyledir, sinemada da... 
     
     ÖNÜMÜZDEKİ günlerde bir Türk filmi gösterime giriyor. 
     Sinemacılar da, şarkıcılar da reklam işini çok iyi beceriyorlar. Yeni ürünleri piyasaya çıkarmadan önce, televizyon televizyon, gazete gazete, dergi dergi dolaşıp, şarkıyı da filmi de tanıtıyorlar. 
     Yeni filmin adı "Deliyürek" aynı isimli televizyon dizisinden yapılmış, baş oyuncu yine Kenan İmirzalıoğlu... 
     
     YÖNETMEN Osman Sınav, filmin tanıtım bülteninde şöyle diyor 
     "Film terörü, Güneydoğu merceğinden Mezopotamya merceğine taşıyarak küresel boyutlarda ele alıyor. Milattan sonra, 55 - 60 yıllarında Ortadoğu, Mezopotamya topraklarında kurulan tarihin ilk terör örgütü Sincanii'nin mirasçıları PKK ve Hizbullah." 
     Bayağı iddialı bir ifade... 
     
     AYNI yönetmen, kendisiyle yapılan bir söyleşide, filmin kahramanlarından Selçuk Yöntem'in oynadığı Bozo'yu tanıtırken bakın neler söylüyor 
     "Orada komutanlık yapmış, hala dağlarda. İstiklal Savaşı döneminde Çakırcalı Mehmet Efe'nin dağa çıkması gibi" X 
     
     BE muhterem, bir ansiklopedi açıp "Ç" harfine bakıp "Çakırcalı Mehmet Efe" maddesini okumak o kadar zor mu 
     "Çakırcalı Mehmet Efe" 1872'de doğmuş 1912'de ölmüş... 
     İstiklal Savaşı'nın başlangıcı 1919... 
     Efe'nin öldüğü 1912 yılında, 1. Cihan Savaşı devam ediyor, ortada İstiklal Savaşı filan yok 
     Ama yönetmenin canı istemiş, kahramanını "Çakırcalı Efe'ye" benzetmiş 
     İyi, güzel de, bunun gerekçesini "İstiklal Savaşı'na bağlamanın ne gereği var 
     
     BURASI Türkiye... 
     Bakanı gelinine tecavüz eden paşaya, "Osmanlı paşası değil, Hamidiye paşasıydı" der, kaş yapayım derken göz çıkartır, film yönetmeni, 7 yıl önce ölmüş Çakırcalı Mehmet Efe'yi İstiklal savaşında dağa çıkarır. 
     
     EVET, burası Türkiye 
     Uğur Mumcu'nun bir deyimi vardır 
     "Bilgi sahibi olmadan, fikir sahibi olunmaz" derdi. 
     ------------- 
     X Aktüel Dergisi, sayı 541, Kürşad Oğuz, Uğur Vardan 
     
     







Salkım tanesi 


Reel sektöre destek paketi 


Kıskaçla dil koparmak, yalanda yaşamak 


Her Göz Bir Öykü... 


"Depresyondayım, unutuldum " 


Hangi koku Para mı, parfüm mü 


Kızlar neşeli erkekleri severler 


Çakırcalı Efe İstiklal Savaşı'nda' 


Kadınlar ne ister 


Bir anma yazısı olarak teknoloji 


Ramazan estetiği 


Hukuki çözümü kolay 


Kim ister "güçlü hükümet"i 


Önümüzdeki dönemi doğru değerlendirelim 


Güher ve Süher Pekinel Viyana’da 


Saffet Ulusoy yeniden başkan 


</TEXT>
</DOC>
