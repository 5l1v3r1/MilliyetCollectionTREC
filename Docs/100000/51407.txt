<DOC>
<DOCNO> 51407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/yasam/yas01.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir genelevinde AIDS paniği 
</HEADLINE>
<TEXT>

Genelevde çalışan bir transseksüel AIDS’li çıktı. Adı sır gibi saklanan bu kadınla son altı ayda ilişkiye girenler tespit edilmeye çalışılıyor... 
     İZMİR DHA 

     İzmir genelevinde çalışan bir transseksüelde yapılan kan tetkiklerinde HIV’in pozitif olduğu AIDS taşıyıcısı belirlendi. 40 yaşlarındaki transseksüele çalışma yasağı getirilirken, 350 civarında kadının çalıştığı genelevde büyük panik başladı. 
     Bu arada kadınla son altı ayda ilişkiye giren erkeklerin belirlenmesi için Sağlık Bakanlığı harekete geçti. Kimliği sır gibi saklanan transseksüelin teşhisi öğrendikten sonra şok geçirdiği ve ilaç tedavisine alındığı açıklandı. 
     
Genelevde ilk vaka      Türkiye’de ilk kez bir genelevde ölümcül HIV virüsünün ortaya çıkması Sağlık Bakanlığı’nı harekete geçirdi. İzmir Sağlık Müdürlüğü yetkilileri, genelevde AIDS’e rastlanmasını, suya atılan bir taşın suda halka halka yayılan izine’ benzeterek, "Genelevde AIDS, en büyük korkumuzdu, başımıza geldi" dedi. 
     Her üç ayda bir genelevde çalışan kadınların rutin kan tetkiklerinin yapıldığını, bu transseksüelin 3 ay önce yapılan tetkiklerinde temiz, sonuncusunda ise HIV virüsü taşıdığının ortaya çıktığını belirten yetkililer şunları söyledi 
     
Bela kar topu gibi büyür      "Virüsü muhtemelen bir müşterisinden aldı. Kuluçka dönemi de göz önüne alındığında son 6 ayda bu kadınla ilişkiye girenler risk grubunda. Yani bela kar topu gibi büyüyebilir." 
     İzmir Sağlık Müdürlüğü yetkilileri, AIDS’li transseksüelin müşterilerinin belirlenip tetkiklerin yapılması, eğitilerek başkalarına zarar vermelerinin önlenmesi için basın yoluyla AIDS olayını duyurma kararı aldı. Bugün yapılacak basın toplantısında AIDS’li transseksüelin çalıştığı evin numarası da verilecek. 
     
Korunmayı beceremiyoruz      AYTEN GÖRGÜN İstanbul 

     Türkiye Nüfus ve Sağlık Araştırmaları, 100 kadından 28’inin en az bir kez istenmeyen gebelik yüzünden düşük yaptığını gösteriyor. Toplumda kaza bebekleri’ olarak bilinen, istem dışı doğurulan bebeklerin kırsal alanda oranı yüzde 45’lere kadar çıkabiliyor. Hacettepe Üniversitesi Tıp Fakültesi Halk Sağlığı Anabilim Dalı öğretim üyesi Doç. Dr. Levent Akın’ın araştırmasına göre doğurgan yaştaki kadınların sadece yarısı gebelikten korunma yöntemi kullanıyor. Prezervatif kullanımı ise oldukça düşük düzeyde, beş yıl içinde yüzde 6 düzeyinden yüzde 14’e çıkarılmış. Prezervatif kullanılmadığı için de cinsel yolla bulaşan AIDS, Hepatit B gibi hastalıkların oranı da artıyor. 
     Günümüzün vebası AIDS’i konu alan konferans 11 Kasım Pazar günü Harbiye Askeri Müze Kültür Sitesi’nde düzenlenecek. 
     



 YAŞAM 
















</TEXT>
</DOC>
