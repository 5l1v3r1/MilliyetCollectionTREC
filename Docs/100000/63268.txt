<DOC>
<DOCNO> 63268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/20/son/sondun08.html </URL>
<DATE> 2002/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İnek deyip geçmeyin...İnekler "iyi" ve "kötü" kişiyi ayırıyor.. 
</HEADLINE>
<TEXT>

     İnekler ''iyi'' ve ''kötü'' kişileri birbirinden ayırabiliyor. 
     İngiltere'de yayımlanan The Independent on Sunday Gazetesi'nde sonuçları yayımlanan, konuyla ilgili ilk olduğu belirtilen araştırmada, ineklerin insan yüzlerini birbirinden ayırıp ayıramadıkları incelendi. 
     Araştırma sırasında 7 erkek ve kadın, çiftlikte ''iyi'' ve ''kötü'' rolleri oynadı. Bu kişilerin yüzlerine de rollerine uygun maskeler takıldı. 
     ''İyi'' çiftçiler ineklere, her önlerine gelişinde istedikleri kadar yem verirken, ''kötüler'' hayvanların beklentilerini yerine getirmedi. 
     Bir süre sonra, ineklerin ''iyileri'' gördüklerinde hemen kendilerine doğru yöneldikleri, ''kötüleri'' ise görmezden geldikleri gözlendi. 
     Araştırmanın devamında, çiftçilerin yüzlerindeki maskeler değiştirilerek kargaşa yaratıldı, ancak hayvanlar yine de kendilerine iyi davranan kişileri tanımayı başardı. 
     Bilim adamları, hayvanların kişilerin fiziki yapıları, giysileri ve kokularını kafalarına yerleştirerek ayrım yapabildiklerini söylediler. 
     






</TEXT>
</DOC>
