<DOC>
<DOCNO> 95513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/son/sondun18.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Seks skandalına adı karışan büyükelçi yargılanacak 
</HEADLINE>
<TEXT>

     Seks skandalına adı karışan ve bu yüzden geri çekilen İsviçre'nin eski Berlin Büyükelçisi Thomas Borer'in Ringier yayınevine tazminat davası açmaya hazırlandığı bildirildi. 
     Alman Bild gazetesi, eski büyükelçiyle ilişkisi olduğunu öne süren fotomodel Djamila Rowe'nin iddiasını geri çekmesinin ardından, Borer'in ABD'de dava açacağını yazdı. 
     Borer, gazeteye yaptığı açıklamada, avukatlarının Dallas'ta tazminat davası açmak için araştırma yaptıklarını söyledi. 
     Ringier yayınevinin SonntagsBlick gazetesi, büyükelçi ile Rowe arasında bir ilişki olduğunu yazmıştı. 
     İddiayı duyan Büyükelçinin hamile eşi Texas'lı Shawne Fielding bebeğini düşürmüştü. 
     





</TEXT>
</DOC>
