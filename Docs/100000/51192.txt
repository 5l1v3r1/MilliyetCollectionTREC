<DOC>
<DOCNO> 51192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/guncel/gun03.html </URL>
<DATE> 2001/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
TEHDİTLE İHALE 
</HEADLINE>
<TEXT>

İstanbul Belediyesi eski Genel Sekreteri Mahmut Kuş DGM’ye verdiği ifadede, tehdit edildiğini söyleyerek Erdoğan’ı suçladı 
     İSTANBUL Milliyet 

     İstanbul Büyükşehir Belediyesi eski Genel Sekreteri Mahmut Kuş, İstanbul DGM’de Albayrak kardeşlerin belediyeden aldığı ihalelerle ilgili süren soruşturmaya kaynak oluşturan itiraf kasedinde, Albayrak’ın bir yöneticisi tarafından tehdit edildiğini söyledi. 
     Kanal D Haber Koordinatörü Kerimcan Kamal’ın hazırlayıp sunduğu Haber Özel programı, Mahmut Kuş ve Zeki Nigiş’in savcılık kayıtlarına geçen itiraf kasetlerini ele geçirdi. Gürtuna döneminde genel sekreter yardımcılığı yapan Kuş, 4 trilyon liralık servis ihalesine Albayrak’ın dışında başka grupların da girebilmesi için dörde bölmeye karar verdiği anda, Albayrak Grubu’nun genel koordinatörlüğünü yapan eski bir arkadaşının kendisini tehdit ettiğini iddia etti. Kuş şunları söyledi 
     " Mahmutçuğum, bu adamlar senin bildiğin gibi değil, mafyacı adamlar’ dedi. Burası İstanbul, ne yapacakları belli olmaz, senin güvenliğin için çok uygun olmaz’ dedi. Böyle kırarlar, asarlar, keserler’ gibi bir şey söyleyince tepem attı... Tayyip Bey’in kasası bunlar. Tayyip Bey’in yaşadığı hayata bakar mısın Trilyonların getiremeyeceği bir hayat sürüyor." 
     
     Erdoğan’ı suçladılar 
     Kuş ve Nigiş, Albayrak kardeşlerin ihaleleri usulsüzlük yaparak aldığını, Erdoğan’ın Ali Müfit Gürtuna döneminde bile belediyeye h kim olduğunu öne sürdüler. 
     Albayrak Holding’in eski muhasebe müdürü Nigiş, mütevazı bir hayat yaşayan Albayrak ailesinin, 1989’dan itibaren Tayyip Erdoğan’la yakın ilişkiye girdiğini ve belediye başkanı seçilmesiyle de ihalelerde usulsüzlüklerin başladığını dile getirdi. 
     Albayrak Grubu’nun aldığı ilk çöp ihalesinde, ihale şartlarına Albayrak lehine ekleme yapıldığını belirten Nigiş ile savcı arasında şu konuşma geçti 
     Nigiş En az iki ay yapmış olma ibaresi konuldu. 
     Savcı Bunu yazdığı zaman Albayrak’tan başka kimsenin girme şansı yok. 
     Nigiş Yok. Tabii giremedi de. Çöp işlerine yine devam etti." 
     Savcılık ifadelerine göre diğer usulsüzlükler şöyle yapıldı 

</TEXT>
</DOC>
