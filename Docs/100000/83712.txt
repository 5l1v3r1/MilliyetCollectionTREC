<DOC>
<DOCNO> 83712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/son/sondun30.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da bir Türk çocuk tavuk yüzünden arkadaşını bıçakladı 
</HEADLINE>
<TEXT>

     Almanya'nın Frankfurt kentinde, 14 yaşındaki bir Türk çocuğu, bir tavuğa taş atmasına sinirlendiği 13 yaşındaki diğer bir Türk çocuğunu bıçakladı. 
     Frankfurt polisi, bir bıçak darbesiyle yaralanan çocuğun hastaneye kaldırıldığını ve hayati tehlikesi bulunmadığını bildirdi. 
     Çocukların bir Türk düğününe katıldığını, daha sonra düğün salonunun yanında bulunan bir futbol sahasında top oynadığını ifade eden polis, bu arada bir tavuğa taş atan çocuğa öfkelenen 14 yaşındaki Türkün arkadaşını bıçakladığını kaydetti. 
     Polis, arkadaşını bıçaklayan çocuğun düğün salonuna kaçarak gizlendiğini, düğüne katılan Türk vatandaşlarının ise çocuğu polise teslim ettiğini belirtti. 
     





</TEXT>
</DOC>
