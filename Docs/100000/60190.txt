<DOC>
<DOCNO> 60190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/son/soneko13.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Euro banknotunuzu yıkayabilirsiniz ama sakın ütülemeyin 
</HEADLINE>
<TEXT>

     Avrupa, 12 ulusal parayı tarihe gömen yeni para euroyu daha yakından tanımaya çalışıyor. 
     Renginden, üzerindeki desenlere hatta ''kokusuna'' kadar her yönüyle tartışılan euronun potansiyelleri hakkında da ''ciddi'' deneyler yapılıyor. 
     Almanya'nın en yüksek tirajlı gazetesi Bind'in yürüttüğü araştırmacı gazetecilik sonucu Euro hakkında bir çok gerçek su yüzüne çıkarılarak kamuoyunun bilgisine sunuldu. 
     Ortaya çıarılan ilk çarpıcı gerçek, 95 derecede yarım saat yıkama ve hızlı kurutmanın euro banknotuna hiçbir zarar vermediği oldu. 
     Ancak, yıkamaya ve kurutmaya dayanan euro banknotları ütülemeye ya da fırınlamaya gelmiyor. Euronuzu ütülerseniz üserindeki rakamların yazılı olduğu bölgeler lekeleniyor, mikrodalga fırında fırınladığınız takdirde de içindeki güvenlik teli yanıyor. 
     Kırmızı şaraba yatırılan banknotlar önce renk değiştirip buruşuyor, fakat şarabı iyice içine çekince tekrar normal boyutlarına dönüyor. 
     Bild'in araştırmasında euronun beyaz şarap, rakı, şalgam suyu ya da bira gibi içkilere karşı tepkisinin nasıl olduğu konusu açık bırakılmış, bunları merak edenlerin deneyleri bizzat gerçekleştirmeleri gerekiyor. 
     Bozuk paralar için verilen tek bilgi ise üzerlerinden tren geçtiği takdirde tümüyle tahrip olduklarından ibaret. 
     






</TEXT>
</DOC>
