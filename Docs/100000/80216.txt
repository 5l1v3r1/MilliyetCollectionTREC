<DOC>
<DOCNO> 80216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/son/sontur27.html </URL>
<DATE> 2002/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Karaköy'de soygun.. 
</HEADLINE>
<TEXT>

     Karaköy'de bulunan Boğaziçi Elektrik Dağıtım A.Ş'ye BEDAŞ ait vezne, silahlı bir kişi tarafından soyuldu. 
     Alınan ilk bilgilere göre, Rıhtım Caddesi üzerinde bulunan BEDAŞ veznesine gelen top sakallı 1.65 boylarında soyguncu, silah tehdidiyle buradan bir miktar para alarak kaçtı. 
     Karaköy'de bulunan Boğaziçi Elektrik Dağıtım A.Ş. BEDAŞ ile İstanbul Su ve Kanalizasyon İdaresi İSKİ 
     faturalarının tahsil edildiği vezneyi silah tehdidiyle soyan kişinin yakalanmasına çalışılıyor. 
     Alınan bilgilere göre, Rıhtım Caddesi üzerindeki Dışbank Karaköy Şubesi'nin arka tarafında bulunan BEDAŞ ve İSKİ faturalarının tahsil edildiği vezneye, ödeme yapmak isteyen bir müşteri gibi gelen soyguncu, bir süre sıranın kendisine gelmesini bekledi. 
     Sıra kendisine geldiğinde silahını çeken soyguncu, veznede bulunan bir miktar parayı alıp, yaya olarak olay yerinden kaçtı. 
     Polis yetkilileri, soyguncunun aldığı para miktarının belirlenmesi amacıyla sayım işleminin sürdüğünü, ilk tespitlere göre 7-8 milyar lira civarında bir paranın alındığının sanıldığını ifade ettiler. 
     Bu arada, olay yerine gelen polis ekipleri vezne bölümünde güvenlik çemberi oluştururken, Dışbank Şubesi, müşterilerine hizmet vermeye devam ediyor. 
     Görgü tanıklarının ifadesine göre, top sakallı ve 1.65 boylarında olan soyguncunun yakalanması amacıyla çevrede operasyonlar başlatıldı. 
     Polis ekipleri, aralarında bir kilisenin de bulunduğu çok sayıda binada ve çevresinde aramalarını sürdürüyor. 
     





</TEXT>
</DOC>
