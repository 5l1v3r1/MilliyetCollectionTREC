<DOC>
<DOCNO> 61284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/dunya/dun04.html </URL>
<DATE> 2002/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kabil’de Blair alarmı 
</HEADLINE>
<TEXT>

Afganistan'a giden ilk Batılı hükümet başkanı olan Blair için Bagram Havaalanı'nda kuş uçurtulmadı 
     DIŞ HABERLER SERVİSİ 

     Afganistan'a önceki gün giden İngiltere Başbakanı Tony Blair, Taliban rejiminin devrilmesinin ardından bu ülkeye giren Batılı ilk hükümet başkanı olarak kayıtlara geçti. 
     Blair ve eşi Cherie, İngiliz Kraliyet Hava Kuvvetleri'ne ait C130 Hercules uçağıyla Kabil'in kuzeyindeki Bagram Hava Üssü'ne inerken, bölgede alınan güvenlik önlemleri dikkat çekti. Tony Blair ve eşini taşıyan Hercules'a olası bir saldırıdan korunmak için kamuflaj yapıldığı gözlendi. Olası füze saldırılarını savuşturmak için termal ve elektronik karşı önlem teçhizatıyla donatılan uçağın kabin ışıkları inişten hemen önce kısılarak dikkat çekmemesi sağlandı. Gazetecilere ise, çevresi mayınlarla dolu Bagram Üssü'nden fazla uzaklaşmamaları tavsiyesinde bulunuldu. 
     



 DÜNYA 













</TEXT>
</DOC>
