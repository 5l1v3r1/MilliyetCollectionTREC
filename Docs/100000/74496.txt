<DOC>
<DOCNO> 74496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/son/sondun32.html </URL>
<DATE> 2002/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İnternette 100 bin porno sitesi var 
</HEADLINE>
<TEXT>

     Amerikan firmalarının ''porno sanayisi''nden yılda milyarlarca dolar azandıkları belirlendi. 
     ABC News'in haberine göre, Amerikalılar geçen yıl 750 milyon porno film kiraladı, kablolu TV ya da otel odalarında bir o kadar porno film seyretti. İnternette ise 100 bin pornografik site bulunduğu ve izleyicilerin buralara girebilmek için her yıl 2 milyar dolar harcadığı bildiriliyor. 
     Modern çağın ''porno sanayisi''nin Kaliforniya'nin San Fernando vadisinde doğduğu biliniyor. 'Porno sanayisi'', ilk önce video kasetlerle başlayan furya kapsamında filmler daha sonra DVD, kablolu TV ve uydu ile evlere girmeyi başardı. 
     
     Saygın firmalar da paylarını alıyor 
     ABC, konuyla ilgili haberinde, pek çok saygın firmanın, ''ellerini ateşe sokmadan bu furyadan paylarını aldıklarına'' dikkat çekti. 
     Bunlar arasında AT T gibi telefon şirketleri ya da Marriott gibi oteller zinciri de bulunuyor. 
     İnternette porno siteleri bulunan Greg Clayman adlı kişi, ABC'ye yaptığı açıklamada, ''1996 yılında bu işi yapan 500 webmaster bulunduğunu, bugün bunların sayısının 20 bine ulaştığını ve her birinin ortalama 5 siteyi yönettiğini'' bildirdi. 
     İnternet izleyicilerinin genelde ücret ödemeden siteleri dolaştıklarını söyleyen Clayman, günde en az 2000 kişinin ''paralı izleme sitelerine girerek porno film seyrettiğini'' kaydetti. 
     Yaklaşık 40 kişi çalıştıran şirketlerin bu yoldan yılda 20 milyon dolar kazanç sağladıkları ifade ediliyor. 
     İnternette ''Suicide Girls'' adlı bir site açan Missy Suicide adlı kadın da ''5000 dolarla başladığı işi genişleterek, günde 40 bin izleyiciye ve aylık 80 bin dolar kazanca ulaştığını'' anlattı. 
     Haberde porno filmlerin genelde ''Vivid Entertainment'' adlı bir şirket tarafından üretildiği ve video kaset, DVD, kablolu TV ve uydu kanallar aracılığıyla tüm dünyaya yayıldığı vurgulandı. 
     
     Oteller 
     ABD'deki otel odalarının yüzde 40'ını oluşturan 1.5 milyon odada porno film seyretme imkanı olduğu belirtilen haberde, otel müşterilerinin 10 dolara bunları seyredebildikleri kaydedildi. 
     Yetkililer, porno film gelirlerinin, oda ücreti dışındaki gelirlerin yaklaşık yüzde 80'ini oluşturduğunu ifade ettiler. 
     Haberde, telefonla yapılan seks içerikli konuşmaların ise telefon şirketlerine yılda ortalama 1 milyar dolar gelir sağladığı belirtildi. 
     






</TEXT>
</DOC>
