<DOC>
<DOCNO> 53545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/22/yazar/civaoglu.html </URL>
<DATE> 2001/11/22/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Bakanlık skoru 
</HEADLINE>
<TEXT>

     İşte çarpıklık... 
     "İngiltere Nüfusu 59 milyon... Milli geliri l buçuk trilyon dolar. Bakan sayısı 20. 
     Fransa Nüfusu 59 milyon... Milli geliri l trilyon 600 milyar dolar. Bakan sayısı 14 
     Almanya Nüfusu 82 milyon... Milli geliri 2 trilyon 200 milyar dolar. Bakan sayısı 14. 
     Japonya Nüfusu 126 milyon... Milli geliri 3 trilyon 800 milyar dolar. Bakan sayısı 12. 
     ABD Nüfusu 270 milyon... Milli geliri 8 trilyon 200 milyar dolar. Bakan sayısı 14. 
     
Sen neymişsin      Türkiye'ye gelince... İşte burada fona gerilim müziği gerek. 
     Türkiye Nüfusu 65 milyon... Milli geliri 204 milyar dolar. Bakan sayısı 36." 
     Yani... 
     Türkiye'nin bakan sayısı İngiltere ve Fransa bakanlarının neredeyse toplamı kadar... ABD ve Japonya bakanlarının toplamından 10 fazla. 
     Bu denli bakan çokluğu keşke bolluğu getirse. 
     Ama öyle değil. 
     14 bakanlı ABD'nin milli geliri 36 bakanlı Türkiye'nin 40 katı. 
     12 bakanlı Japonya'nın milli geliri 36 bakanlı Türkiye'nin 18 katı. 
     ABD'de her 20 milyon, Japonya'da her l0 milyon kişiye l bakan düşüyor. Türkiye'de ise her 2 milyona 1 bakan. 
     Bu karşılaştırma hizmet üretiminde ise terse dönüyor. 
     Hasta sayısına göre en az doktor... öğrenci sayısına göre en az öğretmen... Nüfusa göre en düşük süt ve et tüketimi, en az kitap ve gazete basımı Türkiye'de. 
     En çok sayıda bakanla, ekonomide, hizmet ve kültür üretiminde gelişmemiş demokrasi görüntüleridir bu. 
     
Böyle gitmez      Bakan sayısının inmesiyle Türkiye'nin hiçbir kaybının olmayacağı ortada. 
     Tersine... 
     Devlet hantallıktan kurtulabilir. Gereksiz teşkilatlardan arınarak, personel aylıklarından taşıt, aydınlanma, ısınma, sağlık hizmetlerine kadar büyük tasarruf sağlanabilir. 
     Ayrıca bağlı kuruluşlar bakanlıklar arasında egemenlik alanları gibi dağıtılmaz. Hizmet grupları ölçütü uygulanır. Bir karar aynı hizmet alanındaki farklı bağlı kuruluşların bakanları arasında bilek güreşleri konusu olmaz. 
     Zaten... 
     Türkiye'de bakan sayısının 36'ya ulaşmasının başlıca nedeni liderlerin gruplarına sus payı dağıtmak kaygılarıdır. Hatta bu amaçla bazen bir ya da birkaç bakanlığa atama yapılmayarak boş bırakılır ki... "Piyango belki bana çıkar" hesaplarıyla parlamento grupları, kuzuların sessizliğini oynasınlar. Bakan sayısını artıran bir diğer neden de ortak hükümetlerde denge ve kuvvet hesaplarıdır. 
     Bazı ikincil nedenlerle birlikte hepsinin ortak çarpanı ise sıfır verimdir. 
     Zorunlukla, zorlamalarla... ite kalka bir süre daha gitse de yolun sonlarına gelinmiştir. 
     Siyasi partiler... 
     Siyasi partileri yönetenler... 
     Devleti yönetemeyen yönetici rolündekiler. 
     Devletin yapılanması... 
     Siyasetin yapısı... 
     Sivil demokratik örgütler ve medya... 
     Hepsi değişim turnikesindeler. 
     
ANAP kreoller gibi      Hiçbir şey yapmadan öylece duran ama hep yorgun görünen kreoller gibiydi Anavatan. 
     Birden çiçek açtı. 
     Devlet, siyaset ve ekonomide çözüm için öneriler paketini açıkladı. 
     Belki, hükümetin durağan imajını artık taşımak istemediğini göstermek... Belki yeni bir imaj çizerek kaybettiği puanları geri almak... Özal'ı tanımamış yeni seçmenlere Anavatan'ın değişimci parti kimliğini göstermek... Zihniyet devrimi DNA'sının yitirilmediğini kanıtlamak... Seçim kokuları gelirken bir büyük paketin içine "seçim ittifakı" ilkesini de koyarak, Anavatan'ın ittifak partileri toplam oylarıyla barajı aşabileceği bir yasal düzenleme ortamını oluşturmak. 
     Bunların hepsi ve özellikle sonuncusu birer olasılık. 
     Ama öyle de olsa ne fark eder 
     Tarihte söylemleri nedeniyle yakılanları anımsıyalım. Onlar söyledi diye doğanın doğruları değişti mi 
     Yüzde l0 barajının altında kalacak gibi görünenler söylüyor diye siyasetin doğruları da değişmez. 
     
     







'Millet' olmak 


Bomba fosladı... 


Köy - kent ile tatil köyü 


İstikrar yakalamak için yenilenmek 


Bakanlık skoru 


Cimbom'un otobüsünü kim çaldı 


Döviz kuru ne olacak 


Terörle savaşın bedeli 


Ben değilsem kim, şimdi değilse ne zaman 


Uyuşturucu Türkiye'nin en büyük sorunu 


Demokrasinin ilk yılları "ŞELLALE " 


Afgan hattı 2015'e 


Bakanların tane ile azaltılması 


Piyasa için bayram ve yılbaşı fırsatı 


Türkiye’ye rağmen Mersin kalkınır mı 


</TEXT>
</DOC>
