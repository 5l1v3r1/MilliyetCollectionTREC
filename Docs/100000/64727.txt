<DOC>
<DOCNO> 64727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/yasam/ayas.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
AZRAİL TAKİPTE 
</HEADLINE>
<TEXT>

11 Eylül’de İkiz Kuleler’den sağ çıkan Mark Sokolov, önceki gün de iki kişinin canını alan Kudüs’teki intihar saldırısından yaralı kurtuldu 
     DIŞ HABERLER SERVİSİ 

     Kudüs’ün en işlek caddelerinden Yafa’da önceki gün iki can alan, 50’den fazla kişiyi de yaralayan intihar saldırısından mucizevi bir kurtuluş öyküsü çıktı. 
     Milliyet’in dünkü Kıbrıs ve Almanya baskılarında kanlar içindeki fotoğrafı yer alan yaralının, New York’taki Dünya Ticaret Merkezi’ne 11 Eylül’de düzenlenen saldırıdan da sağ kurtulan Mark Sokolov adlı bir ABD vatandaşı olduğu ortaya çıktı. Sokolov, eşi ve iki kızıyla, Filistinli bir intihar komandosunun Kudüs’te önceki gün gerçekleştirdiği intihar saldırısından yaralı kurtuldu. 
     
38. kattan hayata      Sokolov ve ailesi, akrabalarını ziyaret için geldikleri Kudüs’te saldırı olduğunda, bir ayakkabıcı dükk nının önünde kuzenlerini bekliyordu. 
     Sokolov, Usame bin Ladin’in yönlendirdiği teröristlerin tüm dünyayı sarsan New York’taki Dünya Ticaret Merkezi gökdelenlerine düzenlediği uçaklı saldırılarda da güney kulesinin 38’inci katında bulunuyordu. Binlerce can alan korkunç saldırılar sırasında Sokolov, ilk uçak kuzey kulesine çarptığında büroyu derhal boşalttıklarını, böylece güney kuleye yapılan saldırıdan da son anda kurtulduğunu anlattı. 
     



 YAŞAM 
























</TEXT>
</DOC>
